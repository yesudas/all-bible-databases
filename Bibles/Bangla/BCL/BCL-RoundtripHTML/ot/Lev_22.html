<html><head>
<meta http-equiv="Content-Type" content="text/html;charset=utf-8" />
<title>Lev 22 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_20.html">20</a> <a href="Lev_21.html">21</a> <b>22</b> <a href="Lev_23.html">23</a> <a href="Lev_24.html">24</a> ... <a href="Lev_27.html">27</a> </div><hr>
<h1>Lev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের উদ্দেশে নিবেদিত বস্তুর পবিত্রতা</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> তুমি হারোণ ও তার পুত্রদের বল, ইসরায়েলীরা যে সব পবিত্র বস্তু আমার উদ্দেশে উৎসর্গ করে, সেগুলি তারা যেন সাবধানে রাখে এবং আমার পবিত্র নাম অপবিত্র না করে। আমি প্রভু পরমেশ্বর।</div>
<div class="v" id="v3"><span class="vn">3</span> তুমি তাদের বল, পুরুষানুক্রমে তাদের বংশের কেউ যদি অশুচি অবস্থায় ইসরায়েলী সমাজ কর্তৃক প্রভু পরমেশ্বরের উদ্দেশে উৎসর্গিত পবিত্র বস্তুর সান্নিধ্যে যায়, তাহলে সেই ব্যক্তি আমার সম্মুখ থেকে উচ্ছিন্ন হবে। আমি প্রভু পরমেশ্বর।</div>
<div class="v" id="v4"><span class="vn">4</span> হারোণের বংশধরদের মধ্যে কেউ যদি কুষ্ঠ বা প্রমেহ রোগাক্রান্ত হয়, তাহলে সে শুচি না হওয়া পর্যন্ত প্রসাদ গ্রহণ করতে পারবে না। মৃতদেহ সংশ্লিষ্ট কোন বস্তুর সংস্পর্শে যে অশুচি হয়েছে বা যার বীর্যস্খলন হয়েছে,</div>
<div class="v" id="v5"><span class="vn">5</span> কিম্বা অশুচি কীটপতঙ্গের স্পর্শে বা অশৌচগ্রস্ত কোন ব্যক্তির সংস্পর্শে যে অশুচি হয়েছে,</div>
<div class="v" id="v6"><span class="vn">6</span> সেই ব্যক্তি সন্ধ্যা পর্যন্ত অশুচি থাকবে এবং স্নান না করে সে প্রসাদ গ্রহণ করতে পারবে না।</div>
<div class="v" id="v7"><span class="vn">7</span> সূর্যাস্তের পর সে শুচি হবে, তখন সে প্রসাদ গ্রহণ করবে, কারণ তা-ই তার খাদ্য।</div>
<div class="v" id="v8"><span class="vn">8</span> মৃত বা বন্যজন্তুর দ্বারা নিহত কোন পশুর মাংস ভক্ষণ করে পুরোহিত নিজেকে অশুচি করবে না। আমি প্রভু পরমেশ্বর।</div>
<div class="v" id="v9"><span class="vn">9</span> পুরোহিতেরা আমার নির্দেশ পালন করবে, নচেৎ তারা দোষী হবে এবং আমার নাম কঙ্কলিত করার জন্য তাদের মৃত্য হবে। আমি প্রভু পরমেশ্বর, আমিই তাদের পবিত্র করেছি।</div>
<div class="v" id="v10"><span class="vn">10</span> <span class="br-p"><br><br></span>অন্য কোন লোক এই পবিত্র প্রসাদ গ্রহণ করতে পারবে না। পুরোহিতের কোন বিদেশী অতিথি কিম্বা বেতনভোগী কর্মচারী এই পবিত্র প্রসাদ গ্রহণ করতে পারবে না।</div>
<div class="v" id="v11"><span class="vn">11</span> কিন্তু পুরোহিত অর্থমূল্যে কোন লোককে কিনে থাকলে সেই ক্রীতদাস তা ভোজন করতে পারবে।</div>
<div class="v" id="v12"><span class="vn">12</span> ভিন্ন গোত্রের লোকের সঙ্গে যদি পুরোহিতের কন্যার বিবাহ হয়, তবে সেও পবিত্র প্রসাদ গ্রহণ করতে পারবে না।</div>
<div class="v" id="v13"><span class="vn">13</span> কিন্তু পুরোহিতের কন্যা যদি বিধবা কিম্বা স্বামী পরিত্যক্তা ও নিঃসন্তান হয় এবং সে যদি আবার পিত্রালয়ে ফিরে এসে বাল্যকালের মতই বসবাস করে তাহলে সে পৈতৃক অন্ন গ্রহণ করতে পারবে। কিন্তু অন্য গোত্রের কোন লোক তা ভোজন করতে পারবে না।</div>
<div class="v" id="v14"><span class="vn">14</span> যদি কেউ ভুলবশতঃ পবিত্র প্রসাদ ভোজন করে তাহলে সে পবিত্র প্রসাদ এবং এক পঞ্চমাংশের মূল্য পুরোহিতকে দেবে।</div>
<div class="v" id="v15"><span class="vn">15</span> ইসরায়েলী প্রভু পরমেশ্বরের উদ্দেশে যে সব পবিত্র নৈবেদ্য উৎসর্গ করবে, পুরোহিতরা তা অপবিত্র করবে না।</div>
<div class="v" id="v16"><span class="vn">16</span> তারা কোন লোককে পবিত্র প্রসাদ খেতে দিয়ে তাকে অপরাধী ও দণ্ডার্হ করবে না, কেননা আমি প্রভু পরমেশ্বর, আমিই তাদের পবিত্র করেছি।</div>
<div class="v" id="v17"><span class="vn">17</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v18"><span class="vn">18</span> তুমি হারোণকে, তার পুত্রদের এবং ইসরায়েলীদের বল, ইসরায়েলী কিংবা ইসরায়েলীদের মধ্যে প্রবাসী কোন ব্যক্তি যদি মানত শোধের জন্য কিংবা স্বেচ্ছায় প্রভু পরমেশ্বরের উদ্দেশে হোমবলি উৎসর্গ করতে চায়,</div>
<div class="v" id="v19"><span class="vn">19</span> তবে তা যাতে গ্রাহ্য হয় তার জন্য তোমরা গরু, ভেড়া কিম্বা ছাগলের পাল থেকে নিখুঁত পুং জাতীয় পশু উৎসর্গ করবে।</div>
<div class="v" id="v20"><span class="vn">20</span> তোমরা খুঁতবিশিষ্ট কোন কিছু উৎসর্গ করবে না, তাহলে তা তোমাদের পক্ষে গ্রাহ্য হবে না।<sup class="fnm"><a name="fnm1" href="#fn1">1</a></sup></div>
<div class="v" id="v21"><span class="vn">21</span> <span class="br-p"><br><br></span>কোন লোক যদি মানত শোধের জন্য কিম্বা স্বেচ্ছায় তার গরু ভেড়ার পাল থেকে স্বস্ত্যয়ন বলি উৎসর্গ করে, তাহলে তা যাতে গ্রাহ্য হয় তার জন্য সেটি নিখুঁত হওয়া আবশ্যক।</div>
<div class="v" id="v22"><span class="vn">22</span> অন্ধ, অকেজো, অঙ্গহীন, ক্ষতগ্রস্ত, শ্বেতী বা চর্মরোগাক্রান্ত কোন পশু তোমরা প্রভু পরমেশ্বরের উদ্দেশে উৎসর্গ করবে না এবং এই ধরণের কোন পশু প্রভু পরমেশ্বরের উদ্দেশে হোমের জন্য বেদীর উপরে স্থাপন করবে না।</div>
<div class="v" id="v23"><span class="vn">23</span> অস্বাভাবিক অঙ্গপ্রত্যঙ্গ বিশিষ্ট কোন বৃষ বা মেষ তোমরা স্বেচ্ছাপ্রদত্ত অর্ঘ্যস্বরূপ উৎসর্গ করতে পার কিন্তু মানত শোধের জন্য তা গ্রাহ্য হবে না।</div>
<div class="v" id="v24"><span class="vn">24</span> <span class="br-p"><br><br></span>বিকৃত যৌনাঙ্গ বিশিষ্ট কোন পশু তোমরা প্রভু পরমেশ্বরের উদ্দেশে হোমবলিরূপে উৎসর্গ করবে না। এইরূপ বলিদান তোমাদের দেশে নিষিদ্ধ হবে।</div>
<div class="v" id="v25"><span class="vn">25</span> বিদেশীদের কাছ থেকে এই ধরণের কোন পশু সংগ্রহ করেও তোমরা তোমাদের ঈশ্বরের উদ্দেশে ভক্ষ্য নৈবেদ্য নিবেদন করবে না। কারণ তাদের অঙ্গ খুঁত বিশিষ্ট এবং এই খুঁতের জন্য তা তোমাদের স্বপক্ষে গ্রাহ্য হবে না।</div>
<div class="v" id="v26"><span class="vn">26</span> <span class="br-p"><br><br></span>প্রভু পরমেশ্বর মোশিকে আরও বললেন,</div>
<div class="v" id="v27"><span class="vn">27</span> গরু, ভেড়া কিম্বা ছাগলের বাচ্চা হলে সাতদিন সেটি তার মায়ের কাছে থাকবে। অষ্টম দিনে সেটি প্রভু পরমেশ্বরের উদ্দেশে হোমবলির জন্য গ্রাহ্য হবে।</div>
<div class="v" id="v28"><span class="vn">28</span> কোন গাভী কিম্বা মেষী এবং তার শাবককে একই দিনে হনন করবে না।</div>
<div class="v" id="v29"><span class="vn">29</span> প্রভু পরমেশ্বরের উদ্দেশে তোমরা যখন কৃতজ্ঞতা নিবেদনের বলি উৎসর্গ করবে, তখন তা যাতে গ্রাহ্য হয় সেইভাবে উৎসর্গ করবে।</div>
<div class="v" id="v30"><span class="vn">30</span> সেই দিনই সেই বলির প্রসাদ ভক্ষণ করতে হবে, পরের দিন সকাল পর্যন্ত তার কিছুই অবশিষ্ট রাখবে না। আমি প্রভু পরমেশ্বর,</div>
<div class="v" id="v31"><span class="vn">31</span> অতএব তোমরা আমারই নির্দেশ পালন করবে।</div>
<div class="v" id="v32"><span class="vn">32</span> তোমরা আমার পবিত্র নাম কলঙ্কিত করবে না। ইসরায়েলীরা আমাকে পবিত্র বলে স্বীকার করবে। আমি প্রভু পরমেশ্বর, আমিই তোমাদের পবিত্র করেছি,</div>
<div class="v" id="v33"><span class="vn">33</span> এবং তোমাদের আরাধ্য ঈশ্বর হওয়ার জন্য আমিই তোমাদের মিশর থেকে উদ্ধার করে এনেছি, আমিই প্রভু পরমেশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:50 17:1'><!--endraw 1-->দ্বি.বি. 17:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>