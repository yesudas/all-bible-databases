<html><head>
<meta http-equiv="Content-Type" content="text/html;charset=utf-8" />
<title>Lev 27 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_25.html">25</a> <a href="Lev_26.html">26</a> <b>27</b> </div><hr>
<h1>Lev 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানত সংক্রান্ত বিধি</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> তুমি ইসরায়েলীদের বল, যদি কেউ প্রভু পরমেশ্বরের উদ্দেশে কোন ব্যক্তির জন্য মানত করে, তাহলে তোমাকে সেই ব্যক্তির মূল্য নির্ধারণ করতে হবে।</div>
<div class="v" id="v3"><span class="vn">3</span> তোমাকে এই ভাবে মূল্য নির্ধারণ করতে হবে: কুড়ি বছর থেকে ষাট বছর পর্যন্ত পুরুষদের মূল্য পবিত্র পীঠস্থানের শেকেল অনুযায়ী পঞ্চাশ শেকেল ওজনের রূপো।</div>
<div class="v" id="v4"><span class="vn">4</span> যদি নারী হয় তবে তার মূল্য হবে ত্রিশ শেকেল।</div>
<div class="v" id="v5"><span class="vn">5</span> পাঁচ থেকে কুড়ি বছর বয়স পর্যন্ত পুরুষের মূল্য কুড়ি শেকেল এবং নারীর দশ শেকেল হবে।</div>
<div class="v" id="v6"><span class="vn">6</span> এক মাস থেকে পাঁচ বছর বয়স পর্যন্ত শিশুর নির্ধারিত মূ্ল্য বালক হলে পাঁচ শেকেল ওজনের রূপো এবং বালিকা হলে তিন শেকেল ওজনের রূপো হবে।</div>
<div class="v" id="v7"><span class="vn">7</span> ষাট কিংবা ততোধিক বয়সের ব্যক্তির মূল্য পুরুষ হলে পনের শেকেল এবং নারী হলে দশ শেকেল হবে।</div>
<div class="v" id="v8"><span class="vn">8</span> দারিদ্র্যের জন্য যদি কেউ নির্ধারিত মূল্য দিতে অক্ষম হয় তবে তাকে পুরোহিতের কাছে নিয়ে আসতে হবে এবং পুরোহিত তার মূল্য নির্ধারণ করবে। মানতকারীর সামর্থ্য অনুযায়ী পুরোহিত তার মূল্য স্থির করবে।</div>
<div class="v" id="v9"><span class="vn">9</span> <span class="br-p"><br><br></span>প্রভু পরমেশ্বরের উদ্দেশে উৎসর্গ করা চলে এমন কোন পশু যদি মানত করা হয়, তবে মানত করা সেই পশুকে পবিত্র গণ্য করতে হবে।</div>
<div class="v" id="v10"><span class="vn">10</span> মানতকারী ব্যক্তি সেই পশুর বদলে অন্য পশু, মন্দের পরিবর্তে ভাল কিম্বা ভালর পরিবর্তে মন্দ দান করবে না। যদি কোন ভাবে পশু বদল হয়ে যায়, তবে আসল এবং তার পরিবর্ত উভয় পশুই পবিত্র বলে গণ্য হবে।</div>
<div class="v" id="v11"><span class="vn">11</span> <span class="br-p"><br><br></span>প্রভু পরমেশ্বরের উদ্দেশে বলিরূপে উৎসর্গ করা যায় না এমন কোন অশুচি পশু যদি মানত করা হয়, তবে মানতকারী ব্যক্তি ঐ পশুটিকে পুরোহিতের কাছে নিয়ে আসবে।</div>
<div class="v" id="v12"><span class="vn">12</span> ঐ পশু ভাল বা মন্দ যাই হোক না কেন, পুরোহিত সেটির মূল্য নির্ধারণ করবে। পুরোহিতের নির্ধারিত মূল্যই চূড়ান্ত হবে।</div>
<div class="v" id="v13"><span class="vn">13</span> মানতকারী যদি সেটিকে মুক্ত করতে চায় তবে তাকে নির্ধারিত মূল্যের পাঁচ ভাগের এক ভাগ বেশী দিতে হবে।</div>
<div class="v" id="v14"><span class="vn">14</span> <span class="br-p"><br><br></span>যদি কোন ব্যক্তি তার বাসগৃহ প্রভু পরমেশ্বরের উদ্দেশে পবিত্র বলে গণ্য করার জন্য উৎসর্গ করে তবে সেই গৃহ ভাল হোক বা মন্দ হোক, পুরোহিত তার একটি মূল্য নির্ধারণ করবে। পুরোহিতের নির্ধারণই চূড়ান্ত হবে।</div>
<div class="v" id="v15"><span class="vn">15</span> যদি উৎসর্গকারী ব্যক্তি তার গৃহ পুনরুদ্ধার করতে চায় তবে তাকে নির্ধারিত মূল্যের এক পঞ্চমাংশ বেশী দিতে হবে। তা হলে তার গৃহ আবার তার হবে।</div>
<div class="v" id="v16"><span class="vn">16</span> <span class="br-p"><br><br></span>যদি কোন ব্যক্তি উত্তরাধিকারসূত্রে প্রাপ্ত জমির কোন অংশ প্রভু পরমেশ্বরের উদ্দেশে দান করে, তবে সেই জমিতে বপনের জন্য প্রয়োজনীয় বীজের পরিমাণ অনুযায়ী তার মূল্য নির্ধারিত হবে। এক হোমের পরিমাণ যবের মূল্য হবে পঞ্চাশ শেকেল রূপো।</div>
<div class="v" id="v17"><span class="vn">17</span> যদি সে জুবিলির বছরে তার জমি উৎসর্গ করে তবে তোমার নির্ধারিত মূল্যই হবে চূড়ান্ত।</div>
<div class="v" id="v18"><span class="vn">18</span> কিন্তু যদি সে জুবিলির বছরের পরে তার জমি দান করে, তাহলে পুরোহিত আগামী জুবিলি পর্যন্ত বছরের সংখ্যা হিসাব করে প্রদেয় রূপোর পরিমাণ স্থির করবে এবং নির্ধারিত মূল্য থেকে সেই পরিমাণ মূল্য বাদ যাবে।</div>
<div class="v" id="v19"><span class="vn">19</span> দাতা যদি তার জমি পুনরুদ্ধার করতে চায় তাহলে তাকে নির্ধারিত মূল্যের এক পঞ্চমাংশ বেদী দিতে হবে, তাহলে সেই জমি তার হবে।</div>
<div class="v" id="v20"><span class="vn">20</span> কিন্তু যদি সে ঐ জমি পুনরুদ্ধার না করে অন্য কারও কাছে বিক্রি করে তবে তা আর কখনও উদ্ধার করা যাবে না।</div>
<div class="v" id="v21"><span class="vn">21</span> জুবিলির বছরে সেই জমি ক্রেতার হাত থেকে মুক্ত হয়ে দেবোত্তর ভূমি রূপে প্রভু পরমেশ্বরের উদ্দেশে পবিত্র বলে গণ্য হবে। সেই জমিতে কেবলমাত্র পুরোহিতের অধিকার থাকবে।</div>
<div class="v" id="v22"><span class="vn">22</span> <span class="br-p"><br><br></span>উত্তরাধিকারসূত্রে জমি ছাড়া যদি কেউ তার নিজের ক্রীত জমি প্রভু পরমেশ্বরের উদ্দেশে দান করে,</div>
<div class="v" id="v23"><span class="vn">23</span> তাহলে পুরোহিত জুবিলির বছর পর্যন্ত হিসাব করে তার মূল্য নির্ধারণ করবে এবং সেই ব্যক্তিকে সেই দিন নির্ধারিত মূল্য দিতে হবে। প্রভু পরমেশ্বরের উদ্দেশে তা পবিত্র বলে গণ্য হবে।</div>
<div class="v" id="v24"><span class="vn">24</span> জুবিলির বছরে সেই জমি বিক্রেতার হাতে অর্থাৎ উত্তরাধিকার সূত্রে সেই জমি যার, তার হাতে ফিরে যাবে।</div>
<div class="v" id="v25"><span class="vn">25</span> পবিত্র পীঠস্থানের শেকেল অনুযায়ী সমস্ত মূল্য নির্ধারণ করতে হবে। কুড়ি গেরাতে এক শেকেল হবে।</div>
<div class="v" id="v26"><span class="vn">26</span> <span class="br-p"><br><br></span>প্রথমজাত পশুশাবকসমূহ বিধান অনুযায়ী প্রভু পরমেশ্বরের অধিকারস্বরূপ হওয়ার কেউ সেগুলিকে তাঁর উদ্দেশে দান করতে পারবে না। মেষ বা বৃষ যাই হোক না কেন সেটি প্রভু পরমেশ্বরের।</div>
<div class="v" id="v27"><span class="vn">27</span> যদি সেই পশু অশুচি হয় তবে তার মালিক নির্ধারিত মূল্যের এক পঞ্চমাংশ বেশী দিয়ে তা মুক্ত করতে পারবে। মুক্ত করা না হলে সেই পশু নির্ধারিত মূল্যে বিক্রি করতে হবে।</div>
<div class="v" id="v28"><span class="vn">28</span> <span class="br-p"><br><br></span>কোন ব্যক্তি তার সম্পত্তি থেকে মানুষ কি পশু কিংবা উত্তরাধিকারসূত্রে প্রাপ্ত জমির কোন অংশ যদি প্রভু পরমেশ্বরের উদ্দেশে পবিত্র বলে গণ্য হওয়ার জন্য দান করে, তাহলে তা বিক্রি বা পুনরুদ্ধার করা চলবে না। প্রভু পরমেশ্বরের উদ্দেশে নিঃশর্তভাবে উৎসর্গিত সমস্ত বস্তু মহাপবিত্র।<sup class="fnm"><a name="fnm1" href="#fn1">1</a></sup></div>
<div class="v" id="v29"><span class="vn">29</span> এইভাবে কোন মানুষকেও যদি ঈশ্বরের উদ্দেশে উৎসর্গ করা হয়, তবে তাকে মুক্ত করা যাবে না, তাকে বধ করতে হবে।</div>
<div class="v" id="v30"><span class="vn">30</span> <span class="br-p"><br><br></span>ক্ষেতের ফসল বা গাছের ফল, ভূমিজাত সমস্ত দ্রব্যের দশমাংশ প্রভু পরমেশ্বরের। তাঁর উদ্দেশে এই সমস্ত বস্তু পবিত্র।<sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> যদি কেউ তার দেয় দশমাংশের কিছু পরিমাণ পুনরুদ্ধার করতে চায় তবে তাকে তার মূল্যের এক পঞ্চমাংশ বেশী দিতে হবে।</div>
<div class="v" id="v32"><span class="vn">32</span> গরু কিংবা ভেড়ার পালের দশমাংশ অর্থাৎ রাখালের পাচনবাড়ি দিয়ে গুণতি করা প্রত্যেক দশম পশু প্রভু পরমেশ্বরের উদ্দেশে পবিত্র গণ্য হবে।</div>
<div class="v" id="v33"><span class="vn">33</span> সেগুলি ভাল কি মন্দ সে বিচার কাউকে করতে হবে না ও তার বদল করাও চলবে না। যদি কোন ভাবে তার বদল হয়ে যায়, তাহলে সেটি এবং তার পরিবর্ত পশুটি উভয়েই পবিত্র বলে গণ্য হবে। তাকে মুক্ত করা যাবে না।</div>
<div class="v" id="v34"><span class="vn">34</span> <span class="br-p"><br><br></span>সিনাই পাহাড়ে প্রভু পরমেশ্বর মোশির মাধ্যমে ইসরায়েলীদের এই নির্দেশসমূহ দান করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 18:14'><!--endraw 1-->গণনা 18:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 18:21'><!--endraw 1-->গণনা 18:21<!--raw 1 bo --></a><!--endraw 1-->; <!--raw 1 bo --><a href='B:50 14:22-29'><!--endraw 1-->দ্বি.বি. 14:22-29<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>