<html><head>
<meta http-equiv="Content-Type" content="text/html;charset=utf-8" />
<title>Lev 3 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> <a href="Lev_2.html">2</a> <b>3</b> <a href="Lev_4.html">4</a> <a href="Lev_5.html">5</a> ... <a href="Lev_27.html">27</a> </div><hr>
<h1>Lev 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রায়শ্চিত্ত ও স্বস্ত্যয়ন সংক্রান্ত বলিদানের বিধি</h2><span class="vn">1</span> <span class="br-p"><br><br></span>কোন ব্যক্তি যদি শান্তি স্বস্ত্যয়নের জন্য তার পশুপাল থেকে বৃষ কিম্বা গাভী উৎসর্গ করতে চায়, তাহলে তাকে প্রভু পরমেশ্বরের উদ্দেশে নিখুঁত পশু উৎসর্গ করতে হবে।</div>
<div class="v" id="v2"><span class="vn">2</span> সে বলির পশু মাথায় হাত রেখে সম্মিলন শিবিরের দ্বারে সেটিকে হনন করবে। পরে হারোণ বংশীয় পুরোহিতদের একজন সেই বলির রক্ত নিয়ে বেদীর গায়ে চারিদিকে ঢেলে দেবে।</div>
<div class="v" id="v3"><span class="vn">3</span> তারপর সে স্বস্ত্যয়নের জন্য প্রদত্ত বলির একাংশ হোমানলে আহুতি দেবে। সে ঐ বলির পাকস্থলীর আবরক মেদ, অন্ত্রের সঙ্গে জড়িত সমস্ত মেদ,</div>
<div class="v" id="v4"><span class="vn">4</span> বৃক্ক দুটি এবং তার উপরে ওআশেপাশের সমস্ত মেদ ও বৃক্ক সমেত যকৃতের উপরের অংশ পৃথক করে নেবে।</div>
<div class="v" id="v5"><span class="vn">5</span> পরে হারোণ বংশীয় পুরোহিতেরা বেদীর উপরে প্রজ্বলিত হোমানলে সেগুলি আহুতি দেবে। প্রভু পরমেশ্বরের উদ্দেশে তা হবে সৌরভজনক হোম নৈবেদ্য।</div>
<div class="v" id="v6"><span class="vn">6</span> যদি সেই ব্যক্তি শান্তি স্বস্ত্যয়নের জন্য প্রভু পরমেশ্বরের উদ্দেশে বলিদানের পশু নিজের মেষপাল থেকে দেয়, তাহলে তাকে পুরুষ কিম্বা স্ত্রী জাতীয় নিখুঁত পশু উৎসর্গ করতে হবে।</div>
<div class="v" id="v7"><span class="vn">7</span> সে যদি মেষশাবক উৎসর্গ করতে চায় তাহলে সে প্রভু পরমেশ্বরের উদ্দেশে সেটিকে নিয়ে যাবে,</div>
<div class="v" id="v8"><span class="vn">8</span> আর সম্মিলন শিবিরের দ্বারে সেটির মাথায় হাত রেখে হনন করবে। পরে হারোণ বংশীয় পুরোহিত তার রক্ত নিয়ে বেদীর গায়ে চারিদিকে ঢেলে দেবে।</div>
<div class="v" id="v9"><span class="vn">9</span> সেই স্বস্ত্যয়ন বলির একাংশ নিয়ে সে আহুতি দেবে। তারপর তার মেদ, মেরুদণ্ডের গোড়া থেকে মেদ সহ লেজটি, পাকস্থলীর আবরক মেদ, অন্ত্রের সঙ্গে জড়িত সমস্ত মেদ,</div>
<div class="v" id="v10"><span class="vn">10</span> বৃক্ক দুটি এবং তার উপরের ও আশেপাশের মেদ এবং বৃক্ক সহ যকৃতের উপরের অংশ সে পৃথক করে নেবে।</div>
<div class="v" id="v11"><span class="vn">11</span> তারপর সেগুলি বেদীর আগুনে আহুতি দেবে। প্রভু পরমেশ্বরের উদ্দেশে তা হবে হোমানলে উৎসর্গিত ভক্ষ্য নৈবেদ্য।</div>
<div class="v" id="v12"><span class="vn">12</span> <span class="br-p"><br><br></span>যদি সে ছাগ উৎসর্গ করে তবে সেটিকে সে প্রভু পরমেশ্বরের সম্মুখে উপস্থিত করবে।</div>
<div class="v" id="v13"><span class="vn">13</span> ছাগটির মাথায় হাত রেখে সে সম্মিলন শিবিরের দ্বারে সেটিকে হনন করবে। হারোণ বংশীয় পুরোহিতদের একজন তার রক্ত নিয়ে বেদীর গায়ে চারিদিকে ঢেলে দেবে।</div>
<div class="v" id="v14"><span class="vn">14</span> তারপর সে ঐ বলির একাংশ নিয়ে প্রভু পরমেশ্বরের উদ্দেশে আহুতি দেবে, অর্থাৎ তার পাকস্থলীর আবরক মেদ, অন্ত্রের সঙ্গে জড়িত সমস্ত মেদ,</div>
<div class="v" id="v15"><span class="vn">15</span> বৃক্ক দুটি এবং তার উপরের ও আশেপাশের মেদ ও বৃক্ক সহ যকৃতের উপরের অংশ পৃথক করে নেবে এবং সেগুলি</div>
<div class="v" id="v16"><span class="vn">16</span> পুরোহিত বেদীর আগুনে আহুতি দেবে, তখন সেটি হবে হোমানলে উৎসর্গিত ভক্ষ্য নৈবেদ্য। এর সৌরভ তাঁর প্রীতিজনক। সমস্ত মেদ প্রভু পরমেশ্বরের প্রাপ্য।</div>
<div class="v" id="v17"><span class="vn">17</span> তোমরা যেখানেই বাস কর না কেন, বংশ পরম্পরায় চিরকাল এই বিধি পালন করবে। তোমরা কখনও রক্ত বা মেদ খাদ্যরূপে গ্রহণ করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>