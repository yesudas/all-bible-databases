<html><head>
<meta http-equiv="Content-Type" content="text/html;charset=utf-8" />
<title>Lev 6 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_4.html">4</a> <a href="Lev_5.html">5</a> <b>6</b> <a href="Lev_7.html">7</a> <a href="Lev_8.html">8</a> ... <a href="Lev_27.html">27</a> </div><hr>
<h1>Lev 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> কেউ যদি পাপ করে, প্রভু পরমেশ্বরের বিরুদ্ধে গুরুতর অপরাধ করে, গচ্ছিত ধন বা বন্ধকী দ্রব্য সংক্রান্ত ব্যাপারে তার প্রতিবেশীকে প্রতারণা করে, কিম্বা বলপূর্বক অপহরণ করে, প্রতিবেশীকে উৎপীড়ন করে,</div>
<div class="v" id="v3"><span class="vn">3</span> কিম্বা হারানো জিনিস পেয়ে সে সম্পর্কে মিথ্যা কথা বলে, বা মিথ্যা শপথ করে-এই সব অপরাধের কোন একটির জন্য কেউ যদি দোষী সাব্যস্ত হয়,</div>
<div class="v" id="v4"><span class="vn">4</span> তাহলে সে যা কিছু বলপূর্বক অপহরণ, বা অন্যায়ভাবে আত্মসাৎ করেছে, সেটি তাকে ফিরিয়ে দিতে হবে। অথবা যে জিনিস তার কাছে গচ্ছিত রাখা হয়েছে, বা সে যে হারানো জিনিস</div>
<div class="v" id="v5"><span class="vn">5</span> কিম্বা যে জিনিস সম্পর্কে সে মিথ্যা শপথ করেছে, সেই জিনিস বা তার মূল্য পুরোপুরি তাকে ফিরিয়ে দিতে হবে এবং সেই সঙ্গে তাকে সেই জিনিসের মূল্যের এক পঞ্চমাংশ শাস্তিস্বরূপ অতিরিক্ত দিতে হবে। প্রায়শ্চিত্তের নৈবেদ্য উৎসর্গ করার দিন ঐ জিনিসের মালিককে সেই সব ফিরিয়ে দিতে হবে।</div>
<div class="v" id="v6"><span class="vn">6</span> সে প্রভু পরমেশ্বরের সাক্ষাতে প্রায়শ্চিত্ত বলি নিয়ে আসবে। তুমি যে মূল্য ধার্য করবে সেই মূল্যের অনুপাতে সে পশুপাল থেকে নিখুঁত একটি মেষ সংগ্রহ করে পুরোহিতের কাছে আনবে।</div>
<div class="v" id="v7"><span class="vn">7</span> পুরোহিত তার পাপের জন্য প্রায়শ্চিত্তের বলি উৎসর্গ করবে। তাহলে সে পাপের ক্ষমা পাবে।</div>
<div class="v" id="v8"><h2>হোমবলির বিধি</h2><span class="vn">8</span> <span class="br-p"><br><br></span>পরে প্রভু পরমেশ্বর মোশিকে বললেন,</div>
<div class="v" id="v9"><span class="vn">9</span> তুমি হারোণ ও তার পুত্রদের বল যে হোমবলি সংক্রান্ত বিধি হবে এই: হোমবলি সারারাত প্রজ্বলিত অগ্নিকুণ্ডের উপরে থাকবে।</div>
<div class="v" id="v10"><span class="vn">10</span> পুরোহিত রেশমী বসন ও রেশমী বস্ত্রের তৈরী ছোট পায়জামা পরবে এবং বেদীর উপরে হোমানলে দগ্ধ হোমবলির ভস্মাবশেষ তুলে নিয়ে বেদীর পাশে রাখবে।</div>
<div class="v" id="v11"><span class="vn">11</span> তারপর সে এই পোশাক বদলে অন্য পোশাক পরবে এবং সেই ভস্ম ছাউনির বাইরে কোন পরিষ্কার জায়গায় ফেলে দেবে।</div>
<div class="v" id="v12"><span class="vn">12</span> বেদীর আগুন অনির্বাণ জ্বলতে থাকবে। পুরোহিত প্রতিদিন সেই আগুনের উপরে কাঠ সাজিয়ে দেবে এবং তারপরে হোমবলি ও শান্তি স্বস্ত্যয়ন বলির মেদ দেবে।</div>
<div class="v" id="v13"><span class="vn">13</span> বেদীর হোমকুণ্ডের আগুন কখনও নিভতে দেবে না।</div>
<div class="v" id="v14"><h2>ভক্ষ্য নৈবেদ্যের বিধি</h2><span class="vn">14</span> <span class="br-p"><br><br></span>হারোণ বংশের পুরোহিতেরা প্রভু পরমেশ্বরের সাক্ষাতে বেদীর কাছে নৈবেদ্য নিয়ে আসবে।</div>
<div class="v" id="v15"><span class="vn">15</span> পুরোহিত নৈবেদ্য থেকে এক মুঠো ময়দা, কিছু তেল এবং সমস্ত গন্ধদ্রব্য নিয়ে ভক্ষ্য নৈবেদ্যের স্মারক অংশরূপে প্রভু পরমেশ্বরের উদ্দেশে সৌরভের জন্য বেদীর উপরে আহুতি দেবে।</div>
<div class="v" id="v16"><span class="vn">16</span> নৈবেদ্যের অবশিষ্টাংশ হারোণ ও তার পুত্রেরা সম্মিলন শিবিরের প্রাঙ্গণে কোন পবিত্র স্থানে বসে খামির ছাড়াই ভক্ষণ করবে।</div>
<div class="v" id="v17"><span class="vn">17</span> এই ভক্ষ্য নৈবেদ্য খামির মিশিয়ে রন্ধন করা চলবে না। আমার উদ্দেশে আহুতি দেওয়া নৈবেদ্য থেকে আমি তাদের প্রাপ্য অংশ হিসাবে তা দিলাম। অপরাধ মোচনের প্রায়শ্চিত্ত বলির মতই এই নৈবেদ্যও মহাপবিত্র।</div>
<div class="v" id="v18"><span class="vn">18</span> হারোণ বংশের পুরুষেরাই তা ভোজন করতে পারবে। প্রভু পরমেশ্বরের উদ্দেশে আহুতি দেওয়া নৈবেদ্যের এই অংশে বংশপরম্পরায় চিরকাল তোমাদের অধিকার থাকবে। যে তা স্পর্শ করবে, সে অভিশপ্ত হবে।</div>
<div class="v" id="v19"><span class="vn">19</span> <span class="br-p"><br><br></span>প্রভু পরমেশ্বর মোশিকে আরও বললেন,</div>
<div class="v" id="v20"><span class="vn">20</span> অভিষেকের দিন হারোণ ও তার পুত্রেরা প্রভু পরমেশ্বরের উদ্দেশে এই নৈবেদ্য উৎসর্গ করবে: নিত্যনৈমিত্তিক ভক্ষ্য নৈবেদ্যস্বরূপ এক এফার দশ ভাগের এক ভাগ ময়দার অর্ধেক পরিমাণ সকালে ও বাকী অর্ধেক সন্ধ্যায়।</div>
<div class="v" id="v21"><span class="vn">21</span> তেলের ময়ান দিয়ে ঐ ময়দা চাটুতে ভাজতে হবে। সেগুলি ভাল করে তেলে ভেজে খণ্ড খণ্ড করে প্রভু পরমেশ্বরের উদ্দেশে সুরভি নৈবেদ্যরূপে উৎসর্গ করবে।</div>
<div class="v" id="v22"><span class="vn">22</span> হারোণ বংশীয় অভিষিক্ত পুরোহিত তা উৎসর্গ করবে। চিরস্থায়ী বিধিমতে প্রভুর উদ্দেশে সম্পূর্ণ আহুতি দিতে হবে।</div>
<div class="v" id="v23"><span class="vn">23</span> পুরোহিত কর্তৃক নিবেদিত ভক্ষ্য নৈবেদ্যের সবটাই আহুতি দিতে হবে, তার কোন অংশ ভোজন করা চলবে না।</div>
<div class="v" id="v24"><h2>প্রায়শ্চিত্তের নৈবেদ্য</h2><span class="vn">24</span> <span class="br-p"><br><br></span>পরে প্রভু পরমেশ্বর মোশিকে আবার বললেন,</div>
<div class="v" id="v25"><span class="vn">25</span> তুমি হারোণ ও তার পুত্রদের বল যে প্রায়শ্চিত্ত বলি উৎসর্গের বিধি এই: যেখানে হোমবলির পশু হনন করা হয় সেখানে প্রভু পরমেশ্বরের সাক্ষাতে প্রায়শ্চিত্ত বলির পশুও হনন করতে হবে, কারণ এই বলি মহাপবিত্র।</div>
<div class="v" id="v26"><span class="vn">26</span> যে পুরোহিত পাপের প্রায়শ্চিত্তের জন্য ঐ বলি উৎসর্গ করবে, সে-ই তা ভক্ষণ করবে। সম্মিলন শিবিরের প্রাঙ্গণে কোন শুচিশুদ্ধ স্থানে সেটি ভোজন করতে হবে।</div>
<div class="v" id="v27"><span class="vn">27</span> যে ব্যক্তি সেই মাংস স্পর্শ করবে তাকে পবিত্র বলে গণ্য করা হবে। তার রক্তের ছিটে যদি কোন বস্ত্রে লাগে তাহলে সেই রক্তমাখা বস্ত্র পবিত্র স্থানে নিয়ে গিয়ে ধুয়ে ফেলতে হবে।</div>
<div class="v" id="v28"><span class="vn">28</span> যে মাটির পাত্রে মাংস রান্না করা হবে তা ভেঙ্গে ফেলতে হবে। যদি পিতলের পাত্রে তা রান্না করা হয় তবে পাত্রটি ঘষে মেজে ধুয়ে ফেলতে হবে।</div>
<div class="v" id="v29"><span class="vn">29</span> পুরোহিত পরিবারের পুরুষেরাই শুধু তা খেতে পারবে, কারণ সেটি মহাপবিত্র।</div>
<div class="v" id="v30"><span class="vn">30</span> কিন্তু যে প্রায়শ্চিত্ত বলির রক্ত সম্মিলন শিবিরের অভ্যন্তরে নিয়ে যাওয়া হবে, সেই বলির মাংস ভোজন করা চলবে না। তার সবটাই আগুনে পুড়িয়ে ফেলতে হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 5:5-8'><!--endraw 1-->গণনা 5:5-8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>