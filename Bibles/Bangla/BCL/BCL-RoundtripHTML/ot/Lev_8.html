<html><head>
<meta http-equiv="Content-Type" content="text/html;charset=utf-8" />
<title>Lev 8 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_6.html">6</a> <a href="Lev_7.html">7</a> <b>8</b> <a href="Lev_9.html">9</a> <a href="Lev_10.html">10</a> ... <a href="Lev_27.html">27</a> </div><hr>
<h1>Lev 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুরোহিতের অভিষেক</h2><h2>(<b>20 29:1-37</b>)</h2><span class="vn">1</span> <span class="br-p"><br><br></span>প্রভু পরমেশ্বর বললেন,</div>
<div class="v" id="v2"><span class="vn">2</span> তুমি হারোণ ও তার পুত্রদের সঙ্গে নাও। সেই সঙ্গে পোশাকগুলি, অভিষেকের তেল, প্রায়শ্চিত্ত বলির গোবৎস, দুটি মেষ ও খামিরবিহীন রুটির ঝুড়ি নাও এবং</div>
<div class="v" id="v3"><span class="vn">3</span> সমগ্র জনমণ্ডলীকে সম্মিলন শিবিরের দ্বারে সমবেত কর।</div>
<div class="v" id="v4"><span class="vn">4</span> মোশি প্রভু পরমেশ্বরের নির্দেশ মতই কাজ করলেন। সম্মিলন শিবিরের দ্বারদেশে জনতা সমবেত হল।</div>
<div class="v" id="v5"><span class="vn">5</span> মোশি জনতাকে সম্বোধন করে বললেন, প্রভু পরমেশ্বর এই কাজ করতে নির্দেশ দিয়েছেন।</div>
<div class="v" id="v6"><span class="vn">6</span> মোশি হারোণ ও তাঁর পুত্রদের এনে স্নান করালেন।</div>
<div class="v" id="v7"><span class="vn">7</span> হারোণকে পোশাক পরালেন ও তাঁর কোমরে কটিবদ্ধ বেঁধে দিলেন এবং বর্হিবাসটি পরিয়ে দিলেন ও তার উপরে এফোদ পরিয়ে এফোদের কারুকার্যখচিত ফিতে গুলি তাঁর গায়ে জড়িয়ে এফোদটি বেঁধে দিলেন।</div>
<div class="v" id="v8"><span class="vn">8</span> তার উপর বক্ষসংলগ্ন থলিটি লাগিয়ে দিলেন এবং থলিটির মধ্যে উরিম ও থুমিম রাখলেন।</div>
<div class="v" id="v9"><span class="vn">9</span> তারপর তাঁর মাথায় উষ্ণীষ এবং ঈশ্বরের উদ্দেশে নিবেদনের বিশিষ্ট চিহ্নস্বরূপ উষ্ণীষের উপরে স্বর্ণনির্মিত প্রতীক লাগিয়ে দিলেন। প্রভু পরমেশ্বর মোশিকে এই নির্দেশই দিয়েছিলেন।</div>
<div class="v" id="v10"><span class="vn">10</span> <span class="br-p"><br><br></span>তারপর মোশি অভিষেকের তেল দিয়ে শিবির ও তার ভিতরকার সমস্ত বস্তু অভিষিক্ত করে পবিত্র করলেন।</div>
<div class="v" id="v11"><span class="vn">11</span> অভিষেকের তেল কিছুটা নিয়ে তিনি বেদীর উপরে সাতবার ছিটিয়ে দিলেন এবং বেদী ও তৎসংশ্লিষ্ট সমস্ত পাত্র, প্রক্ষালন পাত্র ও তার পায়াগুলি উৎসর্গ করার জন্য অভিষিক্ত করলেন।</div>
<div class="v" id="v12"><span class="vn">12</span> তারপর অভিষেকের তেল কিছুটা নিয়ে হারোণের মাথায় ঢেলে তাঁকে ঈশ্বরের উদ্দেশে সমর্পণ ও অভিষেক করলেন।</div>
<div class="v" id="v13"><span class="vn">13</span> মোশি তারপর হারোণের পুত্রদের কছে এনে পোশাক পরিয়ে কটিবদ্ধ বেঁধে দিলেন ও শিরোভূষণ বেঁধে দিলেন। প্রভু পরমেশ্বর মোশিকে এই রকমই নির্দেশ দিয়েছিলেন।</div>
<div class="v" id="v14"><span class="vn">14</span> <span class="br-p"><br><br></span>তারপর মোশি প্রায়শ্চিত্ত বলির গোবৎসটি আনলেন। হারোণ ও তাঁর পুত্রেরা সেই প্রায়শ্চিত্ত বলির গোবৎসের মাথায় হাত রাখলেন।</div>
<div class="v" id="v15"><span class="vn">15</span> মোশি সেটিকে হনন করলেন ও তার রক্ত আঙুলে নিয়ে বেদীর চারিদিকে ও বেদীর শৃঙ্গে লাগিয়ে বেদীকে শুদ্ধ করলেন এবং বেদীমূলে অবশিষ্ট রক্ত ঢেলে দিলেন। এইভাবে প্রায়শ্চিত্ত করে তিনি সেটিকে শুদ্ধ করলেন।</div>
<div class="v" id="v16"><span class="vn">16</span> পরে তিনি অন্ত্রাবরক সমস্ত মেদ,যকৃতের ঊর্ধ্বাংশ এবং মেদসহ বৃক্ক দুটি দিয়ে বেদীর উপরে আহুতি দিলেন।</div>
<div class="v" id="v17"><span class="vn">17</span> তিনি সেই গোবৎসের চামড়া, মাংস ও গোময় ছাউনির বাইরে নিয়ে গিয়ে পুড়িয়ে দিলেন। প্রভু পরমেশ্বর মোশিকে এই রকম নির্দেশই দিয়েছিলেন।</div>
<div class="v" id="v18"><span class="vn">18</span> <span class="br-p"><br><br></span>তারপর তিনি হোমবলির মেষটি নিয়ে এলেন। হারোণ ও তাঁর পুত্রেরা সেটির মাথায় হাত রাখলেন।</div>
<div class="v" id="v19"><span class="vn">19</span> মোশি সেটিকে হনন করে তার রক্ত বেদীর উপরে ও গায়ে ঢেলে দিলেন।</div>
<div class="v" id="v20"><span class="vn">20</span> মেষটিকে খণ্ড খণ্ড করে কেটে তিনি তার মাথা, মাংসখণ্ডগুলি ও মেদ আহুতি দিলেন।</div>
<div class="v" id="v21"><span class="vn">21</span> তারপর সেটির নাড়িভুঁড়ি ও পা গুলি জলে ধুয়ে ফেললেন এবং গোটা মেষটি বেদীর উপরে আহুতি দিলেন। এটি ছিল প্রভু পরমেশ্বরের উদ্দেশে নিবেদিত হোমবলি। এর সৌরভ তাঁর প্রীতিজনক। প্রভু পরমেশ্বর মোশিকে এই রকম নির্দেশই দিয়েছিলেন।</div>
<div class="v" id="v22"><span class="vn">22</span> <span class="br-p"><br><br></span>পরে তিনি দ্বিতীয় মেষটি অর্থাৎ পৌরোহিত্যের পদে বরণ উপলক্ষে বলির জন্য নির্দিষ্ট মেষটি উপস্থিত করলেন। হারোণ ও তাঁর পুত্রেরা সেটির মাথায় হাত রাখলেন।</div>
<div class="v" id="v23"><span class="vn">23</span> মোশি সেটিকে হনন করে তার রক্ত কিছুটা নিয়ে হারোণের ডান কানের লতিতে, ডান হাত ও ডান পায়ের বুড়ো আঙুলে লাগিয়ে দিলেন।</div>
<div class="v" id="v24"><span class="vn">24</span> এরপর তিনি হারোণের পুত্রদের এনে তাদেরও ডান কানের লতিতে, ডান হাত ও ডান পায়ের বুড়ো আঙ্গুলে লাগিয়ে দিলেন। অবশিষ্ট রক্ত তিনি বেদীর গায়ে চারিদিকে ঢেলে দিলেন।</div>
<div class="v" id="v25"><span class="vn">25</span> তারপর তিনি মেদ, লাঙ্গুল, অন্ত্রাবরক মেদ, যকৃতের ঊর্ধ্বাংশ, বৃক্ক দুটি ও তার সঙ্গে জড়িত মেদ ও ডান উরুটি পৃথক করে নিলেন।</div>
<div class="v" id="v26"><span class="vn">26</span> <span class="br-p"><br><br></span>পরে প্রভু পরমেশ্বরের উদ্দেশে নিবেদিত খামিরবিহীন রুটির ঝুড়ি থেকে একটি খামিরবিহীন পিঠে, একটি তেলে ভাজা পিঠে এবং একটি সরু চাকলি নিয়ে মেদ ও ডান উরুটির উপরে রাখলেন।</div>
<div class="v" id="v27"><span class="vn">27</span> তিনি ঐগুলি হারোণ ও তাঁর পুত্রদের হাতে দিলেন, তাঁরা বিশেষ অর্ঘ্যস্বরূপ তা প্রভু পরমেশ্বরের সম্মুখে আরতি করে নিবেদন করলেন।</div>
<div class="v" id="v28"><span class="vn">28</span> পরে মোশি তাঁদের হাত থেকে সেগুলি নিয়ে বেদীর উপরে হোমানলে আহুতি দিলেন। এগুলি পৌরোহিত্যের পদে বরণের নৈবেদ্য। এর সৌরভ প্রভু পরমেশ্বরের প্রীতিজনক।</div>
<div class="v" id="v29"><span class="vn">29</span> পরে মোশি বলির পাঁজরটি নিয়ে বিশেষ অর্ঘ্যরূপে প্রভু পরমেশ্বরের সম্মুখে আরতি করে নিবেদন করলেন। সেটি পৌরোহিত্যের পদে বরণের বলির অংশ হিসাবে মোশির প্রাপ্য হল। প্রভু পরমেশ্বর মোশিকে এই নির্দেশই দিয়েছিলেন।</div>
<div class="v" id="v30"><span class="vn">30</span> <span class="br-p"><br><br></span>পরে মোশি অভিষেকের তেল কিছুটা এবং বেদীর উপরে সিঞ্চিত রক্তের কিছুটা নিয়ে হারোণের গায়ে ও তাঁর পরিচ্ছদের উপরে, ও তার পুত্রদের ও তাদের পরিচ্ছদের উপরে ছিটিয়ে দিলেন। এইভাবে তিনি তাদের পরিচ্ছদ ঈশ্বরের উদ্দেশ্যে নিবেদন করলেন।</div>
<div class="v" id="v31"><span class="vn">31</span> হারোণ ও তাঁর পুত্রদের মোশি বললেন, সম্মিলন শিবিরের দ্বারে তোমরা বলির পশুর মাংস রান্না কর এবং সেখানে বসে পুরোহিত বরণের নৈবেদ্য থেকে রুটি নিয়ে সেই মাংসের সঙ্গে ভোজন কর। হারোণ ও তার পুত্রেরা তা ভোজন করবে। প্রভু পরমেশ্বরের এই নির্দেশ অনুযায়ী তোমরা এই কাজ করবে।</div>
<div class="v" id="v32"><span class="vn">32</span> সেই মাংস ও রুটির অবশিষ্ট যা কিছু থাকবে, সেগুলি তোমরা পুড়িয়ে ফেলবে।</div>
<div class="v" id="v33"><span class="vn">33</span> তোমরা সম্মিলন শিবিরের দ্বার ছেড়ে সাতদিন, অর্থাৎ পুরোহিত বরণের অনুষ্ঠান শেষ না হওয়া পর্যন্ত কোথাও যাবে না, কারণ পৌরোহিত্যের পদে তোমাদের বরণ করতে সাতদিন সময় লাগবে।</div>
<div class="v" id="v34"><span class="vn">34</span> তোমাদের প্রায়শ্চিত্ত ও শুচিকরণের জন্য আজকের এই অনুষ্টানের নির্দেশ প্রভু পরমেশ্বরই দিয়েছেন।</div>
<div class="v" id="v35"><span class="vn">35</span> সাতদিন পর্যন্ত তোমরা দিনরাত সম্মিলন শিবিরের দ্বারে থাকবে এবং প্রভু পরমেশ্বর তোমাদের যে দায়িত্ব দিয়েছেন তা পালন করবে, অন্যথায় তোমাদের মৃত্যু অবধারিত। প্রভু পরমেশ্বরের কাছ থেকে, এই নির্দেশই আমি পেয়েছি।</div>
<div class="v" id="v36"><span class="vn">36</span> প্রভু পরমেশ্বর মোশিকে যেমন নির্দেশ দিয়েছিলেন সেই অনুসারে হারোণ ও তাঁর পুত্রেরা সমস্ত কাজ সমাধা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>