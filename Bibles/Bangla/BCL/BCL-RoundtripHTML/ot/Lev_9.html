<html><head>
<meta http-equiv="Content-Type" content="text/html;charset=utf-8" />
<title>Lev 9 &ndash; লেবীয় পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_7.html">7</a> <a href="Lev_8.html">8</a> <b>9</b> <a href="Lev_10.html">10</a> <a href="Lev_11.html">11</a> ... <a href="Lev_27.html">27</a> </div><hr>
<h1>Lev 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারোণের পৌরোহিত্যের দায়িত্ব গ্রহণ</h2><span class="vn">1</span> <span class="br-p"><br><br></span>অভিষেকের সমস্ত কাজ সমাধা হলে পর অষ্টম দিনে মোশি হারোণ ও তাঁর পুত্রদের এবং ইসরায়েলীদের প্রবীণ নেতাদের ডাকলেন।</div>
<div class="v" id="v2"><span class="vn">2</span> তিনি হারোণকে বললেন, তুমি প্রয়শ্চিত্ত বলির জন্য নিখুঁত একটি বৃষ ও হোমবলির জন্য একটি মেষ প্রভু পরমেশ্বরের উদ্দেশে উপস্থিত কর।</div>
<div class="v" id="v3"><span class="vn">3</span> তারপর ইসরায়েলীদের বল যেন তারা প্রায়শ্চিত্ত বলির জন্য একটি ছাগ, এক বছর বয়সের একটি গোবৎস এবং হোমবলির জন্য এক বছর বয়সের নিখুঁত একটি মেষশাবক ও</div>
<div class="v" id="v4"><span class="vn">4</span> স্বস্ত্যয়ন বলির জন্য একটি বৃষ ও একটি মেষ এবং তেলের ময়ান দেওয়া ভক্ষ্য নৈবেদ্য নিয়ে আসে, কারণ প্রভু পরমেশ্বর আজ তোমাদের দর্শন দেবেন।</div>
<div class="v" id="v5"><span class="vn">5</span> মোশির নির্দেশ অনুযায়ী তারা উক্ত উপচার সমূহ সম্মিলন শিবিরের সম্মুখে নিয়ে এল এবং সমগ্র জনমণ্ডলী এগিয়ে এসে প্রভু পরমেশ্বরের সাক্ষাতে দাঁড়াল।</div>
<div class="v" id="v6"><span class="vn">6</span> মোশি তখন বললেন, প্রভু পরমেশ্বরই তোমাদের এই সব কাজ করতে নির্দেশ দিয়েছেন, তাঁর মহিমা এখন তোমাদের কাছে প্রকাশিত হবে।</div>
<div class="v" id="v7"><span class="vn">7</span> মোশি হারোণকে বললেন, তুমি বেদীর কাছে গিয়ে তোমার প্রায়শ্চিত্তের বলি ও হোমবলি উৎসর্গ করে নিজের ও জনতার জন্য প্রায়শ্চিত্ত কর। জনতা উৎসর্গের জন্য যে সামগ্রী এনেছে তা নিবেদন করে তাদের জন্য প্রায়শ্চিত্ত কর। প্রভু পরমেশ্বর এই নির্দেশই দিয়েছেন।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span>তখন হারোণ বেদীর কাছে গিয়ে নিজের জন্য নির্দিষ্ট প্রায়শ্চিত্ত বলির গোবৎসটি হনন করলেন।</div>
<div class="v" id="v9"><span class="vn">9</span> হারোণের পুত্রেরা সেই বলির রক্ত তাঁর কাছে আনলেন, হারোণ সেই রক্তে নিজের আঙুল ডুবিয়ে বেদীর শৃঙ্গে লাগিয়ে দিলেন এবং অবশিষ্ট রক্ত বেদীমূলে ঢেলে দিলেন।</div>
<div class="v" id="v10"><span class="vn">10</span> তিনি সেই প্রায়শ্চিত্ত বলির মেদ, বৃক্ক এবং যকৃতের ঊর্ধ্বাংশ বেদীর আগুনে আহুতি দিলেন। প্রভু পরমেশ্বর মোশিকে এই নির্দেশই দিয়েছিলেন।</div>
<div class="v" id="v11"><span class="vn">11</span> সেই বলির মাংস ও চামড়া তিনি ইসরায়েলী শিবিরের এলাকার বাইরে নিয়ে গিয়ে পুড়িয়ে দিলেন।</div>
<div class="v" id="v12"><span class="vn">12</span> <span class="br-p"><br><br></span>পরে তিনি হোমবলির পশুটিকে হনন করলেন, হারোণের পুত্রেরা তার রক্ত তাঁর কাছে নিয়ে এলে তিনি বেদীর পায়ার চারদিকে সেচন করলেন।</div>
<div class="v" id="v13"><span class="vn">13</span> পরে তাঁরা হোম বলির মাংসখণ্ডগুলি ও মুণ্ডটি হারোণের কাছে আনলেন, আর তিনি সেগুলি বেদীর আগুনে আহুতি দিলেন।</div>
<div class="v" id="v14"><span class="vn">14</span> তারপর সেই বলির অন্ত্র ও পা-গুলি ধুয়ে বেদীর উপরে হোমানলে আহুতি দিলেন।</div>
<div class="v" id="v15"><span class="vn">15</span> এরপর তিনি জনতার নিবেদিত যজ্ঞ সামগ্রী উপস্থিত করলেন এবং জনতার জন্য নির্দিষ্ট প্রায়শ্চিত্ত বলির ছাগটি নিয়ে প্রথমটির মত হনন করে পাপস্খালনের উদ্দেশ্যে উৎসর্গ করলেন।</div>
<div class="v" id="v16"><span class="vn">16</span> তারপর তিনি হোমবলিও বিধিমত উৎসর্গ করলেন।</div>
<div class="v" id="v17"><span class="vn">17</span> পরে ভক্ষ্য নৈবেদ্য নিবেদন করে তিনি তা থেকে একমুঠো নিয়ে বেদীর আগুনে আহুতি দিলেন। এ ছাড়াও তিনি প্রাতঃকালীন হোমবলি উৎসর্গ করলেন।</div>
<div class="v" id="v18"><span class="vn">18</span> <span class="br-p"><br><br></span>তারপর তিনি জনমণ্ডলীর জন্য শান্তি স্বস্ত্যয়ন বলির বৃষ ও মেষ হনন করলেন। হারোণের পুত্রেরা বলির রক্ত তাঁর কাছে নিয়ে এলে তিনি সেই রক্ত বেদীর গায়ে চারদিকে সেচন করে দিলেন।<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> পরে সেই বৃষ ও মেষের মেদ, লাঙুল, পাকস্থলী ও বৃক্কের মেদ, যকৃতের ঊর্ধ্বাংশ প্রভৃতির সমস্ত মেদ</div>
<div class="v" id="v20"><span class="vn">20</span> নিয়ে বলির পাঁজরের উপরে স্থাপন করলেন এবং বেদীর আগুনে আহুতি দিলেন।</div>
<div class="v" id="v21"><span class="vn">21</span> হারোণ বলির পাঁজর ও ডান উরু নিয়ে বিশেষ অর্ঘ্যস্বরূপ প্রভু পরমেশ্বরের সম্মুখে আরতি করে নিবেদন করলেন। মোশি তাঁকে এই নির্দেশ দিয়েছিলেন।</div>
<div class="v" id="v22"><span class="vn">22</span> <span class="br-p"><br><br></span>তারপর হারোণ হাত তুলে জনতাকে আশীর্বাদ করলেন। তিনি প্রায়শ্চিত্ত বলি, হোমবলি ও শান্তি স্বস্ত্যয়ন বলি উৎসর্গ করার পর সেখান থেকে চলে এলেন।<sup class="fnm"><a name="fnm3" href="#fn3">3</a></sup></div>
<div class="v" id="v23"><span class="vn">23</span> তখন মোশি ও হারোণ সম্মিলন শিবিরের মধ্যে প্রবেশ করলেন ও পরে সেখান থেকে বেরিয়ে এসে জনতাকে আশীর্বাদ করলেন। সমগ্র জনতার সমক্ষে তখন প্রভু পরমেশ্বরের মহিমা প্রকাশিত হল।</div>
<div class="v" id="v24"><span class="vn">24</span> প্রভু পরমেশ্বরের কাছ থেকে নির্গত অগ্নিশিখা বেদীর উপরে স্থিত হোমবলি ও মেদ গ্রাস করল। সমগ্র জনতা এই দৃশ্য দেখে জয়ধ্বনি করে উঠল এবং উবুড় হয়ে প্রণিপাত করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 7:27'><!--endraw 1-->হিব্রু 7:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 3:1-11'><!--endraw 1-->লেবীয় 3:1-11<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:40 6:22-26'><!--endraw 1-->গণনা 6:22-26<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>