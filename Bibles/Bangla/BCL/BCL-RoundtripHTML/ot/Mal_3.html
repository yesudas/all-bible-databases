<html><head>
<meta http-equiv="Content-Type" content="text/html;charset=utf-8" />
<title>Mal 3 &ndash; নবী মালাখির পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mal', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী মালাখির পুস্তক</b> &ndash; <a href="Mal_1.html">1</a> <a href="Mal_2.html">2</a> <b>3</b> <a href="Mal_4.html">4</a> </div><hr>
<h1>Mal 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>দেখ, সর্বাধিপতি প্রভু পরমেশ্বর বলেছেন, আমি আমার অগ্রদূতকে পথ প্রস্তুত করার জন্য পাঠিয়েছি। তোমরা যাঁর প্রত্যাশায় আছ, সেই প্রভু সহসা তাঁর মন্দিরে উপস্থিত হবেন। প্রভুর সঙ্গে তোমাদের সন্ধির কথা ঘোষণা করতে আসবেন সেই অগ্রদূত, তোমরা যাঁর প্রতীক্ষায় আছ।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>কিন্তু তাঁর আগমনের দিনটিকে কে সহ্য করতে পারবে? কারণ তিনি বিশোধক অগ্নিসদৃশ, রজকের ক্ষারতুল্য।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> তিনি সংস্কার ও শোধন করবেন এবং লেবির বংশধরদের শুচি করবেন, সোনা ও রূপোর মত তাদের পুড়িয়ে খাঁটি করবেন। তখন তারা প্রভুর উদ্দেশে গ্রহণযোগ্য নৈবেদ্য উৎসর্গ করার যোগ্যতা অর্জন করবে।</div>
<div class="v" id="v4"><span class="vn">4</span> তখন যিহুদীয়া ও জেরুশালেমবাসীর নৈবেদ্য আগের মতই প্রভুর প্রতীতিজনক হবে।</div>
<div class="v" id="v5"><span class="vn">5</span> <span class="br-p"><br><br></span>আমি তখন বিচারকরূপে তোমাদের সামনে উপস্থিত হব। যারা মায়াবী জাদুকর, ব্যাভিচারী, মিথ্যাশপথকারী এবং যারা দিনমজুর, বিধবা, অনাথ ও শিশুদের নির্যাতন করে, যারা প্রবাসীদের উপর দুর্ব্যবহার করে, যারা আমাকে মান্য করে না, তাদের সব কুকর্ম প্রকাশ করে দেব।</div>
<div class="v" id="v6"><h2>ফিরে আসার আহ্বান ও দশমাংশ দান</h2><span class="vn">6</span> <span class="br-p"><br><br></span>আমি প্রভু পরমেশ্বর। আমি আমার প্রতিজ্ঞায় অটল। তাই, হে যাকোবের বংশধরগণ, তোমরা এখনও নির্মূল হয়ে যাওনি।</div>
<div class="v" id="v7"><span class="vn">7</span> তোমাদের পিতৃপুরুষদের আমল থেকেই তোমরা আমার অনুশাসন তুচ্ছ করেছ, মেনে চলনি। তোমরা আমার কাছে ফিরে এস, তাহলে আমিও তোমাদের কাছে ফিরে আসব। কিভাবে আসবে জানতে চাও?</div>
<div class="v" id="v8"><span class="vn">8</span> ঈশ্বরকে প্রবঞ্চনা করা কি উচিত? কিন্তু তোমরা আমাকে প্রবঞ্চনা করছ। তবুও তোমরা বলছ, আমরা কিসে তোমাকে বঞ্চিত করেছি? কেন, তোমাদের দশমাংশে ও নৈবেদ্যে!</div>
<div class="v" id="v9"><span class="vn">9</span> অভিশপ্ত তোমরা কঠোর এক অভিশাপে। তোমরা, তোমাদের সমগ্র জাতি–সকলে আমাকে প্রতারণা করছ।</div>
<div class="v" id="v10"><span class="vn">10</span> তোমাদের সব কিছুর দশমাংশ আমার ভাণ্ডারে আন যেন সেখানে খাদ্য মজুত থাকে। এইভাবে তোমরা আমাকে পরীক্ষা করে দেখ, আমি তোমাদের উপর অপরিমেয় আশীর্বাদ বর্ষণ করি কি না।</div>
<div class="v" id="v11"><span class="vn">11</span> আমি কীট-পতঙ্গের হাত থেকে তোমাদের ফসল রক্ষা করব। তোমাদের আঙুরলতা ফুলে ফলে ভরে উঠবে।</div>
<div class="v" id="v12"><span class="vn">12</span> সর্বজাতি বলবে, তোমরা ঈশ্বরের কৃপাধন্য। তোমাদের দেশ হবে এক আনন্দময় বাসভূমি।</div>
<div class="v" id="v13"><h2>চূড়ান্ত জয়</h2><span class="vn">13</span> <span class="br-p"><br><br></span>প্রভু পরমেশ্বর বলেন, তোমরা আমার সম্পর্কে মারাত্মক কথা বলেছ। কি বলেছ শুনতে চাও?</div>
<div class="v" id="v14"><span class="vn">14</span> তোমরা বলেছ, ঈশ্বরের সেবা করা নিরর্থক। সর্বাধিপতি প্রভু পরমেশ্বরের নির্দেশ পালন করেই বা কি লাভ আর অনুতাপের অশ্রুজল ফেলেই বা কি লাভ?</div>
<div class="v" id="v15"><span class="vn">15</span> এখন থেকে আমরা গর্বোদ্ধত লোকদেরই কৃপাধন্য বলে মনে করব কারণ দুর্বৃত্তেরা যে শুধু প্রতিষ্ঠালাভ করে তাই নয়, ঈশ্বরকে পরোয়া না করেও পার পেয়ে যায়।</div>
<div class="v" id="v16"><span class="vn">16</span> <span class="br-p"><br><br></span>প্রভুর ভক্তেরা এই বিষয়ে আলাপ আলোচনা করতে লাগলেন এবং প্রভু মনোযোগ সহকারে তাঁদের কথা শুনলেন। এই ভক্তদের কথা প্রভুর সাক্ষাতে একটি স্মারক গ্রন্থে লেখা হল, এঁরা প্রভুকে ভয়ভক্তি করতেন।</div>
<div class="v" id="v17"><span class="vn">17</span> সর্বাধিপতি প্রভু পরমেশ্বর বলেন, তারা আমার। আমার নির্দিষ্ট সেই আগমনের দিনে তারা হবে আমার একান্ত আপন। লোকে যেমন বাধ্য সন্তানের উপর মমতা করে থাকে তেমনি আমিও তোমাদের প্রতি মমতাপরবশ হব।</div>
<div class="v" id="v18"><span class="vn">18</span> তখন তোমরা বুঝবে কে সজ্জন, কে দুর্জন, কে ঈশ্বরের সেবক, কে সেবক নয়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 11:10'><!--endraw 1-->মথি 11:10<!--raw 1 bo --></a><!--endraw 1-->; <!--raw 1 bo --><a href='B:480 1:2'><!--endraw 1-->মার্ক 1:2<!--raw 1 bo --></a><!--endraw 1-->; <!--raw 1 bo --><a href='B:490 1:76'><!--endraw 1-->লুক 1:76<!--raw 1 bo --></a><!--endraw 1-->; <!--raw 1 bo --><a href='B:490 7:27'><!--endraw 1-->7:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:360 2:11'><!--endraw 1-->যোয়েল 2:11<!--raw 1 bo --></a><!--endraw 1-->; <!--raw 1 bo --><a href='B:730 6:17'><!--endraw 1-->প্রকা 6:17<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>