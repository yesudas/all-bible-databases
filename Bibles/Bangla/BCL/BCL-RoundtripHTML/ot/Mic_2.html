<html><head>
<meta http-equiv="Content-Type" content="text/html;charset=utf-8" />
<title>Mic 2 &ndash; নবী মীখার পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী মীখার পুস্তক</b> &ndash; <a href="Mic_1.html">1</a> <b>2</b> <a href="Mic_3.html">3</a> <a href="Mic_4.html">4</a> ... <a href="Mic_7.html">7</a> </div><hr>
<h1>Mic 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিপীড়নকারীদের পরিণতি</h2><span class="vn">1</span> <span class="br-p"><br><br></span>ধিক্‌ তাদের, যারা রাত্রিতে আপন শয্যায়কুমতলব আঁটে, দুষ্কর্মের পরিকল্পনা রচনা করে, প্রভাতে সুযোগ পেলেই যারা কার্যে পরিণত করে তাদের সেই পরিকল্পনা, কারণ, তাদের হাতে আছে একাজ করার ক্ষমতা।</div>
<div class="v" id="v2"><span class="vn">2</span> ভূ-সম্পত্তির প্রতি তাদের প্রচণ্ড লোভ, গায়ের জোরে তারা দখল করে অপরের ভূ-সম্পত্তি, অপরের ঘরবাড়িও তারা গ্রাস করে। তাদের হাতে কারও পরিবার বা কারও সম্পত্তি নিরাপদ নয়।</div>
<div class="v" id="v3"><span class="vn">3</span> <span class="br-p"><br><br></span>সেইজন্যই প্রভু পরমেশ্বর বলেনঃদেখ, তোমাদের বিরুদ্ধে আমি একবিপর্যয়ের পরিকল্পনা করেছি, যার কবল থেকে তোমরা কোনক্রমেই রেহাই পাবে না। কারণ সেই সময় হবে অত্যন্ত দুঃসময়।</div>
<div class="v" id="v4"><span class="vn">4</span> সেদিন লোকে তোমাদের নিয়ে ব্যঙ্গ করবে, বিদ্রূপ করে বিলাপ ও হাহাকারের সুরে বলবে: আমরা সর্বস্বান্ত হয়েছি, ঈশ্বর কেড়ে নিয়েছেন আমাদের দেশ, তিনি আমাদের জাতীয় উত্তরাধিকার হস্তান্তর করেছেন, তুলে দিয়েছেন সেই শত্রুর হাতে, যারা আমাদের নির্বাসনে নিয়ে গেছে বন্দী করে।</div>
<div class="v" id="v5"><span class="vn">5</span> <span class="br-p"><br><br></span>তাই প্রভু পরমেশ্বরের প্রজাবৃন্দের হাতে এই বাসভূমি যেদিন ফিরিয়ে দেবার সময় হবে, সেদিন এই ভূমির ভাগ নেবার জন্য তোমরা কেউ আর থাকবে না সেখানে।</div>
<div class="v" id="v6"><span class="vn">6</span> <span class="br-p"><br><br></span>তারা আমাদের বলে, এ সব কথা প্রচার করো না —এ কথা কারও প্রচার করা উচিত নয়, আমরা কখনও অপদস্থ হব না।</div>
<div class="v" id="v7"><span class="vn">7</span> কিন্তু হে যাকোবকুল, একথা কি বলা উচিত? প্রভুর আত্মা কি অধৈর্য হয়ে পড়েছেন? এ সবই কি তাঁরই কীর্তি? ন্যায়পথে যে চলে, তার পক্ষে প্রভুর বাক্য কি হিতকর নয়?</div>
<div class="v" id="v8"><span class="vn">8</span> <span class="br-p"><br><br></span>কিন্তু সম্প্রতি উৎপীড়নকারীরা প্রজাদের সঙ্গে শত্রুর মত আচরণ করছে, তারা নিহীর শান্তিপ্রিয় পথচারীদের গায়ের পোষাকটিও ছিনিয়ে নিয়েছে।</div>
<div class="v" id="v9"><span class="vn">9</span> তারা আমার প্রজাদের পত্নীদেরও বিতাড়িত করেছে তাদের সুখের নীড় থেকে। আপন শিশুদের তারা চিরতরে বঞ্চিত করেছে তোমার আশীর্বাদ থেকে।</div>
<div class="v" id="v10"><span class="vn">10</span> যাও, চলে যাও তোমরা, এ স্থান আর নিরাপদ বিশ্রামের স্থান নয়, কারণ তোমাদের অশুচিতাই এর ধ্বংস ডেকে এনেছে, ভয়াবহ সেই ধ্বংস!</div>
<div class="v" id="v11"><span class="vn">11</span> <span class="br-p"><br><br></span>এই সব লোক সেই প্রবক্তা নবীদেরই চায়, যারা অসার বাগাড়ম্বর করে, মিথ্যা রটনা করে, প্রতারণা করে বলে, ‘আমি ভবিষ্যদ্বাণী করছি, তোমাদের জন্যে বয়ে যাবে মদিরা ও দ্রাক্ষারসের ধারা।’</div>
<div class="v" id="v12"><span class="vn">12</span> <span class="br-p"><br><br></span>হে যাকোবকুল, আমি নিশ্চয় তোমাদের সকলকে সমবেত করব, ইসরায়েলকুলের অবশিষ্ট লোকদের আমি অবশ্যই করব সংগ্রহ। গোষ্ঠ থেকে ফেরা পশুদের মত আমি তোমাদের একত্র করব, চারণভূমির মেষপালের মতই তোমরা বহুসংখ্যক হয়ে কোলাহল মুখর হয়ে উঠবে।</div>
<div class="v" id="v13"><span class="vn">13</span> <span class="br-p"><br><br></span>ঈশ্বর তাদের জন্য পথ খুলে দেবেন, নির্বাসন থেকে তাদের উদ্ধার করে নিয়ে যাবেন। তারা মুক্ত হয়ে উদ্দাম বেগে বেরিয়ে যাবেন গরের তোরণদ্বারগুলি দিয়ে, নেতৃত্ব দেবেন তাদের রাজা স্বয়ং প্রভু পরমেশ্বর।</div>
</div>
<!-- PARSED ABOVE; EDITING MAY BREAK PARSER -->
</body></html>