<html><head>
<meta http-equiv="Content-Type" content="text/html;charset=utf-8" />
<title>Mic 4 &ndash; নবী মীখার পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী মীখার পুস্তক</b> &ndash; <a href="Mic_1.html">1</a> <a href="Mic_2.html">2</a> <a href="Mic_3.html">3</a> <b>4</b> <a href="Mic_5.html">5</a> <a href="Mic_6.html">6</a> <a href="Mic_7.html">7</a> </div><hr>
<h1>Mic 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্বব্যাপী ঐশী শান্তি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যে পর্বতে প্রভুর মন্দির অবস্থিত, <br><span class="br-ind"><br><span class="indent">&nbsp;</span></span>ভাবীকালে সেই পর্বত সর্বশ্রেষ্ঠ পর্বতরূপে <br><span class="br-ind"><br><span class="indent">&nbsp;</span></span>প্রতিষ্ঠা লাভ করবে এবং সমস্ত পর্বতের চেয়ে তা হবে উন্নত। <br><span class="br-ind"><br><span class="indent">&nbsp;</span></span>স্রোতের মত লোক ছুটে চলবে তার দিকে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অনেক জাতি এসে বলবে, <br><span class="br-ind"><br><span class="indent">&nbsp;</span></span>‘চল, আমরা প্রভু পরমেশ্বরের পর্বতে আরোহণ করি, <br><span class="br-ind"><br><span class="indent">&nbsp;</span></span>যাকোবের আরাধ্য ঈশ্বরের মন্দিরে যাই, <br><span class="br-ind"><br><span class="indent">&nbsp;</span></span>তাঁর পথ সম্পর্কে তিনিই আমাদের শিক্ষা দেবেন, <br><span class="br-ind"><br><span class="indent">&nbsp;</span></span>যেন আমরা তাঁর পথে চলতে পারি। <br><span class="br-ind"><br><span class="indent">&nbsp;</span></span>কারণ সিয়োন থেকে প্রকাশিত হবে বিধি-বিধান, <br><span class="br-ind"><br><span class="indent">&nbsp;</span></span>জেরুশালেম থেকে ঘোষিত হবে প্রভুর নির্দেশ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সর্বজাতির বিচার করবেন তিনি, <br><span class="br-ind"><br><span class="indent">&nbsp;</span></span>দূর দেশবাসী শক্তিশালী জাতি সমূহের বিবাদ নিষ্পত্তি করবেন। <br><span class="br-ind"><br><span class="indent">&nbsp;</span></span>তারা তাদের তরবারি ভেঙ্গে গড়বে লাঙ্গলের ফলা, <br><span class="br-ind"><br><span class="indent">&nbsp;</span></span>বর্শা ভেঙ্গে তৈরী করবে কাস্তে। <br><span class="br-ind"><br><span class="indent">&nbsp;</span></span>কোন জাতি আর অন্য জাতির বিরুদ্ধে অস্ত্রধারণ করবে না, <br><span class="br-ind"><br><span class="indent">&nbsp;</span></span>তারা আর শিখবে না যুদ্ধবিদ্যা।<sup class="fnm"><a name="fnm1" href="#fn1">1</a></sup> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা নিশ্চিন্তে বসবাস করবে নিজেদের দ্রাক্ষাকুঞ্জ ও ডুমুর গাছের মাঝে, <br><span class="br-ind"><br><span class="indent">&nbsp;</span></span>কেউ তাদের ভীতি প্রদর্শন করবে না, <br><span class="br-ind"><br><span class="indent">&nbsp;</span></span>কারণ সর্বাধিপতি প্রভু পরমেশ্বর স্বয়ং বলেন এ কথা।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-p"><br><br></span>অন্যান্য সব জাতি তাদের দেবতাদের আরাধনা করে, করুক! আমরা কিন্তু চিরকাল আমাদের প্রভু পরমেশ্বরেরই আরাধনা করব।</div>
<div class="v" id="v6"><h2>নির্বাসন থেকে ইসরায়েলের প্রত্যাবর্তন</h2><span class="vn">6</span> <span class="br-p"><br><br></span>প্রভু বলেন, সেই দিন আসন্ন, যে দিন আমি তাদের একত্র করব যাদের আমি শাস্তি দিয়েছিলাম, যারা নির্বাসনে অকথ্য যন্ত্রণায় জর্জরিত হয়েছিল,</div>
<div class="v" id="v7"><span class="vn">7</span> যারা পথভ্রান্ত, তাদের আমি প্রতিষ্ঠিত করব অবশিষ্ট অংশরূপে, যারা বিতাড়িত হয়েছিল, তাদের শক্তিশালীএক জাতিতে পরিণত করব, আর সিয়োনে অধিষ্ঠিত সেই আমি প্রভু পরমেশ্বর, এখন ও চিরকাল রাজত্ব করব তাদের উপরে।</div>
<div class="v" id="v8"><span class="vn">8</span> <span class="br-p"><br><br></span>হে জেরুশালেম, হে সিয়োনদুহিতার শৈলপীঠ, যেখান থেকে ঈশ্বর তাঁর মেষপালের প্রতিদৃষ্টি রাখেন, তোমার পূর্বকালের আধিপত্য, জেরুশালেম-কন্যার রাজত্ব অবশ্যই আবার ফিরে আসবে তোমার হাতে।</div>
<div class="v" id="v9"><span class="vn">9</span> কিন্তু এখন তোমরা আর্তনাদ করছ কেন? তোমাদের কি রাজা নেই? মারা গেছে কি তোমাদের মন্ত্রীগণ? সেই জন্যই কি তোমরা প্রসববেদনাতুরা নারীর মত কাতর হয়েছ?</div>
<div class="v" id="v10"><span class="vn">10</span> ওগো সিয়োনদুহিতা, তোমাকে এখন প্রসূতি নারীর মতই যন্ত্রণাভোগ করতে হবে, এখন নগর পরিত্যাগ করতে হবে তোমাকে, বাস করতে হবে উন্মুক্ত প্রান্তরে। তোমাকে যেতে হবে ব্যাবিলনে, সেখানে তুমি উদ্ধার পাবে, প্রভু পরমেশ্বর তোমাকে সেখানেই মুক্ত করবেন শত্রুদের কবল থেকে।</div>
<div class="v" id="v11"><span class="vn">11</span> অনেক জাতি এখন একত্র হয়েছে তোমার বিরুদ্ধে, তারা বলছে: সিয়োনকে অশুচি করা হোক আমরা দুচোখ মেলে দেখব তার দুর্দশা।</div>
<div class="v" id="v12"><span class="vn">12</span> ওরা প্রভু পরমেশ্বরকে জানে না, তাঁর পরিকল্পনা ওদের বোধগম্য নয়। বস্তুতঃ তিনিই তাদের শস্যের আঁটির মতসংগ্রহ করেছেন খামারে।</div>
<div class="v" id="v13"><span class="vn">13</span> <span class="br-p"><br><br></span>ওগো সিয়োনকন্যা, ওঠ, শস্যমর্দন কর, আমি তোমার শৃঙ্গ লৌহকঠিন এবং তোমার ক্ষুর পিত্তলময় করব,অনেক জাতিকে তুমি চূর্ণ করবে, অর্ঘ্য দেবে তাদের লুণ্ঠিত দ্রব্যগুলি প্রভু পরমেশ্বরের উদ্দেশে। তাদের সম্পদ সারা পৃথিবীর অধীশ্বরের উদ্দেশে করবে নিবেদন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:360 3:10'><!--endraw 1-->যোয়েল 3:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:450 3:10'><!--endraw 1-->সখ 3:10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>