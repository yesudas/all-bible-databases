<html><head>
<meta http-equiv="Content-Type" content="text/html;charset=utf-8" />
<title>Mic 5 &ndash; নবী মীখার পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী মীখার পুস্তক</b> &ndash; <a href="Mic_1.html">1</a> ... <a href="Mic_3.html">3</a> <a href="Mic_4.html">4</a> <b>5</b> <a href="Mic_6.html">6</a> <a href="Mic_7.html">7</a> </div><hr>
<h1>Mic 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে জেরুশালেমের অধিবাসীবৃন্দ, তোমাদের সৈন্য সমাবেশ কর, কারণ অবরুদ্ধ হয়েছি আমরা, ইসরায়েলের শাসনকর্তাকে আক্রমণ করা হয়েছে।</div>
<div class="v" id="v2"><h2>বেথলেহেম থেকে এক রাজার আগমনের প্রতিশ্রুতি</h2><span class="vn">2</span> <span class="br-p"><br><br></span>প্রভু পরমেশ্বর বলেনঃ তুমি, হে বেথলেহেম-এফ্রাথা, যিহুদাকুলে যদিও তুমি অতি ক্ষুদ্র, তবু তোমার মধ্যে থেকেই আমি আবির্ভাব ঘটাব ইসরায়েলের এক ভাবী অধিপতির, সুদূর অতীতে উদ্ভব হয়েছিল যার বংশধারা।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>এই কারণে প্রসববেদনাতুরা নারীর সন্তান ভূমিষ্ঠ না হওয়া পর্যন্ত তিনি ইসরায়েলকে তুলে দেবেন অন্যের হাতে। পরে তার অবশিষ্ট নির্বাসিত ভ্রাতৃবৃন্দফিরে আসবে ইসরায়েলীদের কাছে।</div>
<div class="v" id="v4"><span class="vn">4</span> তখন তিনি প্রতিষ্টিত হবেন, প্রভু পরমেশ্বরের পরাক্রমে এবং তাঁর ঈশ্বর প্রভুর নামের মহিমায় ভূষিত হয়ে তাঁর প্রজাদের করবেন প্রতিপালন। তারা তখন নিরাপদে বাস করবে, কেননা তাঁর মহিমা পরিব্যাপ্ত হবে পৃথিবীর সর্বপ্রান্তে।</div>
<div class="v" id="v5"><span class="vn">5</span> তিনি হবেন শান্তিস্বরূপ। <span class="br-p"><br><br></span>আসিরিয়ার লোকেরা যখন আমাদের দেশে আসবে, পদদলিত করবে আমাদের দুর্গগুলি, তখন আমরা তাদের বিরুদ্ধে পরাক্রান্ত নেতৃবৃন্দকে আমাদের রক্ষকরূপে নিয়োগ করব।</div>
<div class="v" id="v6"><h2>পরিত্রাণ ও বিনাশ</h2><span class="vn">6</span> তারা তরবারির দ্বারা আসিরিয়া এবং উন্মুক্ত কৃপাণের দ্বারা নিম্রোদের দেশ শাসন করবে। আসিরিয়ার অধিবাসীরা যখনআমাদের দেশে আসবেহানা দেবে আমাদের সীমান্তে, তখন তাদের হাত থেকে তারা রক্ষা করবে আমাদের।<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> <span class="br-p"><br><br></span>জাতিসমূহের মাঝে বিক্ষিপ্ত যাকোবকুলের অবশিষ্টাংশ হবে প্রভুর কাছ থেকে ঝরা শিশিরের মত, তৃণদলের উপর বর্ষিত বৃষ্টিধারার মত, যা মানব সন্তানদের মুখাপেক্ষা করে না। কিম্বা নির্ভর করে না মানুষের উপর।</div>
<div class="v" id="v8"><span class="vn">8</span> জাতিসমূহের মাঝে বহু জাতি পরিবেষ্টিত যাকোবকুলের অবশিষ্টাংশ হবে, বনের পশুদের মাঝে সিংহের মত, মেষপালের মাঝে তরুণ কেশরীর মত। সে যখন আক্রমণ করে মেষের পালকে তখন তাকে পদদলিত করে ছিন্নভিন্ন করে ফেলে, তাদের উদ্ধারের কোনও পথ থাকে না তখন।</div>
<div class="v" id="v9"><span class="vn">9</span> তোমার বিপদের বিরুদ্ধে তোমার বাহু হবে পরাক্রান্ত, তোমার শত্রুরা হবে উচ্ছিন্ন।</div>
<div class="v" id="v10"><span class="vn">10</span> <span class="br-p"><br><br></span>প্রভু বলেনঃ সেই দিন আমি তোমাদের অশ্ববাহিনীকে উৎখাত করব, রথগুলি করব ধ্বংস।</div>
<div class="v" id="v11"><span class="vn">11</span> তোমাদের দেশের নগরগুলি ধ্বংস করব, ভূপাতিত করব তোমাদের দুর্গসমূহ।</div>
<div class="v" id="v12"><span class="vn">12</span> তোমাদের গুণীন বৃত্তির উচ্ছেদ সাধন করব, কোনও দৈবজ্ঞ থাকবে না তোমাদের মাঝে।</div>
<div class="v" id="v13"><span class="vn">13</span> আমি ধ্বংস করব তোমাদের খোদাই করা উপাস্য প্রতিমা আর শিলাস্তম্ভগুলি, তোমরা আর নিজেদের হাতে গড়া বস্তুর কাছে প্রণিপাত করবে না।</div>
<div class="v" id="v14"><span class="vn">14</span> আমি তোমাদের আশেরা-কাষ্ঠমূর্তিগুলি উচ্ছেদ করব, ধ্বংস করব তোমাদের জনপদসমূহ।</div>
<div class="v" id="v15"><span class="vn">15</span> আমি অবাধ্য জাতিবৃন্দের উপরে প্রচণ্ড ক্রোধে প্রতিশোধ গ্রহণ করব।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 2:6'><!--endraw 1-->মথি 2:6<!--raw 1 bo --></a><!--endraw 1-->; <!--raw 1 bo --><a href='B:500 7:42'><!--endraw 1-->যোহন 7:42<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:10 10:8-11'><!--endraw 1-->আদি 10:8-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>