<html><head>
<meta http-equiv="Content-Type" content="text/html;charset=utf-8" />
<title>Neh 13 &ndash; নহিমিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>নহিমিয়ের পুস্তক</b> &ndash; <a href="Neh_1.html">1</a> ... <a href="Neh_11.html">11</a> <a href="Neh_12.html">12</a> <b>13</b> </div><hr>
<h1>Neh 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নহিমিয়ের সর্বশেষ সংস্কার</h2><span class="vn">1</span> <span class="br-p"><br><br></span>একদিন মোশির পুস্তক সকলের সামনে উচ্চস্বরে পাঠ করা হল। সেখানে এক জায়গায় লেখা ছিল, আম্মোনী বা মোয়াবী কোন লোক কখনই ঈশ্বরের উদ্দেশে কোন সমাবেশে প্রবেশের অধিকার পাবে না।</div>
<div class="v" id="v2"><span class="vn">2</span> কারণ মিশর থেকে বার হয়ে আসার সময় তারা ইসরায়েলীদের অন্নজল কিছুই দেয়নি বরং তাদের অভিশাপ দেবার জন্য বিলিয়মকে আহ্বান করেছিল। যদিও আমাদের ঈশ্বর সেই অভিশাপকে আশীর্বাদে পরিণত করেছিলেন<sup class="fnm"><a name="fnm1" href="#fn1">1</a></sup>।<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> লোকেরা এই বিধান শুনে ইসরায়েলীদের মধ্যে থেকে বিদেশীদের সমস্ত বংশধরদের বাদ দিয়েছিল।</div>
<div class="v" id="v4"><span class="vn">4</span> <span class="br-p"><br><br></span>এর আগে পুরোহিত ইলিয়াশীবকে ঈশ্বরের মন্দিরের ভাণ্ডারগুলির ভার দেওয়া হয়েছিল। তিনি টোবিয়ের সঙ্গে ঘনিষ্ঠভাবে যুক্ত ছিলেন,</div>
<div class="v" id="v5"><span class="vn">5</span> আর লেবীয়দের, গায়কদের ও দ্বাররক্ষকদের জন্য দান করা শস্য, ধূপ, উপাসনাগৃহের জিনিসপত্র, শস্যের দশমাংশ, নূতন সুরা, তেল আর পুরোহিতদের জন্য যা দান করা হত—সেই সব জিনিস যে বড় ঘরটিতে রাখা হত, সেই ঘরটি তিনি টোবিয়কে ব্যবহার করতে দিয়েছিলেন।</div>
<div class="v" id="v6"><span class="vn">6</span> যখন এই সব ঘটছিল আমি তখন জেরুশালেমে ছিলাম না কারণ ব্যাবিলনের রাজা অর্তক্ষস্তের<sup class="fnm"><a name="fnm3" href="#fn3">3</a></sup> রাজত্বের বত্রিশ বৎসরে রাজার কাছে ফিরে গিয়েছিলাম। কিছুদিন পরে আমি তাঁর অনুমতি নিয়ে</div>
<div class="v" id="v7"><span class="vn">7</span> জেরুশালেমে ফিরে এলাম। এখানে ঈশ্বরের মন্দিরের প্রাঙ্গণে টোবিয়কে একটি ঘর দিয়ে ইলিয়াশীব যে মন্দ কাজ করেছিলেন, আমি তা শুনলাম।</div>
<div class="v" id="v8"><span class="vn">8</span> আমি দারুণ অসন্তুষ্ট হলাম আর সেই ঘর থেকে টোবিয়ের গৃহস্থালীর সমস্ত জিনিসপত্র ফেলে দিলাম।</div>
<div class="v" id="v9"><span class="vn">9</span> তারপর সেই ঘরগুলিকে অপবিত্রতা থেকে মুক্ত করতে আদেশ দিলাম এবং সেই ঘরগুলিতে আমি দান করা শস্য আর ধূপসহ ঈশ্বরের মন্দিরের সরঞ্জামগুলি রাখলাম।</div>
<div class="v" id="v10"><span class="vn">10</span> <span class="br-p"><br><br></span>আমি জানতে পারলাম যে গায়কদল আর লেবীয়দের জন্য যে প্রাপ্য অংশ নির্ধারণ করা হয়েছিল, তা তাঁদের দেওয়া হয়নি। তাই সেবার কাজের দায়িত্বে যারা নিযুক্ত ছিলেন তাঁরা নিজেদের ক্ষেত্রে ফিরে গেছেন।</div>
<div class="v" id="v11"><span class="vn">11</span> তাই আমি অধ্যক্ষদের তিরস্কার করে বললাম, কেন ঈশ্বরের মন্দিরের অনাদর করা হয়েছে? তারপর আমি ঐ লেবীয় ও গায়কদলকে ডেকে এনে তাঁদের নিজের নিজের পদে আবার নিযুক্ত করলাম।</div>
<div class="v" id="v12"><span class="vn">12</span> সমস্ত যিহুদীয়াবাসী শস্য, নূতন সুরা ও তেলের দশভাগের এক ভাগ মন্দিরের ভাণ্ডারে দেবার জন্য আবার আনতে শুরু করল</div>
<div class="v" id="v13"><span class="vn">13</span> আমি পুরোহিত শেলিমিয়, অধ্যাপক সাদোক এবং পদায় নামে এক লেবীয়কে ভাণ্ডারগুলির ভার দিলাম এবং মত্তনিয়ের পৌত্র সক্কুরের পুত্র হাননকে তাঁদের সহকারী করে নিযুক্ত করলাম। করাণ এই লোকগুলির বিশ্বস্ততার খ্যাতি ছিল। সহকর্মীদের কাছে বিভিন্ন সংগৃহীত জিনিস বিতরণ করার দায়িত্ব তাঁদের হাতে দেওয়া হল।</div>
<div class="v" id="v14"><span class="vn">14</span> <span class="br-p"><br><br></span>হে আমার ঈশ্বর, তোমার গৃহ ও তার পরিচর্যার জন্য বিশ্বস্তভাবে আমি যা করেছি, সেগুলি ভুলে যেও না, তার জন্য আমাকে স্মরণে রেখ।</div>
<div class="v" id="v15"><span class="vn">15</span> <span class="br-p"><br><br></span>সেই সময়ে আমি বিশ্রামবারে যিহুদীয়ার লোকদের দ্রাক্ষাক্ষেত্রে দ্রাক্ষাপেষণযন্ত্রে কাজ করতে দেখলাম আর শস্য এনে সেই শস্য, সুরা, আঙুর ও ডুমুর অন্যান্য বোঝার সঙ্গে গাধার পিঠে বোঝাই করতে দেখলাম। তারা বিশ্রামদিনে এইসব জিনিস জেরুশালেমে নিয়ে আসছিল। তাই আমি সেই দিনে খাদ্যদ্রব্য বিক্রী করার বিষয়ে তাদের সতর্ক করলাম।</div>
<div class="v" id="v16"><span class="vn">16</span> সোরের অধিবাসীরা যারা জেরুশালেমে বাস করছিল তারা মাছ আর অন্যান্য বাণিজ্য দ্রব্য আনছিল এবং যিহুদীয়ার লোকদের কাছে সেগুলি বিশ্রামবারে বিক্রী করছিল।</div>
<div class="v" id="v17"><span class="vn">17</span> আমি যিহুদীয়ার সম্ভ্রান্ত ব্যক্তিদের তিরস্কার করে বললাম, এ কি দুষ্কর্ম তোমরা করছ, বিশ্রামদিনকে অপবিত্র করছ?</div>
<div class="v" id="v18"><span class="vn">18</span> তোমাদের পিতৃপুরুষেরা কি একই কাজ করেননি যার দরুণ আমাদের ঈশ্বর আমাদের উপর ও আমাদের নগরের উপর এই দুর্দশা এনেছেন? এখন তোমরা বিশ্রামদিনের পবিত্রতা নষ্ট করে ইসরায়েলের বিরুদ্ধে ঈশ্বরের আরও বেশী ক্রোধের উদ্রেক করছ।</div>
<div class="v" id="v19"><span class="vn">19</span> <span class="br-p"><br><br></span>প্রতি বিশ্রামদিনের আগে সূর্যাস্তের<sup class="fnm"><a name="fnm4" href="#fn4">4</a></sup> পর জেরুশালেমের দ্বারগুলি বন্ধ করতে আদেশ দিলাম এবং বিশ্রামদিন অতিক্রান্ত না হওয়া পর্যন্ত খুলতে বারণ করলাম, যেন বিশ্রামদিনে গোন মালপত্র লোকে ভিতরে আনতে না পারে, তাই দ্বারগুলিতে আমি আমার নিজের লোক নিযুক্ত করলাম।</div>
<div class="v" id="v20"><span class="vn">20</span> দু একবার বণিকরা আর সমস্ত জিনিসের বিক্রেতারা জেরুশালেমের বাইরে রাত কাটিয়েছিল।</div>
<div class="v" id="v21"><span class="vn">21</span> কিন্তু আমি তাদের সাবধান করে দিয়ে বললাম, প্রাচীরের পাশে তোমরা কেন রাত কাটাও? যদি তোমরা আবার এমন কর তাহলে আমি তোমাদের বিরুদ্ধে ব্যবস্থা নেব। তখন থেকে তারা আর বিশ্রামবারে জেরুশালেমে আসেনি।</div>
<div class="v" id="v22"><span class="vn">22</span> তারপর আমি লেবীয়দের নিজেদের শোধন করতে আদেশ দিলাম আর বিশ্রামবারের পবিত্রতা রক্ষার জন্য তাদের দ্বারগুলি পাহারা দিতে বললাম। <span class="br-p"><br><br></span>এর জন্যও, হে আমার ঈশ্বর আমাকে স্মরণে রেখ, তোমার মহাপ্রেমে আমার প্রতি কৃপা কর।</div>
<div class="v" id="v23"><span class="vn">23</span> <span class="br-p"><br><br></span>উপরন্তু আমি দেখলাম যিহুদীয়ার লোকেরা অসদোদ, আম্মোন আর মোয়াবের নারীদের বিবাহ করছে।</div>
<div class="v" id="v24"><span class="vn">24</span> তাদের সন্তানদের মধ্যে অর্ধেক অসদোদের অথবা অন্য দুই জাতির ভাষায় কথা বলত। তারা যিহুদীয়ার ভাষায় কথা বলতে পারত না।</div>
<div class="v" id="v25"><span class="vn">25</span> আমি তাদের তিরস্কার করলাম, অভিশাপ দিলাম তাদের। আমি তাদের কিছু লোককে প্রহার করলাম আর তাদের চুল ছিঁড়ে দিলাম। আমি তাদের ঈশ্বরের নামে শপথ করালাম আর বললাম, তাদের পুত্রদের সঙ্গে তোমাদের কন্যাদের বিবাহ দেবে না, বা তোমরা নিজেরা তাদের কন্যাদের বিবাহ করবে না, তোমাদের পুত্রদের সঙ্গেও তাদের কন্যাদের বিবাহ দেবে না।<sup class="fnm"><a name="fnm5" href="#fn5">5</a></sup></div>
<div class="v" id="v26"><span class="vn">26</span> এই রকম বিবাহের দরুণই ইসরায়েলের রাজা শলোমন কি পাপ করেননি? বহু জাতির মধ্যেও তাঁর তুল্য রাজা ছিল না। তিনি তাঁর ঈশ্বরের প্রীতির পাত্র ছিলেন, সমগ্র ইসরায়েলের উপর ঈশ্বর তাঁকে রাজা করেছিলেন, তবু তিনিও বিদেশিনী নারীর দ্বারা পাপে প্রলুব্ধ হয়েছিলেন।<sup class="fnm"><a name="fnm6" href="#fn6">6</a></sup></div>
<div class="v" id="v27"><span class="vn">27</span> আমাদের কি শুনতে হবে যে তোমরাও আমাদের ঈশ্বরের প্রতি অবিশ্বস্ত হয়ে বিদেশিনী রমণীদের বিবাহ করে সেই ভয়ানক দুষ্কর্ম করছ?</div>
<div class="v" id="v28"><span class="vn">28</span> <span class="br-p"><br><br></span>প্রধান পুরোহিত ইলিয়াশীবের পুত্র যিহোয়াদার এক পুত্র হোরোণীয় সনবল্লটের কন্যাকে বিবাহ করেছিল বলে আমি তাকে জেরুশালেম থেকে বিতাড়িত করলাম।<sup class="fnm"><a name="fnm7" href="#fn7">7</a></sup></div>
<div class="v" id="v29"><span class="vn">29</span> <span class="br-p"><br><br></span>হে আমার ঈশ্বর, তাদের স্মরণে রেখ কারণ তারা পুরোহিত পদের পৌরোহিত্য কর্মের এবং লেবীয়দের বিধি-বিধানের অমর্যাদা করেছে।</div>
<div class="v" id="v30"><span class="vn">30</span> <span class="br-p"><br><br></span>তাই আমি বিদেশী সব বিষয় থেকে পুরোহিতদের ও লেবীয়দের শোধন করলাম, তাদের প্রত্যেকের নিজের কর্তব্য নির্দিষ্ট করে দিলাম।</div>
<div class="v" id="v31"><span class="vn">31</span> আমি নির্ধারিত সময়ে কাঠ ও ফসল দেবার ব্যবস্থা করলাম। <span class="br-p"><br><br></span>হে আমার ঈশ্বর, তোমার অনুগ্রহে আমাকে স্মরণে রেখ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 22:1-6'><!--endraw 1-->গণনা 22:1-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 23:3-5'><!--endraw 1-->দ্বি.বি. 23:3-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> অর্তক্ষস্ত: পারস্যের সম্রাট। “ব্যাবিলনের রাজা"র উপাধিও ছিল অর্তক্ষস্ত।</div>
<div class="fn"><sup class="fnt"><a name="fn4" href="#fnm4">4</a></sup> ইহুদীরা এক সূর্যাস্ত থেকে পরের সূর্যাস্ত পর্যন্ত একদিন গণনা করে।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 34:11-16'><!--endraw 1-->যাত্রা 34:11-16<!--raw 1 bo --></a><!--endraw 1-->; <!--raw 1 bo --><a href='B:50 7:1-5'><!--endraw 1-->দ্বি.বি. 7:1-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:100 12:24-25'><!--endraw 1-->২ শমু 12:24-25<!--raw 1 bo --></a><!--endraw 1-->; <!--raw 1 bo --><a href='B:110 11:1-8'><!--endraw 1-->১ রাজা 11:1-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:160 4:1'><!--endraw 1-->নহি 4:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>