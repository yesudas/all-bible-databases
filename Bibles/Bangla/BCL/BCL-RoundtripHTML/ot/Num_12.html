<html><head>
<meta http-equiv="Content-Type" content="text/html;charset=utf-8" />
<title>Num 12 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_10.html">10</a> <a href="Num_11.html">11</a> <b>12</b> <a href="Num_13.html">13</a> <a href="Num_14.html">14</a> ... <a href="Num_36.html">36</a> </div><hr>
<h1>Num 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারোণ ও মরিয়মের বিক্ষোভ</h2><span class="vn">1</span> <span class="br-p"><br><br></span>মোশি কুশ (সুদান) দেশের এক নারীকে বিবাহ করেছিলেন বলে হারোণ ও মরিয়ম তার নিন্দা করতে লাগলেন।</div>
<div class="v" id="v2"><span class="vn">2</span> তাঁরা বললেন, প্রভু পরমেশ্বরের কি শুধু মোশির সঙ্গেই কথা বলেছেন? আমাদের সঙ্গেও কি বলেন কি? প্রভু পরমেশ্বর তাঁদের কথা শুনলেন।</div>
<div class="v" id="v3"><span class="vn">3</span> (পৃথিবীতে সকল মানুষের মধ্যে মোশিই ছিলেন সবচেয়ে নম্র)।</div>
<div class="v" id="v4"><span class="vn">4</span> <span class="br-p"><br><br></span>প্রভু পরমেশ্বর হঠাৎ একদিন মোশি, হারোণ ও মরিয়মকে বললেন, তোমরা তিনজন সম্মিলন শিবিরের কাছে এস। তাঁরা তিনজন সেখানে গেলেন।</div>
<div class="v" id="v5"><span class="vn">5</span> প্রভু পরমেশ্বরের তখন মেঘস্তম্ভে অবতরণ করে শিবিরের দ্বারে দাঁড়ালেন এবং হারোণ ও মরিয়মকে ডাকলেন। তাঁরা দুজনে এগিয়ে গেলেন।</div>
<div class="v" id="v6"><span class="vn">6</span> তখন প্রভু পরমেশ্বর বললেন, শোন তোমরা, তোমাদের মধ্যে যে নবী, তার কাছে দিব্য দর্শনের মাধ্যমে আমি প্রভু পরমেশ্বর নিজেকে ব্যক্ত করি। স্বপ্নে তার সঙ্গে আমি কথা বলি।</div>
<div class="v" id="v7"><span class="vn">7</span> কিন্তু আমার দাস মোশি তেমন নয়, আমার এই বিশ্ব সংসারে সে-ই আমার একমাত্র বিশ্বাসভাজন ব্যক্তি।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> তার সঙ্গে আমি সর্বপরি স্পষ্ট ভাবে কথা বলি, নিগূঢ় ভাষায় নয়, আর সে প্রভু পরমেশ্বরের রূপ দর্শন করে। আমার দাস মোশির বিরুদ্ধে কথা বলতে তোমাদের ভয় হল না?</div>
<div class="v" id="v9"><span class="vn">9</span> তাঁদের বিরুদ্ধে প্রভু পরমেশ্বরের ক্রোধ প্রজ্বলিত হল, তিনি অন্তর্হিত হলেন।</div>
<div class="v" id="v10"><span class="vn">10</span> শিবিরের উপর থেকে মেঘপুঞ্জ অপসৃত হওয়ার সঙ্গে সঙ্গে দেখা গেল মরিয়মের দেহ তুষারের মত সাদা হয়ে গেছে। হারোণ মরিয়মের দিকে চেয়ে দেখলেন তাঁর শ্বেতী হয়েছে।</div>
<div class="v" id="v11"><span class="vn">11</span> তিনি তখন মোশিকে বললেন, হায়, হায়,নির্বোদের মত যে পাপকর্ম আমরা করেছি, তার প্রতিফল দয়া করে আমাদের উপর বর্তাবেন না।</div>
<div class="v" id="v12"><span class="vn">12</span> মাতৃগর্ভ থেকে মৃত শিশু ভূমিষ্ঠ হবার সময় তার দেহ যেমন অর্ধবিকৃত হয়ে যায়, তেমন দশা যেন এর না হয়।</div>
<div class="v" id="v13"><span class="vn">13</span> মোশি তখন প্রভু পরমেশ্বরের কাছে ক্রন্দন করো বললেন, হে ঈশ্বর, দয়া করে একে সুস্থ কর।</div>
<div class="v" id="v14"><span class="vn">14</span> প্রভু পরমেশ্বর মোশিকে বললেন, এর পিতা যদি এর মুখে থুতু দিত, তাহলে তি সাতদিন একে লজ্জাগ্রস্ত হয়ে থাকতে হত না? সাতদিন ও ছাউনির বাইরে অস্পৃশ্য হয়ে থাকুক, তার পরে তাকে আবার ভিতরে আনা হবে।<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> <span class="br-p"><br><br></span>মরিয়ম সাতদিন ছাউনির বাইরে অবরুদ্ধ হয়ে রইলেন। তিনি শিবিরে ফিরে না আসা পর্যন্ত ইসরায়েলীরা যাত্রা করল না।</div>
<div class="v" id="v16"><span class="vn">16</span> পরে তারা হৎসরোৎ থেকে যাত্রা করে পারাণ প্রান্তরে এসে শিবির স্থাপন করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 3:2'><!--endraw 1-->হিব্রু 3:2<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 5:2-3'><!--endraw 1-->গণনা 5:2-3<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>