<html><head>
<meta http-equiv="Content-Type" content="text/html;charset=utf-8" />
<title>Num 13 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_11.html">11</a> <a href="Num_12.html">12</a> <b>13</b> <a href="Num_14.html">14</a> <a href="Num_15.html">15</a> ... <a href="Num_36.html">36</a> </div><hr>
<h1>Num 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনান দেশে পর্যবেক্ষক প্রেরণ</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> আমি ইসরায়েলীদের যে কনান দেশ দেব সেই দেশ পর্যবেক্ষণ করার জন্য কয়েক জন লোককে পাঠাও। ইসরায়েলীদের প্রত্যেক গোষ্ঠী থেকে নেতৃস্থানীয় একজনকে পাঠাও।</div>
<div class="v" id="v3"><span class="vn">3</span> প্রভু পরমেশ্বরের নির্দেশ অনুযায়ী মোশি পারাণ প্রান্তর থেকে কিছু লোককে পাঠিয়ে দিলেন। এঁরা সকলেই ছিলেন ইসরায়েলীদের নেতৃস্থানীয় ব্যক্তি।</div>
<div class="v" id="v4"><span class="vn">4</span> তাঁদের নাম এই: রূবেণ গোষ্ঠী থেকে সক্কুরের পুত্র শম্মুয়,</div>
<div class="v" id="v5"><span class="vn">5</span> শিমিয়োন গোষ্ঠী থেকে হোরির পুত্র শাকট,</div>
<div class="v" id="v6"><span class="vn">6</span> যিহুদা গোষ্ঠী থেকে যিফুন্নির পুত্র কালেব,</div>
<div class="v" id="v7"><span class="vn">7</span> ইষাখর গোষ্ঠী থেকে যোষেফের পুত্র যিগাল,</div>
<div class="v" id="v8"><span class="vn">8</span> ইফ্রয়িম গোষ্ঠী থেকে নুনের পুত্র হোশেয়,</div>
<div class="v" id="v9"><span class="vn">9</span> বিন্যামীন গোষ্ঠী থেকে রাফুর পুত্র পলটি,</div>
<div class="v" id="v10"><span class="vn">10</span> সবুলুন গোষ্ঠী থেকে সোদির পুত্র গদ্দিয়েল,</div>
<div class="v" id="v11"><span class="vn">11</span> যোষেফ অর্থাৎ মনঃশি গোষ্ঠী থেকে সুষির পুত্র গদ্দি,</div>
<div class="v" id="v12"><span class="vn">12</span> দান গোষ্ঠী থেকে গমল্লির পুত্র অম্মিয়েল,</div>
<div class="v" id="v13"><span class="vn">13</span> আশের গোষ্ঠী থেকে মিখায়েলের পুত্র সেথুর,</div>
<div class="v" id="v14"><span class="vn">14</span> নফতালি গোষ্ঠী থেকে বাপসির পুত্র নহবি,</div>
<div class="v" id="v15"><span class="vn">15</span> গাদ গোষ্ঠী থেকে মাখির পুত্র গিউয়েল।</div>
<div class="v" id="v16"><span class="vn">16</span> এঁদেরই পর্যবেক্ষণ করার জন্য মোশি পাঠিয়েছিলেন। মোশি নুনের পুত্র হোশেয়ের নাম রাখলেন, যিহোশূয়।</div>
<div class="v" id="v17"><span class="vn">17</span> কনান দেশ পর্যবেক্ষণ করতে পাঠাবার সময় মোশি তাঁদের বললেন, তোমরা নেগেব-এর পথ ধরে পাহাড়ী অঞ্চলে চলে যাও।</div>
<div class="v" id="v18"><span class="vn">18</span> সেখানে গিয়ে দেখ দেশটা কেমন, সেখানকার অধিবাসীরা বলবান না দুর্বল, সংখ্যায় অল্প কি অনেক।</div>
<div class="v" id="v19"><span class="vn">19</span> তারা যে দেশে বাস করে সে দেশ ভাল কি মন্দ। যে সব নগরে তারা থাকে সেগুলি কি রকম, অরক্ষিত কিম্বা সুরক্ষিত।</div>
<div class="v" id="v20"><span class="vn">20</span> দেশটা উর্বর না অনুর্বর, সেখানে গাছপালা আছে কি নেই। তোমরা সাহস করে সেই দেশের ফল কিছু সঙ্গে নিয়ে আসবে। সেই সময় আঙুর পাকার মরসুম ছিল।</div>
<div class="v" id="v21"><span class="vn">21</span> তাঁরা তখন সীন প্রান্তর থেকে হমাত-এর গিরিসঙ্কটে রহোব পর্যন্ত সমগ্র দেশ পর্যবেক্ষণ করলেন।</div>
<div class="v" id="v22"><span class="vn">22</span> তাঁরা নেগেব-এর মধ্য দিয়ে হিব্রোণে উপস্থিত হলেন, সেখানে তখন অহিমান, শেশয় ও তলময় নামে অনাকী দৈত্যদের তিন বংশধর বাস করত। মিশরের সোয়ান নগর প্রতিষ্ঠিত হওয়ার সাত বছর আগে হিব্রোণ নগর নির্মিত হয়েছিল।</div>
<div class="v" id="v23"><span class="vn">23</span> হিব্রোণ থেকে তাঁরা এশকোল উপত্যকায় গেলেন। সেখানকার এক গোছা আঙুরসমেত আঙুরলতার একটি শাখা কেটে একটি লাঠিতে করে দুই জনে বয়ে নিয়ে চললেন। সেইসঙ্গে কিছু ডালিম ও ডুমুরও তাঁরা নিলেন।</div>
<div class="v" id="v24"><span class="vn">24</span> ইসরায়েলীরা সেখানে আঙুরের গোছা কেটেছিলেন বলে সেই উপত্যকার নাম দেওয়া হল এশকোল।</div>
<div class="v" id="v25"><span class="vn">25</span> গোটা দেশ পর্যবেক্ষণ করে তাঁরা চল্লিশ দিন পরে ফিরে এলেন।</div>
<div class="v" id="v26"><h2>দেশ পর্যবেক্ষণের বিবরণ</h2><span class="vn">26</span> <span class="br-p"><br><br></span>পারণ প্রান্তরে কাদেশ স্থানে এসে তাঁরা মোশি, হারোণ ও ইসরায়েলী জনতার সঙ্গে মিলিত হলেন এবং তাঁদের সব খবরাখবর জানালেন ও সেই দেশের ফল তাদের দেখালেন।</div>
<div class="v" id="v27"><span class="vn">27</span> মোশিকে তাঁরা বললেন, আপনি আমাদের যে দেশে পাঠিয়েছিলেন আমরা সেখান গিয়েছিলাম। দুধ ও মধুর প্রাচুর্যে সে দেশ উচ্ছল, এই দেখুন সেই দেশের ফল।</div>
<div class="v" id="v28"><span class="vn">28</span> কিন্তু সেই দেশের অধিবাসীরা বলবান এবং সেখানকার নগরগুলিও প্রাচীর ঘেরা ও বিরাট। সেখানে আমরা অনাকী দৈত্যদের বংশধরদের দেখেছি।</div>
<div class="v" id="v29"><span class="vn">29</span> নেগেব অঞ্চলে অমালেকী জাতির বাস। পাহাড়ী অঞ্চলে হিত্তীয়, যিবুষী ও ইমোরী জাতির লোকেরা বাস করে। সমুদ্রের উপকূলে ও জর্ডন নদীর তীরে বাস করে কনানী জাতি।</div>
<div class="v" id="v30"><span class="vn">30</span> তখন মোশি সামনে জনতাকে থামিয়ে দিয়ে কালেব বললেন, চল, আমরা এখনই গিয়ে সেই দেশ দখল করি, সে দেশ জয় করার ক্ষমতা আমাদের আছে।</div>
<div class="v" id="v31"><span class="vn">31</span> কিন্তু তাঁর সঙ্গে যাঁরা গিয়েছিলেন তাঁরা বললেন, না, সেই লোকদের আক্রমণ করার সামর্থ্য আমাদের নেই। আমাদের চেয়ে ওরা শক্তিশালী।</div>
<div class="v" id="v32"><span class="vn">32</span> এইভাবে তাঁরা যে দেশ পর্যবেক্ষণ করতে গিয়েছিলেন, ইসরায়েলীদের কাছে তার কুখ্যাতি করতে লাগলেন। তাঁরা বললেন, যে দেশ আমরা পর্যবেক্ষণ করে এলাম সেই দেশ তার অধিবাসীদেরই গ্রাস করে। সে দেশে আমরা যত লোক দেখেছি তাদের সকলেরই বিরাট চেহারা।</div>
<div class="v" id="v33"><span class="vn">33</span> সেখানে আমরা অনাকের বংশধর দৈত্যদের দেখেছি (অনাক বংশীয়দের উৎপত্তি দৈত্যকুল থেকে।) তাদের কাছে আমরা ফড়িং-এর মত আর তারাও আমাদের সেই রকমই মনে করে।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:10 6:4'><!--endraw 1-->আদি 6:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>