<html><head>
<meta http-equiv="Content-Type" content="text/html;charset=utf-8" />
<title>Num 15 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 15);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_13.html">13</a> <a href="Num_14.html">14</a> <b>15</b> <a href="Num_16.html">16</a> <a href="Num_17.html">17</a> ... <a href="Num_36.html">36</a> </div><hr>
<h1>Num 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নৈবেদ্য প্রস্তুত করার বিধি নির্দেশ</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> ইসরায়েলীদের তুমি বল, আমি তোমাদের যে দেশ দেব, সেই দেশে প্রবেশ করার পর তোমরা প্রভু পরমেশ্বরের উদ্দেশে নৈবেদ্য উৎসর্গ করবে।</div>
<div class="v" id="v3"><span class="vn">3</span> এই নৈবেদ্য তোমাদের কোন মানত পূরণ কিম্বা স্বেচ্ছাপ্রদত্ত নৈবেদ্য, অথবা কোন পর্বের নির্দিষ্ট হোম কিম্বা বলি হতে পারে।</div>
<div class="v" id="v4"><span class="vn">4</span> তোমরা যখন প্রভু পরমেশ্বরের উদ্দেশে সুরভি নৈবেদ্যস্বরূপ নিজেদের পশুপাল থেকে বলি ও হোম উৎসর্গ করবে, তখন যে তা উৎসর্গ করবে সে এর সঙ্গে এক হিনের<sup class="fnm"><a name="fnm1" href="#fn1">1</a></sup> এক সিকি পরিমাণ তেল ও এক এফার<sup class="fnm"><a name="fnm2" href="#fn2">2</a></sup> দশ ভাগের এক ভাগ মিহি ময়দা মিশিয়ে ভক্ষ্যনৈবেদ্য প্রভু পরমেশ্বরের উদ্দেশে নিবেদন করবে।</div>
<div class="v" id="v5"><span class="vn">5</span> এ ছাড়াও তোমরা হোম কিম্বা বলিরূপে উৎসর্গিত প্রত্যেক মেষশাবকের সঙ্গে পানীয় নৈবেদ্যস্বরূপ সিকি হিন পরিমাণ দ্রাক্ষারস নিবেদন করবে।</div>
<div class="v" id="v6"><span class="vn">6</span> অথবা একটি মেষের সঙ্গে এক হিনের তিন ভাগের এক ভাগ পরিমাণ তেলে এক এফার দশ ভাগের দুই ভাগ পরিমাণ মিহি ময়দা মিশিয়ে ভোগ প্রস্তুত করবে</div>
<div class="v" id="v7"><span class="vn">7</span> এবং এর সঙ্গে এক হিনের তিন ভাগের এক ভাগ পরিমাণ দ্রাক্ষারস সৌরভজনক পানীয় নৈবেদ্যরূপে প্রভু পরমেশ্বরের উদ্দেশে উৎসর্গ করবে।</div>
<div class="v" id="v8"><span class="vn">8</span> <span class="br-p"><br><br></span>যখন তোমরা হোম বা মানতপূরণ কিম্বা স্বস্ত্যয়নের জন্য বৃষ উৎসর্গ করবে,</div>
<div class="v" id="v9"><span class="vn">9</span> তখন ঐ বৃষের সঙ্গে এক হিনের অর্ধেক পরিমাণ তেলে এক এফার দশভাগের তিনভাগ পরিমাণ ময়দা মিশিয়ে ভোগ তৈরী করে নিবেদন করবে।</div>
<div class="v" id="v10"><span class="vn">10</span> প্রভু পরমেশ্বরের উদ্দেশে সৌরভজমক পানীয় নৈবেদ্যরূপে এক হিনের অর্ধেক পরিমাণ দ্রাক্ষারস হোমানলে উৎসর্গ করবে।</div>
<div class="v" id="v11"><span class="vn">11</span> প্রত্যেকটি বৃষ, মেষ, মেষশাবক ও ছাগবৎস এইভাবে উৎসর্গ করতে হবে।</div>
<div class="v" id="v12"><span class="vn">12</span> যতগুলি পশু তোমরা উৎসর্গ করবে তাদের সংখ্যানুসারে প্রত্যেকটির জন্য এই রীতি পালন করবে।</div>
<div class="v" id="v13"><span class="vn">13</span> প্রতিশ্রুত সেই দেশে বসবাসকারী ইসরায়েলীদের সকলকেই প্রভু পরমেশ্বরের উদ্দেশে সুরভি নৈবেদ্য হোমানলে উৎসর্গ করার সময় এই নিয়মানুযায়ী নৈবেদ্য প্রস্তুত করতে হবে।</div>
<div class="v" id="v14"><span class="vn">14</span> <span class="br-p"><br><br></span>তোমাদের মধ্যে কোন বিদেশী কিংবা স্থায়ীভাবে বসবাসকারী ভিন্নজাতির কোন ব্যক্তি যদি প্রভু পরমেশ্বরের উদ্দেশে সুরভী নৈবেদ্য হোমানলে উৎসর্গ করতে চায়, তা হলে তারা যেন তোমাদেরই অনুসৃত বিধি পালন করে।</div>
<div class="v" id="v15"><span class="vn">15</span> ইসরায়েলী সমাজ এবং তোমাদের মধ্যে বসবাসকারী বিদেশী, সকলের জন্যই এক বিধি। তোমরা বংশপরম্পরায় চিরস্থায়ী এই বিধি পালন করবে। প্রভু পরমেশ্বরের দৃষ্টিতে তোমরা ও বিদেশীরা, সকলেই সমান।</div>
<div class="v" id="v16"><span class="vn">16</span> তাই তোমাদের এবং তোমাদের মধ্যে বসবাসকারী বিদেশীদের সকলের জন্যই এক বিধান এবং একই অনুশাসন।<sup class="fnm"><a name="fnm3" href="#fn3">3</a></sup></div>
<div class="v" id="v17"><span class="vn">17</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v18"><span class="vn">18</span> ইসরায়েলীদের তুমি বল, যে দেশে আমি তোমাদের নিয়ে যাচ্ছি সেই দেশে প্রবেশ করার পর</div>
<div class="v" id="v19"><span class="vn">19</span> তোমরা যখন সে দেশের অন্ন গ্রহণ করবে তখন প্রভু পরমেশ্বরের উদ্দেশে সেই অন্ন নিবেদন করবে।</div>
<div class="v" id="v20"><span class="vn">20</span> তোমরা যে খাদ্য প্রস্তুত করবে তার থেকে একটি পিঠে সর্বপ্রথমে প্রভু পরমেশ্বরের উদ্দেশে নিবেদন করবে। তোমাদের খামারের শস্যের অগ্রিমাংশ যে ভাবে তোমরা নিবেদন কর সেই ভাবেই এই অন্ন নিবেদন করবে।</div>
<div class="v" id="v21"><span class="vn">21</span> তোমরা বংশপরম্পরায় নবান্ন ভক্ষণের সময় অন্নের প্রথম ভাগ প্রভু পরমেশ্বরের উদ্দেশে কৃতজ্ঞতা সহকারে নিবেদন করবে।</div>
<div class="v" id="v22"><h2>অজ্ঞানতাবশতঃ অপরাধের দণ্ড</h2><span class="vn">22</span> <span class="br-p"><br><br></span>মোশির মাধ্যমে প্রভু পরমেশ্বর এই যে সব নির্দেশ দিয়েছেন তার কোন একটি যদি তোমরা অজ্ঞানবশতঃ অমান্য কর,</div>
<div class="v" id="v23"><span class="vn">23</span> বংশপরম্পরায় পালনের জন্য মোশির মাধ্যমে প্রভু পরমেশ্বর প্রথম দিন থেকে তোমাদের যে সব নির্দেশ দিয়ে এসেছেন তা যদি তোমরা পালন না কর</div>
<div class="v" id="v24"><span class="vn">24</span> এবং তা যদি মণ্ডলীর অগোচরে ভুলবশতঃ করে থাক, তা হলে সমগ্র মণ্ডলী প্রভু পরমেশ্বরের উদ্দেশে একটি গোবৎস সুরভি নৈবেদ্যরূপে হোমানলে আহুতি দেবে এবং তার সঙ্গে বিধিসম্মত ভক্ষ্য ও পানীয় নৈবেদ্য এবং প্রায়শ্চিত্ত বলিসরূপ একটি ছাগ উৎসর্গ করবে।</div>
<div class="v" id="v25"><span class="vn">25</span> সমগ্র ইসরায়েলী সমাজের পক্ষে পুরোহিত যখন প্রায়শ্চিত্ত করবে,তখন তাদের ক্ষমা করা হবে, কারণ ভুলবশতঃ এই ঘটনা ঘটেছিল এবং অনিচ্ছাকৃত এই অপরাধের জন্য তারা প্রভু পরমেশ্বরের উদ্দেশে তাদের হোম-নৈবেদ্য ও প্রায়শ্চিত্ত বলি উৎসর্গ করেছে।</div>
<div class="v" id="v26"><span class="vn">26</span> সেই জন্য তোমাদের মাঝে বসবাসকারী সমস্ত বিদেশী ও ইসরায়েলী সমাজ ক্ষমা লাভ করবে, কেননা সকলেই এই অপরাধের জন্য দায়ী।</div>
<div class="v" id="v27"><span class="vn">27</span> <span class="br-p"><br><br></span>যদি কোন ব্যক্তি অজ্ঞানবশতঃ পাপ করে তাহলে সে প্রায়শ্চিত্ত বলির জন্য এক বছর বয়সের একটি ছাগী আনবে এবং<sup class="fnm"><a name="fnm4" href="#fn4">4</a></sup></div>
<div class="v" id="v28"><span class="vn">28</span> পুরোহিত সেই ব্যক্তির ভুলক্রমে অনুষ্ঠিত পাপের জন্য প্রভু পরমেশ্বরের সাক্ষাতে প্রায়শ্চিত্ত করবে, তাহলে সে ক্ষমা লাভ করবে।</div>
<div class="v" id="v29"><span class="vn">29</span> তোমাদের স্বজাতীয় ইসরায়েলী হোক বা প্রবাসী বিদেশী হোক, অজ্ঞতাবশতঃ যারা পাপ করবে তাদের সকলের জন্যই এক বিধান।</div>
<div class="v" id="v30"><span class="vn">30</span> <span class="br-p"><br><br></span>কিন্তু যে ব্যক্তি স্পর্ধাভাবে পাপাচরণ করবে, প্রভু পরমেশ্বরের অবমাননা করবে, সে স্বজাতীয় হোক বা বিদেশীই হোক, জনতার মধ্য থেকে তাকে উচ্ছেদ করতে হবে।</div>
<div class="v" id="v31"><span class="vn">31</span> কারণ সে প্রভু পরমেশ্বরের বাক্যের অবমাননা করেছে এবং তাঁর নির্দেশ অমান্য করেছে। সেই ব্যক্তিকে সম্পূর্ণরূপে উচ্ছেদ করতে হবে। তার অপরাধের দণ্ড তার উপরেই বর্তাবে।</div>
<div class="v" id="v32"><h2>বিশ্রামবার লঙ্ঘনকারীর দণ্ড</h2><span class="vn">32</span> <span class="br-p"><br><br></span>ইসরায়েলীরা প্রান্তর থাকাকালে এক ব্যক্তিকে বিশ্রামবারে জ্বালানী কাঠ সংগ্রহ করতে দেখা গেল।</div>
<div class="v" id="v33"><span class="vn">33</span> যারা তাকে কাঠ কুড়াতে দেখেছিল তারা তাকে ধরে মোশি ও হারোণের তথা সমগ্র জনমণ্ডলীর কাছে নিয়ে এল।</div>
<div class="v" id="v34"><span class="vn">34</span> তাকে তখন আটক করে রাখা হল কারণ তার সম্পর্কে কর্তব্য কি হবে কারও জানা ছিল না।</div>
<div class="v" id="v35"><span class="vn">35</span> পরে প্রভু পরমেশ্বর মোশিকে বললেন, এই ব্যক্তির অবশ্যই প্রাণদণ্ড হবে। সমগ্র জনমণ্ডলী তাকে ছাউনির বাইরে নিয়ে গিয়ে প্রস্তরাঘাতে হত্যা করবে।</div>
<div class="v" id="v36"><span class="vn">36</span> প্রভু পরমেশ্বর মোশিকে যেমন নির্দেশ দিয়েছিলেন সেই মতই সমগ্র জনমণ্ডলী তাকে ছাউনির বাইরে নিয়ে গিয়ে প্রস্তরাঘাতে হত্যা করল।</div>
<div class="v" id="v37"><h2>ঈশ্বরের নির্দেশের প্রতীক</h2><span class="vn">37</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v38"><span class="vn">38</span> তুমি ইসরায়েলীদের বল, তারা যেন বংশপরম্পরায় তাদের পোষাকের কোণে সুতোর গোছা ঝুলিয়ে রাখে। নীল সুতো দিয়ে তারা যেন এই সুতোর গোছাগুলি বেঁধে দেয়।<sup class="fnm"><a name="fnm5" href="#fn5">5</a></sup></div>
<div class="v" id="v39"><span class="vn">39</span> এই গোছাগুলি দেখে প্রভু পরমেশ্বরের সমস্ত নির্দেশ তোমাদের মনে পড়বে এবং তোমরা তা পালন করবে, নিজেদের কামনা-বাসনার বশবর্তী হয়ে বিপথগামী হবে না।</div>
<div class="v" id="v40"><span class="vn">40</span> এই প্রতীক দেখে তোমরা আমার সমুদয় নির্দেশ স্মরণ করবে, পালন করবে এবং তোমাদের আরাধ্য ঈশ্বরের উদ্দেশে নিজেদের পবিত্র ও পৃথক করবে।</div>
<div class="v" id="v41"><span class="vn">41</span> <span class="br-p"><br><br></span>আমি প্রভু পরমেশ্বর, তোমাদের আরাধ্য ঈশ্বর। তোমাদের ঈশ্বর হওয়ার জন্যই আমি তোমাদের মিশর থেকে উদ্ধার করে এনেছি- আমি প্রভু পরমেশ্বর তোমাদের আরাধ্য ঈশ্বর।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> 1 হিন= প্রায় 4 লিটার</div>
<div class="fn"><sup class="fnt"><a name="fn2" href="#fnm2">2</a></sup> 1 এফা= প্রায় 10 কিলোগ্রাম</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:30 24:22'><!--endraw 1-->লেবীয় 24:22<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:30 4:27-31'><!--endraw 1-->লেবীয় 4:27-31<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:50 22:12'><!--endraw 1-->দ্বি.বি. 22:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>