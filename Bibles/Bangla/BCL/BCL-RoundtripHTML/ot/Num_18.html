<html><head>
<meta http-equiv="Content-Type" content="text/html;charset=utf-8" />
<title>Num 18 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_16.html">16</a> <a href="Num_17.html">17</a> <b>18</b> <a href="Num_19.html">19</a> <a href="Num_20.html">20</a> ... <a href="Num_36.html">36</a> </div><hr>
<h1>Num 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পুরোহিত ও লেবীয়দের দায়িত্ব ও আচরণ বিধি</h2><span class="vn">1</span> <span class="br-p"><br><br></span>প্রভু পরমেশ্বর হারোণকে বললেন, তুমি, তোমার পুত্রেরা এবং তোমার পিতৃকুলের লোকজন সকলে মিলে পবিত্র পীঠস্থানের দোষত্রুটির দায়দায়িত্ব বহন করবে এবং তুমি ও তোমার পুত্রেরা পৌরোহিত্যের ত্রুটির জন্য দায়ী হবে।</div>
<div class="v" id="v2"><span class="vn">2</span> যে শিবিরে চুক্তিসিন্দুক থাকে তার সম্মুখে তুমি ও তোমার পুত্রেরা যখন যাবে তখন লেবীয়দের, পিতৃকুল সম্পর্কে যারা তোমার জ্ঞাতি, তাদের সঙ্গে নেবে। পরিচর্যার কাজে তারা তোমাকে সাহায্য করবে।</div>
<div class="v" id="v3"><span class="vn">3</span> তারা তোমার নির্দেশ পালনের জন্য প্রস্তুত থাকবে এবং শিবিরের অন্যান্য করণীয় কাজ করবে। কিন্তু তারা পবিত্র স্থানের তৈজসপত্রের কাছে কিম্বা বেদীর কাছে যাবে না, তাহলে তারা এবং সেইসঙ্গে তুমিও মারা পড়বে।</div>
<div class="v" id="v4"><span class="vn">4</span> তারা তোমার সঙ্গে থেকে সম্মিলন শিবিরের যাবতীয় কাজকর্ম করবে। অনধিকারী কোন লোক তোমাদের কাছে যাবে না।</div>
<div class="v" id="v5"><span class="vn">5</span> তার জন্য তোমরা নিজেরাই পবিত্রস্থানের ও বেদীর যাবতীয় কাজকর্ম করবে যেন ইসরায়েলীদের প্রতি পুনরায় এইভাবে রোষ বর্ধিত না হয়।</div>
<div class="v" id="v6"><span class="vn">6</span> ইসরায়েলীদের মধ্যে থেকে আমি তোমাদের জ্ঞাতি লেবীয়দের গ্রহণ করেছি। সম্মিলন শিবিরের পরিচর্যার জন্য তারা তোমাদের পক্ষে প্রভু পরমেশ্বরের উদ্দেশে নিবেদিত অর্ঘ্য।</div>
<div class="v" id="v7"><span class="vn">7</span> কিন্তু বেদীমূলে ও পর্দার অভ্যন্তরে পুরোহিতরূপে তোমাদের করণীয় যা কিছু আছে, তা শুধু তুমি ও তোমার পুত্রেরাই করবে। এ দায়িত্ব তোমাদের। এই পৌরোহিত্যের অধিকার আমি তোমাদের উপহার স্বরূপ দিয়েছি। অনধিকারী কোন লোক এই কাজ করতে গেলে তার মৃত্যুদণ্ড হবে।</div>
<div class="v" id="v8"><span class="vn">8</span> <span class="br-p"><br><br></span>প্রভু পরমেশ্বর হারোণকে বললেন, দেখ, আমি আমার উদ্দেশে ইসরায়েলীদের নিবেদিত সমস্ত পবিত্র অর্ঘ্য রক্ষণাবেক্ষণের দায়িত্ব তোমাকে দিলাম। এ সবই তোমার ও তোমার সন্তানদের প্রাপ্য অংশ হিসাবে চিরস্থায়ী স্বত্বে তোমাদের দান করলাম।</div>
<div class="v" id="v9"><span class="vn">9</span> হোমের জন্য নির্দিষ্ট মহাপবিত্র নৈবেদ্যের যে অংশ তোমার প্রাপ্য, তা হচ্ছে এই: আমার উদ্দেশে ইসরায়েলীদের স্বেচ্ছায় নিবেদিত সমস্ত অর্ঘ্য, সর্বপ্রকার ভক্ষ্য নৈবেদ্য, প্রায়শ্চিত্ত ও অপরাধমোচনের বলি। এ সমস্তই তুমি ও তোমার সন্তানেরা মহাপবিত্র বলে গণ্য করবে।</div>
<div class="v" id="v10"><span class="vn">10</span> মহাপবিত্র বস্তু জ্ঞানে তুমি তা ভক্ষণ করবে, পুরুষেরাই শুধু সেগুলি ভক্ষণ করতে পারবে এবং তুমি এই সমস্ত দ্রব্য পবিত্র বলে গণ্য করবে।</div>
<div class="v" id="v11"><span class="vn">11</span> <span class="br-p"><br><br></span>আর এ গুলিও হবে তোমার প্রাপ্য: ইসরায়েলীরা আমার উদ্দেশে যে বিশেষ অর্ঘ্য নিবেদন করবে, সবই হবে তোমার। সে সবই আমি তোমাকে ও তোমার পুত্রকন্যাদের চিরকালীন প্রাপ্য স্বরূপ দিলাম। তোমার পরিবারের সকল শুচি ব্যক্তিই তা ভক্ষণ করতে পারবে।</div>
<div class="v" id="v12"><span class="vn">12</span> <span class="br-p"><br><br></span>ইসরয়েলীরা প্রভু পরমেশ্বরের উদ্দেশে তাদের তেল, দ্রাক্ষারস ও শস্যের যে সেরা অংশ দান করে তা সবই আমি তোমাকে দিলাম।</div>
<div class="v" id="v13"><span class="vn">13</span> তাদের দেশে উৎপন্ন সব রকম ফলের অগ্রিমাংশ যা তারা প্রভু পরমেশ্বরের সম্মুখে নিয়ে আসে, তা সবই হবে তোমার পরিবারের শুচি ব্যক্তিরা তা গ্রহণ করতে পারবে।</div>
<div class="v" id="v14"><span class="vn">14</span> ইসরায়েলীরা প্রভুর উদ্দেশে একান্তভাবে যে সব বস্তু উৎসর্গ করবে, সবই হবে তোমার।<sup class="fnm"><a name="fnm1" href="#fn1">1</a></sup></div>
<div class="v" id="v15"><span class="vn">15</span> মানুষের হোক বা পশুরাই হোক প্রথম গর্ভের সন্তান বলে যাদের প্রভু পরমেশ্বরের উদ্দেশে উৎসর্গ করা হবে, তারাও হবে তোমার। কিন্তু মানুষের প্রথম সন্তানকে তুমি অবশ্যই পণের বিনিময়ে মুক্তি দেবে। অশুচি পশুর প্রথম গর্ভজাত শাবককেও তুমি পণের বিনিময়ে মুক্তি দেবে।</div>
<div class="v" id="v16"><span class="vn">16</span> একমাস বয়স হলে তুমি সেটিকে পবিত্র পীঠস্থানের শেকেলের মান অনুযায়ী পাঁচ শেকেল রূপোর বিনিময়ে মুক্তি দেবে। (বিশ গেরায় এক শেকেল হয়।)</div>
<div class="v" id="v17"><span class="vn">17</span> কিন্তু গরু ভেড়া কিংবা ছাগলের প্রথম গর্ভজাত শাবককে তুমি পণের বিনিময়ে মুক্তি দেবে না, সেগুলি শুচি। তুমি তাদের রক্ত বেদীর উপরে ছিটিয়ে দেবে এবং তাদের মেদ প্রভু পরমেশ্বরের উদ্দেশে সুরভি নৈবেদ্যরূপে হোমানলে আহুতি দেবে।</div>
<div class="v" id="v18"><span class="vn">18</span> কিন্তু আমার উদ্দেশে নিবেদিত পাঁজর এবং ডান পা যেমন তোমার প্রাপ্য তেমনই এ গুলির মাংসও হবে তোমাদের প্রাপ্য।</div>
<div class="v" id="v19"><span class="vn">19</span> ইসরায়েলীরা প্রভু পরমেশ্বরের সম্মুখে যে সব বস্তু পবিত্র অর্ঘ্যরূপে বিশেষভাবে নিবেদন করে, তা সবই আমি তোমাকে ও তোমার পুত্রকন্যাদের চিরকালীন প্রাপ্য সরূপ দান করলাম। লবণ সংক্রান্ত বিধি অনুসারে প্রভু পরমেশ্বরের সঙ্গে তোমার ও তোমার বংশধরদের যে সম্বন্ধ প্রতিষ্ঠিত হয়েছে, এ-ই হবে তার চিরস্থায়ী শর্ত।</div>
<div class="v" id="v20"><span class="vn">20</span> প্রভু পরমেশ্বর হারোণকে আরও বললেন, ইসরায়েলীদের ভূসম্পত্তিতে তোমার কোন অধিকার থাকবে না, তাদের সম্পত্তির কোন অংশ তুমি পাবে না। ইসরায়েল কুলে আমিই তোমার অংশ ও উত্তরাধিকার।</div>
<div class="v" id="v21"><h2>লেবীয়দের প্রাপ্য অংশ</h2><span class="vn">21</span> <span class="br-p"><br><br></span>সম্মিলন শিবিরের পরিচর্যায় নিযুক্ত থাকার জন্য লেবীয়দের আমি ইসরায়েলীদের সম্পদের দশভাগের একভাগ পাওয়ার অধিকার দিলাম।<sup class="fnm"><a name="fnm2" href="#fn2">2</a></sup></div>
<div class="v" id="v22"><span class="vn">22</span> এখন থেকে ইসরায়েলীরা আর সম্মিলন শিবিরের কাছে আসবে না, অন্যথায় তারা পাপের ভাগী হয়ে মারা পড়বে।</div>
<div class="v" id="v23"><span class="vn">23</span> লেবীয়রাই শুধু সম্মিলন শিবিরের কাজকর্ম করবে এবং তার ত্রুটি বিচ্যুতির জন্য তারাই দায়ী হবে। বংশপরম্পরায় চিরকাল তোমরা এই অনুশাসন মেনে চলবে। ইসরায়েলীদের সম্পত্তিতে তাদের কোন অধিকার থাকবে না।</div>
<div class="v" id="v24"><span class="vn">24</span> কারণ ইসরায়েলীরা তাদের সম্পদের যে দশমাংশ প্রভু পরমেশ্বরের উদ্দেশে অর্ঘ্যস্বরূপ উৎসর্গ করে, তারই উত্তরাধিকার আমি তাদের দিয়েছি। সেই জন্যই আমি তাদের সম্পর্কে বলেছি, ইসরায়েলীদের সম্পত্তিতে তাদের কোন অধিকার থাকবে না।</div>
<div class="v" id="v25"><span class="vn">25</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v26"><span class="vn">26</span> তুমি লেবীয়দের বলবে, ইসরায়েলীদের সম্পদের যে দশমাংশ আমি তোমাদের উত্তরাধিকারস্বরূপ দান করেছি তা যখন তোমরা ইসরায়েলীদের কাছ থেকে গ্রহণ করবে তখন তোমাদেরও সেই দানের এক দশমাংশ প্রভু পরমেশ্বরের উদ্দেশে অর্ঘ্য স্বরূপ নিবেদন করতে হবে।</div>
<div class="v" id="v27"><span class="vn">27</span> তোমাদের সেই অর্ঘ্য খামারের ফসল কিংবা দ্রাক্ষাকুণ্ড থেকে সংগ্রহ করা সুরা বিশেষভাবে নিবেদন করা অর্ঘ্যের মতই গণ্য হবে।</div>
<div class="v" id="v28"><span class="vn">28</span> এইভাবে তোমরাও ইসরায়েলীদের কাছ থেকে তোমাদের প্রাপ্য দশমাংশ থেকে প্রভু পরমেশ্বরের উদ্দেশে নিবেদিত অর্ঘ্য হারোণকে দেবে।</div>
<div class="v" id="v29"><span class="vn">29</span> দানস্বরূপ তোমরা যা কিছু পাবে তার সেরা ও পবিত্র অংশ তোমরা প্রভু পরমেশ্বরের উদ্দেশে অর্ঘ্যরূপে নিবেদন করবে।</div>
<div class="v" id="v30"><span class="vn">30</span> তুমি লেবীয়দের বলবে, তোমাদের প্রাপ্য অংশ থেকে প্রভু পরমেশ্বরের উদ্দেশে অর্ঘ্যরূপে নিবেদিত সেরা দ্রব্যগুলি খামার ও দ্রাক্ষাকুঞ্জের উৎপন্ন দ্রব্যের মতই গণ্য হবে।</div>
<div class="v" id="v31"><span class="vn">31</span> তোমরা ও তোমাদের পরিবারের লোকজন সর্বত্র তা গ্রহণ করতে পারবে, কেননা এগুলি সম্মিলন শিবিরে তোমাদের কাজকর্মের বেতন স্বরূপ।</div>
<div class="v" id="v32"><span class="vn">32</span> তা থেকে সেরা অংশ অর্ঘ্যরূপে নিবেদন করার পর সে সম্পর্কে তোমাদের আর কোন দায়দায়িত্ব থাকবে না। ইসরায়েলীদের উৎসর্গিত পবিত্র বস্তু অশুচি করার দায়ে তোমাদের মৃত্যু হবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 27:28'><!--endraw 1-->লেবীয় 27:28<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 27:30-33'><!--endraw 1-->লেবীয় 27:30-33<!--raw 1 bo --></a><!--endraw 1-->; <!--raw 1 bo --><a href='B:50 14:22-29'><!--endraw 1-->দ্বি.বি. 14:22-29<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>