<html><head>
<meta http-equiv="Content-Type" content="text/html;charset=utf-8" />
<title>Num 19 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_17.html">17</a> <a href="Num_18.html">18</a> <b>19</b> <a href="Num_20.html">20</a> <a href="Num_21.html">21</a> ... <a href="Num_36.html">36</a> </div><hr>
<h1>Num 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অশৌচ সংক্রান্ত বিধি</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> তোমরা ইসরায়েলীদের বল যে প্রভু পরমেশ্বর এই বিধান ও অনুশাসন পালন করার নির্দেশ দিয়েছেনঃ যার কাঁধে কোন দিন জোয়াল চাপানো হয়নি এমন একটি নিখুঁত নিষ্কলঙ্ক লাল রঙের গাভী তারা যেন তোমার ও হারোণের কাছে নিয়ে আসে।</div>
<div class="v" id="v3"><span class="vn">3</span> তোমরা সেই গাভীটি পুরোহিত ইলিয়াসরকে দেবে এবং সেটিকে ছাউনির বাইরে নিয়ে গিয়ে তার সম্মুখে হনন করা হবে।</div>
<div class="v" id="v4"><span class="vn">4</span> পুরোহিত ইলিয়াসর নিজের আঙুলে তার রক্ত কিছুটা নিয়ে সম্মিলন শিবিরের সামনে সাতবার ছিটিয়ে দেবে।</div>
<div class="v" id="v5"><span class="vn">5</span> <span class="br-p"><br><br></span>তারপর সেই গাভীটি তার সম্মুখে পুড়িয়ে ফেলতে হবে। গোবর সমেত সেটির চামড়া, মাংস ও রক্ত সব পুড়িয়ে পেলতে হবে।</div>
<div class="v" id="v6"><span class="vn">6</span> পুরোহিত সীডার কাঠ, এসোব পল্লব এবং লাল সুতো কিছুটা নিয়ে যে অগ্নিকুণ্ডে গাভীটাকে পোড়ানো হচ্ছে তার মধ্যে নিক্ষেপ করবে।</div>
<div class="v" id="v7"><span class="vn">7</span> এরপর পুরোহিত তার পরণের কাপড় ধুয়ে ফেলবে ও স্নান করবে। এবার সে ছাউনিতে প্রবেশ করতে পারবে কিন্তু তা সত্ত্বেও সন্ধ্যা পর্যন্ত পুরোহিতের অশৌচ থাকবে।</div>
<div class="v" id="v8"><span class="vn">8</span> যে ব্যক্তি সেই গাভীটিকে পোড়াবে সেও কাপড় ধুয়ে ফেলবে ও স্নান করবে। সন্ধ্যা পর্যন্ত সে অশুচি থাকবে।</div>
<div class="v" id="v9"><span class="vn">9</span> পরে কোন শুচি ব্যক্তি ঐ গাভীর ভস্মাবশেষ সংগ্রহ করে ছাউনির বাইরে কোন শুচিশুদ্ধ স্থানে রাখবে। ইসরায়েলী জনমণ্ডলীর শুচিকরণের জল শুদ্ধ করার জন্য তা রাখা হবে, কারণ এটি প্রায়শ্চিত্ত বলি।<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> যে ব্যক্তি ঐ গাভীর ভস্মাবশেষ সংগ্রহ করবে তাকেও কাপড় ধুয়ে ফেলতে হবে এবং সেও সন্ধ্যা পর্যন্ত অশুচি থাকবে।</div>
<div class="v" id="v11"><h2>মৃতদেহ স্পর্শের দোষ</h2><span class="vn">11</span> <span class="br-p"><br><br></span>কেউ যদি মৃতদেহ স্পর্শ করে তবে সাতদিন সে অশুচি থাকবে।</div>
<div class="v" id="v12"><span class="vn">12</span> তৃতীয় ও সপ্তম দিনে সে ঐ শুচিকরণের জলে নিজেকে শুদ্ধ করবে তারপর সে শুচি হবে। তৃতীয় ও সপ্তম দিনে নিজেকে শুদ্ধ না করলে সে শুচি হবে না।</div>
<div class="v" id="v13"><span class="vn">13</span> কোন মৃত ব্যক্তির দেহ স্পর্শ করার পর কেউ যদি নিজেকে শুদ্ধ না করে তাহলে তার দ্বারা প্রভু পরমেশ্বরের শিবির অশুচি হবে। ইসরায়েল কুল থেকে তাকে উচ্ছেদ করতে হবে, কারণ শুদ্ধিবারি তার উপরে সিঞ্চন করা হয়নি, সেইজন্য সে অশুচি এবং অশৌচ অবস্থাতেই সে রয়েছে।</div>
<div class="v" id="v14"><span class="vn">14</span> <span class="br-p"><br><br></span>ছাউনির মধ্যে কোন লোক মারা গেলে সেই ছাউনিতে যারা প্রবেশ করবে এবং সেখানে যারা বাস করে তারা সকলেই সাতদিন অশুচি থাকবে।</div>
<div class="v" id="v15"><span class="vn">15</span> সেই ছাউনির ভিতরের সমস্ত খোলা পাত্রই অশুচি বলে বিবেচিত হবে।</div>
<div class="v" id="v16"><span class="vn">16</span> খোলা মাঠে যদি কেউ অস্ত্রের আঘাতে নিহত বা স্বাভাবিক ভাবে মৃত ব্যক্তির শব স্পর্শ করে, কিংব মানুষের হাড় বা কবর স্পর্শ করে তবে সে সাত দিন অশুচি থাকবে।</div>
<div class="v" id="v17"><span class="vn">17</span> এই ধরণের অশুচি ব্যক্তির শুদ্ধির জন্য প্রায়শ্চিত্ত বলির ভস্মাবশেষ নিয়ে একটি পাত্রে রাখতে হবে এবং তাতে স্রোতের<sup class="fnm"><a name="fnm2" href="#fn2">2</a></sup> জল ঢালতে হবে।</div>
<div class="v" id="v18"><span class="vn">18</span> পরে কোন শুচি ব্যক্তি এসোবপত্রগুচ্ছ নিয়ে সেই জলে ডুবিয়ে ঐ ছাউনির উপর এবং সেখানকার সমস্ত জিনিসপত্র ও লোকজনের উপর ছিটিয়ে দেবে। মানুষের হাড়, নিহত বা স্বাভাবিক ভাবে মৃত ব্যক্তির শব কিংবা কবর যে স্পর্শ করবে তার উপরেও সেই জল ছিটিয়ে দিতে হবে।</div>
<div class="v" id="v19"><span class="vn">19</span> তৃতীয় ও সপ্তম দিনে ঐ শুচি ব্যক্তি অশৌচগ্রস্ত লোকের উপর সেই জল ছিটিয়ে দেবে এবং সপ্তম দিনে সে তাকে শুদ্ধ করবে। সেই লোক তখন তার পরণের কাপড় ধুয়ে ফেলবে এবং স্নান করবে। সন্ধ্যাবেলায় সে শুচি হবে।</div>
<div class="v" id="v20"><span class="vn">20</span> অশুচি হওয়ার পর যে ব্যক্তি নিজেকে শুদ্ধ না করে তাকে সমাজ থেকে উচ্ছেদ করতে হবে, কারণ সে প্রভু পরমেশ্বরের পীঠস্থান অশুচি করেছে। শুদ্ধি বারি তার উপরে সিঞ্চন করা হয় নি, তাই সে অশুচি।</div>
<div class="v" id="v21"><span class="vn">21</span> চিরস্থায়ী এই বিধি তাদের পালন করতে হবে। শুদ্ধি বারি যে সিঞ্চন করবে তাকেও পরণের কাপড় ধুয়ে ফেলতে হবে। শুদ্ধি বারি যে স্পর্শ করবে সন্ধ্যা পর্যন্ত সে অশুচি থাকবে।</div>
<div class="v" id="v22"><span class="vn">22</span> অশুচি ব্যক্তি যা কিছু স্পর্শ করবে তা-ও হবে অশুচি এবং তা যে স্পর্শ করবে সেও হবে অশুচি। সন্ধ্যা পর্যন্ত তার অশৌচ থাকবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 9:13'><!--endraw 1-->হিব্রু 9:13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: জীবন্ত জল</div>
</div>
<!-- PARSED ABOVE; EDITING MAY BREAK PARSER -->
</body></html>