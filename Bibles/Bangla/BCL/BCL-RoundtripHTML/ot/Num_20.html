<html><head>
<meta http-equiv="Content-Type" content="text/html;charset=utf-8" />
<title>Num 20 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_18.html">18</a> <a href="Num_19.html">19</a> <b>20</b> <a href="Num_21.html">21</a> <a href="Num_22.html">22</a> ... <a href="Num_36.html">36</a> </div><hr>
<h1>Num 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শৈল নির্গত জল</h2><h2>(<b>20 17:1-7</b>)</h2><span class="vn">1</span> <span class="br-p"><br><br></span>সমগ্র ইসরায়েলী জনমণ্ডলী প্রথম মাসে সীন প্রান্তরে এসে উপস্থিত হল এবং কাদেশ অঞ্চলে কিছুদিন বাস করল। সেখানে মিরিয়ম মারা গেলেন এবং তাঁকে কবর দেওয়া হল।</div>
<div class="v" id="v2"><span class="vn">2</span> <span class="br-p"><br><br></span>ইসরায়েলীরা যেখানে ছাউনি ফেলেছিল, সেই প্রান্তরে কোথাও জল ছিল না। তাই লোকেরা মোশি ও হারোণের বিরুদ্ধে বিক্ষুব্ধ হয়ে উঠল।</div>
<div class="v" id="v3"><span class="vn">3</span> তারা মোশির সঙ্গে বিবাদ শুরু করল, বলল, হায়, প্রভু পরমেশ্বরের সম্মুখে আমাদের ভাইবন্ধুরা যখন মারা গেল তখনই আমরা কেন মরলাম না।</div>
<div class="v" id="v4"><span class="vn">4</span> তোমরা কেন প্রভু পরমেশ্বরের প্রজামণ্ডলীকে এই মরু প্রান্তরে নিয়ে এলে? আমাদের পশুপাল ও আমাদের সকলকে মারবার জন্য?</div>
<div class="v" id="v5"><span class="vn">5</span> এই নিকৃষ্ট জায়গায় নিয়ে আসার জন্যই কি তোমরা মিশর থেকে আমাদের বার করে এনেছিলেন? এখানে কোন ফসল হয় না, ডুমুর বা আঙুর কিংবা ডালিম কিছুই হয় না, এমন কি পানীয় জলও এখানে নেই।</div>
<div class="v" id="v6"><span class="vn">6</span> মোশি ও হারোণ জনতার সম্মুখ থেকে সরে গিয়ে সম্মিলন শিবিরের দ্বারে উবুড় হয়ে পড়লেন। তখন প্রভু পরমেশ্বরের আলোকোজ্জ্বল মহিমা তাঁদের সম্মুখে প্রতিভাত হল।</div>
<div class="v" id="v7"><span class="vn">7</span> প্রভু পরমেশ্বর মোশিকে বললেন,</div>
<div class="v" id="v8"><span class="vn">8</span> তুমি তোমার যষ্ঠি নাও এবং তোমার ভাই হারোণকে নিয়ে জনমণ্ডলীকে একত্র করে তাদের সকলের সামনে ঐ পাহাড়কে জন দান করতে বল। এইভাবে পাহাড় থেকে জল বার করে তুমি জনমণ্ডলী ও তাদের পশুপালকে জল পান করাতে পারবে।</div>
<div class="v" id="v9"><span class="vn">9</span> মোশি তখন প্রভু পরমেশ্বরের নির্দেশ মত তাঁর সম্মুখ থেকে ঐ যষ্ঠি তুলে নিলেন।</div>
<div class="v" id="v10"><span class="vn">10</span> পরে মোশি ও হারোণ সেই পাহাড়ের সম্মুখে জনতাকে একত্র করে বললেন, শোন বিদ্রোহীরা, আমরা কি তোমাদের জন্য এই পাহাড় থেকে জল বার করব?</div>
<div class="v" id="v11"><span class="vn">11</span> মোশি তখন তাঁর হাতের যষ্ঠি তুলে পাহাড়ের গায়ে দুবার আঘাত করলেন। সঙ্গে সঙ্গে সেখান থেকে জলস্রোত সবেগে নির্গত হল এবং জনতা ও তাদের পশুপাল সেই জল পান করল।</div>
<div class="v" id="v12"><span class="vn">12</span> <span class="br-p"><br><br></span>প্রভু পরমেশ্বর মোশি ও হারোণকে বললেন, তোমরা আমাকে বিশ্বাস করলে না ইসরায়েলীদের সাক্ষাতে আমার পবিত্রতার মর্যাদা রক্ষা করলে না, এইজন্য আমি তাদের যে দেশ দিয়েছি, সেই দেশে তোমরা এই জনমণ্ডলীকে নিয়ে যেতে পারবে না।</div>
<div class="v" id="v13"><span class="vn">13</span> সেই জলস্রোতের নাম দেওয়া হল মরিবা (বিবাদ), কারণ সেখানে ইসরায়েলীরা প্রভু পরমেশ্বরের সঙ্গে বিবাদ করেছিল এবং তিনি তাদের সাক্ষাতে নিজ পবিত্রতা প্রমাণিত করেছিলেন।</div>
<div class="v" id="v14"><h2>প্রতিশ্রুত দেশ অভিমুখে যাত্রাপথে বাধা</h2><span class="vn">14</span> <span class="br-p"><br><br></span>মোশি কাদেশ থেকে ইদোমের রাজার কাছে দূত পাঠিয়ে আবেদন জানালেন, আপনার জ্ঞাতিভাই ইসরায়েলীদের নিবেদন এই: আমাদের দুঃখদুর্দশা যা ঘটেছে, সবই আপনি জানেন।</div>
<div class="v" id="v15"><span class="vn">15</span> আমাদের পূর্বপুরুষেরা মিশরে গিয়েছিলেন এবং আমরা বহুকাল সেখানে বসবাস করেছিলাম। কিন্তু মিশরীরা আমাদের পূর্বপুরুষ ও আমাদের সঙ্গে দুর্ব্যবহার করতে লাগল।</div>
<div class="v" id="v16"><span class="vn">16</span> তখন আমরা প্রভু পরমেশ্বরের কাছে কান্নাকাটি, সাহায্যের জন্য কাতর আবেদন জানালাম, তিনি আমাদের আর্তনাদ শুনলেন এবং স্বর্গদূত পাঠিয়ে মিশর থেকে আমাদের উদ্ধার করে আনলেন। বর্তমানে আমরা আপনার রাজ্যের প্রান্তে অবস্থিত জনপদ কাদেশ-এ আছি।</div>
<div class="v" id="v17"><span class="vn">17</span> আমার নিবেদন এই যে, আপনি দয়া করে আপনার রাজ্যের ভিতর দিয়ে আমাদের যেতে দিন। আমরা ক্ষেতখামারে বা দ্রাক্ষাকুঞ্জে প্রবেশ করব না বা কোন ইঁদারা থেকে জলপান করব না। আমরা শুধু রাজপথ দিয়ে যাব এবং আপনার সীমানা পেরিয়ে না যাওয়া পর্যন্ত দক্ষিণে কিংবা বামে ফিরব না।</div>
<div class="v" id="v18"><span class="vn">18</span> কিন্তু ইদোমের রাজা তাঁকে বলে পাঠালেন, আমার রাজ্যের ভিতর দিয়ে তোমরা যেতে পারবে না। যদি যাও তাহলে আমি তোমাদের আক্রমণ করব।</div>
<div class="v" id="v19"><span class="vn">19</span> ইসরায়েলীরা আবার তাঁর কাছে আবেদন জানাল, আমরা শুধু রাজপথ দিয়ে যাব। আমাদের পশুপাল কিংবা আমরা যদি আপনার এলাকা থেকে জল পান করি তা হলে তার জন্য দাম আমরা দেব। আমাদের শুধু পায়ে হেঁটে আপনার রাজ্য পেরিয়ে যেতে দিন।</div>
<div class="v" id="v20"><span class="vn">20</span> কিন্তু ইদোমের রাজা বললেন, না, তোমাদের যেতে দেওয়া হবে না। তিনি অনেক লোকজন ও সৈন্য সামন্ত নিয়ে তাদের আক্রমণ করতে এলেন।</div>
<div class="v" id="v21"><span class="vn">21</span> ইদোমের রাজা তাঁর রাজ্যের ভিতর দিয়ে ইসরায়েলীদের যেতে না দেওয়ায় ইসরায়েলীরা সেখান থেকে অন্য পথে যাত্রা করল।</div>
<div class="v" id="v22"><h2>হারোণের মৃত্যু</h2><span class="vn">22</span> <span class="br-p"><br><br></span>সমগ্র ইসরায়েলী জনমণ্ডলী কাদেশ থেকে যাত্রা করে হোর পর্বতের কাছে এসে উপস্থিত হল।</div>
<div class="v" id="v23"><span class="vn">23</span> ইদোম রাজ্যের প্রান্তসীমায় অবস্থিত হোর পর্বতে প্রভু পরমেশ্বর মোশি ও হারোণকে বললেন,</div>
<div class="v" id="v24"><span class="vn">24</span> হারোণ এবার তার পরলোকগত স্বজনদের সঙ্গে মিলিত হবে। ইসরায়েলীদের যে দেশ আমি দিয়েছি, সেই দেশে সে যেতে পারবে না, কারণ মরিবা জলস্রোতের কাছে তোমরা আমার নির্দেশ অমান্য করেছিলে।</div>
<div class="v" id="v25"><span class="vn">25</span> হারোণ ও তার পুত্র ইলিয়াসরকে নিয়ে তুমি হোর পর্বতে যাও,</div>
<div class="v" id="v26"><span class="vn">26</span> এবং হারোণের পোশাক খুলে ইলিয়াসরকে পরাও। সেখানে হারোণের মৃত্যু হবে এবং সে তার পরলোকগত স্বজনদের সঙ্গে মিলিত হবে।</div>
<div class="v" id="v27"><span class="vn">27</span> মোশি প্রভু পরমেশ্বরের নির্দেশমত কাজ করলেন। সমগ্র জনমণ্ডলীর সাক্ষাতে তাঁরা হোর পর্বথে উঠে গেলেন।</div>
<div class="v" id="v28"><span class="vn">28</span> সেখানে মোশি হারোণের পোশাক খুলে নিয়ে তাঁর পুত্র ইলিয়াসরকে পরিয়ে দিলেন। হারোণ সেই পাহাড়ের চূড়ায় মারা গেলেন। মোশি ও ইলিয়াসর তারপর পাহাড় থেকে নেমে এলেন।<sup class="fnm"><a name="fnm1" href="#fn1">1</a></sup></div>
<div class="v" id="v29"><span class="vn">29</span> হারোণের মৃত্যুর পর সমগ্র ইসরায়েলী জনতা তাঁর জন্য ত্রিশ দিন শোক পালন করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 29:19'><!--endraw 1-->যাত্রা 29:19<!--raw 1 bo --></a><!--endraw 1-->; <!--raw 1 bo --><a href='B:40 33:38'><!--endraw 1-->গণনা 33:38<!--raw 1 bo --></a><!--endraw 1-->; <!--raw 1 bo --><a href='B:50 10:6'><!--endraw 1-->দ্বি.বি. 10:6<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>