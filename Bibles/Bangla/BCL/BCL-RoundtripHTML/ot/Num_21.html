<html><head>
<meta http-equiv="Content-Type" content="text/html;charset=utf-8" />
<title>Num 21 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_19.html">19</a> <a href="Num_20.html">20</a> <b>21</b> <a href="Num_22.html">22</a> <a href="Num_23.html">23</a> ... <a href="Num_36.html">36</a> </div><hr>
<h1>Num 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনানীদের পরাজয়</h2><span class="vn">1</span> <span class="br-p"><br><br></span>আরাদ-এর রাজা শুনতে পেলেন যে ইসরায়েলীরা অথারিম-এর পথ ধরে এগিয়ে আসছে। ইনি ছিলেন নেগেব অঞ্চলের অধিবাসী, জাতিতে কনানী। তিনি তখন ইসরায়েলীদের আক্রমণ করলেন ও তাদের কিছু লোককে বন্দী করে নিয়ে গেলেন।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ইসরায়েলীরা তখন প্রভু পরমেশ্বরের কাছে মানত করে বলল, তুমি যদি এদের বিরুদ্ধে আমাদের জয়ী কর তাহলে আমরা এদের জনপদগুলি নিঃশেষে ধ্বংস করব।</div>
<div class="v" id="v3"><span class="vn">3</span> প্রভু পরমেশ্বর ইসরায়েলীদের আবেদন গ্রাহ্য করে তাদের হাতে কনানীদের সমর্পণ করলেন। ইসরায়েলীদের তখন কনানীদের এবং তাদের সমস্ত নগর জনপদ সমূলে ধ্বংস করল। এইজন্য সেই স্থানের নাম দেওয়া হল হর্মা (বিনাশ)।</div>
<div class="v" id="v4"><h2>সর্পদংশন ও তার প্রতিকার</h2><span class="vn">4</span> <span class="br-p"><br><br></span>ইসরায়েলীরা হোর পর্বথ ছেড়ে ইদোম দেশের পাশ দিয়ে লোহিত সাগরের দিকে যাত্রা করল। কিন্তু পথে যেতে যেতে তাদের মন আবার বিক্ষুব্ধ হয়ে উঠল।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> তারা ঈশ্বর ও মোশির বিরুদ্ধে অভিযোগ করে বলল, এই মরু প্রান্তরে আমাদের মেরে ফেলার জন্যই কি তোমরা মিশর থেকে আমাদের বার করে এনেছ? এখানে খাদ্য কিংবা জল কিছুই নেই। এই একঘেয়ে খাবার খেয়ে আমাদের অরুচি ধরে গেছে।<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> <span class="br-p"><br><br></span>এ কথা শুনে প্রভু পরমেশ্বর লোকদের মধ্যে তীব্র বিষধর সাপের ঝাঁক পাঠিয়ে দিলেন। সর্পদংশনে ইসরায়েলীদের অনেকে মারা গেল।</div>
<div class="v" id="v7"><span class="vn">7</span> ইসরায়েলীরা তখন মোশির কাছে গিয়ে বলল, প্রভু পরমেশ্বরের ও তোমার বিরুদ্ধে বচসা করে আমরা সত্যিই পাপ করেছি। তুমি এখন তাঁর কাছে বিনতি কর যেন তিনি আমাদের কাছ থেকে এই সাপের ঝাঁক দূর করে দেন। মোশি জনতার জন্য প্রভু পরমেশ্বরের কাছে বিনতি জানালেন।</div>
<div class="v" id="v8"><span class="vn">8</span> প্রভু পরমেশ্বর তখন মোশিকে বললেন, তুমি একটি বিষধর সাপের মূর্তি তৈরী করে সেটিকে দণ্ডের উপরে স্থাপন কর। সর্পদষ্ট কোন লোক তার দিকে তাকালে সে বেঁচে যাবে।</div>
<div class="v" id="v9"><span class="vn">9</span> মোশি তখন একটি পিতলের সাপ তৈরী করে দণ্ডের উপরে স্থাপন করলেন। তার পর থেকে কাউকে সাপে কামড়ালে সে ঐ পিতলের সাপের দিকে তাকালেই বেঁচে যেত।<sup class="fnm"><a name="fnm4" href="#fn4">4</a></sup></div>
<div class="v" id="v10"><h2>ইসরায়েলীদের মোয়াব দেশে যাত্রা</h2><span class="vn">10</span> <span class="br-p"><br><br></span>তারপর ইসরায়েলীরা সেখান থেকে ওবোত-এ এসে শিবির স্থাপন করল।</div>
<div class="v" id="v11"><span class="vn">11</span> ওবোত থেকে তারা আবার মোয়াব দেশের পূর্বদিকে ইয়ি-অবারিম-এর প্রান্তরে এসে শিবির স্থাপন করল।</div>
<div class="v" id="v12"><span class="vn">12</span> সেখান থেকে তারা সেরদ উপত্যকায় এসে শিবির স্থাপন করল।</div>
<div class="v" id="v13"><span class="vn">13</span> আবার সেখান থেকে অর্ণোনের অপর পারে ইমোরীদের দেশের কাছাকাছি একটি প্রান্তরে এসে শিবির স্থাপন করল। মোয়াব ও ইমোরীদের অঞ্চলের মাঝখানে অবস্থিত অর্ণোন পর্যন্ত মোয়াবের সীমানা।</div>
<div class="v" id="v14"><span class="vn">14</span> প্রভু পরমেশ্বরের যুদ্ধবিগ্রহের বিবরণ যে গ্রন্থে লিপিবদ্ধ হয়েছে তাতে এই সীমানা সম্বন্ধে বলা হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“শুফা অঞ্চলের বাহেব, <br><span class="br-ind"><br><span class="indent">&nbsp;</span></span>আর্ণোনের গিরিখাত <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ও তার পার্শ্ববর্তী অঞ্চল <br><span class="br-ind"><br><span class="indent">&nbsp;</span></span>আর্ নামক জনপদ পর্যন্ত বিস্তৃত <br><span class="br-ind"><br><span class="indent">&nbsp;</span></span>এবং মোয়াবের সীমান্তে অবস্থিত।” <br></div>
<div class="v" id="v16"><span class="vn">16</span> <span class="br-p"><br><br></span>সেখান থেকে তারা বের (কূপ) নামক স্থানে গেল। এখানে ছিল সেই কূপ, যার সম্পর্কে প্রভু পরমেশ্বর মোশিকে বলেছিলেন, তুমি লোকদের একত্র কর, আমি তাদের জল পান করাব।</div>
<div class="v" id="v17"><span class="vn">17</span> ইসরায়েলীরা তখন গেয়েছিল এই গানঃ <span class="br-p"><br><br></span><span class="br-ind"><br><span class="indent">&nbsp;</span></span>উচ্ছলিত হও হে কূপ! <br><span class="br-ind"><br><span class="indent">&nbsp;</span></span>অভিনন্দিত করি তোমায় গানে গানে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>খনন করেছিলেন এ কূপ <br><span class="br-ind"><br><span class="indent">&nbsp;</span></span>রাজপুরুষেরা <br><span class="br-ind"><br><span class="indent">&nbsp;</span></span>খনন করেছিলাম গোষ্ঠীপতিরা <br><span class="br-ind"><br><span class="indent">&nbsp;</span></span>রাজদণ্ড ও যষ্টি দিয়ে। <br></div>
<div class="v" id="v19"><span class="vn">19</span> <span class="br-p"><br><br></span>সেখানকার প্রান্তর থেকে তারা মত্তানায়, মত্তানা থেকে নহ্‌লিয়েলে,</div>
<div class="v" id="v20"><span class="vn">20</span> নহ্‌লিয়েল থেকে বামোৎ-এ ও বামোৎ থেকে মোয়াবের উপত্যকা দিয়ে মরুভূমির মুখোমুখি পিস্‌গা পর্বতে গিয়ে পৌঁছাল।</div>
<div class="v" id="v21"><h2>সিহোন ও ওগের পরাজয়</h2><h2>(<b>50 2:26-3:11</b>)</h2><span class="vn">21</span> <span class="br-p"><br><br></span>ইসরায়েলীরা দূত পাঠিয়ে ইমোরীদের রাজা সিহোনের কাছে আবেদন জানাল।</div>
<div class="v" id="v22"><span class="vn">22</span> আপনার রাজ্যের মধ্য দিয়ে আমাদের যেতে দিন। আমরা শস্যক্ষেত্রে কিংবা দ্রাক্ষাকুঞ্জে প্রবেশ করব না, কূপের জলও পান করব না। আমরা রাজপথ ধরেই আপনার সীমানা পেরিয়ে যাব।</div>
<div class="v" id="v23"><span class="vn">23</span> কিন্তু সিহোন তাঁর রাজ্যের ভিতর দিয়ে ইসরায়েলীদের যাওয়ার অনুমতি দিলেন না। তিনি তাঁর প্রজাদের একত্র করে ইসরায়েলীদের বিরুদ্ধে যুদ্ধ করার জন্য প্রান্তরে একত্র হলেন এবং জাহস্-এ এসে ইসরায়েলীদের আক্রমণ করলেন।</div>
<div class="v" id="v24"><span class="vn">24</span> ইসরায়েলীরা তরবারির আঘাতে তাঁকে হত্যা করে অর্ণোন থেকে অম্মোনীদের প্রান্ত সীমা যাব্বোক পর্যন্ত এলাকা দখল করে নিল।</div>
<div class="v" id="v25"><span class="vn">25</span> ইসরায়েলীরা সেখানকার সমস্ত জনপদ অধিকার করে নিল। ইমোরীদের সমস্ত নগর হিষবোণ এবং তার পাশ্ববর্তী জনপদগুলিতে তারা বাস করতে লাগল।</div>
<div class="v" id="v26"><span class="vn">26</span> হিষ্‌বোণ ছিল ইমোরীদের রাজা সিহোনের রাজধানী। তিনি মোয়াবের প্রাক্তন রাজার বিরুদ্ধে যুদ্ধ করে অর্ণোন পর্যন্ত তাঁর এলাকা দখল করে নিয়েছিলেন।</div>
<div class="v" id="v27"><span class="vn">27</span> এই জন্যই চারণ কবিরা গান গায়: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা হিষ্‌বোণে এস, <br><span class="br-ind"><br><span class="indent">&nbsp;</span></span>সিহোনের রাজধানী হোক সুদৃঢ়, <br><span class="br-ind"><br><span class="indent">&nbsp;</span></span>পুর্নগঠিত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কেননা হিষ্‌বোণে প্রজ্বলিত অগ্নি, <br><span class="br-ind"><br><span class="indent">&nbsp;</span></span>সিহোনের রাজ ধানী থেকে নির্গত বহ্নিশিখা <br><span class="br-ind"><br><span class="indent">&nbsp;</span></span>গ্রাস করল মোয়াবের অর্ নগরী, <br><span class="br-ind"><br><span class="indent">&nbsp;</span></span>নিশ্চিহ্ন করল অর্ণোনের <br><span class="br-ind"><br><span class="indent">&nbsp;</span></span>মালভূমির অধিপতিদের।<sup class="fnm"><a name="fnm5" href="#fn5">5</a></sup> <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ধিক্ তোমায়, <br><span class="br-ind"><br><span class="indent">&nbsp;</span></span>হে মোয়াব! হে কেমোশ দেবতার প্রজাবৃন্দ, <br><span class="br-ind"><br><span class="indent">&nbsp;</span></span>তোমাদের হল সর্বনাশ, <br><span class="br-ind"><br><span class="indent">&nbsp;</span></span>সে তার পুত্রদের করল পলাতক, <br><span class="br-ind"><br><span class="indent">&nbsp;</span></span>কন্যাদের বন্দিনীরূপে তুলে দিল <br><span class="br-ind"><br><span class="indent">&nbsp;</span></span>ইমোরীদের রাজা সিহোনের হাতে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>হিষবোণ থেকে দীবোন পর্যন্ত <br><span class="br-ind"><br><span class="indent">&nbsp;</span></span>তাদের বংশধরেরা সকলেই বিলুপ্ত, <br><span class="br-ind"><br><span class="indent">&nbsp;</span></span>নোফা থেকে মেদবা পর্যন্ত <br><span class="br-ind"><br><span class="indent">&nbsp;</span></span>বিস্তৃত অঞ্চল আমরা করেছি বিধ্বস্ত।”<sup class="fnm"><a name="fnm6" href="#fn6">6</a></sup> <br></div>
<div class="v" id="v31"><span class="vn">31</span> <span class="br-p"><br><br></span>এই ভাবে ইসরায়েলীরা ইমোরীদের দেশে বাস করতে লাগল।</div>
<div class="v" id="v32"><span class="vn">32</span> এর পরে মোশি যাসের অঞ্চলের খোঁজখবর নেওয়ার জন্য লোক পাঠালেন। তারা সেখানকার জনপদগুলি দখল করে নিল এবং সেখানকার অধিবাসী ইমোরীদের তাড়িয়ে দিল।</div>
<div class="v" id="v33"><span class="vn">33</span> <span class="br-p"><br><br></span>তারপর সেখান থেকে ইসরায়েলীরা বাশানের পথ ধরে এগিয়ে গেল। বাশানের রাজা ওগ সদলবলে ইসরায়েলীদের সঙ্গে যুদ্ধ করতে ইদ্রিয়ীতে এলেন।</div>
<div class="v" id="v34"><span class="vn">34</span> প্রভু পরমেশ্বর তখন মোশিকে বললেন, তুমি একে ভয় করো না কারণ আমি একে, এর প্রজাদের এবং এর রাজ্য সবই তোমার হাতে সমর্পণ করলাম। তুমি হিষবোণ নিবাসী ইমোরীদের রাজা সিহোনের যে দশা করেছ এরও তাই করবে।</div>
<div class="v" id="v35"><span class="vn">35</span> ইস্‌রায়েলীরা তাঁকে এবং তাঁর সন্তানসন্ততি ও প্রজাদের নির্বিশেষে অস্ত্রাঘাতে সংহার করল। তাদের কেউ আর অবশিষ্ট রইল না। তারপর তাঁর দেশ তারা অধিকার করে নিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 33:40'><!--endraw 1-->গণনা 33:40<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 2:1'><!--endraw 1-->দ্বি.বি. 2:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:530 10:9'><!--endraw 1-->১ করি 10:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:120 18:4'><!--endraw 1-->২ রাজা 18:4<!--raw 1 bo --></a><!--endraw 1-->; <!--raw 1 bo --><a href='B:500 3:14'><!--endraw 1-->যোহন 3:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:300 48:45-46'><!--endraw 1-->যির 48:45-46<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> হিব্রু: অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>