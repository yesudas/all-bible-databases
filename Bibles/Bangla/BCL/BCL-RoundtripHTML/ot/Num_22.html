<html><head>
<meta http-equiv="Content-Type" content="text/html;charset=utf-8" />
<title>Num 22 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 22);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_20.html">20</a> <a href="Num_21.html">21</a> <b>22</b> <a href="Num_23.html">23</a> <a href="Num_24.html">24</a> ... <a href="Num_36.html">36</a> </div><hr>
<h1>Num 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বালাক ও বিলিয়মের কাহিনী</h2><span class="vn">1</span> <span class="br-p"><br><br></span>ইসরায়েলীরা এগিয়ে চলল। যিরিহোর কাছে জর্ডনের ওপারে মোয়াবের উপত্যকা অঞ্চলে গিয়ে শিবির স্থাপন করল।</div>
<div class="v" id="v2"><span class="vn">2</span> <span class="br-p"><br><br></span>ইসরায়েলীরা ইমোরীদের যে দশা করেছিল সিপ্পোরের পুত্র বালাক তা সবই দেখেছিলেন।</div>
<div class="v" id="v3"><span class="vn">3</span> মোয়াবের অধিবাসীরা ইসরায়েলীদের ভয়ে সন্ত্রস্ত হয়ে উঠল। কারণ ইসরায়েলীরা সংখ্যায় অনেক বেশি ছিল। তাদের দেখে মোয়াবীরা খুবই উদ্বিগ্ন হয়ে উঠল।</div>
<div class="v" id="v4"><span class="vn">4</span> মোয়াবের অধিবাসীর মিদিয়নের নেতৃস্থানীয় ব্যক্তিদের বলল, গরু যেমন মাঠের কচি ঘাস খেয়ে শেষ করে, এরাও তেমনি আমাদের আশেপাশের সব কিছু চেটেপুটে শেষ করে দেবে। সিপ্পোরের পুত্র বালাক ছিলেন তখন মোয়াবের রাজা।</div>
<div class="v" id="v5"><span class="vn">5</span> তিনি বিয়োরের পুত্র বিলিয়মকে ডেকে আনার জন্য দূত পাঠালেন। বিলিয়ম ইউফ্রেটিস নদীর তীরে তাঁর দেশ পেথোর নগরে বাস করতেন। বালাক তাঁকে বলে পাঠালেন, দেখুন, মিশর থেকে একদল লোক এসে দেশ ছেয়ে ফেলেছে। তারা এখন আমার দোরগোড়ায় এসে বসবাস করছে।<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> আপনি দয়া করে এসে আমার হয়ে এদের অভিশাপ দিন, কারণ এরা আমার চেয়ে শক্তিশালী। তাহলে আমি হয়তো এদের পরাস্ত করে এ দেশ থেকে তাড়িয়ে দিতে পারব। আমি জানি, আপনি যাকে আশীর্বাদ করেন তার মঙ্গল হয়, আর যাকে অভিসম্পাত দেন সে হয় অভিশপ্ত।</div>
<div class="v" id="v7"><span class="vn">7</span> <span class="br-p"><br><br></span>মোয়াব ও মিদিয়নের নেতৃবৃন্দ তখন অভিসম্পাত দানের দক্ষিণা সঙ্গে নিয়ে বিলিয়মের কাছে গিয়ে বালাকের আবেদন জানালেন।</div>
<div class="v" id="v8"><span class="vn">8</span> বিলিয়ম তাঁদের বললেন, আজ রাতে তোমরা এখানেই থাক, প্রভু পরমেশ্বর আমাকে যে নির্দেশ দেবেন তা আমি তোমাদের জানিয়ে দেব। মোয়াবের নেতৃবৃন্দ বিলিয়মের কাছেই থাকলেন।</div>
<div class="v" id="v9"><span class="vn">9</span> ঈশ্বর বিলিয়মকে দর্শন দিয়ে বললেন, তোমার সঙ্গে এই লোকগুলি কারা?</div>
<div class="v" id="v10"><span class="vn">10</span> বিলিয়ম ঈশ্বরকে বললেন, সিপ্পোরের পুত্র মোয়াবের রাজা বালাক বলে পাঠিয়েছেন,</div>
<div class="v" id="v11"><span class="vn">11</span> মিশর থেকে একদল লোক এসে দেশ ছেয়ে ফেলেছে, আপনি এসে আমার পক্ষ হয়ে এদের অভিসম্পাত দিন, তাহলে হয়তো আমি যুদ্ধ করে এদের বিতাড়িত করতে পারব।</div>
<div class="v" id="v12"><span class="vn">12</span> ঈশ্বর বিলিয়মকে বললেন, তুমি এদের সঙ্গে যাবে না কিংবা ইসরায়েলীদের অভিসম্পাতও দেবে না, কারণ তারা আশীর্বাদপ্রাপ্ত।</div>
<div class="v" id="v13"><span class="vn">13</span> বিলিয়ম সকালে উঠে বালাকের অমাত্যবর্গকে বললেন, তোমরা দেশে ফিরে যও। প্রভু পরমেশ্বর তোমাদের সঙ্গে আমাকে যেতে নিষেধ করেছেন।</div>
<div class="v" id="v14"><span class="vn">14</span> মোয়াবের নেতৃবৃন্দ তখন বিদায় নিয়ে বালাকের কাছে ফিরে এসে বললেন, বিলিয়ম আমাদের সঙ্গে আসতে রাজী হলেন না।</div>
<div class="v" id="v15"><span class="vn">15</span> বালাক পরে আবার আরও বেশী সংখ্যক, এবং আরও মান্যগণ্য একদল রাজপুরুষকে পাঠালেন।</div>
<div class="v" id="v16"><span class="vn">16</span> তাঁরা বিলিয়মের কাছে গিয়ে বললেন, সিপ্পোরের পুত্র বালাক এই কথা বলে পাঠিয়েছেন, আমার কাছে আসতে আপনি কোন দ্বিধা করবেন না।</div>
<div class="v" id="v17"><span class="vn">17</span> আমি আপনাকে প্রচুর পুরস্কার ও মহাসম্মানে ভূষিত করব, আপনি আমাকে যা করতে বলবেন তা-ই করব। আপনি দয়া করে এসে আমার পক্ষ হয়ে ইসরায়েলীদের অভিসম্পাত দিন।</div>
<div class="v" id="v18"><span class="vn">18</span> বিলিয়ম, বালাকের অমাত্যদের বললেন, বালাক যদি তাঁর ভাণ্ডারের সমস্ত সোনা-রূপোও আমাকে দেন তাহলেও আমার আরাধ্য ঈশ্বর, প্রভু পরমেশ্বর যে নির্দেশ দেবেন তর অন্যথা করতে পারব না।</div>
<div class="v" id="v19"><span class="vn">19</span> যাই হোক, তোমরাও আজ রাতে এখানে থাক। আমি জেনে দেখি প্রভু পরমেশ্বর আরও কি নির্দেশ দেন।</div>
<div class="v" id="v20"><span class="vn">20</span> <span class="br-p"><br><br></span>রাত্রে ঈশ্বর বিলিয়মকে দর্শন দিয়ে বললেন, ওরা যদি তোমায় ডাকতে এসে থাকে তাহলে তুমি ওদের সঙ্গে যাও। কিন্তু আমি তোমাকে যা বলব তুমি শুধু তা-ই করবে।</div>
<div class="v" id="v21"><span class="vn">21</span> বিলিয়ম সকালে উঠে গাধার পিঠে জিন চাপিয়ে মোয়াবের রাজপুরুষদের সঙ্গে রওনা হলেন।</div>
<div class="v" id="v22"><span class="vn">22</span> <span class="br-p"><br><br></span>কিন্তু এইভাবে যাওয়ার জন্য তাঁর বিরুদ্ধে ঈশ্বরের ক্রোধ প্রজ্বলিত হল। বিলিয়ম যখন তাঁর দুইজন দাসকে সঙ্গে নিয়ে গাধায় চড়ে যাচ্ছিলেন তখন প্রভু পরমেশ্বরের দূত তাঁর পথ অবরোধ করে দাঁড়ালেন।</div>
<div class="v" id="v23"><span class="vn">23</span> গাধাটি প্রভু পরমেশ্বরের দূতকে পথের মাঝখানে উন্মুক্ত তরবারি হাতে দাঁড়াতে দেখে পথ ছেড়ে মাঠের মধ্যে নেমে গেল। বিলিয়ম সেটাকে পথে আনার জন্য প্রহার করলেন।</div>
<div class="v" id="v24"><span class="vn">24</span> প্রভু পরমেশ্বরের দূত তখন দ্রাক্ষাকুঞ্জের মাঝখানে সরু গলিপথে দাঁড়ালেন। গলির দুধারেই ছিল দেয়াল।</div>
<div class="v" id="v25"><span class="vn">25</span> গাধাটি প্রভু পরমেশ্বরের দূতকে দেখে দেওয়ালের গা ঘেঁষে দাঁড়াল, তার ফলে বিলিয়মের পায়ে দেওয়ালের ঘসা লাগল। তিনি তাকে আবার প্রহার করলেন।</div>
<div class="v" id="v26"><span class="vn">26</span> প্রভু পরমেশ্বরের দূত তখন আরও কিছু দূর এগিয়ে গিয়ে সংকীর্ণ এক জায়গায় দাঁড়ালেন, সেখানে দক্ষিণে কি বামে কোন দিকে সরে যাওয়ার উপায় ছিল না।</div>
<div class="v" id="v27"><span class="vn">27</span> গাধাটি প্রভু পরমেশ্বরের দূতকে দেখে বিলিয়মকে পিঠে নিয়ে মাটিতে বসে পড়ল। বিলিয়ম তখন খুব রেগে গিয়ে হাতের লাঠি দিয়ে তাকে বেদম প্রহার করলেন।</div>
<div class="v" id="v28"><span class="vn">28</span> প্রভু পরমেশ্বর গাধাটির মুখে ভাষাদিলেন, সে বিলিয়মকে বলল, আমি আপনার কি করেছি যে এই নিয়ে আপনি তিনবার আমাকে প্রহার করলেন?</div>
<div class="v" id="v29"><span class="vn">29</span> বিলিয়ম বললেন, তুমি আমাকে নিয়ে মজা করছ, আমার হাতে তরবারি থাকলে এখনই তোমাকে কেটে ফেলতাম।</div>
<div class="v" id="v30"><span class="vn">30</span> গাধাটি তাঁকে বলল, আপনি জন্ম থেকে আজ পর্যন্ত যার পিঠে চড়ে আসছেন, আমি কি সেই গাধা-ই নই? আমি কি কখনও আপনার সঙ্গে এরকম ব্যবহার করেছি? বিলিয়ম বললেন, না।</div>
<div class="v" id="v31"><span class="vn">31</span> প্রভু পরমেশ্বর তখন বিলিয়মের চোখ খুলে দিলেন। তিনি দেখলেন, প্রভু পরমেশ্বরের দূত উন্মুক্ত তরবারি হাতে পথের মাঝখানে দাঁড়িয়ে রয়েছেন। তিনি তাঁর সম্মুখে মাথা নত করে প্রণিপাত করলেন।</div>
<div class="v" id="v32"><span class="vn">32</span> প্রভু পরমেশ্বরের দূত তাঁকে বললেন, তুমি তোমার গাধাটিকে কেন তিনবার এই ভাবে প্রহার করলে? দেখ, আমি তোমায় বাধা দিতে এসেছি, কারণ আমার সাক্ষাতে তুমি বিপথে যাচ্ছ।</div>
<div class="v" id="v33"><span class="vn">33</span> গাধাটি আমাকে দেখে তিনবার আমার সামনে থেকে সরে গেল। সে যদি সরে না যেত, তাহলে এতক্ষণে তোমাকে মেরে ফেলতাম, কিন্তু ওকে বাঁচাতাম।</div>
<div class="v" id="v34"><span class="vn">34</span> বিলিয়ম তখন প্রভু পরমেশ্বরের দূতকে বললেন, আমি পাপ করেছি, আমি জানতাম না যে আপনি আমাকে বাধা দেওয়ার জন্যই পথ রোধ করে দাঁড়িয়ে রয়েছেন। আপনার বিবেচনায় যদি এই যাত্রা অসঙ্গত হয় তাহলে আমি ফিরে যাব।</div>
<div class="v" id="v35"><span class="vn">35</span> প্রভু পরমেশ্বরের দূত বিলিয়মকে বললেন, তুমি এদের সঙ্গে যেতে পার কিন্তু আমি তোমাকে যে কথা বলে দেব তুমি শুধু তা-ই বলবে। বিলিয়ম তখন বালাকের অমাত্যদের সঙ্গে চলে গেলেন।</div>
<div class="v" id="v36"><span class="vn">36</span> <span class="br-p"><br><br></span>বিলিয়ম আসছেন শুনে বালাক তাঁর রাজ্যের সীমান্তে অর্ণোনের প্রান্তে অবস্থিত মোয়াবের এক জনপদে তাঁকে অর্ভ্যথনা করতে গেলেন।</div>
<div class="v" id="v37"><span class="vn">37</span> বালাক বিলিয়মকে বললেন, আমি আপনাকে ডেকে আনার জন্য লোক পাঠালাম, কিন্তু আপনি এলেন না কেন? আমি কি আপনার যোগ্য মর্যাদা দিতে অক্ষম।</div>
<div class="v" id="v38"><span class="vn">38</span> বিলিয়ম বালাককে বললেন, দেখুন, আমি আপনার কাছে এসেছি, কিন্তু আমার নিজের কোন কথা বলার ক্ষমতা নেই, ঈশ্বর আমার মুখে যে কথা জুগিয়ে দেবেন, তা-ই আমাকে বলতে হবে।</div>
<div class="v" id="v39"><span class="vn">39</span> বিলিয়ম বালাকের সঙ্গে কিরিয়াত-হুষোৎ-এ গেলেন।</div>
<div class="v" id="v40"><span class="vn">40</span> বালাক সেখানে কতকগুলি গরু ভেড়া বলি দিয়ে বিলিয়ম ও তাঁর সঙ্গের অমাত্যদের কাছে পাঠিয়ে দিলেন।</div>
<div class="v" id="v41"><span class="vn">41</span> পরের দিন বালাক বিলিয়মকে নিয়ে বামোথ বেলের উপরে পৌঁছালেন। সেখান থেকে তিনি সমগ্র ইসরায়েলী জনতাকে দেখতে পেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 31:8'><!--endraw 1-->গণনা 31:8<!--raw 1 bo --></a><!--endraw 1-->; <!--raw 1 bo --><a href='B:680 2:15-16'><!--endraw 1-->২ পিতর 2:15-16<!--raw 1 bo --></a><!--endraw 1-->; <!--raw 1 bo --><a href='B:720 1:11'><!--endraw 1-->যিহুদা 11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>