<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলীদের সম্পর্কে বিলিয়মের প্রথম ভাবোক্তি</h2><span class="vn">1</span> <span class="br-p"><br><br></span>তখন বিলিয়ম বালাককে বললেন, আপনি এখানে সাতটি বেদী তৈরী করান এবং সাতটি বৃষ ও সাতটি মেষ আমাকে এনে দিন।</div>
<div class="v" id="v2"><span class="vn">2</span> বালাক বিলিয়মের কথামতই কাজ করলেন এবং তাঁরা দুজনে প্রত্যেকটি বেদীতে একটি বৃষ ও একটি মেষ উৎসর্গ করলেন।</div>
<div class="v" id="v3"><span class="vn">3</span> বিলিয়ম বালাককে বললেন, আপনি আপনার হোমবলির কাছে দাঁড়িয়ে থাকুন, আমি যাই, প্রভু পরমেশ্বর হয়তো আমাকে দর্শন দেবেন, তিনি আমার কাছে যা প্রকাশ করবেন আমি আপনাকে তা পরে জানাব। এই বলে তিনি টিলার চূড়ায় উঠে গেলেন।</div>
<div class="v" id="v4"><span class="vn">4</span> সেখানে ঈশ্বর বিলিয়মকে দর্শন দিলেন, বিলিয়ম তাঁকে বললেন, আমি সাতটি বেদী প্রতিষ্ঠা করেছি এবং প্রত্যেকটি বেদীতে একটি বৃষ ও একটি মেষ উৎসর্গ করেছি।</div>
<div class="v" id="v5"><span class="vn">5</span> তখন প্রভু পরমেশ্বর বিলিয়মের মুখে তাঁর বাণী দিয়ে বললেন, তুমি বালাকের কাছে ফিরে গিয়ে এই কথা বল।</div>
<div class="v" id="v6"><span class="vn">6</span> বিলিয়ম বালাকের কাছে ফিরে গেলেন। বালাক মোয়াবের নেতৃবৃন্দের সঙ্গে তাঁর হোমবলির পাশে দাঁড়িয়ে ছিলেন।</div>
<div class="v" id="v7"><span class="vn">7</span> বিলিয়ম তখন ভাবাবেশে বলতে লাগলেনঃ <span class="br-p"><br><br></span>পূর্বদিকের পার্বত্য অরাম অঞ্চল থেকে আমাকে আনিয়েছেন মোয়াবরাজ বালাক। <span class="br-p"><br><br></span><span class="br-ind"><br><span class="indent">&nbsp;</span></span>বলছেন তিনি: <br><span class="br-ind"><br><span class="indent">&nbsp;</span></span>আমার হয়ে যাকোবকে শাপ দাও, <br><span class="br-ind"><br><span class="indent">&nbsp;</span></span>অভিসম্পাত কর ইসরায়েলকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু ঈশ্বর যাকে শাপ দেন নি <br><span class="br-ind"><br><span class="indent">&nbsp;</span></span>আমি তাকে কি করে অভিসম্পাত দেব? <br><span class="br-ind"><br><span class="indent">&nbsp;</span></span>প্রভু পরমেশ্বর যার সম্বন্ধে কোন <br><span class="br-ind"><br><span class="indent">&nbsp;</span></span>অভিযোগ আনেন নি, <br><span class="br-ind"><br><span class="indent">&nbsp;</span></span>আমি তাকে কি করে অভিযুক্ত করব? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শৈল শিখর থেকে তাকে দেখেছি আমি, <br><span class="br-ind"><br><span class="indent">&nbsp;</span></span>পর্বতশ্রেণী থেকে তাকে করেছি নিরীক্ষণ। <br><span class="br-ind"><br><span class="indent">&nbsp;</span></span>এ জাতির জীবনযাত্রা স্বতন্ত্র, <br><span class="br-ind"><br><span class="indent">&nbsp;</span></span>অন্যান্য জাতির সঙ্গে নেই কোন সংশ্রব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাকোবের বংশ ধূলিকণার মত অগণ্য, <br><span class="br-ind"><br><span class="indent">&nbsp;</span></span>কার সাধ্য ইসরায়েলের সিকিভাগও <br><span class="br-ind"><br><span class="indent">&nbsp;</span></span>গণনা করে? <br><span class="br-ind"><br><span class="indent">&nbsp;</span></span>ধার্মিকের প্রয়াণের মতই হোক <br><span class="br-ind"><br><span class="indent">&nbsp;</span></span>আমার মরণ, <br><span class="br-ind"><br><span class="indent">&nbsp;</span></span>তার মতই হোক আমার পরিণতি। <br></div>
<div class="v" id="v11"><span class="vn">11</span> <span class="br-p"><br><br></span>বালাক বিলিয়মকে বললেন, এ আপনি কি করলেন? আমার শত্রুদের শাপ দেওয়ার জন্য আমি আপনাকে আনলাম, আর আপনি তাদের আশীর্বাদ করলেন?</div>
<div class="v" id="v12"><span class="vn">12</span> বিলিয়ম বললেন, প্রভু পরমেশ্বর আমার মুখে যে বাণী দেন, সেই কথা ছাড়া আর কিছু বলা আমার পক্ষে অসম্ভব।</div>
<div class="v" id="v13"><h2>বিলিয়মের দ্বিতীয় ভাবোক্তি</h2><span class="vn">13</span> <span class="br-p"><br><br></span>বালাক বললেন, দয়া করে আপনি আমার সঙ্গে অন্য জায়গায় চলুন, যেখান থেকে আপনি তাদের দেখতে পাবেন এবং সেখান থেকে আপনি তাদের অভিশাপ দেবেন। তাদের সকলকে দেখতে না পেলেও অন্ততঃ পক্ষে তাদের ছাউনির একটি প্রান্ত দেখতে পাবেন।</div>
<div class="v" id="v14"><span class="vn">14</span> বালাক তাঁকে সেফিম প্রান্তরে অবস্থিত পিস্‌গা পাহাড়ের চূড়ায় নিয়ে গেলেন এবং সেখানে সাতটি বেদী তৈরী করালেন, আর প্রত্যেকটি বেদীতে একটি বৃষ ও একটি মেষ উৎসর্গ করলেন।</div>
<div class="v" id="v15"><span class="vn">15</span> বিলিয়ম বালাককে বললেন, অপনি এখানে হোমবলির পাশে দাঁড়িয়ে থাকুন, আমি এগিয়ে গিয়ে প্রভু পরমেশ্বরের সাক্ষাৎ করব।</div>
<div class="v" id="v16"><span class="vn">16</span> প্রভু পরমেশ্বর বিলিয়মকে দর্শন দিয়ে তাঁর মুখে বাণী দিলেন এবং তাঁকে বললেন, বালাকের কাছে ফিরে গিয়ে তুমি এই কথা বল।</div>
<div class="v" id="v17"><span class="vn">17</span> বিলিয়ম ফিরে এসে দেখলেন, বালাক ও মোয়াবের নেতৃবৃন্দ হোমবলির পাশে দাঁড়িয়ে রয়েছেন। বালাক তাঁকে জিজ্ঞাসা করলেন, প্রভু পরমেশ্বর আপনাকে কি বলছেন?</div>
<div class="v" id="v18"><span class="vn">18</span> বিলিয়ম তখন ভাবাবেশে বলতে লাগলেনঃ <span class="br-p"><br><br></span><span class="br-ind"><br><span class="indent">&nbsp;</span></span>হে বালাক, হে সিপ্পোর তনয়, মনোযোগ দিন, <br><span class="br-ind"><br><span class="indent">&nbsp;</span></span>কান পেতে শুনুন কি বলি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বর মানুষ নন যে মিথ্যা বলবেন, <br><span class="br-ind"><br><span class="indent">&nbsp;</span></span>মর্ত্য মানব নন যে তিনি তাঁর সিদ্ধান্তে <br><span class="br-ind"><br><span class="indent">&nbsp;</span></span>হবেন অস্থিরচিত্ত <br><span class="br-ind"><br><span class="indent">&nbsp;</span></span>তিনি যা বলেছেন তা কি করবেন না? <br><span class="br-ind"><br><span class="indent">&nbsp;</span></span>যে প্রতিশ্রুত দিয়েছেন তা কি <br><span class="br-ind"><br><span class="indent">&nbsp;</span></span>পূর্ণ হবে না? <br></div>
<div class="v" id="v20"><span class="vn">20</span> <span class="br-p"><br><br></span>আমি আশীর্বাদ করার নির্দেশ পেয়েছি, <span class="br-p"><br><br></span><span class="br-ind"><br><span class="indent">&nbsp;</span></span>তিনিই আশীর্বাদ করেছেন, <br><span class="br-ind"><br><span class="indent">&nbsp;</span></span>আমি তা প্রত্যাহার করতে পারি না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যাকোবের বংশে তিনি অধর্ম দেখতে পান নি, <br><span class="br-ind"><br><span class="indent">&nbsp;</span></span>ইসরায়েলকুলে দেখেন নি দৌরাত্ম্য <br><span class="br-ind"><br><span class="indent">&nbsp;</span></span>ওদের আরাধ্য ঈশ্বর প্রভু পরমেশ্বর <br><span class="br-ind"><br><span class="indent">&nbsp;</span></span>ওদের সঙ্গে রয়েছেন <br><span class="br-ind"><br><span class="indent">&nbsp;</span></span>নৃপতিরূপে ওরা তাঁকে করে সংবর্ধনা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বর মিশর থেকে <br><span class="br-ind"><br><span class="indent">&nbsp;</span></span>ওদের উদ্ধার করে এনেছেন, <br><span class="br-ind"><br><span class="indent">&nbsp;</span></span>শৃঙ্গ যেমন বন্যবৃষের শক্তি স্বরূপ, <br><span class="br-ind"><br><span class="indent">&nbsp;</span></span>তেমনি ওদের পরাক্রমও তিনি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাকোবের বিপক্ষে কার্যকারী নয় <br><span class="br-ind"><br><span class="indent">&nbsp;</span></span>কোন তন্ত্রমন্ত্র, <br><span class="br-ind"><br><span class="indent">&nbsp;</span></span>ইসরায়েলের প্রতিকূলে নিষ্ফল সকল মায়াবীমন্ত্র। <br><span class="br-ind"><br><span class="indent">&nbsp;</span></span>এখন থেকে যাকোব ও ইসরায়েল <br><span class="br-ind"><br><span class="indent">&nbsp;</span></span>সম্পর্কে উল্লেখ করে <br><span class="br-ind"><br><span class="indent">&nbsp;</span></span>লোকে বলবে, ঈশ্বরের কি অপূর্ব কীর্তি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দেখ, সিংহীর মত জেগে উঠেছে এই জাতি, <br><span class="br-ind"><br><span class="indent">&nbsp;</span></span>ঝাঁপিয়ে পড়বে সিংহের মতই, <br><span class="br-ind"><br><span class="indent">&nbsp;</span></span>শিকার গ্রাস না করে, নিহতের রক্ত <br><span class="br-ind"><br><span class="indent">&nbsp;</span></span>পান না করে সে করবে না শয়ন। <br></div>
<div class="v" id="v25"><span class="vn">25</span> <span class="br-p"><br><br></span>বালাক তখন বিলিয়মকে বললেন, ওদের যদি শাপ না দিতে পারেন তাহলে আশীর্বাদও করবেন না।</div>
<div class="v" id="v26"><span class="vn">26</span> কিন্তু বিলিয়ম তাঁকে বললেন, আমি কি আপনাকে বলি নি যে প্রভু পরমেশ্বর আমাকে যা বলবেন, আমি শুধু তা-ই করব।</div>
<div class="v" id="v27"><h2>বিলিয়মের তৃতীয় ভাবোক্তি</h2><span class="vn">27</span> <span class="br-p"><br><br></span>বালাক তখন বিলিয়মকে বললেন, দয়া করে আমার সঙ্গে চলুন, আমি আপনাকে আর এক জায়গায় নিয়ে যাব। হয়তো ঈশ্বর তুষ্ট হয়ে সেখান থেকে ওদের অভিসম্পাত দিতে আপনাকে অনুমতি দেবেন।</div>
<div class="v" id="v28"><span class="vn">28</span> বালাক বিলিয়মকে মরুভূমির কাছাকাছি পিয়োর গিরিশৃঙ্গে নিয়ে গেলেন।</div>
<div class="v" id="v29"><span class="vn">29</span> বিলিয়ম বালাককে বললেন, এখানে সাতটি বেদী তৈরী করান এবং সাতটি বৃষ ও সাতটি মেষ সংগ্রহ করুন।</div>
<div class="v" id="v30"><span class="vn">30</span> বালাক বিলিয়মের নির্দেশ মতই কাজ করলেন এবং প্রত্যেক বেদীতে একটি বৃষ ও একটি মেষ উৎসর্গ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>