<html><head>
<meta http-equiv="Content-Type" content="text/html;charset=utf-8" />
<title>Num 3 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 3);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> <a href="Num_2.html">2</a> <b>3</b> <a href="Num_4.html">4</a> <a href="Num_5.html">5</a> ... <a href="Num_36.html">36</a> </div><hr>
<h1>Num 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লেবীয়দের দায়িত্ব</h2><span class="vn">1</span> <span class="br-p"><br><br></span>সিনাই পর্বতে প্রভু পরমেশ্বর যে সময়ে মোশির সঙ্গে কথা বলেছিলেন, সেই সময়ে হারোণ ও মোশির বংশধরদের তালিকা ছিল নিম্নরূপ:</div>
<div class="v" id="v2"><span class="vn">2</span> হারোণের পুত্রদের নাম - জ্যেষ্ঠ নাদব, পরে অবিহু, ইলিয়াসর ও ইথামর।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> হারোণের উক্ত পুত্রেরা আনুষ্ঠানিকভাবে অভিষিক্ত হয়ে পৌরোহিত্যের কর্মে নিযুক্ত হয়েছিল।</div>
<div class="v" id="v4"><span class="vn">4</span> কিন্তু নাদব ও অবিহু সিনাই প্রান্তরে প্রভু পরমেশ্বরের সাক্ষাতে অবৈধ অগ্নি উপস্থাপিত করায় সেখানেই তাদের মৃত্যু হয়েছিল। তাদের কোন সন্তান ছিল না। ইলিয়াসর ও ইথামর তাদের পিতা হারোণের অধীনে পৌরোহিত্যের কাজ করত।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v6"><span class="vn">6</span> তুমি লেবি গোষ্ঠীর লোকদের পুরোহিত হারোণের সম্মুখে উপস্থিত কর। তারা তার অধীনে কাজ করবে।</div>
<div class="v" id="v7"><span class="vn">7</span> হারোণ এবং সমগ্র জনমণ্ডলীর পক্ষে তারা সম্মিলন শিবিরের পরিচর্যার কাজে নিযুক্ত হবে।</div>
<div class="v" id="v8"><span class="vn">8</span> সম্মিলন শিবিরের সমস্ত জিনিসপত্র রক্ষণাবেক্ষণের দায়িত্ব তাদের উপর ন্যস্ত হবে, এবং সম্মিলন শিবিরে ইসরায়েলীদের করণীয় যাবতীয় কাজ সেবকরূপে তারাই করবে।</div>
<div class="v" id="v9"><span class="vn">9</span> তুমি হারোণ ও তার পুত্রদের আধীনে লেবীয়দের নিযুক্ত করবে। ইসরায়েলীদের মধ্যে তারাই বিশেষভাবে এই কাজের জন্য উৎসর্গিত।</div>
<div class="v" id="v10"><span class="vn">10</span> আর হারোণ ও তার পুত্রদের তুমি পৌরোহিত্যের পদে নিয়োগ করবে, তারা এই বিষয় সংক্রান্ত যাবতীয় দায়িত্ব পালন করবে। অন্য কোন লোক এই ব্যাপারে হস্তক্ষেপ করলে তার প্রাণদণ্ড হবে।</div>
<div class="v" id="v11"><span class="vn">11</span> প্রভু পরমেশ্বর মোশিকে আরও বললেন,</div>
<div class="v" id="v12"><span class="vn">12</span> দেখ, আমি ইসরায়েলীদের প্রথম গর্ভজাত সন্তানদের পরিবর্তে লেবির বংশধরদের গ্রহণ করলাম। লেবি বংশজাত লোকেরা হবে আমার।</div>
<div class="v" id="v13"><span class="vn">13</span> প্রথম গর্ভের সকল সন্তান আমার। মিশরে যেদিন আমি প্রথম গর্ভের সন্তানকে সংহার করেছিলাম, সেইদিন ইসরায়েলকুলের মানুষ ও পশুর প্রথম গর্ভের সকল সন্তানকে আমি নিজের জন্য পৃথক করেছি, তারা হবে আমার। কারণ আমিই প্রভু পরমেশ্বর।<sup class="fnm"><a name="fnm3" href="#fn3">3</a></sup></div>
<div class="v" id="v14"><span class="vn">14</span> সিনাই প্রান্তরে প্রভু পরমেশ্বর মোশিকে বললেন,</div>
<div class="v" id="v15"><span class="vn">15</span> তুমি লেবির বংশধরদের তাদের পিতৃকুল ও পরিবার অনুযায়ী গণনা কর। এক মাস এবং তদূর্ধ্ব বয়সের সমস্ত পুরুষের সংখ্যা গণনা কর।</div>
<div class="v" id="v16"><span class="vn">16</span> মোশি প্রভু পরমেশ্বরের নির্দেশ অনুযায়ী তাদের গণনা করলেন।</div>
<div class="v" id="v17"><span class="vn">17</span> লেবির পুত্রদের নাম গের্শোন ও মরারি।</div>
<div class="v" id="v18"><span class="vn">18</span> পৃথক পরিবারে বিভক্ত গের্শোনের পুত্রদের নাম লিবনী ও শিমিয়ি।</div>
<div class="v" id="v19"><span class="vn">19</span> পৃথক পরিবার বিভক্ত কহাৎ-এর পুত্রদের নাম অম্রাম, যিষহর, হিব্রোণ এবং উষীয়েল।</div>
<div class="v" id="v20"><span class="vn">20</span> পৃথক পরিবারে বিভক্ত কোহাৎ-এর পুত্রদের নাম অম্রম, যিষহর, এরাই হচ্ছে নিজ নিজ পিতৃকুল অনুযায়ী লেবির বংশধর।</div>
<div class="v" id="v21"><span class="vn">21</span> <span class="br-p"><br><br></span>গের্শোন থেকে উৎপন্ন হল লিবনী ও শিমিয়ি গোষ্ঠী। এরা গের্শোনী গোষ্ঠীর অন্তর্ভুক্ত।</div>
<div class="v" id="v22"><span class="vn">22</span> এক মাস ও তদূর্ধ্ব বয়সের সমস্ত পুরুষের সংখ্যা গণনা করা হলে এদের লোকসংখ্যা হল সাত হাজার পাঁচশো।</div>
<div class="v" id="v23"><span class="vn">23</span> গের্শোনী গোষ্ঠীভুক্ত সকলে প্রভু পরমেশ্বরের শিবিরের পিছনে পশ্চিম দিকে ছাউনি ফেলত।</div>
<div class="v" id="v24"><span class="vn">24</span> লায়েলের পুত্র ইলিয়াসফ ছিল গের্শোনী গোষ্ঠীর কর্তা।</div>
<div class="v" id="v25"><span class="vn">25</span> সম্মিলন শিবির, শিবিরের আবরণ, সম্মিলন শিবিরদ্বারের পর্দা, প্রাঙ্গণের পর্দা শিবির ও বেদীর চারিদিকে প্রাঙ্গণ-দ্বারের পর্দা এবং এগুলির জন্য প্রয়োজনীয় যাবতীয় দড়িদড়া রক্ষণাবেক্ষণ করার দায়িত্ব ছিল গের্শোনী গোষ্ঠীর লোকদের।</div>
<div class="v" id="v27"><span class="vn">27</span> <span class="br-p"><br><br></span>কোহাৎ থেকে উৎপন্ন হল অম্রামী, যিষহরী, হিব্রোণী এবং উষিয়েলী গোষ্ঠী। এরা সকলেই কোহাতি গোষ্ঠীর অন্তর্ভুক্ত।</div>
<div class="v" id="v28"><span class="vn">28</span> এক মাস এবং তার চেয়ে বেশি বয়সের সমস্ত পুরুষের সংখ্যা গণনা করা হল এদের লোকসংখ্যা হল আট হাজার ছয়শো। পবিত্র স্থানের রক্ষণাবেক্ষণ করার দায়িত্ব ছিল এদের উপর।</div>
<div class="v" id="v29"><span class="vn">29</span> কোহাৎ গোষ্ঠীভুক্ত সকলে প্রভু পরমেশ্বরের শিবিরের দক্ষিণ দিকে ছাউনি ফেলত।</div>
<div class="v" id="v30"><span class="vn">30</span> উষীয়েলের পুত্র ইলিষাফল ছিল কোহাতি গোষ্ঠীর কর্তা।</div>
<div class="v" id="v31"><span class="vn">31</span> চুক্তি সিন্দুক, টেবিল, দীপাধার, দুটি বেদী, পবিত্র স্থানের পরিচর্যার জন্য প্রয়োজনীয় সমস্ত পাত্র, পর্দা, —এগুলির দেখাশুনা ও রক্ষণাবেক্ষণের দায়িত্ব ছিল এদের উপর।</div>
<div class="v" id="v32"><span class="vn">32</span> পুরোহিত হারোণের পুত্র ইলিয়াসর লেবি বংশের অধ্যক্ষদের কর্তারূপে পবিত্র স্থানের রক্ষণাবেক্ষণের উপরে নিযুক্ত ছিলেন।</div>
<div class="v" id="v33"><span class="vn">33</span> <span class="br-p"><br><br></span>মরারি থেকে উৎপন্ন হল মহলীয় ও মুশীয় গোষ্ঠী। এরা মরারি গোষ্ঠীর অন্তর্ভুক্ত</div>
<div class="v" id="v34"><span class="vn">34</span> এক মাস ও তার চেয়ে বেশি বয়সের পুরুষের সংখ্যা গণনা করা হলে এদের লোকসংখ্যা হল ছয় হাজার দুশো।</div>
<div class="v" id="v35"><span class="vn">35</span> অবিহয়িলের পুত্র এরিয়েল হল মরারি গোষ্ঠীর কর্তা। প্রভু পরমেশ্বরের শিবিরের উত্তর দিকে ছাউনি ফেলত এরা।</div>
<div class="v" id="v36"><span class="vn">36</span> মরারি গোষ্ঠীর লোকদের উপর ভার ছিল শিবিরের তক্তা, অর্গল, স্তম্ভ, খাপ ইত্যাদি দ্রব্য এবং</div>
<div class="v" id="v37"><span class="vn">37</span> প্রাঙ্গণের চারিদিকের স্তম্ভ এবং সেগুলির খাপ, খোঁটা ও দড়িদাড়া ইত্যাদির রক্ষণাবেক্ষণ করা এবং এগুলির দেখাশোনা করা।</div>
<div class="v" id="v38"><span class="vn">38</span> সম্মিলন শিবিরের সম্মুখে পূর্ব দিকে মোশি, হারোণ ও তাঁর পুত্রগণ ছাউনি ফেলতেন। পবিত্র স্থানে ইসরায়েলীদের জন্য করণীয় সমস্ত অনুষ্ঠান পালনের দায়িত্ব তাঁদের উপর ন্যস্ত ছিল। অন্য কেউ এই কাজে হস্তক্ষেপ করলে তার প্রাণদণ্ড হত।</div>
<div class="v" id="v39"><span class="vn">39</span> <span class="br-p"><br><br></span>মোশি ও হারোণ প্রভু পরমেশ্বরের বিভিন্ন গোষ্ঠী অনুযায়ী লেবির বংশধরদের গণনা করলেন। গণনা অনুযায়ী এক মাস ও তার চেয়ে বেশি বয়সের পুরুষের সংখ্যা হল সর্বমোট বাইশ হাজার।</div>
<div class="v" id="v40"><span class="vn">40</span> <span class="br-p"><br><br></span>প্রভু পরমেশ্বর মোশিকে বললেন, তুমি ইসরায়েলীদের বল, এক মাস ও তার চেয়ে বেশি বয়সের প্রথম গর্ভের পুত্র সন্তানদের গণনা কর এবং তাদের নাম তালিকাভুক্ত কর।</div>
<div class="v" id="v41"><span class="vn">41</span> আমি প্রভু পরমেশ্বর, আমার অধিকারভুক্ত ইসরায়েলীদের প্রথম গর্ভের সন্তানদের পরিবর্তে তুমি লেবীয়দের এবং ইসরায়েলীদের সমস্ত প্রথম গর্ভের পশুর পরিবর্তে লেবীয়দের পশুধন গ্রহণ কর।</div>
<div class="v" id="v42"><span class="vn">42</span> মোশি প্রভু পরমেশ্বরের আজ্ঞানুসারে ইসরায়েলীদের সমস্ত গর্ভের সন্তান গণনা করলেন।</div>
<div class="v" id="v43"><span class="vn">43</span> এক মাস ও চার চেয়ে বেশি বয়সের প্রথম গর্ভের পুত্র সন্তানদের নামসহ সংখ্যা সর্বমোট বাইশ হাজার দুশো ছিয়াত্তর।</div>
<div class="v" id="v44"><span class="vn">44</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v45"><span class="vn">45</span> তুমি ইসরায়েলীদের সমস্ত প্রথম গর্ভের সন্তানের পরিবর্তে লেবীয়দের এবং তাদের পশুধনের পরিবর্তে লেবীয়দের পশুধন গ্রহণ কর। আমি প্রভু পরমেশ্বর, লেবীয়েরা হবে আমার।</div>
<div class="v" id="v46"><span class="vn">46</span> ইসরায়েলীদের প্রথম গর্ভের সন্তানদের মধ্যে লেবীয়দের সংখ্যার চেয়ে অতিরিক্ত যে দুশো তিয়াত্তর জন থাকবে</div>
<div class="v" id="v47"><span class="vn">47</span> তাদের প্রত্যেককে মুক্ত করার জন্যে পবিত্র স্থানের শেকেলের মাপ অনুযায়ী জনপিছু পাঁচ শেকেল রূপো গ্রহণ করবে। কুড়ি গেরাতে এক শেকেল হয়।</div>
<div class="v" id="v48"><span class="vn">48</span> লেবীয়দের সংখ্যাতিরিক্ত লোকদের মুক্তিপণস্বরূপ রৌপ্যমুদ্রা তুমি হারোণ ও তার পুত্রদের দেবে।</div>
<div class="v" id="v49"><span class="vn">49</span> <span class="br-p"><br><br></span>তখন মোশি লেবীয়দের বিনিময়ে মুক্ত লোকেরা ছাড়া যারা অবশিষ্ট থাকল, তাদের মুক্তিপণ গ্রহণ করলেন।</div>
<div class="v" id="v50"><span class="vn">50</span> তিনি ইসরায়েলীদের প্রথম গর্ভের সন্তানদের কাছ থেকে পবিত্র স্থানের শেকেলের মাপ অনুযায়ী এক হাজার তিনশো পঁয়ষট্টি শেকেল রূপো গ্রহণ করলেন।</div>
<div class="v" id="v51"><span class="vn">51</span> প্রভু পরমেশ্বরের নির্দেশ অনুযায়ী মোশি সেই মুক্ত লোকদের প্রদত্ত রূপো হারোণ ও তাঁর পুত্রদের দিলেন। প্রভু পরমেশ্বর মোশিকে এই নির্দেশই দিয়েছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 26:60'><!--endraw 1-->গণনা 26:60<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:30 10:1-2'><!--endraw 1-->লেবীয় 10:1-2<!--raw 1 bo --></a><!--endraw 1-->; <!--raw 1 bo --><a href='B:40 26:61'><!--endraw 1-->গণনা 26:61<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 13:2'><!--endraw 1-->যাত্রা 13:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>