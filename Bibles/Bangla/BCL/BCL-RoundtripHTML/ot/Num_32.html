<html><head>
<meta http-equiv="Content-Type" content="text/html;charset=utf-8" />
<title>Num 32 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 32);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_30.html">30</a> <a href="Num_31.html">31</a> <b>32</b> <a href="Num_33.html">33</a> <a href="Num_34.html">34</a> ... <a href="Num_36.html">36</a> </div><hr>
<h1>Num 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জর্ডনের পূর্বপারে বিভিন্ন গোষ্ঠীর মধ্যে দেশ বন্টন</h2><h2>(<b>50 3:12-22</b>)</h2><span class="vn">1</span> <span class="br-p"><br><br></span>রূবেণ ও গাদ এই দুই বংশের পশুপাল ছিল বিরাট। তারা যাসের ও গিলিয়দ অঞ্চল পর্যবেক্ষণ করে দেখল সেই স্থান পশুচারণের উপযুক্ত।</div>
<div class="v" id="v2"><span class="vn">2</span> তখন গাদ ও রূবেণ বংশের লোকেরা এসে মোশি, পুরোহিত ইলিয়াসর এবং জনমণ্ডলীর নেতৃবৃন্দের কাছে আবেদন জানাল,</div>
<div class="v" id="v3"><span class="vn">3</span> অটারোৎ, দিবোন, যাসের, নিম্রা, হিষ্‌রোণ, ইলিয়ালী, সেবাম, নবো এবং বিয়োন-</div>
<div class="v" id="v4"><span class="vn">4</span> এই যে অঞ্চলগুলি প্রভু পরমেশ্বর জয় করে ইসরায়েলীদের অধীনে এনেছেন, এগুলি পশুচারণের উপযুক্ত, আর পশুপালনই আমাদের জীবিকা।</div>
<div class="v" id="v5"><span class="vn">5</span> তারা আরও বলল, আমাদের প্রতি যদি আপনার কৃপাদৃষ্টি থাকে দয়া করে তা হলে আমাদের এই প্রদেশ দখল করার অনুমতি দিন। জর্ডনের ওপারে আমাদের নিয়ে সাবেন না।</div>
<div class="v" id="v6"><span class="vn">6</span> মোশি গাদ ও রূবেণ বংশের লোকদের বললেন, তোমাদের জ্ঞাতিভাইয়েরা যুদ্ধ করতে যাবে আর তোমরা এখানে বসে থাকবে?</div>
<div class="v" id="v7"><span class="vn">7</span> তাছাড়া প্রভু পরমেশ্বর যে দেশ দিয়েছেন, সেখানে পার হয়ে যেতে ইসরায়েলীদের তোমরা এভাবে নিরূৎসাহই বা করছ কেন?</div>
<div class="v" id="v8"><span class="vn">8</span> তোমাদেদ পিতৃপুরুষদের যখন কাদেশ-বার্ণিয়া থেকে আমি এ দেশ পর্যবেক্ষণ করার জন্য পাঠিয়েছিলাম তখন তারাও এইরকম করেছিল।<sup class="fnm"><a name="fnm1" href="#fn1">1</a></sup></div>
<div class="v" id="v9"><span class="vn">9</span> তারা ইস্কোল উপত্যকা পর্যন্ত গিয়ে সেই দেশ পর্যবেক্ষণ করেছিল এবং প্রভু পরমেশ্বর যে দেশ দিয়েছেন, সেই দেশে যেতে ইসরায়েলীদের নিরূৎসাহ করেছিল।</div>
<div class="v" id="v10"><span class="vn">10</span> প্রভু পরমেশ্বর সেদিন ক্রুদ্ধ হয়ে এই বলে শপথ করেছিলেন,<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> মিশর থেকে যারা এসেছে তাদের মধ্যে যাদের বয়স কুড়ি এবং তার চেয়ে বেশী তারা কেউ সেই দেশ দেখতে পাবে না যে দেশ আমি অব্রাহাম, ইসহাক ও যাকোবকে দেওয়ার প্রতিশ্রুতি দিয়েছিলাম। কারণ তারা সর্বান্তঃকরণে আমার অনুগত নয়।</div>
<div class="v" id="v12"><span class="vn">12</span> তাদের মধ্যে কেবল কেনিসীয় যিফুন্নির পুত্র কালেব ও নুনের পুত্র যিহোশূয় সেই দেশ দেখবে, কারণ তারাই একান্তভাবে প্রভু পরমেশ্বরের অনুগত।</div>
<div class="v" id="v13"><span class="vn">13</span> তখন ইসরায়েলীদের বিরুদ্ধে প্রভু পরমেশ্বরের রোষানল প্রজ্বলিত হল। তিনি চল্লিশ বছর ধরে, তাঁর দৃষ্টিতে দুষ্কৃতকারী লোকেরা নিশ্চিহ্ন না হওয়া পর্যন্ত তাদের প্রান্তরে পরিভ্রমণ করালেন।</div>
<div class="v" id="v14"><span class="vn">14</span> <span class="br-p"><br><br></span>সেই পাপিষ্ঠদের বংশধর তোমরা, তোমাদের পিতৃপুরুষদেরই পদাঙ্ক অনুসরণ করছ যাতে ইসরায়েলীদের বিরুদ্ধে প্রভু পরমেশ্বরের প্রচণ্ড ক্রোধ তীব্র হয়।</div>
<div class="v" id="v15"><span class="vn">15</span> কারণ তোমরা যদি এখনতাঁর অনুগমন না করে ফিরে যাও তাহলে আবার তিনি ইসরায়েলীদের এই প্রান্তরে পরিত্যাগ করবেন এবং তার ফলে তোমাদের জন্যই এই লোকগুলি ধ্বংস হয়ে যাবে।</div>
<div class="v" id="v16"><span class="vn">16</span> <span class="br-p"><br><br></span>তারা তখন মোশির কাছে এসে বলল, আমরা এখানে পশুপালের জন্য বাথান এবং নারী ও শিশুদের জন্য নগর গড়ে তুলব।</div>
<div class="v" id="v17"><span class="vn">17</span> যতদিন না ইসরায়েলীরা নিজেদের দেশে প্রতিষ্ঠিত হয়, ততদিন আমরা সশস্ত্র হয়ে তাদের পুরোভাগে অভিযান করব, আমাদের পরিবারের নারী ও শিশুরা শুধু স্থানীয় অধিবাসীদের আক্রমণ থেকে বাঁচার জন্য সুরক্ষিত নগরে বাস করবে।</div>
<div class="v" id="v18"><span class="vn">18</span> ইসরায়েলীদের সকলে যতদিন তাদের জন্য নির্দিষ্ট এলাকার দখল না পায়, ততদিন আমরা বাড়িতে ফিরব না।</div>
<div class="v" id="v19"><span class="vn">19</span> তাদের প্রাপ্য জর্ডনের পশ্চিম পারের কোন অঞ্চলের অধিকার আমরা চাই না। কারণ জর্ডনের এ পারে পূর্বদিকে আমরা সম্পত্তির অধিকার পেয়েছি।</div>
<div class="v" id="v20"><span class="vn">20</span> <span class="br-p"><br><br></span>মোশি তাদের বললেন, তোমর যদি এই কাজ কর,যদি পরমেশ্বরের অধীনে সশস্ত্র হয়ে যুদ্ধ করতে যাও</div>
<div class="v" id="v21"><span class="vn">21</span> এবং তিনি যতদিন এ দেশ থেকে শত্রুদের বিতাড়িত না করেন ততদিন যদি তোমরা প্রত্যেক সশস্ত্র হয়ে প্রভু পরমেশ্বেরের অধীনে জর্ডন পার হয়ে অভিযান কর,</div>
<div class="v" id="v22"><span class="vn">22</span> তাহলে এ দেশ প্রভু পরমেশ্বরের অধীন হওয়ার পর তোমরা ফিরে আসতে পারবে। প্রভু পরমেশ্বর ও ইসরায়েলীদের কাছে তোমরা অপরাধী হবে না এবং প্রভু পরমেশ্বরের অনুমোদনক্রমে এই দেশের অধিকার হবে তোমাদের।</div>
<div class="v" id="v23"><span class="vn">23</span> কিন্তু তোমরা যদি তা না কর তাহলে প্রভু পরমেশ্বরের বিরুদ্ধে তোমরা পাপ করবে, আর নিশ্চিত জেন, সেই পাপের প্রতিফল তোমরা অবশ্যই পাবে।</div>
<div class="v" id="v24"><span class="vn">24</span> তোমরা তোমাদের সন্তানদের জন্য নগর এবং পশুপালের জন্য বাথান গড়ে তোল এবং যে প্রতিশ্রুতি দিয়েছ তা-ও পালন কর।</div>
<div class="v" id="v25"><span class="vn">25</span> <span class="br-p"><br><br></span>গাদ ও রূবেণ বংশের লোকেরা তখন মোশিকে বলল, আপনার সেবক আমরা আপনার আদেশ অনুযায়ীই কাজ করব।</div>
<div class="v" id="v26"><span class="vn">26</span> আমাদের স্ত্রী-পুত্র-কন্যারা এবং আমাদের গবাদি পশুর পাল এখানে, গিলিয়দের এই নগরগুলিতেই থাকবে।</div>
<div class="v" id="v27"><span class="vn">27</span> আপনার নির্দেশ মত আপনার এই সেবকেরা প্রত্যেকে সশস্ত্র হয়ে প্রভু পরমেশ্বরের অধীনে নদী পার হয়ে যুদ্ধ করতে যাবে।</div>
<div class="v" id="v28"><span class="vn">28</span> <span class="br-p"><br><br></span>তখন মোশি পুরোহিত ইলিয়াসর, নুনের পুত্র যিহোশূয় এবং ইসরায়েলী গোষ্ঠীপ্রধানদের তাদের সম্পর্কে নির্দেশ দিলেনঃ<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> গাদ ও রূবেণ বংশের লোকেরা যদি সকলে তোমাদের সঙ্গে সশস্ত্র হয়ে প্রভুর অধীনে জর্ডন পার হয়ে যুদ্ধযাত্রা করে, তাহলে এই দেশ তোমাদের দখলে আসার পর তোমরা গিলিয়দ অঞ্চলের স্বস্তাধিকার তাদের দেবে।</div>
<div class="v" id="v30"><span class="vn">30</span> কিন্তু যদি তারা সশস্ত্র হয়ে তোমাদের সঙ্গে নদী পেরিয়ে না যায় তাহলে তারা তোমাদের সঙ্গে কনান দেশেই তাদের স্বত্বাধিকার পাবে।</div>
<div class="v" id="v31"><span class="vn">31</span> <span class="br-p"><br><br></span>গাদ ও রূবেণ বংশের লোকেরা এ কথার উত্তরে বলল, প্রভু পরমেশ্বর আপনার এই দাসদের যা করতে বলেছেন আপনার দাসেরা তা-ই করবে।</div>
<div class="v" id="v32"><span class="vn">32</span> আমরা সশস্ত্র হয়ে প্রভুর অধীনে জর্ডন পেরিয়ে কনান দেশে যাব, কিন্তু জর্ডনের এপারে পূর্বপ্রান্তেই আমাদের স্বত্বাধিকার স্থায়ী হবে।</div>
<div class="v" id="v33"><span class="vn">33</span> মোশি তখন গাদ ও রূবেণ বংশের লোকদের এবং যোষেফের পুত্র মনঃশির বংশধরদের অর্ধেক লোকজনকে ইমোরীরাজ সিহোনের রাজ্য, বাশানরাজ ওগের রাজ্য ও সেই রাজ্যগুলির সীমার মধ্যে সমস্ত নগরের অধিকার দান করলেন।</div>
<div class="v" id="v34"><span class="vn">34</span> গাদ বংশের লোকেরা দিবোন, অটারোৎ, অরোয়ের,</div>
<div class="v" id="v35"><span class="vn">35</span> অটরোৎ-শোফন, যাসের, যগনেহা,</div>
<div class="v" id="v36"><span class="vn">36</span> এবং বেৎ-নেম্রা, বেৎ-হারণ, এই সুরক্ষিত নগরগুলি এবং সেই সঙ্গে পশুপালের বাথান তৈরী করল।</div>
<div class="v" id="v37"><span class="vn">37</span> রূবেণ বংশের লোকেরা পুনরায় নির্মাণ করল হিষরোণ, ইলিয়াসী,</div>
<div class="v" id="v38"><span class="vn">38</span> কিরিয়াথায়িম এবং নবো ও বেলমিয়োন (এই নামগুলি পরিবর্তন করা হয়েছিল) এবং সিবমা। তারা তাদের নির্মিত এই নগরগুলির অন্য নতুন নাম দিয়েছিল।</div>
<div class="v" id="v39"><span class="vn">39</span> <span class="br-p"><br><br></span>মনঃশির পুত্র মাখির-এর বংশধরেরা গিলিয়দ অঞ্চল দখল করল এবং সেখানকার অধিবাসী ইমোরীদের বিতাড়িত করল।</div>
<div class="v" id="v40"><span class="vn">40</span> মোশি মনঃশির পুত্র মাখিরকে গিলিয়দ অঞ্চলের স্বত্বাধিকার দিলেন। তারা সেখানে বসতি স্থাপন করল।</div>
<div class="v" id="v41"><span class="vn">41</span> মনঃশির অন্য এক সন্তান যায়ীর ইমোরীদের গ্রামগুলি দখল করল এবং সেই অঞ্চলের নাম রাখল হাব্বোৎ-যায়ীর (যায়ীরের গ্রাম সমূহ।)</div>
<div class="v" id="v42"><span class="vn">42</span> আর নোবহ্ কেনাৎ ও তার পল্লী অঞ্চলগুলি দখল করল এবং নিজের নামে সেই অঞ্চলের নাম রাখল নোবহ্।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 13:17-33'><!--endraw 1-->গণনা 13:17-33<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:40 14:26-35'><!--endraw 1-->গণনা 14:26-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:60 1:12-15'><!--endraw 1-->যিহো 1:12-15<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>