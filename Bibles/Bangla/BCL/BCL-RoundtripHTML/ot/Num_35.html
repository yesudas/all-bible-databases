<html><head>
<meta http-equiv="Content-Type" content="text/html;charset=utf-8" />
<title>Num 35 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_33.html">33</a> <a href="Num_34.html">34</a> <b>35</b> <a href="Num_36.html">36</a> </div><hr>
<h1>Num 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লেবীয়দের বাসস্থান নিরূপণ</h2><span class="vn">1</span> <span class="br-p"><br><br></span>যিরিহোর কাছে জর্ডনের তীরবর্তী মোয়াবের উপত্যকায় প্রভু পরমেশ্বর মোশিকে বললেন, <sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তুমি ইসরায়েলীদের নির্দেশ দাও যেন তারা নিজেদের স্বত্বাধিকার থেকে লেবীয়দের বসবাসের জন্য কতকগুলি নগর ছেড়ে দেয়। সেই নগরগুলির চারিদিকের জমিও তোমরা লেঈয়দের দেবে।</div>
<div class="v" id="v3"><span class="vn">3</span> সেই নগরগুলিতে তারা বাস করবে এবং চারপাশের জমি হবে তাদের গবাদি পশুপালের চারণভূমি।</div>
<div class="v" id="v4"><span class="vn">4</span> নগর প্রাচীরের চারিদিকে প্রস্থে একহাজার হাত পরিমাণ জমি তোমরা নগরগুলির সঙ্গে লেবীয়দের দান করবে।</div>
<div class="v" id="v5"><span class="vn">5</span> তোমরা নগরের বাইরে পূর্বদিকে দুহাজার হাত, দক্ষিণে দুহাজার হাত, পশ্চিমে দুহাজার হাত এবং উত্তরে দুহাজার হাত মেপে নগরের সীমানা নির্ধারণ করবে। মাঝখানে থাকবে নগরটি। নগর সংলগ্ন এই জমি হবে তাদের।</div>
<div class="v" id="v6"><span class="vn">6</span> দৈবাৎ নরহত্যা করে পালিয়ে গিয়ে আশ্রয় নেওয়ার জন্য ছয়টি অভয়পুরী এবং তাছাড়াও আরও বিয়াল্লিশটি নগর তোমরা লেবীয়দের দেবে।</div>
<div class="v" id="v7"><span class="vn">7</span> সর্বশুদ্ধ আটচল্লিশটি নগর এবং সেগুলির সংলগ্ন ভূসম্পত্তি তোমরা লেবীয়দের দেবে।</div>
<div class="v" id="v8"><span class="vn">8</span> ইসরায়েলীদের স্বত্বাধিকার থেকে এই নগরগুলি তাদের দেবার সময়ে তোমরা যাদের সম্পত্তি বেশী, তাদের কাছ থেকে বেশী এবং যাদের সম্পত্তি কম, তাদের কাছ থেকে কম নেবে। প্রত্যেক গোষ্ঠী তার অধিকারভুক্ত এলাকা থেকে কয়েকটি নগর লেবীয়দের দেবে।</div>
<div class="v" id="v9"><span class="vn">9</span> <span class="br-p"><br><br></span>প্রভু পরমেশ্বর মোশিকে আরও বললেন,</div>
<div class="v" id="v10"><span class="vn">10</span> ইসরায়েলীদের তুমি এই কথা বল: তোমরা যখন জর্ডন পার হয়ে কনান দেশে প্রবেশ করবে,</div>
<div class="v" id="v11"><span class="vn">11</span> তখন আশ্রয় গ্রহণের জন্য কয়েকটি নগর নির্দিষ্ট করবে। অনিচ্ছাকৃতভাবে যদি কেউ কারও প্রাণনাশ করে তাহলে সেই হত্যাকারী যেন সেখানে পালিয়ে গিয়ে আশ্রয় নিতে পারে।</div>
<div class="v" id="v12"><span class="vn">12</span> প্রতিশোধ গ্রহণকারীর হাত থেকে রক্ষা পাওয়ার জন্য এই নগর গুলি হবে তোমাদের আশ্রয়স্থান, যেন জনমণ্ডলীর বিচারের সম্মুখীন হওয়ার আগেই কোন হত্যাকারী মারা না পড়ে।</div>
<div class="v" id="v13"><span class="vn">13</span> যে নগরগুলি তোমরা দান করবে, তার মধ্যে ছয়টি হবে অভয় পুরী।</div>
<div class="v" id="v14"><span class="vn">14</span> জর্ডনের পূর্বতীরে তিনটি এবং কনান দেশে তিনটি নগর তোমরা নির্দিষ্ট করবে। এগুলি হবে অভয় পুরী,</div>
<div class="v" id="v15"><span class="vn">15</span> এই ছয়টি নগর হবে ইসরায়েলীদের ও তাদের দেশের প্রবাসী ও বিদেশীদের আশ্রয়স্থল। অনিচ্ছাকৃতভাবে কেউ নরহত্যা করলে সে সেখানে পালিয়ে আশ্রয় নিতে পারবে।</div>
<div class="v" id="v16"><span class="vn">16</span> <span class="br-p"><br><br></span>লৌহনির্মিত অস্ত্র দ্বারা যদি কেউ কোন লোককে আঘাত করে এবং তার ফলে সে যদি মারা যায়, তা হলে সে হবে হত্যাকারী। সেই হত্যাকারীর অবশ্যই প্রাণদণ্ড হবে।</div>
<div class="v" id="v17"><span class="vn">17</span> মারাত্মক কোন প্রস্তখণ্ডের আঘাতে যদি কেউ কোন লোককে হত্যা করে তাহলে সেও হবে হত্যাকারী। তার অবশ্যই প্রাণদণ্ড হবে।</div>
<div class="v" id="v18"><span class="vn">18</span> মারাত্মক কোন কাঠের অস্ত্র দিয়ে আঘাত করে যদি কেউ কাউকে হত্যা করে তাহলে সেও হবে হত্যাকারী। সেই হত্যাকারীর অবশ্যই প্রাণদণ্ড হবে।</div>
<div class="v" id="v19"><span class="vn">19</span> হত্যার প্রতিশোধ নেওয়ার অধিকারী ব্যক্তি হত্যাকারীকে বধ করবে। তার দেখা পেলেই সে তাকে হত্যা করবে।</div>
<div class="v" id="v20"><span class="vn">20</span> যদি কেউ বিদ্বেষের বশে কাউকে মারাত্মক আঘাত করে, কিম্বা লক্ষ্যস্থির করে কারও উপর অস্ত্র নিক্ষেপ করে এবং তার ফলে সেই ব্যক্তি মারা যায়,</div>
<div class="v" id="v21"><span class="vn">21</span> কিম্বা শত্রুতা করে কেউ যদি কাউকে কুঠারাঘাত করে এবং তার ফলে সেই ব্যক্তির মৃত্যু হয়, তাহলে আঘাতকারীর অবশ্যই প্রাণদণ্ড হবে। সে হত্যাকারী। হত্যার প্রতিশোধ নেবার অধিকারী ব্যক্তি তার দেখা পেলেই সেই খুনীকে হত্যা করবে।</div>
<div class="v" id="v22"><span class="vn">22</span> কিন্তু শত্রুতা ছাড়াই যদি কেউ কাউকে হঠাৎ আঘাত করে, কিংবা কারো লক্ষ্যভ্রষ্ট অস্ত্র যদি কারও লাগে,</div>
<div class="v" id="v23"><span class="vn">23</span> কিম্বা অসাবধানে কোন মারাত্মক প্রস্তর খণ্ড কারও উপর পড়ে এবং তার ফলে তার মৃত্যু হয়, অথচ সেই ব্যক্তি যদি তার শত্রু আ অনিষ্টকারী না হয়,</div>
<div class="v" id="v24"><span class="vn">24</span> তাহলে জনমণ্ডলী সেই হত্যাকারী এবং খুনের প্রতিশোধ নেবার অধিকারী সম্বন্ধে এই বিধি অনুযায়ী বিচার করবে।</div>
<div class="v" id="v25"><span class="vn">25</span> জনমণ্ডলী খুনের প্রতিশোধ নেওয়ার অধিকারীর হাত থেকে সেই হত্যাকারীকে উদ্ধার করবে এবং সে যে অভয় পুরীতে পালিয়ে গিয়েছিল, সেখানে তাকে আবার পৌঁছে দেবে। পবিত্র তেল দ্বারা অভিষিক্ত প্রধান পুরোহিতের মৃত্যু না হওয়া পর্যন্ত সে সেই নগরীতেই থাকবে।</div>
<div class="v" id="v26"><span class="vn">26</span> সেই হত্যাকারী যে অভয় পুরীতে আশ্রয় নেবে কোন সময় সে যদি তার সীমানার বাইরে যায়</div>
<div class="v" id="v27"><span class="vn">27</span> এবং খুনের প্রতিশোধ নেবার অধিকারী অভয় পুরীতে সীমানার বাইরে তাকে পায়, তাহলে সে তাকে হত্যা করলে তার রক্তপাতের জন্য অপরাধী হবে না।</div>
<div class="v" id="v28"><span class="vn">28</span> কারণ প্রধান পুরোহিতের পরলোকগমন পর্যন্ত তার সেই অভয় পুরীতেই থাকা উচিত। প্রধান পুরোহিতের মৃত্যুর পর সেই হত্যাকারী নিজের বাড়িতে ফিরে যেতে পারবে।</div>
<div class="v" id="v29"><span class="vn">29</span> <span class="br-p"><br><br></span>তোমরা যেখানেই যাবে পুরুষানুক্রমে চিরকাল এই বিধি অনুযায়ী বিচার করবে।</div>
<div class="v" id="v30"><span class="vn">30</span> কেউ কাউকে খুন করলে সাক্ষ্য প্রমাণের ভিত্তিতে সেই খুনীর প্রাণদণ্ড হবে। কিন্তু কোন লোকের বিরুদ্ধে শুধু একজনের সাক্ষ্যে তার প্রাণদণ্ড হবে না।<sup class="fnm"><a name="fnm2" href="#fn2">2</a></sup></div>
<div class="v" id="v31"><span class="vn">31</span> প্রাণদণ্ডের যোগ্য হত্যাকারীর জন্য তোমরা কোন মুক্তিপণ গ্রহণ করবে না। তার প্রাণদণ্ড অবশ্যই হবে।</div>
<div class="v" id="v32"><span class="vn">32</span> অভয় পুরীতে পলাতক কোন ব্যক্তির কাছ থেকে প্রধান পুরোহিতের মৃত্যুর পূর্বে স্বদেশে ফিরে আসার জন্যও কোন মুক্তিপণ গ্রহণ করবে না।</div>
<div class="v" id="v33"><span class="vn">33</span> এই ধরণের কোন কাজ করে তোমরা তোমাদের বাসভূমি অশুচি করবে না। কারণ রক্তপাতের দ্বারা দেশ অশুচি হয়। সেখানে যে রক্তপাত হবে, যে সেই রক্তপাত ঘটাবে, তার রক্ত ছাড়া আর কিছু দ্বারা সেই রক্তপাতের প্রায়শ্চিত্ত হতে পারে না।</div>
<div class="v" id="v34"><span class="vn">34</span> <span class="br-p"><br><br></span>যে দেশ তোমরা অধিকার করবে, যেখানে প্রতিষ্ঠিত হবে আমার পীঠস্থান, সেই দেশ তোমরা অশুচি করবে না, কারণ আমি প্রভু পরমেশ্বর। ইসরায়েলীদের মাঝেই আমার বসতি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:60 21:1-42'><!--endraw 1-->যিহো 21:1-42<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 17:6'><!--endraw 1-->দ্বি.বি. 17:6<!--raw 1 bo --></a><!--endraw 1-->; <!--raw 1 bo --><a href='B:50 19:15'><!--endraw 1-->19:15<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>