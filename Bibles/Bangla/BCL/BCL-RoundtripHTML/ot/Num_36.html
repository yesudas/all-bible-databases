<html><head>
<meta http-equiv="Content-Type" content="text/html;charset=utf-8" />
<title>Num 36 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 36);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_34.html">34</a> <a href="Num_35.html">35</a> <b>36</b> </div><hr>
<h1>Num 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পৈতৃক সম্পত্তিতে মেয়েদের অধিকার সংক্রান্ত বিধি</h2><span class="vn">1</span> <span class="br-p"><br><br></span>যোষেফের বংশধরদের মধ্যে মনঃশির পৌত্র এবং মাখিরের পুত্র গিলিয়দের পরিবারের নেতৃস্থানীয় ব্যক্তিরা মোশি ও ইসরায়েলী গোষ্ঠীপ্রধানের কাছে এসে বললেন,</div>
<div class="v" id="v2"><span class="vn">2</span> প্রভু পরমেশ্বর আপনাকে পাশার দান ফেলে ইসরায়েলীদের স্বত্বাধিকার স্থির করার নির্দেশ দিয়েছেন এবং আপনি আমাদের জ্ঞাতিভাই সলফাদের উত্তরাধিকার তার কন্যাদের দেওয়ার নির্দেশ প্রভু পরমেশ্বরের কাছ থেকে পেয়েছেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> কিন্তু ইসরায়েলীদের অন্য কোন গোষ্ঠীর লোকের সঙ্গে যদি তাদের বিবাহ হয় তাহলে আমাদের পৈতৃক সম্পত্তি থেকে তাদের অংশ বেরিয়ে যাবে এবং যে গোষ্ঠীতে তারা যাবে সেই গোষ্ঠীর স্বত্বাধিকারের সঙ্গে যুক্ত হবে। এই ভাবে তাহলে আমাদের পৈতৃক সম্পত্তি হ্রাস পাবে।</div>
<div class="v" id="v4"><span class="vn">4</span> ইসরায়েলীদের জুবিলির বছর যখন আসবে তখন যে গোষ্ঠীতে তাদের বিবাহ হবে সেই গোষ্ঠীর সম্পত্তির সঙ্গে তাদের সম্পত্তি যুক্ত হবে, আর আমাদের পৈতৃক সম্পত্তি থেকে তাদের অংশ বাদ হয়ে যাবে।</div>
<div class="v" id="v5"><span class="vn">5</span> <span class="br-p"><br><br></span>তখন মোশি প্রভু পরমেশ্বরের নির্দেশ অনুযায়ী ইসরায়েলীদের বললেন, যোষেফের বংশধরেরা ঠিক কথাই বলেছে।</div>
<div class="v" id="v6"><span class="vn">6</span> সলফাদের কন্যাদের সম্পর্কে প্রভু পরমেশ্বরের নির্দেশ এই: তারা নিজেদের পছন্দ অনুযায়ী বিবাহ করতে পারে, কিন্তু পিতৃগোষ্ঠীর মধ্যেই তাদের বিবাহ করতে হবে।</div>
<div class="v" id="v7"><span class="vn">7</span> তাহলে ইসরায়েলীদের স্বত্বাধিকার এক গোষ্ঠী থেকে অন্য গোষ্ঠীতে হস্তান্তরিত হবে না। ইসরায়েলীরা প্রত্যেকে তার পৈতৃক সম্পত্তির অধিকারী হবে।</div>
<div class="v" id="v8"><span class="vn">8</span> ইসরায়েলীরা প্রত্যেকে যাতে তার পৈতৃক সম্পত্তি ভোগ দখল করতে পারে, তার জন্য ইসরায়েলীদের মধ্যে পৈতৃক সম্পত্তির উত্তরাধিকারিণী কন্যারা তাদের পিতৃগোষ্ঠীর মধ্যেই কোন এক ব্যক্তিকে বিবাহ করবে।</div>
<div class="v" id="v9"><span class="vn">9</span> তাহলে এক গোষ্ঠীর সম্পত্তি অন্য গোষ্ঠীর দখলে যাবে না এবং ইসরায়েলীদের প্রত্যেক গোষ্ঠীর সম্পত্তি বজায় থাকবে।</div>
<div class="v" id="v10"><span class="vn">10</span> <span class="br-p"><br><br></span>প্রভু পরমেশ্বর মোশিকে যে নির্দেশ দিয়েছিলেন, সলফাদের কন্যারা তা পালন করল।</div>
<div class="v" id="v11"><span class="vn">11</span> মহলাহ্, তিরসা, হগলা, মিলকা ও নোয়া-সলফাদের এই কন্যারা তাদের জ্যেঠতুতো ও খুড়তুতো ভাইদের বিবাহ করল।</div>
<div class="v" id="v12"><span class="vn">12</span> যোষেফের পুত্র মনঃশির গোষ্ঠীর মধ্যেই তাদের বিবাহ হল, তার ফলে তাদের সম্পত্তি তাদের পিতৃগোষ্ঠীর মধ্যেই রয়ে গেল।</div>
<div class="v" id="v13"><span class="vn">13</span> <span class="br-p"><br><br></span>যিরিহোর কাছে জর্ডনের তীরবর্তী মোয়াবের উপত্যকায় থাকা কালে প্রভু পরমেশ্বর মোশির মাধ্যমে ইসরায়েলীদের এই সমস্ত অনুশাসন ও নির্দেশ দিয়েছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 27:7'><!--endraw 1-->গণনা 27:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>