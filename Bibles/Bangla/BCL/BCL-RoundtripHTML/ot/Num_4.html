<html><head>
<meta http-equiv="Content-Type" content="text/html;charset=utf-8" />
<title>Num 4 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> <a href="Num_2.html">2</a> <a href="Num_3.html">3</a> <b>4</b> <a href="Num_5.html">5</a> <a href="Num_6.html">6</a> ... <a href="Num_36.html">36</a> </div><hr>
<h1>Num 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কহাৎ গোষ্ঠীর দায়িত্ব</h2><span class="vn">1</span> <span class="br-p"><br><br></span>প্রভু পরমেশ্বর মোশি ও হারোণকে বললেন,</div>
<div class="v" id="v2"><span class="vn">2</span> তোমরা লেবীয়দের মধ্যে থেকে নিজ নিজ পরিবার ও পিতৃকুল অনুযায়ী কোহাৎ গোষ্ঠীর</div>
<div class="v" id="v3"><span class="vn">3</span> ত্রিশ বছর থেকে পঞ্চাশ বছর বয়সের সমস্ত লোক, যারা সম্মিলন শিবিরে পরিচর্যার কাজ করতে পারবে, তাদের গণনা কর।</div>
<div class="v" id="v4"><span class="vn">4</span> <span class="br-p"><br><br></span>সম্মিলন শিবিরের মধ্যে মহাপবিত্র স্থানে কোহাৎ গোষ্ঠীর লোকদের কাজ হবে এই:</div>
<div class="v" id="v5"><span class="vn">5</span> <span class="br-p"><br><br></span>শিবির তুলে যাত্রা করার সময় হারোণ ও তার পুত্রেরা ভিতরে যাবে এবং ব্যবধানসূচক পর্দাটি খুলে নামিয়ে তার দ্বারা চুক্তি সিন্দুকটি ঢাকা দেবে</div>
<div class="v" id="v6"><span class="vn">6</span> এবং তার উপরে শুশুকের চামড়ার আচ্ছাদন দেবে। তারপর সেটির উপরে নীল রঙের এক খণ্ড কাপড় পেতে দেবে এবং সেটিক বয়ে নিয়ে যাওয়ার ডাণ্ডাগুলি লাগিয়ে দেবে।</div>
<div class="v" id="v7"><span class="vn">7</span> <span class="br-p"><br><br></span>তারা প্রভু পরমেশ্বরের উপস্থিতির প্রতীক রুটি রাখার টেবিলের উপর এক খণ্ড নীল কাপড় পেতে দেবে এবং তার উপরে থালা, ধূপদান, বাটি ও পেয় নৈবেদ্যের কলসগুলি রাখব। নিত্যনৈমিত্তিক নৈবেদ্যের রুটিও তার উপরে রাখবে।</div>
<div class="v" id="v8"><span class="vn">8</span> এগুলির উপরে তারা লাল রঙের এক খণ্ড কাপড় পেতে দেব এবং শুসুকের চামড়ার আচ্ছাদন দিয়ে তা ঢাকা দেবে ও সেটিকে বয়ে নিয়ে যাওয়ার ডাণ্ডাগুলি পরিয়ে দেবে।</div>
<div class="v" id="v9"><span class="vn">9</span> এক খণ্ড নীল কাপড় দিয়ে তারা দীপাধার, দীপ ও তার চিমটা, ছাইদান এবং দীপ জ্বালানোর জন্য তেল রাখার পাত্রগুলি ঢেকে দেবে।</div>
<div class="v" id="v10"><span class="vn">10</span> দীপাধার ও তার সাজসরঞ্জাম শুশুকের ভারি চামড়ার আচ্ছাদন দিয়ে ঢেকে সেটিকে বয়ে নিয়ে যাওয়ার পাটাতনের উপরে রাখবে।</div>
<div class="v" id="v11"><span class="vn">11</span> তারপর তারা স্বর্ণবেদীর উপরে নীল রঙের কাপড় বিছিয়ে দেবে এবং সেটিকে শুশুকের চামড়ার আচ্ছাদন দিয়ে ঢাকবে। তারপর সেটিকে বয়ে নিয়ে যাওয়ার ডাণ্ডাগুলি পরিয়ে দেবে।</div>
<div class="v" id="v12"><span class="vn">12</span> তারপর তারা পবিত্র স্থানের ক্রিয়াকর্মে ব্যবহার্য বাসনপত্র নিয়ে নীল রঙের এক খণ্ড কাপড়ের মধ্যে রাখবে এবং শুশুকের চামড়ার আচ্ছাদন দিয়ে সেগুলি ঢেকে বয়ে নিয়ে যাওয়ার পাটাতনের উপরে রাখবে।</div>
<div class="v" id="v13"><span class="vn">13</span> তারপর তারা বেদীর ছাই পরিস্কার করে তার উপরে বেগুনী রঙের কাপড় পেতে দেব।</div>
<div class="v" id="v14"><span class="vn">14</span> তার উপরে তারা বেদীর ক্রিয়াকর্মে ব্যবহার্য সকল পাত্র, ছাইদান, ত্রিশূল, হাতা, ডাবর ইতাদি রাখবে এবং শুশুকের চামড়ার আচ্ছাদন দিয়ে সেগুলি ঢাকবে এবং বয়ে নিয়ে যাওয়ার ডাণ্ডাগুলি পরিয়ে দেবে।</div>
<div class="v" id="v15"><span class="vn">15</span> <span class="br-p"><br><br></span>এইভাবে শিবির তুলে যাত্রা করার সময় হারোণ ও তার পুত্রেরা পবিত্র স্থান এবং সেখানকার সাজসরঞ্জাম আসবাবপত্রাদি ঢেকে দেওয়ার পর গোষ্ঠীর লোকেরা সেগুলি বয়ে নিয়ে যাওয়ার জন্য যাবে। কিন্তু তারা কোন পবিত্র বস্তু স্পর্শ করবে না, তাহলে তাদের মৃত্যু হবে। সম্মিলন শিবিরের উক্ত দ্রব্যগুলি বয়ে নিয়ে যাওয়ার দায়িত্ব কোহাৎ গোষ্ঠীর উপরে থাকবে।</div>
<div class="v" id="v16"><span class="vn">16</span> <span class="br-p"><br><br></span>দীপ জ্বালানোর তেল, সুগন্ধি ধূপ, নিত্যনৈমিত্তিক ভোগ এবং অভিষেকের তেল ইত্যাদির তত্ত্বাবধান, প্রভু পরমেশ্বরের শিবির এবং তার ভিতরকার সবকিছুর - পবিত্র স্থান এবং সেখানকার সমস্ত দ্রব্যাদির তত্ত্বাবধানের দায়িত্ব থাকবে হারোণের পুত্র পুরোহিত ইলিয়াসরের উপর।</div>
<div class="v" id="v17"><span class="vn">17</span> <span class="br-p"><br><br></span>প্রভু পরমেশ্বর মোশি ও হারোণকে আরও বললেন,</div>
<div class="v" id="v18"><span class="vn">18</span> তোমরা লেবীয়দের মধ্য থেকে কোহাৎ গোষ্ঠীর লোকদের উচ্ছিন্ন হতে দিও না।</div>
<div class="v" id="v19"><span class="vn">19</span> তারা যখন মহাপবিত্র বস্তুসমূহের সান্নিধ্যে যাবে, তখন তারা যাতে বাঁচে, মারা না যায় তার জন্য তোমরা এই ব্যবস্থা করবে: হারোণ ও তার পুত্রেরা শিবিরের ভিতরে গিয়ে তাদের প্রত্যেকের নির্দিষ্ট কাজ ও বোঝা বওয়ার দায়িত্ব স্থির করে দেবে।</div>
<div class="v" id="v20"><span class="vn">20</span> তারা যেন এক মুহূর্তের জন্যও পবিত্র বস্তুসমূহ দেখতে শিবিরের ভিতরে না যায়, গেলে তাদের মৃত্যু অবধারিত।</div>
<div class="v" id="v21"><span class="vn">21</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v22"><span class="vn">22</span> তুমি পরিবার ও পিতৃকুল অনুসারে গের্শোনের বংশধরদেরও সংখ্যা গণনা কর।</div>
<div class="v" id="v23"><span class="vn">23</span> ত্রিশ থেকে পঞ্চাশ বছর বয়স পর্যন্ত যতজন পুরুষ সম্মিলন শিবিরে পরিচর্যার কাজে নিযুক্ত হতে পারে, তাদের একটি তালিকা প্রস্তুত কর।</div>
<div class="v" id="v24"><span class="vn">24</span> গের্শোন গোষ্ঠীর লোকদের নির্দিষ্ট কাজ ও বোঝা বওয়ার দায়িত্ব হবে এই:</div>
<div class="v" id="v25"><span class="vn">25</span> তারা শিবিরের পর্দাসমূহ, সম্মিলন শিবির ও তার আবরণ এবং তার উপরকার শুশুকের চামড়ার ছাউনি, সম্মিলন শিবিরদ্বারের পর্দা,</div>
<div class="v" id="v26"><span class="vn">26</span> প্রাঙ্গণের পর্দা, শিবির ও বেদীর চারিদিকের প্রাঙ্গণদ্বারের পর্দা সেগুলির দড়িদড়া ও সাজসরঞ্জাম ইত্যাদি বয়ে নিয়ে যাবে এবং সেগুলির তত্ত্বাবধানের জন্য প্রয়োজনীয় সব কাজ তারা করবে।</div>
<div class="v" id="v27"><span class="vn">27</span> হারোণ ও তার পুত্রদের নির্দেশ অনুসারে গের্শোন গোষ্ঠীর লোকেরা তাদের নির্দিষ্ট কাজ করবে এবং বোঝা বয়ে নিয়ে যাবে। তারা কোন কোন বোঝা নিয়ে যাবে, তা তোমরা ঠিক করে দেবে।</div>
<div class="v" id="v28"><span class="vn">28</span> এই কাজগুলিই হবে সম্মিলন শিবিরে গের্শোন গোষ্ঠীর লোকদের করণীয় এবং পুরোহিত হারোণের পুত্র ইথামরের তত্ত্বাবধানে তাদের কাজকর্ম পরিচালিত হবে।</div>
<div class="v" id="v29"><span class="vn">29</span> <span class="br-p"><br><br></span>আর তুমি মরারির বংশধরদেরও পরিবার ও পিতৃকুল অনুসারে গণনা কর।</div>
<div class="v" id="v30"><span class="vn">30</span> ত্রিশ থেকে পঞ্চাশ বছর বয়স পর্যন্ত যতজন পুরুষ সম্মিলন শিবিরের পরিচর্যার কাজে নিযুক্ত হতে পারে, তাদের সংখ্যা গণনা কর।</div>
<div class="v" id="v31"><span class="vn">31</span> সম্মিলন শিবিরে তাদের কাজের মধ্যে নিম্নলিখিত জিনিসগুলি বয়ে নিয়ে যাওয়ার দায়িত্ব থাকবে: শিবিরের কাঠামোগুলি, সেগুলির খিল, খুঁটি, খাপ এবং</div>
<div class="v" id="v32"><span class="vn">32</span> প্রাঙ্গণের চারিদিকের খুঁটি, সেগুলির খাপ, খোঁটা, দড়িদড়া এবং সেগুলির আনুষঙ্গিক সাজসরঞ্জাম। তোমরা তাদের প্রত্যেকের নামে নির্দিষ্ট বোঝা বওয়ার ভার দেবে।</div>
<div class="v" id="v33"><span class="vn">33</span> এই হবে সম্মিলন শিবিরে মরারি গোষ্ঠীর লোকদের কাজ এবং পুরোহিত হারোণের পুত্র ইথামরের অধীনে তারা কাজ করবে।</div>
<div class="v" id="v34"><h2>লেবীয় গোষ্ঠীদের সংখ্যা গণনা</h2><span class="vn">34</span> <span class="br-p"><br><br></span>মোশি, হারোণ ও জনমণ্ডলীর নেতৃবৃন্দ কহাৎ, গের্শোন ও মরারি গোষ্ঠীর লোকদের পরিবার ও পিতৃকুল অনুসারে গণনা করলেন। ত্রিশ থেকে পঞ্চাশ বছর বয়সের যতজন পুরুষ সম্মিলন শিবিরে পরিচর্যার কাজ করতে পারে, তাদের সংখ্যা তাঁরা গণনা করলেন। কহাৎ, গের্শোন ও মরারি গোষ্ঠীর পরিবার অনুযায়ী তালিকাভুক্ত লোকের সংখ্যা হল এই: <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[গোষ্ঠী]</span> — <span class="css" style="font-style: italic; myBibleType=note">[সংখ্যা]</span> <span class="br-p"><br><br></span>কোহাৎ — 2,750 <span class="br-p"><br><br></span>গের্শোন — 2,630 <span class="br-p"><br><br></span>মরারি — 3,200 <span class="br-p"><br><br></span>সর্বমোট — 8,580<br></div>
</div>
<!-- PARSED ABOVE; EDITING MAY BREAK PARSER -->
</body></html>