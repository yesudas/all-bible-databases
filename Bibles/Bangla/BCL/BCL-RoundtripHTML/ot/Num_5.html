<html><head>
<meta http-equiv="Content-Type" content="text/html;charset=utf-8" />
<title>Num 5 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_3.html">3</a> <a href="Num_4.html">4</a> <b>5</b> <a href="Num_6.html">6</a> <a href="Num_7.html">7</a> ... <a href="Num_36.html">36</a> </div><hr>
<h1>Num 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিবিরের শুচিতা</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> তুমি ইসরায়েলীদের নির্দেশ দাও যেন তারা তাদের ছাউনি থেকে কুষ্ঠ ও প্রমেহ রোগগ্রস্ত সমস্ত লোককে এবং মৃতের সংস্পর্শে অশুচি লোকদের বার করে দেয়।</div>
<div class="v" id="v3"><span class="vn">3</span> তোমরা নারী পুরুষ নির্বিশেষে এদের সকলকেই ছাউনি থেকে বার করে দেবে। যেখানে আমার আবাস, তারা যেন তোমাদের সেই ছাউনি অশুচি না করে।</div>
<div class="v" id="v4"><span class="vn">4</span> <span class="br-p"><br><br></span>মোশির প্রতি প্রভু পরমেশ্বরের নির্দেশ অনুযায়ী ইসরায়েলীরা ঐ ধরনের লোকদের ছাউনি থেক এবার করে দিল।</div>
<div class="v" id="v5"><h2>অসতী স্ত্রীর পরীক্ষা</h2><span class="vn">5</span> <span class="br-p"><br><br></span>প্রভু পরমেশ্বর মোশিকে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> তুমি ইসরায়েলীদের বল, পুরুষ বা নারী কেউ যদি কারও প্রতি অন্যায় আচরণ করে, প্রভু পরমেশ্বরের কাছে অবিশ্বস্ত হয়, তাহলে তার অপরাধ দণ্ডযোগ্য হবে।</div>
<div class="v" id="v7"><span class="vn">7</span> সে তার অপরাধ স্বীকার করবে এবং তার অপরাধের জন্য ক্ষতিপূরণ দেবে। এ ছাড়াও সে ক্ষতির পরিমাণের এক পঞ্চমাংশ বেশি ক্ষতিগ্রস্ত ব্যক্তিকে দেবে।</div>
<div class="v" id="v8"><span class="vn">8</span> যদি ক্ষতিগ্রস্ত ব্যক্তির অবর্তমানে ক্ষতিপূরণ গ্রহণ করার মত কোন নিকট আত্মীয় না থাকে, তাহলে ক্ষতিপূরণের অর্থ প্রভু পরমেশ্বরের প্রাপ্য হবে এবং পুরোহিত সেই অর্থ গ্রহণ করবে। এছাড়াও প্রায়শ্চিত্তের জন্য তাকে একটি মেষ দিতে হবে, পুরোহিত সেটি দিয়ে তার প্রায়শ্চিত্ত করবে।</div>
<div class="v" id="v9"><span class="vn">9</span> ইসরায়েলীরা নিজেদের পবিত্র দ্রব্যসামগ্রীর মধ্য থেকে অর্ঘ্যস্বরূপ যে সমস্ত দ্রব্য আরতি সহকারে নিবেদন করার জন্য পুরোহিতের কাছে আনবে, তার সব কিছুই পুরোহিতের প্রাপ্য হবে।</div>
<div class="v" id="v10"><span class="vn">10</span> উপহাররূপে প্রদত্ত সমস্ত দ্রব্য পুরোহিতের হবে, কেউ যদি পুরোহিতকে কিছু দেয় তবে তাও তারই হবে।</div>
<div class="v" id="v11"><span class="vn">11</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v12"><span class="vn">12</span> তুমি ইসরায়েলীদের বল যে, কোন বিবাহিতা নারী যদি ভ্রষ্টা হয়ে স্বামীর কাছে অবিশ্বাসিনী হয়,</div>
<div class="v" id="v13"><span class="vn">13</span> স্বামীর অগোচরে সে যদি কোন পুরুষের সঙ্গে সহবাস করে অসতী হওয়া সত্ত্বেও প্রত্যক্ষ সাক্ষ্যের অভাবে তার অপরাধ গোপন থাকে,</div>
<div class="v" id="v14"><span class="vn">14</span> এবং সেক্ষেত্রে ঈর্ষার বশবর্তী হয়ে তার স্বামী যদি সেই অসতী স্ত্রীর প্রতি সন্দিগ্ধ হয়, কিংবা স্ত্রী অসতী না হওয়া সত্ত্বেও যদি স্বামী ঈর্ষাবশত স্ত্রীর প্রতি সন্দিহান হয়,</div>
<div class="v" id="v15"><span class="vn">15</span> তাহলে সেই স্বামী তার স্ত্রীকে পুরোহিতের কাছে উপস্থিত করবে এবং তার জন্য নির্দিষ্ট নৈবেদ্য, এক ঐফার দশ ভাগের এক ভাগ যবের দানাও সঙ্গে আনবে। তার উপরে সে কোন তেল ঢালবে না, বা সুগন্ধি দ্রব্য মিশাবে না, কারণ তা হচ্ছে ঈর্ষাপ্ররোচিত ভোগ, অপরাধের প্রতিবিধানকল্পে উৎসর্গিত নৈবেদ্য।</div>
<div class="v" id="v16"><span class="vn">16</span> <span class="br-p"><br><br></span>পুরোহিত সেই স্ত্রীকে প্রভুর পরমেশ্বরের সম্মুখে উপস্থিত করবে।</div>
<div class="v" id="v17"><span class="vn">17</span> তখন সে একটা মাটির পাত্রে পবিত্র জল নিয়ে প্রভু পরমেশ্বরের শিবিরের মেঝে থেকে ধুলো নিয়ে সেই জলে মিশাবে।</div>
<div class="v" id="v18"><span class="vn">18</span> তারপর পুরোহিত ঐ নারীকে প্রভু পরমেশ্বরের সম্মুখে দাঁড় করিয়ে তার মাথার চুল খুলে দেবে এবং অপরাধের প্রতিবিধানকল্পে উৎসর্গিত ভােগ অর্থাৎ সেই ঈর্ষা প্ররোচিত ভােগ তার হাতে দেবে। পুরোহিতের নিজের হাতে থাকবে অভিশাপের প্রতীকস্বরূপ তিক্ত জল, যার দ্বারা সত্য উদ্ঘাটন করা হবে।</div>
<div class="v" id="v19"><span class="vn">19</span> পুরোহিত সেই নারীকে দিয়ে শপথ করিয়ে তাকে বলবে, যদি অপর কোন পুরুষের সঙ্গে তোমার সহবাস না ঘটে থাকে, যদি তুমি তোমার স্বামীর অধীনে থাকা কালে বিপথগামিনী হয়ে অসতী না হও, তাহলে এই সত্য উদ্ঘাটনকারী অভিশাপের প্রতীক জলের দ্বারা তোমার নির্দোষিতা প্রমাণিত হবে।</div>
<div class="v" id="v20"><span class="vn">20</span> কিন্তু যদি তুমি তোমার স্বামীর অধীনে থাকা সত্ত্বেও বিপথগামিনী হয়ে অসতী হও, তোমার স্বামী ভিন্ন অপর কোন পুরুষের সঙ্গে সহবাস করে থাক, তাহলে</div>
<div class="v" id="v21"><span class="vn">21</span> (পুরোহিত সেই নারীকে অভিশাপের শপথ গ্রহণ করিয়ে বলবে) প্রভু পরমেশ্বর তেমার ঊরু অবশ এবং দেহ স্ফীত করে স্বজাতীয়দের মধ্যে অভিশাপ ও অপবাদের পাত্রী করবেন।</div>
<div class="v" id="v22"><span class="vn">22</span> এই সত্য উদ্ঘাটনকারী জল তোমার উদরে প্রবেশ করে তোমার দেহ স্ফীত এবং ঊরু অবশ করে দেবে। এ কথার পর সেই নারী বলবে, আমেন, আমেন।</div>
<div class="v" id="v23"><span class="vn">23</span> পুরোহিত এই অভিশাপবাক্য একটি পুস্তকে লিখবে, পরে ঐ তিক্ত জল দিয়এ তা মুছে ফেলবে।</div>
<div class="v" id="v24"><span class="vn">24</span> তারপর সে ঐ অভিশপ্ত তিক্ত জল ঐ নারীকে পান করতে দেবে। সেই জল তার দেহে প্রবেশ করবে।</div>
<div class="v" id="v25"><span class="vn">25</span> তারপর পুরোহিত ঐ নারীর হাত থেকে ঈর্ষা প্ররোচিত ভোগ নিয়ে প্রভু পরমেশ্বরের সম্মুখে আরতি করে বেদীর উপরে স্থাপন করবে।</div>
<div class="v" id="v26"><span class="vn">26</span> পুরোহিত ঐ ভোগের স্মারক অংশ হিসাবে তা থেকে এক মুঠো নিয়ে বেদীর আগুনে আহুতি দেবে, তারপর সেই নারীকে ঐ জল পান করাবে।</div>
<div class="v" id="v27"><span class="vn">27</span> ঐ জল পান করানোর পর, সেই নারী যদি স্বামীর প্রতি অবিশ্বাসিনী হয়ে অসতী হয়ে থাকে, তাহলে সেই অভিশপ্ত জল তার দেহে প্রবেশ করে যন্ত্রণা সৃষ্টি করবে এবং তার দেহ স্ফীত ও ঊরু অবশ হয়ে যাবে। সে স্বজাতীয়দের মধ্যে অভিশাপের পাত্রী হবে।</div>
<div class="v" id="v28"><span class="vn">28</span> আর যদি সেই নারী অসতী না হয়, সতীই থাকে, তাহলে সে কলঙ্কমুক্ত হবে এবং গর্ভধারণ করতে পারবে।</div>
<div class="v" id="v29"><span class="vn">29</span> <span class="br-p"><br><br></span>ঈর্ষাঘটিত বিষয়ের মীমাংসার জন্য এই বিধি। স্বামীর অধীনে থাকাকালে কোন স্ত্রী বিপথগামিনী হয়ে অসতী হলে,</div>
<div class="v" id="v30"><span class="vn">30</span> কিংবা কোন স্বামী ঈর্ষাবশত স্ত্রীর প্রতি সন্দেহপরায়ণ হলে সে তার স্ত্রীকে প্রভু পরমেশ্বরের সম্মুখে উপস্থিত করবে। তখন পুরোহিত সে সম্পর্কে উল্লিখিত ব্যবস্থা অনুসরণ করবে।</div>
<div class="v" id="v31"><span class="vn">31</span> তাহলে সেই স্বামী অপরাধমুক্ত হবে, কিন্তু স্ত্রীকে নিজের অপরাধের দায় বহন করতে হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:30 6:1-7'><!--endraw 1-->লেবীয় 6:1-7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>