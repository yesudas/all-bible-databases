<html><head>
<meta http-equiv="Content-Type" content="text/html;charset=utf-8" />
<title>Num 6 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_4.html">4</a> <a href="Num_5.html">5</a> <b>6</b> <a href="Num_7.html">7</a> <a href="Num_8.html">8</a> ... <a href="Num_36.html">36</a> </div><hr>
<h1>Num 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানত সংক্রান্ত বিধি</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v2"><span class="vn">2</span> তুমি ইসরায়েলীদের বল যে, কোন পুরুষ বা নারী যদি প্রভু পরমেশ্বরের উদ্দেশে নিজেকে উৎসর্গ করার জন্য বিশেষভাবে নাজিরী ব্রত<sup class="fnm"><a name="fnm1" href="#fn1">1</a></sup> পালন করতে চায়,</div>
<div class="v" id="v3"><span class="vn">3</span> তাহলে তাকে সুরা এবং উত্তেজক পানীয় বর্জন করতে হবে। সুরা থেকে তৈরি কোন সিরকা বা কোন উত্তেজক পানীয় সে পান করবে না। আঙুরের রস সে পান করবে না, টাটকা কি শুকনো কোন আঙুরই সে খাবে না।<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> ব্রত পালনের কালে সে আঙুর ফল থেকে তৈরি কোন কিছুই খাবে না, এমনকি আঙুরের বীজ বা খোসাও সে খেতে পারবে না।</div>
<div class="v" id="v5"><span class="vn">5</span> এইসময় তার মাথায় ক্ষুর স্পর্শ করা হবে না। প্রভু পরমেশ্বরের উদ্দেশে তার ব্রত পালনের কাল শেষ না হওয়া পর্যন্ত তাকে পবিত্র ভাবে থাকতে হবে এবং মাথার চুল সে কাটতে পারে না।</div>
<div class="v" id="v6"><span class="vn">6</span> প্রভু পরমেশ্বরের উদ্দেশে সে যতদিন ব্রত পালন করবে ততদিন সে কোন মৃতদেহের কাছে যাবে না।</div>
<div class="v" id="v7"><span class="vn">7</span> এমন কি তার বাবা, মা ভাই বা বোনের মৃত্যু হলেও সে অশৌচ পালন করবে না কারণ ঈশ্বরের উদ্দেশে পৃথক হওয়ার চিহ্ন সে মস্তকে ধারণ করছে।</div>
<div class="v" id="v8"><span class="vn">8</span> পৃথক থাকার দিনগুলিতে সে প্রভুর উদ্দেশে পবিত্র থাকবে।</div>
<div class="v" id="v9"><span class="vn">9</span> <span class="br-p"><br><br></span>তার উপস্থিতিতে কোন লোক যদি হঠাৎ মারা যায় এবং তার ফলে তার মাথার উৎসর্গিত চুল অশুচি হয় তাহলে সে শুদ্ধির দিনে অর্থাৎ সপ্তম দিনে মাথা মুড়িয়ে ফেলবে।</div>
<div class="v" id="v10"><span class="vn">10</span> অষ্টম দিনে সে দুটি ঘুঘু কিংবা দুটি পায়রা সম্মিলন শিবিরের দ্বারে পুরোহিতের কাছে নিয়ে যাবে।</div>
<div class="v" id="v11"><span class="vn">11</span> পুরোহিত তার একটিকে প্রায়শ্চিত্ত বলিরূপে এবং অন্যটিকে হোমবলিরূপে উৎসর্গ করে তার মৃতদেহের সংস্পর্শজনিত দোষের জন্য প্রায়শ্চিত্ত করবে। সেই দিন সে আবার তার মাথার চুল উৎসর্গ করবে।</div>
<div class="v" id="v12"><span class="vn">12</span> প্রভু পরমেশ্বরের উদ্দেশে ব্রত পালনের জন্য সে আবার নিজেকে উৎসর্গ করবে। প্রায়শ্চিত্ত বলির জন্য তাকে একটি এক বছর বয়সের মেষশাবক উৎসর্গ করতে হবে। এভাবে অশুচি হওয়ার দরুণ তার আগেকার ব্রত পালনের দিনগুলি বিফল হবে।</div>
<div class="v" id="v13"><span class="vn">13</span> <span class="br-p"><br><br></span>ব্রত পালনের কাল সম্পূর্ণ হওয়ার পর নাজিরী ব্রতধারীদের জন্য বিধি হবে এই: তাকে সম্মিলন শিবিরের দ্বারে নিয়ে যেতে হবে।<sup class="fnm"><a name="fnm3" href="#fn3">3</a></sup></div>
<div class="v" id="v14"><span class="vn">14</span> প্রভু পরমেশ্বরের উদ্দেশে সে নিম্নলিখিত অর্ঘ্য নিবেদন করবে: হোমের জন্য এক বছর বয়সের নিখুঁত একটি মেষ, প্রায়শ্চিত্তের জন্য এক বছর বয়সের নিখুঁত একটি মেষী এবং স্বস্ত্যয়নের জন্য নিখুঁত একটি মেষ ও</div>
<div class="v" id="v15"><span class="vn">15</span> এক ঝুড়ি খামিরবিহীন রুটি, মিহি ময়দার তৈরী তেলে ভাজা পিঠে, তেলেভাজা খামিরবিহীন সরু চাকলি এবং তার সঙ্গে যথাযোগ্য ভোজ্য ও পানীয় নৈবেদ্য আনবে।</div>
<div class="v" id="v16"><span class="vn">16</span> পুরোহিত প্রভু পরমেশ্বরের সম্মুখে এই সমস্ত দ্রব্য উপস্থিত করবে এবং তার জন্য প্রায়শ্চিত্ত বলি ও হোম নিবেদন করবে।</div>
<div class="v" id="v17"><span class="vn">17</span> পরে সে খামিরবিহীন রুটির ঝুড়ির সঙ্গে স্বস্ত্যয়ন বলির মেষটি প্রভুর উদ্দেশে উৎসর্গ করবে এবং এর সঙ্গে ভোজ্য ও পানীয় নৈবেদ্যও নিবেদন করবে।</div>
<div class="v" id="v18"><span class="vn">18</span> পরে সেই নাজিরী ব্রতধারী সম্মিলন শিবিরের দ্বারে নিজের মাথা মুড়িয়ে ফেলবে এবং মাথার উৎসর্গিত কেশ নিয়ে স্বস্ত্যয়ন বলির বেদীতে হোমানলে আহুতি দেবে।</div>
<div class="v" id="v19"><span class="vn">19</span> উৎসর্গিত কেশ আহুতি দেওয়ার পর পুরোহিত সিদ্ধ করা বলির মেষের কাঁধের অংশটি এবং ঝুড়ি থেকে একটি খামিরবিহীন রুটি ও একটি খামিরবিহীন সরু চাকলি পিঠে নিয়ে উক্ত নাজিরী ব্রতধারীর হাতে দেবে।</div>
<div class="v" id="v20"><span class="vn">20</span> পুরোহিত এইগুলি আরতি সহকারে প্রভুর উদ্দেশে নিবেদন করবে। এইগুলি এবং আরতি সহকারে নিবেদিত পাঁজর এবং উরু পুরোহিতের প্রাপ্য পবিত্র অংশ হবে। এই সমস্ত নিবেদন করে ব্রত উদযাপন করার পর উক্ত নাজিরী ব্রতধারী ব্যক্তি দ্রাক্ষারস পান করতে পারবে।</div>
<div class="v" id="v21"><span class="vn">21</span> <span class="br-p"><br><br></span>নাজিরী ব্রতধারী ব্যক্তির জন্য এই বিধি। নাজিরী ব্রতধারণের জন্য তাকে উল্লিখিত নৈবেদ্য প্রভু পরমেশ্বরের উদ্দেশে উৎসর্গ করাতে হবে। এ ছাড়াও সে নিজের সামর্থ্য অনুযায়ী তার মানত পূর্ণ করবে। নাজিরী ব্রত পালনের বিধি অনুযায়ী তাকে এই সমস্ত কাজ করতে হবে।</div>
<div class="v" id="v22"><h2>পুরোহিতের আশীর্বচন</h2><span class="vn">22</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v23"><span class="vn">23</span> তুমি হারোণ ও তার পুত্রদের বল, তোমরা ইসরায়েলীদের প্রতি আশীর্বচনের সময় এই কথাগুলি উচ্চারণ করবে:</div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বর তোমাদের আশীর্বাদ করুন, <br><span class="br-ind"><br><span class="indent">&nbsp;</span></span>রক্ষা করুন তোমাদের। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাদের প্রতি প্রসন্নতার উজ্জ্বল হোক তাঁর শ্রীমুখ, তোমাদের উপরে অনুগ্রহ বর্ষণ করুন তিনি। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বিরাজ করুক তোমাদের উপরে তাঁর কৃপাদৃষ্টি, তিনি দান করুন তোমাদের অপার শান্তি। <br></div>
<div class="v" id="v27"><span class="vn">27</span> <span class="br-p"><br><br></span>এইভাবে তারা যেন ইসরায়েলীদের অন্তরে আমার নাম অঙ্কিত করে, তাহলে আমি তাদের আশীর্বাদ করব।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> নাজিরী ব্রত: প্রভু পরমেশ্বরের সেবার জন্য লোকে এই ব্রত গ্রহণ করত।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:490 1:15'><!--endraw 1-->লুক 1:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:510 21:23-24'><!--endraw 1-->প্রেরিত 21:23-24<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>