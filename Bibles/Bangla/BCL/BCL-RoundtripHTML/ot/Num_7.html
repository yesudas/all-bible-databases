<html><head>
<meta http-equiv="Content-Type" content="text/html;charset=utf-8" />
<title>Num 7 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_5.html">5</a> <a href="Num_6.html">6</a> <b>7</b> <a href="Num_8.html">8</a> <a href="Num_9.html">9</a> ... <a href="Num_36.html">36</a> </div><hr>
<h1>Num 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলী নেতৃবৃন্দের অর্ঘ্য নিবেদন</h2><span class="vn">1</span> <span class="br-p"><br><br></span>মোশি যে দিন শিবির সংস্থাপনের কাজ শেষ করলেন এবং সেটি অভিষিক্ত করে পবিত্র করলেন ও শিবিরের সকল সাজসরঞ্জাম, বেদী ও তার সকল আসবাবপত্র অভিষিক্ত ও পবিত্র করলেন,</div>
<div class="v" id="v2"><span class="vn">2</span> সেই দিন ইসরায়েলীদের নেতৃবৃন্দ, গোষ্ঠীপতিগণ,- যাঁরা তালিকাভুক্ত লোকদের নায়করূপে নিযুক্ত হয়েছিলেন,</div>
<div class="v" id="v3"><span class="vn">3</span> তাঁরা প্রভু পরমেশ্বরের উদ্দেশে তাঁদের উপহারসামগ্রী ছয়টি ছাউনি-ঢাকা গাড়ি বোঝাই করে বারোটি বলদসহ নিয়ে এলেন। প্রতি দুজন নায়ক একটি করে গাড়ি আর মাথা পিছু একটি করে বলদ নিয়ে শিবিরের সম্মুখে উপস্থিত হলেন।</div>
<div class="v" id="v4"><span class="vn">4</span> <span class="br-p"><br><br></span>প্রভু পরমেশ্বর তখন মোশিকে বললেন,</div>
<div class="v" id="v5"><span class="vn">5</span> তুমি এদের কাছ থেকে এগুলি গ্রহণ কর। এগুলি সম্মিলন শিবিরের কাজকর্মে ব্যবহার করা হবে। তুমি এগুলি লেবীয়দের মধ্যে প্রত্যেকের কাজ অনুযায়ী বন্টন করে দেবে।</div>
<div class="v" id="v6"><span class="vn">6</span> মোশি ঐ গাড়ি ও বলদগুলি নিয়ে লেবীয়দের মধ্যে বন্টন করে দিলেন।</div>
<div class="v" id="v7"><span class="vn">7</span> গের্শোনী গোষ্ঠীর লোকদের কাজ অনুযায়ী তিনি তাদের দুটি গাড়ি ও চারটি বলদ দিলেন।</div>
<div class="v" id="v8"><span class="vn">8</span> মরারি গোষ্ঠীর লোকদের কাজ অনুযায়ী তিনি তাদের জন্য চারটি গাড়ি ও আটটি বলদ পুরোহিত হারোণের পুত্র ইথামরের কতৃত্বাধীনে দিলেন।</div>
<div class="v" id="v9"><span class="vn">9</span> কিন্ত কোহাৎ গোষ্ঠীর লোকদের জন্য তিনি কিছুই দিলেন না, কারণ পবিত্র দ্রব্যসামগ্রী রক্ষণাবেক্ষণের ভার তাদের উপর ন্যস্ত ছিল, সেগুলি তারা কাঁধে করেই বয়ে নিয়ে যেত।</div>
<div class="v" id="v10"><span class="vn">10</span> <span class="br-p"><br><br></span>বেদী অভিষিক্ত করার দিন নেতৃবৃন্দ বেদী প্রতিষ্ঠা উপলক্ষ্যে তাঁদের উপহারসামগ্রী নিয়ে এলেন এবং বেদীর সম্মুখে নিজ নিজ উপহার উৎসর্গ করলেন।</div>
<div class="v" id="v11"><span class="vn">11</span> প্রভু পরমেশ্বর তখন মোশিকে বললেন, বেদী প্রতিষ্ঠা উপলক্ষ্যে এক এক দিন এক এক জন নায়ক উপহার উৎসর্গ করবে।</div>
<div class="v" id="v12"><span class="vn">12</span> <span class="br-p"><br><br></span>এইভাবে তারা তাদের পালা অনুসারে নৈবেদ্য উৎসর্গ করল: <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[দিন]</span> — <span class="css" style="font-style: italic; myBibleType=note">[বংশ/গোষ্ঠী]</span> — <span class="css" style="font-style: italic; myBibleType=note">[গোষ্ঠীপতি]</span> <span class="br-p"><br><br></span>1 ম — যিহুদা — অম্মীনাদবের পুত্র নহশোন <span class="br-p"><br><br></span>2 য় — ইষাখর — সূয়ারের পুত্র নথনেল <span class="br-p"><br><br></span>3 য় — সবূলুন — হেলোনের পুত্র ইলীয়াব <span class="br-p"><br><br></span>4 র্থ — রূবেণ — শদেয়ুরের পুত্র ইলীষুর <span class="br-p"><br><br></span>5 ম — শিমিয়োন — সুরীশদ্দয়ের পুত্র শলুমীয়েল <span class="br-p"><br><br></span>6 ষ্ঠ — গাদ — দ্যুয়েলের পুত্র ইলীয়াসফ <span class="br-p"><br><br></span>7 ম — ইফ্রয়িম — অম্মীহুদের পুত্র ইলীশামা <span class="br-p"><br><br></span>8 ম — মনঃশি — পদাহসূরের পুত্র গমলীয়েল <span class="br-p"><br><br></span>9 ম — বিন্যামীন — গিদিয়োনির পুত্র অবীদান <span class="br-p"><br><br></span>10 ম — দান — অম্মীশদ্দয়ের পুত্র অহীয়েষর <span class="br-p"><br><br></span>11 শ — আশের — অক্রণের পুত্র পগীয়েল <span class="br-p"><br><br></span>12 শ — নপ্তালি — ঐনেলের পুত্র অহীর <br> <span class="br-p"><br><br></span>তাদের প্রত্যেকের নিবেদিত উপহার একই ধরণের ছিল: 130 শেকেল ওজনের একটি রূপোর থালা, ভক্ষ্য নৈবেদ্য নিবেদনের জন্য পীঠস্থানের মান অনুযায়ী সত্তর শেকেল ওজনের একটি রূপোর পাত্রে তেলের ময়ান দেওয়া পূর্ণ এক পাত্র ময়দা, সুগন্ধি ধূপে পূর্ণ 10 শেকেল ওজনের একটি সোনার পাত্র, একটি গোবৎস, একটি মেষ এবং হোমবলির জন্য এক বছর বয়সের একটি মেষশাবক, প্রায়শ্চিত্ত বলির জন্য একটি ছাগ এবং স্বস্ত্যয়ন বলির জন্য দুটি বৃষ, পাঁচটি মেষ, পাঁচটি ছাগ এবং এক বছর বয়সের পাঁচটি মেষশাবক।</div>
<div class="v" id="v84"><span class="vn">84</span> <span class="br-p"><br><br></span>বেদী প্রতিষ্ঠার জন্য বারোজন ইসরায়েলী নেতা নিম্নলিখিত সর্বমোট অর্ঘ্য সামগ্রী নিবেদন করেছিলেনঃ বারোটি রূপোর থালা এবং বারোটি রূপোর পাত্র-মোট ওজন 2,400 শেকেল, সুগন্ধি ধূপে পূর্ণ বারোটি সোনার পাত্র- মোট ওজন 120 শেকেল। <span class="br-p"><br><br></span>বারোটি বৃষ, বারোটি মেষ, এক বছর বয়স্ক বারোটি মেষশাবক ও তাদের ভক্ষ্য নৈবেদ্য ও প্রায়শ্চিত্ত বলির জন্য বারোটি ছাগ। স্বস্ত্যয়ন বলির জন্য 24 টি বৃষ, 60 টি মেষ, 60 টি ছাগ এবং এক বছর বয়স্ক 60 টি মেষশাবক।</div>
<div class="v" id="v89"><span class="vn">89</span> <span class="br-p"><br><br></span>মোশি যখন প্রভু পরমেশ্বরের সঙ্গে কথা বলার জন্য সম্মিলন শিবিরের ভিতরে যেতেন, তখন তিনি চুক্তি সিন্দুকের আবরণের উপরে স্থাপিত করূবমূর্তিদ্বয়ের মধ্যবর্তী স্থান থেকে প্রভু পরমেশ্বরের কন্ঠস্বর শুনতে পেতেন। প্রভু পরমেশ্বর সেখান থেকে তাঁর সঙ্গে বাক্যালাপ করতেন।</div>
</div>
<!-- PARSED ABOVE; EDITING MAY BREAK PARSER -->
</body></html>