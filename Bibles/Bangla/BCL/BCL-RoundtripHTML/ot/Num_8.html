<html><head>
<meta http-equiv="Content-Type" content="text/html;charset=utf-8" />
<title>Num 8 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_6.html">6</a> <a href="Num_7.html">7</a> <b>8</b> <a href="Num_9.html">9</a> <a href="Num_10.html">10</a> ... <a href="Num_36.html">36</a> </div><hr>
<h1>Num 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দীপাধার স্থাপন</h2><span class="vn">1</span> <span class="br-p"><br><br></span>প্রভু পরমেশ্বর মোশিকে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> তুমি হারোণকে এই কথা বল: তুমি দীপগুলি এমন ভাবে সাজাবে যেন দীপাধারের সস্মুখে সাতটি দীপ আলো দেয়।</div>
<div class="v" id="v3"><span class="vn">3</span> হারোণ তা-ই করলেন। প্রভু পরমেশ্বর মোশিকে যেমন নির্দেশ দিয়েছিলেন সেইমত দীপাধারের সম্মুখভাগ আলোকিত করার জন্য তিনি দীপগুলি সাজিয়ে দিলেন।</div>
<div class="v" id="v4"><span class="vn">4</span> দীপাধারটির মূল থেকে শাখা প্রশাখা আগাগোড়া সবই ছিল পেটাই করা সোনা দিয়ে গড়া। প্রভু পরমেশ্বর মোশিকে যে নকশা দেখিয়েছিলেন সেই অনুযায়ী তিনি দীপাধারটি নির্মাণ করেছিলেন।</div>
<div class="v" id="v5"><h2>লেবীয়দের শুদ্ধিকরণ ও উৎসর্গীকরণ</h2><span class="vn">5</span> <span class="br-p"><br><br></span>প্রভু পরমেশ্বর মোশিকে বললেন,</div>
<div class="v" id="v6"><span class="vn">6</span> তুমি ইসরায়েলীদের মধ্য থেকে লেবীয়দের পৃথক করে নাও, তাদের শুচি কর।</div>
<div class="v" id="v7"><span class="vn">7</span> এইভাবে তাদের শুচি করবে: তুমি তাদের উপর শুদ্ধি জল ছিটিয়ে দেবে, তারপর তারা সর্বাঙ্গ ক্ষৌরি করে জামা কাপড় ধুয়ে ফেলবে। এইভাবে তারা নিজেদের শুচি করবে।</div>
<div class="v" id="v8"><span class="vn">8</span> তারপর তারা একটি গোবৎস এবং সেই সঙ্গে তেলের ময়ান দেওয়া মিহি ময়দার ভোগ নিয়ে আসবে এবং তুমি প্রায়শ্চিত্ত বলির জন্য আর একটি গোবৎস নেবে।</div>
<div class="v" id="v9"><span class="vn">9</span> তারপর তুমি লেবীয়দের সম্মিলন শিবিরের সম্মুখে উপস্থিত করবে এবং সমগ্র ইসরায়েলী প্রতিবেশীকে সেখানে একত্র করবে।</div>
<div class="v" id="v10"><span class="vn">10</span> প্রভু পরমেশ্বরের সম্মুখে লেবীয়দের উপস্থিত করার পর ইসরায়েলীরা লেবীয়দের মাথায় হস্তাপর্ণ করবে।</div>
<div class="v" id="v11"><span class="vn">11</span> তারপর হারোণ সমগ্র ইসরায়েল জাতির নৈবেদ্যস্বরূপ লেবীয়দের প্রভু পরমেশ্বরের উদ্দেশে উৎসর্গ করবে এবং তারা প্রভু পরমেশ্বরের পরিচর্যার জন্য নিযুক্ত হবে।</div>
<div class="v" id="v12"><span class="vn">12</span> তারপর লেবীয়েরা ঐ গোবৎস দুটির মাথায় হস্তাপর্ণ করবে এবং তুমি লেবীয়দের প্রায়শ্চিত্তের জন্য প্রভু পরমেশ্বরের উদ্দেশে একটি গোবৎস প্রায়শ্চিত্ত বলিরূপে এবং অন্যটি হোমবলিরূপে উৎসর্গ করবে।</div>
<div class="v" id="v13"><span class="vn">13</span> তারপর তুমি লেবীয়দের প্রভু পরমেশ্বরের উদ্দেশে বিশেষ নৈবেদ্যস্বরূপ উৎসর্গ করবে এবং হারোণ ও তার পুত্রদের অধীনে তাদের নিযুক্ত করবে।</div>
<div class="v" id="v14"><span class="vn">14</span> এইভাবে তুমি ইসরায়েলীদের থেকে লেবীয়দের পৃথক করবে, আর তারা আমার নিজস্ব হবে।</div>
<div class="v" id="v15"><span class="vn">15</span> লেবীয়দের শুচি করে নৈবেদ্যরূপে উৎসর্গ করার পর তারা সম্মিলন শিবিরের কাজের জন্য যোগ্যতা লাভ করবে।</div>
<div class="v" id="v16"><span class="vn">16</span> ইসরায়েল জাতির মধ্য থেকে তারাই সম্পূর্ণভাবে আমার উদ্দেশে নিবেদিত হয়েছে। গর্ভের প্রথম ফল, ইসরায়েলীদের জ্যৈষ্ঠ সন্তানদের পরিবর্তে আমি তাদেরই নিজস্বরূপে গ্রহণ করেছি।</div>
<div class="v" id="v17"><span class="vn">17</span> কারণ মানুষ বা পশু ইসরায়েলীদের সব কিছুই গর্ভের প্রথম সন্তান আমার প্রাপ্য। যেদিন আমি মিশরের সমস্ত প্রথম গর্ভের সন্তানদের সংহার করেছিলাম সেই দিনই আমি নিজের জন্য তাদের পৃথক ও পবিত্র করেছিলাম।<sup class="fnm"><a name="fnm2" href="#fn2">2</a></sup></div>
<div class="v" id="v18"><span class="vn">18</span> আমি ইসরায়েলীদের প্রথম সন্তানদের পরিবর্তে লেবীয়দের গ্রহণ করেছি।</div>
<div class="v" id="v19"><span class="vn">19</span> সম্মিলন শিবিরে ইসরায়েলীদের করণীয় সেবাকর্ম করার জন্য এবং তাদের হয়ে প্রায়শ্চিত্ত করার জন্য আমি লেবীয়দের হারোণ ও তার পুত্রদের হাতে সঁপে দিয়েছি, যেন পবিত্র স্থানের নিকটবর্তী হয়ে ইসরায়েলীরা বিপন্ন না হয়।</div>
<div class="v" id="v20"><span class="vn">20</span> লেবীয়দের সম্পর্কে প্রভু পরমেশ্বর মোশির মাধ্যমে যে সমস্ত নির্দেশ দিয়েছিলেন মোশি, হারোণ এবং ইসরায়েলী জনমণ্ডলী সবই পালন করল।</div>
<div class="v" id="v21"><span class="vn">21</span> লেবীয়েরা প্রায়শ্চিত্ত করে শুচি হল, জামা কাপড় ধুয়ে ফেলল। আর হারোণ প্রভুর উদ্দেশে তাদের নৈবেদ্যরূপে উৎসর্গ করলেন। তিনি তাদের শুচি করার উদ্দেশে তাদের জন্য প্রায়শ্চিত্ত করলেন।</div>
<div class="v" id="v22"><span class="vn">22</span> তারপর লেবীয়েরা হারোণ ও তাঁর পুত্রদের পরিচালনায় সম্মিলন শিবিরে তাদের নির্দিষ্ট পরিচর্যার কাজ করতে লাগল। লেবীয়দের সম্পর্কে প্রভু পরমেশ্বর মোশিকে যেমন নির্দেশ দিয়েছিলেন সেই অনুসারে তাদের জন্য সব কিছু করা হল।</div>
<div class="v" id="v23"><span class="vn">23</span> পরে প্রভু পরমেশ্বর মোশিকে বললেন,</div>
<div class="v" id="v24"><span class="vn">24</span> লেবীয়দের পালনীয় বিধি এই: পঁচিশ বছর এবং ততোধিক বয়সের লেবীয়েরা সম্মিলন শিবিরে পরিচর্যার কাজের তালিকাভুক্ত হবে।</div>
<div class="v" id="v25"><span class="vn">25</span> পঞ্চাশ বছর বয়স হলে তারা পরিচর্যার কাজ থেকে অবসর গ্রহণ করবে, আর পরিচর্যা করবে না।</div>
<div class="v" id="v26"><span class="vn">26</span> কিন্তু তারা সম্মিলন শিবিরে পরিচর্যারত ভ্রাতৃবৃন্দের কর্তব্য পালনে সাহায্য করবে, নিজেরা পরিচর্যার কোন কাজ করবে না। তুমি এইভাবে লেবীয়দের দায়িত্ব ও কর্তব্য নির্ধারণ করবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 25:31-40'><!--endraw 1-->যাত্রা 25:31-40<!--raw 1 bo --></a><!--endraw 1-->; <!--raw 1 bo --><a href='B:20 37:17-24'><!--endraw 1-->37:17-24<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 13:2'><!--endraw 1-->যাত্রা 13:2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>