<html><head>
<meta http-equiv="Content-Type" content="text/html;charset=utf-8" />
<title>Num 9 &ndash; গণনা পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_7.html">7</a> <a href="Num_8.html">8</a> <b>9</b> <a href="Num_10.html">10</a> <a href="Num_11.html">11</a> ... <a href="Num_36.html">36</a> </div><hr>
<h1>Num 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তারণোৎসব পালন</h2><span class="vn">1</span> <span class="br-p"><br><br></span>মিশর দেশ থেকে ইসরায়েলীরা মুক্ত হয়ে বেরিয়ে আসার পর দ্বিতীয় বছরের প্রথম মাসে সিনাই প্রান্তরে প্রভু পরমেশ্বর মোশিকে বললেন,<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ইসরায়েলী নির্দিষ্ট সময়ে তারণোৎসব পালন করুক।</div>
<div class="v" id="v3"><span class="vn">3</span> এই মাসের চর্তুদশ দিনে সন্ধ্যাকালে নির্দিষ্ট সময়ে উৎসব পালনের বিধি ও নিয়ম অনুযায়ী তোমরা এই উৎসবের অনুষ্ঠান করবে।</div>
<div class="v" id="v4"><span class="vn">4</span> তখন মোশি ইসরায়েলীদের তারণোৎসব পালন করতে নির্দেশ দিলেন।</div>
<div class="v" id="v5"><span class="vn">5</span> ইসরায়েলীরা প্রথম মাসের চর্তুদশ দিনে সন্ধ্যাকালে সিনাই প্রান্তরে মোশিকে দেওয়া প্রভু পরমেশ্বরের নির্দেশ অনুযায়ীই উৎসব পালন করল।</div>
<div class="v" id="v6"><span class="vn">6</span> <span class="br-p"><br><br></span>কিন্তু কয়েক জন লোক এক ব্যক্তির শব স্পর্শ করে অশুচি হওয়ায় সেদিন তারণোৎসব পালন করতে পারল না। তারা সেদিন মোশি ও হারোণের কাছে এসে বলল,</div>
<div class="v" id="v7"><span class="vn">7</span> আমরা এক ব্যক্তির মৃতদেহ স্পর্শ করে অশুচি হয়েছি, কিন্তু তাই বলে আমরা অন্যান্য ইসরায়েলীদের সঙ্গে নির্দিষ্ট সময়ে প্রভু পরমেশ্বরের উদ্দেশে নৈবেদ্য উৎসর্গ করতে পারল না কেন?</div>
<div class="v" id="v8"><span class="vn">8</span> মোশি তাদের বললেন, দাঁড়াও, প্রভু পরমেশ্বর তোমাদের সম্পর্কে কি নির্দেশ দেন, তা আগে শুনি।</div>
<div class="v" id="v9"><span class="vn">9</span> প্রভু মোশিকে বললেন,</div>
<div class="v" id="v10"><span class="vn">10</span> তুম ইসরায়েলীদের বল, তোমাদের মধ্যে কিম্বা তোমাদের বংশধরদের মধ্যে কেউ যদি মৃতদেহ স্পর্শ করে অশুচি হয় কিম্বা দূরদেশে যাত্রা করে থাকে, তাহলেও সে প্রভু পরমেশ্বরের উদ্দেশে তারণোৎসব পালন করবে।</div>
<div class="v" id="v11"><span class="vn">11</span> দ্বিতীয় মাসের চর্তুদশ দিনে সন্ধ্যাকালে তারা সেই উৎসব পালন করবে। খামিরবিহীন রুটি ও তেতো শাকের সঙ্গে তারা বলির মাংস ভক্ষণ করবে,</div>
<div class="v" id="v12"><span class="vn">12</span> সকাল পর্যন্ত তার কিছুই অবশিষ্ট রাখবে না। বলির পশুর কোন হাড় তারা ভাঙ্গবে না। তারণোৎসবের যে সব বিধি রয়েছে সেই অনুযায়ী তারা উৎসব পালন করবে।<sup class="fnm"><a name="fnm2" href="#fn2">2</a></sup></div>
<div class="v" id="v13"><span class="vn">13</span> কেউ যদি শুচি থাকে এবং কোথাও যাত্রা না করে থাকে, সে যদি তারণোৎসব পালন না করে, তাহলে সে জাতিচ্যুত হবে। কারণ সে যথাসময়ে প্রভুর উদ্দেশে নৈবেদ্য উৎসর্গ করে নি। সে নিজেই তার পাপের দায় বহন করবে।</div>
<div class="v" id="v14"><span class="vn">14</span> তোমাদের মধ্যে প্রবাসী ভিন্ন জাতির কোন লোক থাকলে তাকেও প্রভু পরমেশ্বরের উদ্দেশে তারণোৎসব পালন করতে হবে। এই উৎসবের নির্দিষ্ট বিধি নিয়ম অনুযায়ী তাকে উৎসব পালন করতে হবে। স্বদেশী ও বিদেশী উভয়ের জন্য একই বিধি।</div>
<div class="v" id="v15"><h2>অগ্নিময় মেঘপুঞ্জ</h2><span class="vn">15</span> <span class="br-p"><br><br></span>সম্মিলন শিবির অর্থাৎ প্রভু পরমেশ্বরের চুক্তি সিন্দুক যে শিবিরে রাখা হয়েছিল সেই শিবিরটি প্রতিষ্ঠা করার দিন মেঘপুঞ্জের দ্বারা সেটি আচ্ছাদিত হল। সন্ধ্যা থেকে সকাল পর্যন্ত শিবিরের উপর সেই মেঘপুঞ্জ অগ্নিশিখার মত উজ্জ্বল হয়ে রইল।</div>
<div class="v" id="v16"><span class="vn">16</span> প্রতিদিনই এরকম হত। দিনের বেলা শিবিরটি মেঘে ঢাকা থাকত, রাত্রে আগুনের আভা সেটিকে ঘিরে রাখত।</div>
<div class="v" id="v17"><span class="vn">17</span> শিবিরের উপর থেকে যখন মেঘপুঞ্জ সরে যেত তখন ইসরায়েলীরা যাত্রা শুরু করত এবং মেঘপুঞ্জ যেখানে আবার ঘনীভূত হত সেখানে ইসরায়েলীরা ছাউনি ফেলত।</div>
<div class="v" id="v18"><span class="vn">18</span> প্রভু পরমেশ্বরের নির্দেশ অনুসারে ইসরায়েলীরা যাত্রা করত এবং তাঁর নির্দেশ পাওয়ামাত্র তারা শিবির সন্নিবেশ করত। মেঘপুঞ্জ যতক্ষণ শিবিরের উপরে থাকত, ততক্ষণ তারা ছাউনিতেই থাকত।</div>
<div class="v" id="v19"><span class="vn">19</span> মেঘপুঞ্জ যখন শিবিরের উপর অনেকদিন থাকত তখন ইসরায়েলীরা প্রভু পরমেশ্বরের সেবাকর্মে নিযুক্ত থাকত, যাত্রা করত না।</div>
<div class="v" id="v20"><span class="vn">20</span> কখনও কখনও শিবিরের উপর মেঘপুঞ্জ অল্পদিন স্থায়ী হত। তখন প্রভুর নির্দেশ অনুযায়ী তারা ছাউনিতেই থাকত, তাঁর নির্দেশ পেলে তাদের যাত্রা আবার শুরু হত।</div>
<div class="v" id="v21"><span class="vn">21</span> কখনও এই মেঘপুঞ্জ সন্ধ্যা থেকে সকাল পর্যন্ত থাকত। সকালে মেঘ কেটে গেলেই তারা যাত্রা করত।</div>
<div class="v" id="v22"><span class="vn">22</span> দুদিন হোক বা এক মাস হোক কিংবা এক বছররই হোক, শিবিরের উপরে মেঘপুঞ্জ যতদিন থাকত, ইসরায়েলীরা ততদিন ছাউনিতেই থাকত, যাত্রা করত না। কিন্তু মেঘ কেটে গেলেই তারা যাত্রা করত।</div>
<div class="v" id="v23"><span class="vn">23</span> প্রভু পরমেশ্বরের নির্দেশেই তারা ছাউনিতে থাকত এবং তাঁর নির্দেশেই তারা যাত্রা করত। মোশির মাধ্যমে প্রদত্ত প্রভু পরমেশ্বরের নির্দেশ অনুযায়ী তারা প্রভুর সেবা করত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 12:1-13'><!--endraw 1-->যাত্রা 12:1-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 12:46'><!--endraw 1-->যাত্রা 12:46<!--raw 1 bo --></a><!--endraw 1-->; <!--raw 1 bo --><a href='B:500 19:36'><!--endraw 1-->যোহন 19:36<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>