<html><head>
<meta http-equiv="Content-Type" content="text/html;charset=utf-8" />
<title>নবী ওবদিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Obad', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী ওবদিয়ের পুস্তক</b></div><hr>
<h1>Obad</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->খ্রীষ্টপূর্ব 586 অব্দে জেরুশালেমের পতনের পর দেশে যখন অস্থির অবস্থার সৃষ্টি হয়েছিল, সেই সময় যিহুদীয়ার দক্ষিণ-পূর্বে অবস্থিত পুরাতন শত্রু ইদোম জেরুশালেমের পতনে শুধু উল্লসিতই হয়নি উপরন্তু যিহুদীয়ার বিপর্যয়ে সে দেশে লুঠতরাজের সুযোগ নিয়েছিল এবং আক্রমণকারীকে সাহায্য করেছিল। এই অস্থিরতার যুগেই কোন একসময়ে ছোট্ট এই পুস্তকখানি প্রকাশিত হয়। এই পুস্তকে নবী ওবদিয় ভবিষ্যদ্বাণী করেছিলেন যে ইসরায়েলের শত্রু অন্যান্য জাতির সঙ্গে ইদোমও দণ্ডিত ও পরাজিত হবে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• ইদোমের দণ্ড <!--raw 1 bo --><a href='B:380 1:1'><!--endraw 1-->1<!--raw 1 bo --></a><!--endraw 1-->:<!--raw 1 bo --><a href='B:380 1:14'><!--endraw 1-->14<!--raw 1 bo --></a><!--endraw 1--> <!--raw 1 bo --><br/><!--endraw 1-->• প্রভুর দিন 15:21
</div>
<div class="biblehtmlcontent verses" id="verses">
<div class="v" id="v1"><h2>ইদোম ও ইসরায়েল সম্পর্কে ভবিষ্যদ্বাণী ইদোমের শাস্তি</h2><span class="vn">1</span> <span class="br-p"><br><br></span>প্রভু পরমেশ্বর দৈববাণী দিয়ে ওবদিয়কে ইদোম সম্পর্কে এই কথা বলেছিলেনঃ প্রস্তুত হও, যুদ্ধ ঘোষণা কর। দূতের মুখে জাতিবৃন্দের কাছে প্রেরিত তাঁর এই বার্তা প্রভু পরমেশ্বর আমাকে জানালেনঃ</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>দেখ, আমি তোমাকে জাতিবৃন্দের মাঝে করব নগণ্য, <br><span class="br-ind"><br><span class="indent">&nbsp;</span></span>তুমি হবে নিতান্ত অবজ্ঞার পাত্র। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>নিরাপদ শৈলদুর্গে তোমার রাজধানী, <br><span class="br-ind"><br><span class="indent">&nbsp;</span></span>পর্বতে তোমার বাস, তাই তোমার এত দম্ভ, <br><span class="br-ind"><br><span class="indent">&nbsp;</span></span>এই দম্ভই তোমাকে প্রতারিত করেছে। <br><span class="br-ind"><br><span class="indent">&nbsp;</span></span>তুমি ভাবো, কেউ তোমাকে ধরাশায়ী <br><span class="br-ind"><br><span class="indent">&nbsp;</span></span>করতে পারবে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি যদি ঈগলপাখির মত ঊর্ধ্বগামী হও, <br><span class="br-ind"><br><span class="indent">&nbsp;</span></span>যদি নক্ষত্রলোকে নীড় বাঁধ তাহলেও <br><span class="br-ind"><br><span class="indent">&nbsp;</span></span>সেখান থেকে তোমাকে আমি টেনে নামাব।<sup class="fnm"><a name="fnm1" href="#fn1">1</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>রাতের বেলা চোর এলে তার যা ইচ্ছা তাই নিয়ে যায়। <br><span class="br-ind"><br><span class="indent">&nbsp;</span></span>লোকে আঙুর ফল তোলার সময় কিছু ফল থেকেই যায়। <br><span class="br-ind"><br><span class="indent">&nbsp;</span></span>হায়! শত্রুরা কিন্তু তোমার কিছুই বাকী রাখবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে এষৌর বংশধর! তোমার সমস্ত সম্পদ লুণ্ঠিত হবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার মিত্রপক্ষের সকলেই তোমার সঙ্গে প্রতারণা করবে, <br><span class="br-ind"><br><span class="indent">&nbsp;</span></span>তোমাকে দেশছাড়া করবে। তোমার দলের লোকেরাই তোমাকে পরাস্ত করবে, <br><span class="br-ind"><br><span class="indent">&nbsp;</span></span>তোমার আপনজনেরাই তোমার জন্য ফাঁদ পাতবে, <br><span class="br-ind"><br><span class="indent">&nbsp;</span></span>কিন্তু তুমি ধরতে পারবে না তাদের চতুরতা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইদোমের সেই শাস্তির দিনে ইদোমের <br><span class="br-ind"><br><span class="indent">&nbsp;</span></span>মনীষীদের আমি ধ্বংস করব, <br><span class="br-ind"><br><span class="indent">&nbsp;</span></span>লোপ করব তাদের বোধশক্তি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে তেমান, তোমার বীরপুরুষেরা সেদিন <br><span class="br-ind"><br><span class="indent">&nbsp;</span></span>হবে আতঙ্কে বিহ্বল, নিহত হবে <br><span class="br-ind"><br><span class="indent">&nbsp;</span></span>ইদোমের সমস্ত লোক। <br></div>
<div class="v" id="v10"><h2>ইদোমের শাস্তির কারণ</h2><span class="vn">10</span> <span class="br-ind"><br><span class="indent">&nbsp;</span></span>তোমার ভাইদের<sup class="fnm"><a name="fnm2" href="#fn2">2</a></sup>—যাকোবের <br><span class="br-ind"><br><span class="indent">&nbsp;</span></span>বংশধরদের নির্যাতন করেছ বলে <br><span class="br-ind"><br><span class="indent">&nbsp;</span></span>তুমি ধ্বংস হবে, চূর্ণ হবে তোমার দর্প। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যেদিন বিজাতীয়েরা তার সম্পদ লুণ্ঠন করেছিল <br><span class="br-ind"><br><span class="indent">&nbsp;</span></span>সেদিন তুমি দূরে দাঁড়িয়ে দেখেছিলে। <br><span class="br-ind"><br><span class="indent">&nbsp;</span></span>বিদেশীরা তার নগরগুলিতে প্রবেশ করেছিল, <br><span class="br-ind"><br><span class="indent">&nbsp;</span></span>জেরুশালেম দখল নিয়ে পাশা চেলেছিল, <br><span class="br-ind"><br><span class="indent">&nbsp;</span></span>তাদের চেয়ে তুমি কোন অংশেই কম নও। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার ভাইদের দুর্দিনে, <br><span class="br-ind"><br><span class="indent">&nbsp;</span></span>তাদের দুর্ভাগ্যের দিনে তোমার খুশী হওয়া <br><span class="br-ind"><br><span class="indent">&nbsp;</span></span>উচিত হয়নি। যিহুদীয়ার লোকদের ধ্বংসের দিনে <br><span class="br-ind"><br><span class="indent">&nbsp;</span></span>তোমার উল্লাস করা উচিত হয়নি, <br><span class="br-ind"><br><span class="indent">&nbsp;</span></span>সঙ্কটের দিনে তাদের উপহাস করা উচিত হয়নি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার প্রজাদের বিপদের সুযোগ নিয়ে <br><span class="br-ind"><br><span class="indent">&nbsp;</span></span>তাদের নগরে প্রবেশ করে তাদের দুর্দশায় <br><span class="br-ind"><br><span class="indent">&nbsp;</span></span>তোমার উৎফুল্ল হওয়া কি উচিত হয়েছিল? <br><span class="br-ind"><br><span class="indent">&nbsp;</span></span>উচিত হয়েছিল কি তাদের সম্পদ লুণ্ঠন করা? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রাণের দায়ে যারা পালাচ্ছিল, <br><span class="br-ind"><br><span class="indent">&nbsp;</span></span>পথের মোড়ে দাঁড়িয়ে তাদের ধরে <br><span class="br-ind"><br><span class="indent">&nbsp;</span></span>শত্রুদের হাতে তুলে দেওয়া কি তোমার <br><span class="br-ind"><br><span class="indent">&nbsp;</span></span>উচিত হয়েছিল? <br></div>
<div class="v" id="v15"><h2>পরমেশ্বরের বিচার</h2><span class="vn">15</span> <span class="br-ind"><br><span class="indent">&nbsp;</span></span>সেইদিন আগতপ্রায়, যেদিন আমি <br><span class="br-ind"><br><span class="indent">&nbsp;</span></span>সর্বজাতির বিচার করব। <br><span class="br-ind"><br><span class="indent">&nbsp;</span></span>তোমরা যেমন করেছ, তেমনিই করা হবে তোমাদের প্রতি। <br><span class="br-ind"><br><span class="indent">&nbsp;</span></span>তোমাদের কর্মফল তোমাদের মাথাতেই বর্তাবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার পবিত্র শৈলে<sup class="fnm"><a name="fnm3" href="#fn3">3</a></sup>আমার প্রজারা<sup class="fnm"><a name="fnm4" href="#fn4">4</a></sup> <br><span class="br-ind"><br><span class="indent">&nbsp;</span></span>যেভাবে ক্রোধের তীব্র হলাহল পান করেছে সেইভাবেই<sup class="fnm"><a name="fnm5" href="#fn5">5</a></sup> তার <br><span class="br-ind"><br><span class="indent">&nbsp;</span></span>চারিদিকের সমস্ত জাতি তার চেয়েও বহুগুণ তীব্র হলাহল পান করবে, <br><span class="br-ind"><br><span class="indent">&nbsp;</span></span>নিঃশেষে পান করবে, তারপর নিশ্চিহ্ন হয়ে যাবে চিরতরে। <br></div>
<div class="v" id="v17"><h2>ইসরায়েলের গৌরবময় উত্থান</h2><span class="vn">17</span> <span class="br-ind"><br><span class="indent">&nbsp;</span></span>কিন্তু যারা উদ্ধার পাবে <br><span class="br-ind"><br><span class="indent">&nbsp;</span></span>সিয়োন পর্বত হবে তাদের আশ্রয়তা হবে <br><span class="br-ind"><br><span class="indent">&nbsp;</span></span>পবিত্রভূমি, যাকোবকুল<sup class="fnm"><a name="fnm6" href="#fn6">6</a></sup> ফিরে পাবে <br><span class="br-ind"><br><span class="indent">&nbsp;</span></span>তাদের স্বত্বাধিকার। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যাকোবকুল তখন হবে বহ্নিস্বরূপ, <br><span class="br-ind"><br><span class="indent">&nbsp;</span></span>যোষেফকুল<sup class="fnm"><a name="fnm7" href="#fn7">7</a></sup> হবে অগ্নিশিখা <br><span class="br-ind"><br><span class="indent">&nbsp;</span></span>এষৌর<sup class="fnm"><a name="fnm8" href="#fn8">8</a></sup> কুলকে গ্রাস করবে তারা শুষ্ক তৃণের মত, <br><span class="br-ind"><br><span class="indent">&nbsp;</span></span>তাদের কেউই আর থাকবে না অবশিষ্ট। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দক্ষিণ যিহুদীয়ার<sup class="fnm"><a name="fnm9" href="#fn9">9</a></sup> লোক দখল করবে ইদোম, <br><span class="br-ind"><br><span class="indent">&nbsp;</span></span>পশ্চিম পাহাড়তলীর<sup class="fnm"><a name="fnm10" href="#fn10">10</a></sup> ইহুদীরা অধিকার করবে ফিলিস্তিনীদের দেশ, <br><span class="br-ind"><br><span class="indent">&nbsp;</span></span>উত্তরের ইসরায়েলীরা দখল করবে <br><span class="br-ind"><br><span class="indent">&nbsp;</span></span>ইফ্রয়িম ও শমরিয়া, বিন্যামীন অধিকার করবে গিলিয়দ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নির্বাসিত ইসরায়েলীদের সেনাবাহিনী <br><span class="br-ind"><br><span class="indent">&nbsp;</span></span>কনান দেশের সারিফত পর্যন্ত অধিকার করবে, <br><span class="br-ind"><br><span class="indent">&nbsp;</span></span>জেরুশালেমের নির্বাসিত যারা সার্দিসে<sup class="fnm"><a name="fnm11" href="#fn11">11</a></sup> আছে <br><span class="br-ind"><br><span class="indent">&nbsp;</span></span>তারা অধিকার করবে দক্ষিণ <br><span class="br-ind"><br><span class="indent">&nbsp;</span></span>যিহুদীয়ার সমস্ত জনপদ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জেরুশালেমের বিজয়ী নায়কেরা ইদোমকে পদানত করে <br><span class="br-ind"><br><span class="indent">&nbsp;</span></span>তার উপর প্রতিষ্ঠা করবে তাদের কর্তৃত্ব এবং প্রভু পরমেশ্বরই হবেন রাজ্যের অধীশ্বর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:290 34:5-17'><!--endraw 1-->যিশা 34:5-17<!--raw 1 bo --></a><!--endraw 1-->; <!--raw 1 bo --><a href='B:290 63:1-6'><!--endraw 1-->63:1-6<!--raw 1 bo --></a><!--endraw 1-->; <!--raw 1 bo --><a href='B:300 49:7-22'><!--endraw 1-->যির 49:7-22<!--raw 1 bo --></a><!--endraw 1-->; <!--raw 1 bo --><a href='B:330 25:12-14'><!--endraw 1-->যিহি 25:12-14<!--raw 1 bo --></a><!--endraw 1-->; <!--raw 1 bo --><a href='B:330 35:1-15'><!--endraw 1-->35:1-15<!--raw 1 bo --></a><!--endraw 1-->; <!--raw 1 bo --><a href='B:370 1:11-12'><!--endraw 1-->আমোস 1:11-12<!--raw 1 bo --></a><!--endraw 1-->; <!--raw 1 bo --><a href='B:460 1:2-5'><!--endraw 1-->মালা 1:2-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> ইসরায়েলীরা যাকোবের বংশধর এবং ইদোমীরা যাকোবের ভাই এষৌর বংশধর।</div>
<div class="fn"><sup class="fnt"><a name="fn3" href="#fnm3">3</a></sup> সিয়োন পর্বত</div>
<div class="fn"><sup class="fnt"><a name="fn4" href="#fnm4">4</a></sup> আমার প্রজা: ইহুদী জাতি</div>
<div class="fn"><sup class="fnt"><a name="fn5" href="#fnm5">5</a></sup> জেরুশালেমের পতন</div>
<div class="fn"><sup class="fnt"><a name="fn6" href="#fnm6">6</a></sup> যাকোবকুল যিহুদা</div>
<div class="fn"><sup class="fnt"><a name="fn7" href="#fnm7">7</a></sup> যোষেফের কুল–ইসরায়েল</div>
<div class="fn"><sup class="fnt"><a name="fn8" href="#fnm8">8</a></sup> এষৌর কুল–ইদোম</div>
<div class="fn"><sup class="fnt"><a name="fn9" href="#fnm9">9</a></sup> দক্ষিণ যিহুদা–নেগেব</div>
<div class="fn"><sup class="fnt"><a name="fn10" href="#fnm10">10</a></sup> পশ্চিম পাহাড়তলী–শেফেলা</div>
<div class="fn"><sup class="fnt"><a name="fn11" href="#fnm11">11</a></sup> সার্দিস–সফারেদ</div>
</div>
<!-- PARSED ABOVE; EDITING MAY BREAK PARSER -->
</body></html>