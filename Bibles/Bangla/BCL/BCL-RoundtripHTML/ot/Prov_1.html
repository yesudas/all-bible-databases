<html><head>
<meta http-equiv="Content-Type" content="text/html;charset=utf-8" />
<title>Prov 1 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <b>1</b> <a href="Prov_2.html">2</a> <a href="Prov_3.html">3</a> ... <a href="Prov_31.html">31</a> </div><hr>
<h1>Prov 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রবচন, প্রবাদ ও আপ্তবাক্যের আকার বা শৈলীতে নীতিশিক্ষা ও ধর্মীয় উপদেশের একটি সঙ্কলন-হিতোপদেশ পুস্তক। এর অধিকাংশই দৈনন্দিন জীবনের বাস্তব ক্ষেত্রে প্রযোজ্য বিষয় নিয়ে লিখিত। “ঈশ্বরভক্তি প্রজ্ঞার প্রথম সোপান’’-এ কথা স্মরণ করিয়ে আরম্ভ হয়েছে হিতোপদেশের উপদেশাবলী। শুধু ধর্মীয় ও নৈতিক বিষয় নিয়েই নয়, বাস্তব ক্ষেত্রেও সাধারণ বুদ্ধি ও সৌজন্যবোধের কথাও লিপিবদ্ধ হয়েছে। বিশেষ বিশেষ পরিস্থিতিতে একজন প্রাজ্ঞ ব্যক্তির আচরণ কেমন হওয়া উচিত-এ বিষয়ে হিতোপদেশের সংক্ষিপ্ত অথচ বুদ্ধিদীপ্ত প্রবচন প্রাচীন ইসরায়েলী গুরুদের গভীর অর্ন্তদৃষ্টির পরিচয় বহন করে। এই পুস্তকের কতকগুলি প্রবাদ পারিবারিক বিষয় নিয়ে রচিত এবং কতকাংশ ব্যবসা সংক্রান্ত আদান-প্রদান নিয়ে লিখিত। কিছু সংখ্যক প্রবচন সামাজিক সৌজন্য বিষয়ক ও অন্য কতকগুলি আত্মসংযম বিষয়ক। নম্রতা, সহিষ্ণুতা, দরিদ্রের প্রতি সম্মানবোধ এবং বন্ধুদের প্রতি আনুগত্যের কথা পুস্তকটিতে খুব বেশি বলা হয়েছে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• প্রজ্ঞার প্রশংসা <!--raw 1 bo --><a href='B:240 1:1-9:18'><!--endraw 1-->1:1-9:18<!--raw 1 bo --></a><!--endraw 1--> <!--raw 1 bo --><br/><!--endraw 1-->• শলোমনের প্রবচন <!--raw 1 bo --><a href='B:240 10:1-29:27'><!--endraw 1-->10:1-29:27<!--raw 1 bo --></a><!--endraw 1--> <!--raw 1 bo --><br/><!--endraw 1-->• আগুরের বাণী <!--raw 1 bo --><a href='B:240 30:1-33'><!--endraw 1-->30:1-33<!--raw 1 bo --></a><!--endraw 1--> <!--raw 1 bo --><br/><!--endraw 1-->• নানাবিধ প্রবাদবাক্য <!--raw 1 bo --><a href='B:240 31:1-31'><!--endraw 1-->31:1-31<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>ভূমিকা</h2><span class="vn">1</span> <span class="br-p"><br><br></span>দাউদের পুত্র ইসরায়েলরাজ শলোমনের প্রবচনমালা।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>এই প্রবচমালা লোককে প্রজ্ঞা ও শিক্ষা লাভে সাহায্য করে, এবং জীবনের মূল্যবোধের নিগূঢ়তত্ত্বের উপলব্ধি জাগায়।</div>
<div class="v" id="v3"><span class="vn">3</span> ধার্মিকতা, ন্যায়বিচার, শিষ্টাচার এবং বুদ্ধি ও যুক্তিনিষ্ঠ জীবনাচরণ সম্বন্ধে শিক্ষাদানই এর উদ্দেশ্য।</div>
<div class="v" id="v4"><span class="vn">4</span> এর দ্বারা অজ্ঞেরা হয় সুবুদ্ধির অধিকারী, তরুণেরা লাভ করে জ্ঞান ও বিচক্ষণতা।</div>
<div class="v" id="v5"><span class="vn">5</span> এই প্রবচনমালা জ্ঞানীরও পাণ্ডিত্য বৃদ্ধি করে ধীমানকে দেয় পথের নির্দেশ।</div>
<div class="v" id="v6"><span class="vn">6</span> দান করে এই প্রবাদবাক্য, রূপক, প্রাজ্ঞবচন ও রহস্যময় উক্তির মর্ম বোঝার দক্ষতা।</div>
<div class="v" id="v7"><span class="vn">7</span> ঈশ্বরভক্তি প্রজ্ঞার প্রথম সোপান, কিন্তু মূর্খেরা অবজ্ঞা করে প্রজ্ঞা ও হিতোপদেশ।<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> <span class="br-p"><br><br></span>বৎস, তোমরা পিতার উপদেশ শোন, অগ্রাহ্য করো না তোমার জননীর শিক্ষা।</div>
<div class="v" id="v9"><span class="vn">9</span> তাঁদের শিক্ষা তোমার শিরোভূষণ, তোমার কন্ঠের মণিহার।</div>
<div class="v" id="v10"><span class="vn">10</span> <span class="br-p"><br><br></span>বৎস, দুরাচারীর প্রলোভনে ভুলো না।</div>
<div class="v" id="v11"><span class="vn">11</span> তারা বলতে পারে, আমাদের দলে এস, চল আমরা লুকিয়ে থাকি, নিরীহ ভালমানুষদের অতর্কিতে ফাঁদে ফেলে হত্যা করব,</div>
<div class="v" id="v12"><span class="vn">12</span> খাদে পড়া মানুষের মত তাদের কবলিত করব, মৃত্যুর মত গ্রাস করব তাদের।</div>
<div class="v" id="v13"><span class="vn">13</span> লুন্ঠন করে নেব তাদের রত্নসম্পদ, ভরে তুলব আমাদের ঘরবাড়ি।</div>
<div class="v" id="v14"><span class="vn">14</span> এস, আমাদের দলে এস সমান ভাগে ভাগ করে নেব আমরা লুন্ঠিত সম্পদ।</div>
<div class="v" id="v15"><span class="vn">15</span> <span class="br-p"><br><br></span>বৎস, ওদের সঙ্গে তুমি পথ চলো না, ও পথ থেকে নিবৃত্ত হোক তোমার চরণ।</div>
<div class="v" id="v16"><span class="vn">16</span> কারণ অনিষ্টের পথে ছুটে চলে ওদের পদযুগল, হননের জন্য সদাই ব্যগ্র ওরা।</div>
<div class="v" id="v17"><span class="vn">17</span> উড়ন্ত পাখির চোখের সামনে পাতা ফাঁদ ব্যর্থ হয়,</div>
<div class="v" id="v18"><span class="vn">18</span> এ ফাঁদ তারা নিজেদের জন্যই পাতে নিজেদের অগোচরে। এই ফাঁদই হয় তাদের কালস্বরূপ।</div>
<div class="v" id="v19"><span class="vn">19</span> লুন্ঠিত সম্পদ লুন্ঠকারীর বিনাশ ডেকে আনে।</div>
<div class="v" id="v20"><h2>প্রজ্ঞার আহ্বান</h2><span class="vn">20</span> <span class="br-p"><br><br></span>প্রজ্ঞা প্রকাশ্যে আহ্বান জানায় হাটে বাজারে সোচ্চারে ঘোষণা করে,</div>
<div class="v" id="v21"><span class="vn">21</span> কর্মচঞ্চল পথের মোড়ে চীৎকার করে ডাকে, নগরের তোরণে তোরণে সে বলে:<sup class="fnm"><a name="fnm3" href="#fn3">3</a></sup></div>
<div class="v" id="v22"><span class="vn">22</span> <span class="br-p"><br><br></span>ওরে মূর্খের দল! আর কতকাল তোরা মূর্খতার তৃপ্ত হয়ে কাল কাটাবি? নিন্দুকের দল, আর কতকাল নিন্দায় তুষ্ট থাকবি? নির্বোধেরা কতকাল অবহেলা করবি জ্ঞান?</div>
<div class="v" id="v23"><span class="vn">23</span> হায়, তোমরা যদি একবার আমার অনুযোগে কান দিতে আমি তোমাদেরদান করতাম সুপরামর্শ, জানাতাম আমার সুচিন্তিত মতামত।</div>
<div class="v" id="v24"><span class="vn">24</span> আমি ডাকলাম, কিন্তু কেউ সাড়া দিল না, আমি হাত বাড়ালাম, কিন্তু কেউ ফিরে তাকাল না।</div>
<div class="v" id="v25"><span class="vn">25</span> তোমরা অগ্রাহ্য করলে আমার সমস্ত পরামর্শ, শুনলে না আমার অনুযোগ।</div>
<div class="v" id="v26"><span class="vn">26</span> তাই আমিও তোমাদের বিপদে হাসব তোমরা সন্ত্রস্ত হলে আমি করব উপহাস।</div>
<div class="v" id="v27"><span class="vn">27</span> যখন ঝড়ের মত ত্রাস এসে পড়বে তোমাদের উপর ঘূর্ণিবায়ুর মত ঘনিয়ে আসবে সঙ্কট, দুর্দশা ও নির্যাতনের সম্মুখীন হবে তোমরা,</div>
<div class="v" id="v28"><span class="vn">28</span> তখন তোমরা সকলে মিলে আমাকে ডাকবে, কিন্তু আমি সাড়া দেব না, সকলে আমায় খুঁজবে কিন্তু পাবে না আমার সন্ধান।</div>
<div class="v" id="v29"><span class="vn">29</span> কারণ তোমরা উপেক্ষা করেছ জ্ঞান পরম প্রভুতে সম্ভ্রম করতে তোমরা চাওনি।</div>
<div class="v" id="v30"><span class="vn">30</span> আমার মন্ত্রণা তোমার গ্রাহ্য করনি, তুচ্ছ করেছ আমার তিরস্কার।</div>
<div class="v" id="v31"><span class="vn">31</span> তোমাদের আচরণের প্রতিফল তোমরা পাবে, নিজেদের চক্রে নিজেরাই পড়বে।</div>
<div class="v" id="v32"><span class="vn">32</span> বিপথে চলাই হবে নির্বোধের মৃত্যুর কারণ, মূর্খদের নিশ্চিন্ততাই ডেকে আনবে তাদের ধ্বংস।</div>
<div class="v" id="v33"><span class="vn">33</span> কিন্তু আমার কথা শুনে যে চলবে সে নিরাপদে বাস করবে, শান্তিতে থাকবে, কোন অমঙ্গলের ভয় তার থাকবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:110 4:32'><!--endraw 1-->১ রাজা 4:32<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 28:28'><!--endraw 1-->ইয়োব 28:28<!--raw 1 bo --></a><!--endraw 1-->; <!--raw 1 bo --><a href='B:230 111:10'><!--endraw 1-->গীত 111:10<!--raw 1 bo --></a><!--endraw 1-->; <!--raw 1 bo --><a href='B:240 9:10'><!--endraw 1-->হিতো 9:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:240 8:1-3'><!--endraw 1-->হিতো 8:1-3<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>