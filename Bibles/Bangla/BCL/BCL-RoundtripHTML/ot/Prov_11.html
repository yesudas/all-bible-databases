<html><head>
<meta http-equiv="Content-Type" content="text/html;charset=utf-8" />
<title>Prov 11 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_9.html">9</a> <a href="Prov_10.html">10</a> <b>11</b> <a href="Prov_12.html">12</a> <a href="Prov_13.html">13</a> ... <a href="Prov_31.html">31</a> </div><hr>
<h1>Prov 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে ওজনে ঠকায় সে ঈশ্বরের ঘৃণার পাত্র, যে ন্যায্যা মাপে জিনিষ দেয় সে ঈশ্বরের প্রীতির পাত্র।</div>
<div class="v" id="v2"><span class="vn">2</span> <span class="br-p"><br><br></span>দম্ভ এলে তার সঙ্গে আসে অপমান, কিন্তু বিনম্রদের সাথী প্রজ্ঞা।</div>
<div class="v" id="v3"><span class="vn">3</span> <span class="br-p"><br><br></span>সৎ ব্যক্তিদের পথ দেখায় তাদের সততা, কিন্তু বিশ্বাসঘাতকদের কুটিলতাই তাদের বিনাশ ঘটায়।</div>
<div class="v" id="v4"><span class="vn">4</span> <span class="br-p"><br><br></span>মরণের মুখে ধনসম্পদ কোন উপকারে লাগে না, কিন্তু ধার্মিকতা মৃত্যুর হাত থেকে উদ্ধার করে।</div>
<div class="v" id="v5"><span class="vn">5</span> <span class="br-p"><br><br></span>সততাই নির্দোষের পথ সরল করে দেয়, কিন্তু দুষ্টের দুষ্টতাই তার পতন ঘটায়।</div>
<div class="v" id="v6"><span class="vn">6</span> <span class="br-p"><br><br></span>সজ্জনের ধার্মিকতা তাকে উদ্ধার করে কিন্তু অবিশ্বস্ত ব্যক্তি নিজের লোলুপতার ফাঁদে ধরা পড়ে।</div>
<div class="v" id="v7"><span class="vn">7</span> <span class="br-p"><br><br></span>মৃত্যুর সঙ্গে দুষ্টের আশা-ভরসা লোপ পায়, বিফল হয় তার ধনদৌলতের উপর ভরসা।</div>
<div class="v" id="v8"><span class="vn">8</span> <span class="br-p"><br><br></span>সজ্জন সঙ্কট থেকে উদ্ধার পায়, পরিবর্তে দুর্জনই সঙ্কটে পড়ে।</div>
<div class="v" id="v9"><span class="vn">9</span> <span class="br-p"><br><br></span>দুর্জনের পরামর্শে মানুষের ক্ষতি হয় কিন্তু সজ্জনের প্রজ্ঞা মানুষকে রক্ষা করে।</div>
<div class="v" id="v10"><span class="vn">10</span> <span class="br-p"><br><br></span>ধার্মিকের সৌভাগ্যে নগরে আনন্দ হয়, কিন্তু দুর্জনের বিনাশে শোনা যায় হর্ষধ্বনি।</div>
<div class="v" id="v11"><span class="vn">11</span> <span class="br-p"><br><br></span>সুজনের আশীর্বাদে নগরের শ্রীবৃদ্ধি হয়, কিন্তু দুর্জনের পরামর্শ ধ্বংস ডেকে আনে।</div>
<div class="v" id="v12"><span class="vn">12</span> <span class="br-p"><br><br></span>অপরকে হেয় করা মূর্খতা, কিন্তু বুদ্ধিমান ব্যক্তি এ ক্ষেত্রে নীরব থাকে।</div>
<div class="v" id="v13"><span class="vn">13</span> <span class="br-p"><br><br></span>বাচালকে বিশ্বাস করে গোপন কথা বলা যায় না, কিন্তু বিশ্বস্ত ব্যক্তি এ বিষয়ে নির্ভরযোগ্য।</div>
<div class="v" id="v14"><span class="vn">14</span> <span class="br-p"><br><br></span>সুমন্ত্রণার অভাবে জাতির পতন হয়, সুচিন্তিত পরিকল্পনা আনে নিরাপত্তা।</div>
<div class="v" id="v15"><span class="vn">15</span> <span class="br-p"><br><br></span>অচেনা লোকের জামিন হওয়া বিপজ্জনক, এক্ষেত্রে যে রাজী হয় না সে নিশ্চিন্ত থাকে।</div>
<div class="v" id="v16"><span class="vn">16</span> <span class="br-p"><br><br></span>সুশীলা নারী সম্মান পায়, কিন্তু গুণহীনা রমণী মর্যাদা হারায়।</div>
<div class="v" id="v17"><span class="vn">17</span> <span class="br-p"><br><br></span>দয়াবান নিজের মঙ্গল সাধন করে, কিন্তু নির্দয় ব্যক্তি নিজেরই ক্ষতি করে।</div>
<div class="v" id="v18"><span class="vn">18</span> <span class="br-p"><br><br></span>অসৎ উপায়ে অর্জিত ধন থাকে না, ন্যায় পথে উপার্জিত অর্থ আশীর্বাদযুক্ত।</div>
<div class="v" id="v19"><span class="vn">19</span> <span class="br-p"><br><br></span>সৎ পথে যে সুস্থির, সে বাঁচে, অসৎ কাজে যে লিপ্ত তার মৃত্যু অবধারিত।</div>
<div class="v" id="v20"><span class="vn">20</span> <span class="br-p"><br><br></span>কুটিল যাদের মন, প্রভুর ঘৃণার পাত্র তারা, কিন্তু সদাচারী প্রভুর প্রীতিভাজন।</div>
<div class="v" id="v21"><span class="vn">21</span> <span class="br-p"><br><br></span>দুষ্টের দণ্ড সুনিশ্চিত, কিন্তু ধার্মিক রক্ষা পায়।</div>
<div class="v" id="v22"><span class="vn">22</span> <span class="br-p"><br><br></span>বিচারবুদ্ধিহীনা সুন্দরী নারী যেন শূকরীর নামে সোনার নথ।</div>
<div class="v" id="v23"><span class="vn">23</span> <span class="br-p"><br><br></span>ধার্মিকের অভীষ্ট মঙ্গলজনক কিন্তু দুরাচারীর কামনা পূরণে অসন্তোষ দেখা দেয়।</div>
<div class="v" id="v24"><span class="vn">24</span> <span class="br-p"><br><br></span>অনেকে মুক্তহস্তে দান করেও সমৃদ্ধিলাভ করে, আবার অনেকে ব্যয়সঙ্কোচ করেও দারিদ্র্য ঘুচাতে পারে না।</div>
<div class="v" id="v25"><span class="vn">25</span> <span class="br-p"><br><br></span>উদারচিত্ত ব্যক্তি সমৃদ্ধিলাভ করে, যে অপরকে তৃপ্ত করে সে নিজেও তৃপ্ত হয়।</div>
<div class="v" id="v26"><span class="vn">26</span> <span class="br-p"><br><br></span>লাভের আশায় যে শস্য মজুত করে রাখে সে লোকের অভিশাপ কুড়ায় কিন্তু যে খোলা বাজারে শস্য বিক্রী করতে রাজী হয় সে আশীর্বাদ পায়।</div>
<div class="v" id="v27"><span class="vn">27</span> <span class="br-p"><br><br></span>হিতাকাঙ্ক্ষী সকলের প্রীতিভাজন কিন্তু যে অপরের অনিষ্ট কামনা করে তার নিজেরই ক্ষতি হয়।</div>
<div class="v" id="v28"><span class="vn">28</span> <span class="br-p"><br><br></span>ধনসম্পদের উপর নির্ভরতা আনে পতন, কিন্তু ধার্মিকেরা কিশলয়ের মতই থাকে সজীব।</div>
<div class="v" id="v29"><span class="vn">29</span> <span class="br-p"><br><br></span>যে পরিবারে সঙ্কট সৃষ্টি করে পরিণামে সে সবই হারায়, মূর্খকে হতে হয় জ্ঞানবানের অধীন।</div>
<div class="v" id="v30"><span class="vn">30</span> <span class="br-p"><br><br></span>ধার্মিকের কর্ম জীবন দেয়, দুর্জনের দৌরাত্ম্যে হয় জীবনের অবক্ষয়।</div>
<div class="v" id="v31"><span class="vn">31</span> <span class="br-p"><br><br></span>এ পৃথিবীতে ধার্মিক পুরস্কার পায় এবং দুর্জন ও পাপী পায় সমুচিত দণ্ড।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:670 4:18'><!--endraw 1-->১ পিতর 4:18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>