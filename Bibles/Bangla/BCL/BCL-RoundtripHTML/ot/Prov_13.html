<html><head>
<meta http-equiv="Content-Type" content="text/html;charset=utf-8" />
<title>Prov 13 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 13);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_11.html">11</a> <a href="Prov_12.html">12</a> <b>13</b> <a href="Prov_14.html">14</a> <a href="Prov_15.html">15</a> ... <a href="Prov_31.html">31</a> </div><hr>
<h1>Prov 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বুদ্ধিমান পুত্র পিতার শাসন মানে, কিন্তু উদ্ধত সন্তান তিরস্কার গ্রাহ্য করে না।</div>
<div class="v" id="v2"><span class="vn">2</span> <span class="br-p"><br><br></span>সজ্জনের মুখের কথা তার মঙ্গল আনে, কিন্তু দুষ্ট চায় হিংসার হানাহানি।</div>
<div class="v" id="v3"><span class="vn">3</span> <span class="br-p"><br><br></span>যে ব্যক্তি বাক সংযত করে সে নিজের প্রাণ রক্ষা করে, কিন্তু যার বাক সংযম নেই সে নিজের সর্বনাশ করে।</div>
<div class="v" id="v4"><span class="vn">4</span> <span class="br-p"><br><br></span>অলসের প্রাণে অনেক বাসনা কিন্তু সে কিছুই পায় না, কিন্তু পরিশ্রমীদের মনোবাঞ্ছা পূর্ণ হয়।</div>
<div class="v" id="v5"><span class="vn">5</span> <span class="br-p"><br><br></span>সজ্জন মিথ্যাচরণ ঘৃণা করে, কিন্তু দুষ্টের কার্যকলাপ ঘৃণ্য, লজ্জাজনক।</div>
<div class="v" id="v6"><span class="vn">6</span> <span class="br-p"><br><br></span>সজ্জনের ন্যায়নিষ্ঠা তাকে রক্ষা করে কিন্তু মন্দ আচরণ পাপীর পতন ঘটায়।</div>
<div class="v" id="v7"><span class="vn">7</span> <span class="br-p"><br><br></span>কিছু না থাকা সত্ত্বেও কেউ কেউ ঐশ্বর্যের আড়ম্বর দেখায়, আবার বিপুল সম্পদ থাকা সত্ত্বেও কেউ কেউ দারিদ্র্যের ভাণ করে।</div>
<div class="v" id="v8"><span class="vn">8</span> <span class="br-p"><br><br></span>ধনীকে অর্থমূল্যে নিজের প্রাণ বাঁচাতে হয়, কিন্তু দরিদ্রকে কেউ ভীতি প্রদর্শন করে না।</div>
<div class="v" id="v9"><span class="vn">9</span> <span class="br-p"><br><br></span>ধার্মিক দীপ্যমান আলোকের মত, কিন্তু দুষ্ট নিভে আসা দীপের মত।</div>
<div class="v" id="v10"><span class="vn">10</span> <span class="br-p"><br><br></span>নির্বোধের ধৃষ্টতা শুধু বিবাদ সৃষ্টি করে, কিন্তু পরামর্শ শুনে যারা চলে প্রজ্ঞা তাদের সহায়।</div>
<div class="v" id="v11"><span class="vn">11</span> <span class="br-p"><br><br></span>সহজে পাওয়া অর্থ সহজেই চলে যায়, কিন্তু কষ্টার্জিত অর্থ দিনে দিনে বাড়ে।</div>
<div class="v" id="v12"><span class="vn">12</span> <span class="br-p"><br><br></span>প্রত্যাশা ব্যর্থ হলে মন ভেঙ্গে যায়, কিন্তু বাসনা পূর্ণ হলে আনন্দে ভরে ওঠে মন।</div>
<div class="v" id="v13"><span class="vn">13</span> <span class="br-p"><br><br></span>সৎ পরামর্শ যে অবহেলা করে সে নিজের বিপদ ডেকে আনে, কিন্তু যে সসম্ভ্রমে অনুশাসন পালন করে তার কোন বিপদ ঘটে না।</div>
<div class="v" id="v14"><span class="vn">14</span> <span class="br-p"><br><br></span>জ্ঞানীর উপদেশ জীবনের উৎস স্বরূপ, তার দ্বারা মৃত্যুর ফাঁদ এড়ানো যায়।</div>
<div class="v" id="v15"><span class="vn">15</span> <span class="br-p"><br><br></span>সুমতি মানুষকে সম্মানের পাত্র করে, কিন্তু অবিশ্বস্ততা নিয়ে যায় ধ্বংসের পথে।</div>
<div class="v" id="v16"><span class="vn">16</span> <span class="br-p"><br><br></span>বুদ্ধিমান ভেবেচিন্তে সব কাজ করে, কিন্তু নির্বোধ নিজের মূর্খতা প্রকাশ করে।</div>
<div class="v" id="v17"><span class="vn">17</span> <span class="br-p"><br><br></span>অবিশ্বস্ত সংবাদবাহক বিপত্তি ঘটায়, কিন্তু বিশ্বস্ত দূত সন্ধি স্থাপন করে।</div>
<div class="v" id="v18"><span class="vn">18</span> <span class="br-p"><br><br></span>যে উপদেশ অগ্রাহ্য করে তার ভাগ্যে জোটে দারিদ্র্য ও অপমান, কিন্তু যে শাসন মানে সে হয় সম্মানিত।</div>
<div class="v" id="v19"><span class="vn">19</span> <span class="br-p"><br><br></span>মনোবাঞ্ছা পূর্ণহলে তৃপ্তির আনন্দে মন ভরে যায়, কিন্তু মূঢ় কুপথ পরিত্যাগ করতে কখনও রাজী হয় না।</div>
<div class="v" id="v20"><span class="vn">20</span> <span class="br-p"><br><br></span>সৎ সঙ্গে স্বর্গবাস, অসৎ সঙ্গে সর্বনাশ।</div>
<div class="v" id="v21"><span class="vn">21</span> <span class="br-p"><br><br></span>অমঙ্গল পাপীদের তাড়া করে ফেরে, কিন্তু মঙ্গলই ধার্মিকের পুরস্কার।</div>
<div class="v" id="v22"><span class="vn">22</span> <span class="br-p"><br><br></span>সৎলোক তার উত্তরপুরুষের জন্য রেখে যায় উত্তরাধিকার, কিন্তু পাপীর সম্পদ ধার্মিকের ভোগে লাগে।</div>
<div class="v" id="v23"><span class="vn">23</span> <span class="br-p"><br><br></span>পতিত জমি চাষ করেও দরিদ্র প্রচুর ফসল ফলাতে পারে, কিন্তু দুর্জনের অন্যায় সে ফসল থেকে তাকে বঞ্চিত করে।</div>
<div class="v" id="v24"><span class="vn">24</span> <span class="br-p"><br><br></span>পুত্রকে যে পিতা শাসন করে না, প্রকৃত পক্ষে সে তাকে ভালবাসে না, প্রকৃত ভালবাসা সন্তানকে সংশোধন করে।</div>
<div class="v" id="v25"><span class="vn">25</span> <span class="br-p"><br><br></span>ধার্মিকের কখনও খাদ্যাভাব হয় না, কিন্তু দুর্জনের খাবার জোটে না।</div>
</div>
<!-- PARSED ABOVE; EDITING MAY BREAK PARSER -->
</body></html>