<html><head>
<meta http-equiv="Content-Type" content="text/html;charset=utf-8" />
<title>Prov 18 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_16.html">16</a> <a href="Prov_17.html">17</a> <b>18</b> <a href="Prov_19.html">19</a> <a href="Prov_20.html">20</a> ... <a href="Prov_31.html">31</a> </div><hr>
<h1>Prov 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যারা কারও সঙ্গে মিলেমিশে চলতে পারে না তারা ঘোর আত্নকেন্দ্রিক, তারা সর্বপ্রকার ন্যায়সঙ্গত সিদ্ধান্তের বিরোধিতা করে।</div>
<div class="v" id="v2"><span class="vn">2</span> <span class="br-p"><br><br></span>জ্ঞানবুদ্ধির অনুশীলনে মূর্খের কোন আগ্রহ নেই, মূর্খতা জাহির করতেই তার আনন্দ।</div>
<div class="v" id="v3"><span class="vn">3</span> <span class="br-p"><br><br></span>পাপ ডেকে আনে অপমান, আত্মমর্যাদা হারালে আসে অপযশ।</div>
<div class="v" id="v4"><span class="vn">4</span> <span class="br-p"><br><br></span>মানুষের কথা হবে প্রজ্ঞার উৎস সাগরের মত তার গভীরতা, বহতা নদীর মত তাঁর নির্মলতা।</div>
<div class="v" id="v5"><span class="vn">5</span> <span class="br-p"><br><br></span>দুষ্ট লোকের পথ সমর্থন এবং নির্দোষ ব্যক্তিকে ন্যায় বিচার লাভে বঞ্চিত করা অন্যায়।</div>
<div class="v" id="v6"><span class="vn">6</span> <span class="br-p"><br><br></span>নির্বোধের কথায় বিপদ সৃষ্টি হয়, সে তর্ক করে, পরিণামে জোটে প্রহার।</div>
<div class="v" id="v7"><span class="vn">7</span> <span class="br-p"><br><br></span>নির্বোধের কথাবার্তাই তার ধ্বংসের কারণ, নিজের কথার ফাঁদেই সে ধরা পড়ে।</div>
<div class="v" id="v8"><span class="vn">8</span> <span class="br-p"><br><br></span>পরচর্চা অতি মুখরোচক পূর্ণমাত্রায় লোকে তা আস্বাদন করে, অতি সহজেই তা মানুষের অন্তরে গেঁথে যায়।</div>
<div class="v" id="v9"><span class="vn">9</span> <span class="br-p"><br><br></span>অলস ব্যক্তি ধ্বংসকারীদের সমগোত্র।</div>
<div class="v" id="v10"><span class="vn">10</span> <span class="br-p"><br><br></span>পরমেশ্বর সুদৃঢ় দুর্গস্বরূপ ধার্মিকেরা তাঁকে আশ্রয় করে নিরাপদ হয়।</div>
<div class="v" id="v11"><span class="vn">11</span> <span class="br-p"><br><br></span>ধনী লোকেরা মনে করে সুদৃঢ় দুর্গের মত তাদের ধনসম্পদ, তার দ্বারাই তারা রক্ষা পাবে।</div>
<div class="v" id="v12"><span class="vn">12</span> <span class="br-p"><br><br></span>ধ্বংসের আগে মানুষের চিত্ত হয় গর্বিত, কিন্তু নম্রতার পুরস্কার সম্মান।</div>
<div class="v" id="v13"><span class="vn">13</span> <span class="br-p"><br><br></span>কোন কথার উত্তর দেওয়ার আগে তা শোনা উচিত, যে না শোনে সে মূর্খ, তার এ আচরণ অপমানজনক।</div>
<div class="v" id="v14"><span class="vn">14</span> <span class="br-p"><br><br></span>রুগ্ন অবস্থায় মনোবলই মানুষকে বাঁচিয়ে রাখে, হতাশ হলে সে কি করে বাঁচবে?</div>
<div class="v" id="v15"><span class="vn">15</span> <span class="br-p"><br><br></span>বুদ্ধিমান জ্ঞানলাভে আগ্রহী প্রাজ্ঞ ব্যক্তি জ্ঞানের অম্বেষণকরে।</div>
<div class="v" id="v16"><span class="vn">16</span> <span class="br-p"><br><br></span>মান্যগণ্য ব্যক্তির সাক্ষাৎ করতে হলে, উপহার নিয়ে যেতে হয়, এতে সহজে সাক্ষাতের সুযোগ পাওয়া যায়।</div>
<div class="v" id="v17"><span class="vn">17</span> <span class="br-p"><br><br></span>আদালতে প্রথমে যে বক্তব্য রাখে, মনে হয় তার কথাই ঠিক। যতক্ষণ না প্রতিপক্ষ না তাকে জেরা করে।</div>
<div class="v" id="v18"><span class="vn">18</span> <span class="br-p"><br><br></span>কোন বিবাদে উভয় পক্ষই যদি প্রবল হয় তাহলে পাশার দান চেলে বিবাদের নিষ্পত্তি করতে হবে।</div>
<div class="v" id="v19"><span class="vn">19</span> <span class="br-p"><br><br></span>ভাইকে সাহায্য করলে সে দুর্গ প্রাকারের মত তোমাকে রক্ষা করবে, কিন্তু তার সঙ্গে বিবাদ করলে তোমার জন্য তার দরজা বন্ধ হয়ে যাবে।</div>
<div class="v" id="v20"><span class="vn">20</span> <span class="br-p"><br><br></span>মানুষ যা কিছু বলে তার ফল তাকে ভোগ করতেই হয়।</div>
<div class="v" id="v21"><span class="vn">21</span> <span class="br-p"><br><br></span>মানুষের কথাতেই নিয়ন্ত্রিত হয় তার মরণ বাঁচন, যে কথা সে উচ্চারণ করে তার পরিণাম তাকে ভোগ করতেই হয়।</div>
<div class="v" id="v22"><span class="vn">22</span> <span class="br-p"><br><br></span>পুরুষের পক্ষে বিবাহ করা ভাল, কারণ সহধর্মিণী ঈশ্বরের আশীর্বাদ। প্রভুর অনুগ্রহেই সে তা পায়।</div>
<div class="v" id="v23"><span class="vn">23</span> <span class="br-p"><br><br></span>গরীব লোক নম্রভাবে বিনতি জানায়, কিন্তু ধনী রূঢ়ভাবে তার উত্তর দেয়।</div>
<div class="v" id="v24"><span class="vn">24</span> <span class="br-p"><br><br></span>এমন অনেক বন্ধু থাকে যাদের ভালবাসা খাঁটি নয়, কিন্তু কেউ কেউ ভাইয়ের চেয়েও আপন হয়।</div>
</div>
<!-- PARSED ABOVE; EDITING MAY BREAK PARSER -->
</body></html>