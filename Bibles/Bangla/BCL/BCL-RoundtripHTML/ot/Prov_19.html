<html><head>
<meta http-equiv="Content-Type" content="text/html;charset=utf-8" />
<title>Prov 19 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_17.html">17</a> <a href="Prov_18.html">18</a> <b>19</b> <a href="Prov_20.html">20</a> <a href="Prov_21.html">21</a> ... <a href="Prov_31.html">31</a> </div><hr>
<h1>Prov 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মিথ্যাবাদী মূর্খের চেয়ে দরিদ্র সজ্জন বরং ভাল।</div>
<div class="v" id="v2"><span class="vn">2</span> <span class="br-p"><br><br></span>উৎসাহের সঙ্গে বুদ্ধিবিবেচনা না থাকলে সে উৎসাহ ভাল নয়, তাড়াহুড়ো করে কাজ করলে কাজ পণ্ড হয়।</div>
<div class="v" id="v3"><span class="vn">3</span> <span class="br-p"><br><br></span>মানুষ যখন নিজের নির্বুদ্ধিতায় ধ্বংসহয়, তখন সে প্রভুর উপরে দোষারোপ করে।</div>
<div class="v" id="v4"><span class="vn">4</span> <span class="br-p"><br><br></span>ধনাগম হলে অনেক নতুন বন্ধু জোটে, কিন্তু দরিদ্রকে তার বন্ধুরা পরিত্যাগ করে।</div>
<div class="v" id="v5"><span class="vn">5</span> <span class="br-p"><br><br></span>মিথ্যা সাক্ষ্য যে দেয় তার দণ্ড হবেই। মিথ্যা কথা বলে কেউ রেহাই পাবে না।</div>
<div class="v" id="v6"><span class="vn">6</span> <span class="br-p"><br><br></span>সকলেই উচ্চপদস্থ লোকের অনুগ্রহ চায়, যে উদারহস্তে দান করে সকলেই হয় তার বন্ধু।</div>
<div class="v" id="v7"><span class="vn">7</span> <span class="br-p"><br><br></span>দরিদ্র ব্যক্তির ভাইয়েরাও তাকে অবজ্ঞাকরে, তার বন্ধুরা তার কাছ থেকে দূরে সরে যায়। মানুষ দরিদ্র হয়ে পড়লে সে যতই চেষ্টা করুক না কেন কেউ তার বন্ধু হয় না।</div>
<div class="v" id="v8"><span class="vn">8</span> <span class="br-p"><br><br></span>যে জ্ঞান আহরণ করে সে নিজের মঙ্গল করে, যার বুদ্ধি বিবেচনা আছে তার উন্নতি হয়।</div>
<div class="v" id="v9"><span class="vn">9</span> <span class="br-p"><br><br></span>মিথ্যা সাক্ষ্য দেয় যে দণ্ড এড়াতে পারবে না, মিথ্যা কথা যে বলে সে অবশ্যই ধ্বংস হবে।</div>
<div class="v" id="v10"><span class="vn">10</span> <span class="br-p"><br><br></span>মূর্খের বিলাসিতা যেমন শোভা পায় না, ক্রীতদাসের পক্ষেও তেমনি সম্ভ্রান্ত লোকদের উপর কর্তৃত্ব করা অশোভন।</div>
<div class="v" id="v11"><span class="vn">11</span> <span class="br-p"><br><br></span>মানুষের ক্রোধ সংযত করে তার সুবুদ্ধি, কেউ তার বিরুদ্ধে অন্যায় করলে তা উপেক্ষা করাই তার পক্ষে গৌরবজনক।</div>
<div class="v" id="v12"><span class="vn">12</span> <span class="br-p"><br><br></span>রাজার ক্রোধ সিংহের গর্জনের মত। তাঁর অনুগ্রহ ঘাসের উপর শিশিরের মত।</div>
<div class="v" id="v13"><span class="vn">13</span> <span class="br-p"><br><br></span>মূর্খ পুত্র তার পিতার ধ্বংসের কারণ, মুখরা স্ত্রীর অনর্গল বাক্যবাণ সারাদিন টিপ টিপ করে বৃষ্টি ঝরার মত।</div>
<div class="v" id="v14"><span class="vn">14</span> <span class="br-p"><br><br></span>মানুষ ঘরবাড়ি ধনদৌলত পিতৃপুরুষদের কাছে পায়, কিন্তু প্রভুই তাকে দিতে পারেন বুদ্ধিমতী স্ত্রী।</div>
<div class="v" id="v15"><span class="vn">15</span> <span class="br-p"><br><br></span>আলস্য গভীর নিদ্রায় আচ্ছন্ন করে, এবং কর্মবিমুখ ব্যক্তি হবে ক্ষুধায় ক্লিষ্ট।</div>
<div class="v" id="v16"><span class="vn">16</span> <span class="br-p"><br><br></span>প্রভুর নির্দেশ পালন করলে দীর্ঘজীবন লাভ হয়, কিন্তু যে তা অমান্য করে তার মৃত্যু সুনিশ্চিত।</div>
<div class="v" id="v17"><span class="vn">17</span> <span class="br-p"><br><br></span>দীনহীনকে যে দান করে, সে প্রভুকেই দান করে, প্রভু পরমেশ্বর তার কাজের পুরস্কার দেবেন।</div>
<div class="v" id="v18"><span class="vn">18</span> <span class="br-p"><br><br></span>সময় থাকতে তোমার সন্তানকে শাসনকর যদি নাকর তাহলে তুমিই তাকে ঠেলে দেবে ধ্বংসের পথে।</div>
<div class="v" id="v19"><span class="vn">19</span> <span class="br-p"><br><br></span>উগ্রমেজাজী লোককে তার পরিণাম ভোগ করতে দাও, যদি তুমি তাকে একবার সঙ্কট থেকে উদ্ধার কর তবে বার বার তোমাকে তা করতে হবে।</div>
<div class="v" id="v20"><span class="vn">20</span> <span class="br-p"><br><br></span>তুমি যদি উপদেশ শোন, গ্রহণ কর শিক্ষা, তাহলে ভবিষ্যতে তুমি জ্ঞানী হবে।</div>
<div class="v" id="v21"><span class="vn">21</span> <span class="br-p"><br><br></span>মানুষ মনে মনে অনেকন পরিকল্পনা করতে পারে, কিন্তু প্রভু পরমেশ্বরের উদ্দেশ্যই শেষ পর্যন্ত কার্যকরী হবে।</div>
<div class="v" id="v22"><span class="vn">22</span> <span class="br-p"><br><br></span>মানুষের কাছে আনুগত্যই প্রত্যাশা করা যায়, মিথ্যাবাদীর চেয়ে দরিদ্র লোকই শ্রেয়।</div>
<div class="v" id="v23"><span class="vn">23</span> <span class="br-p"><br><br></span>পরমেশ্বরের প্রতি সম্ভ্রম জীবনকে উর্ত্তীণ করে, তখন মানুষের জীবনে আসে পরম তৃপ্তি, কোন অমঙ্গল স্পর্শ করে না তাকে।</div>
<div class="v" id="v24"><span class="vn">24</span> <span class="br-p"><br><br></span>কোন কোন লোক এত অলস যে ভাত মেখে মুখে তুলতেও তার ক্লান্তি।</div>
<div class="v" id="v25"><span class="vn">25</span> <span class="br-p"><br><br></span>উদ্ধত লোককে দণ্ড দাও, যেন অজ্ঞ লোকেরা তা দেখে শিক্ষা পায়। বুদ্ধিমান লোককে ভর্ৎসনা করলে সে জ্ঞান লাভ করে।</div>
<div class="v" id="v26"><span class="vn">26</span> <span class="br-p"><br><br></span>নির্লজ্জ এবং অপদার্থ পুত্রই তার পিতার প্রতি দুর্ব্যবহার করে, বিতাড়িত করে তার মাতাকে।</div>
<div class="v" id="v27"><span class="vn">27</span> <span class="br-p"><br><br></span>বৎস, তুমি যদি শিক্ষা গ্রহণ করতে না চাও, তাহলে যা শিখেছ তাও অচিরে ভুলে যাবে।</div>
<div class="v" id="v28"><span class="vn">28</span> <span class="br-p"><br><br></span>সাক্ষী যদি যথার্থ সাক্ষ্য না দেয় তাহলে বিচার প্রহসনে পরিণত হয়। মন্দের প্রতিই দুষ্ট লোকের আকর্ষণ।</div>
<div class="v" id="v29"><span class="vn">29</span> <span class="br-p"><br><br></span>দুর্বিনীত মূর্খের জন্য প্রহার ও দণ্ড সুনির্দিষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>