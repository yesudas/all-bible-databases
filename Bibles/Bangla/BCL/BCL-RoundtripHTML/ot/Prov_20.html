<html><head>
<meta http-equiv="Content-Type" content="text/html;charset=utf-8" />
<title>Prov 20 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_18.html">18</a> <a href="Prov_19.html">19</a> <b>20</b> <a href="Prov_21.html">21</a> <a href="Prov_22.html">22</a> ... <a href="Prov_31.html">31</a> </div><hr>
<h1>Prov 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মদ্যপানে মানুষ বাচাল হয়, তীব্র সুরা কলহ সৃষ্টি করে, সুরাসক্ত হওয়া নির্বুদ্ধিতা।</div>
<div class="v" id="v2"><span class="vn">2</span> <span class="br-p"><br><br></span>নৃপতির ভয়াবহ ক্রোধ সিংহের গর্জনের মত, যে তাঁর ক্রোধের উদ্রেক করে তার জীবন বিপন্ন হয়।</div>
<div class="v" id="v3"><span class="vn">3</span> <span class="br-p"><br><br></span>ঝগড়াবিবাদ থেকে দূরে থাকা মানুষের পক্ষে সম্মানজনক, মূর্খেরাই বিবাদে লিপ্ত হয়।</div>
<div class="v" id="v4"><span class="vn">4</span> <span class="br-p"><br><br></span>যে অলস যথাসময়ে জমি চাষ করে না, ফসলের মরশুমে সে পায় না কিছুই।</div>
<div class="v" id="v5"><span class="vn">5</span> <span class="br-p"><br><br></span>মানুষের মনের ভাব গভীর কূপের জলের মত, একমাত্র বিচক্ষণ ব্যক্তিই তা উদ্ঘাটন করতে পারে।</div>
<div class="v" id="v6"><span class="vn">6</span> <span class="br-p"><br><br></span>অনেকেই মুখে আনুগত্য প্রকাশ করে, কিন্তু প্রকৃত বিশ্বস্ত লোক খুঁজে পাওয়া কঠিন।</div>
<div class="v" id="v7"><span class="vn">7</span> <span class="br-p"><br><br></span>যে ধার্মিক ব্যক্তি সৎপথে চলে, আশিসধন্য হয় তার সন্তানেরা।</div>
<div class="v" id="v8"><span class="vn">8</span> বিচারাসনে আসীন রাজা এক নজরেই মন্দকে সনাক্ত করতে পারেন।</div>
<div class="v" id="v9"><span class="vn">9</span> কে বলতে পারে, ‘আমার অন্তর নির্মল'? ‘আমি মুক্তপাপ?’</div>
<div class="v" id="v10"><span class="vn">10</span> <span class="br-p"><br><br></span>সঠিক ওজনের দাঁড়িপাল্লা ও বাটখারা যারা ব্যবহার করে না, তারা পরমেশ্বরের ঘৃণার পাত্র।</div>
<div class="v" id="v11"><span class="vn">11</span> <span class="br-p"><br><br></span>একটি শিশুও কাজকর্মে প্রকাশ পায় সে কতটা ভাল ও খাঁটি।</div>
<div class="v" id="v12"><span class="vn">12</span> <span class="br-p"><br><br></span>পরমেশ্বরই মানুষকে দেখার জন্য চোখ এবং শোনার জন্য কান দিয়েছেন।</div>
<div class="v" id="v13"><span class="vn">13</span> <span class="br-p"><br><br></span>নিদ্রাকাতর হয়ো না, অভাবে পড়বে। কর্মঠ হও, তোমার খাদ্যের অভাবে হবে না।</div>
<div class="v" id="v14"><span class="vn">14</span> <span class="br-p"><br><br></span>ক্রেতা সব সময়ই বলে, দাম খুব চড়া কিন্তু জিনিস কেনার পর সে খুব লাভ করেছে বলেই বড়াই করে।</div>
<div class="v" id="v15"><span class="vn">15</span> <span class="br-p"><br><br></span>হতে পারে সোনা ও মণিমুক্তা বহুমূল্য সম্পদ, কিন্তু জ্ঞানগর্ভ কথাও অমূল্য রত্ন।</div>
<div class="v" id="v16"><span class="vn">16</span> <span class="br-p"><br><br></span>কোন অপরিচিতের দেনার জন্য কেউ জামিন হলে সেই দেনার দায়ে তাকে নিজস্ব সম্পত্তি বন্ধক রেখেও দেনা শোধ করতে হয়।</div>
<div class="v" id="v17"><span class="vn">17</span> <span class="br-p"><br><br></span>প্রতারণার দ্বারা অর্জিত সম্পদ সুস্বাদু খাদ্যের মত মনে হলেও অচিরেই তা বালির মত বিস্বাদ হয়ে পড়ে।</div>
<div class="v" id="v18"><span class="vn">18</span> <span class="br-p"><br><br></span>সুপরামর্শের দ্বারাই পরিকল্পনা সার্থক হয় বিনা পরিকল্পনায় যুদ্ধে অগ্রসর হওয়া অনুচিত।</div>
<div class="v" id="v19"><span class="vn">19</span> <span class="br-p"><br><br></span>যারা অতিরিক্ত কথা বলে তারা গোপন কথা ফাঁস করে দেয়, এদের এড়িয়ে চলাই ভাল।</div>
<div class="v" id="v20"><span class="vn">20</span> <span class="br-p"><br><br></span>কেউ যদি তার পিতামাতাকে অভিশাপ দেয়, তবে তার জীবনদীপ নিভে যাবে চির অন্ধকারে।</div>
<div class="v" id="v21"><span class="vn">21</span> <span class="br-p"><br><br></span>অনায়াসে পাওয়া ধনসম্পদ শেষ পর্যন্ত মানুষের কোন উপকারেই লাগে না।</div>
<div class="v" id="v22"><span class="vn">22</span> <span class="br-p"><br><br></span>অন্যায়ের প্রতিশোধ নেওয়ার ভার নিজের হাতে নিও না, প্রভু পরমেশ্বরের উপর নির্ভর কর, তিনিই ন্যায়বিচার করবেন।</div>
<div class="v" id="v23"><span class="vn">23</span> <span class="br-p"><br><br></span>সঠিক ওজনের দাঁড়িপাল্লা ও বাটখারা যারা ব্যবহার করে না, প্রভু পরমেশ্বর তাদের ঘৃণা করেন।</div>
<div class="v" id="v24"><span class="vn">24</span> <span class="br-p"><br><br></span>পরমেশ্বরই মানুষের চলার পথ নির্দিষ্ট করেন, মানুষের সাধ্য কি তা বোঝে?</div>
<div class="v" id="v25"><span class="vn">25</span> <span class="br-p"><br><br></span>ভাবনাচিন্তা না করে ঈশ্বরের উদ্দেশে মানত করা বিপজ্জনক, পরিণামে অনুশোচনা করতে হয়।</div>
<div class="v" id="v26"><span class="vn">26</span> <span class="br-p"><br><br></span>বিজ্ঞ রাজা অপরাধীদের খুঁজে বার করেন এবং তাদের কঠোর সাজা দেনে।</div>
<div class="v" id="v27"><span class="vn">27</span> <span class="br-p"><br><br></span>মানুষের বুদ্ধি ও বিবেক পরমেশ্বরের দেওয়া প্রদীপের মত, তার কাছ থেকে কিছুই আমরা লুকাতে পারি না।</div>
<div class="v" id="v28"><span class="vn">28</span> <span class="br-p"><br><br></span>রাজা ততদিনই ক্ষমতাসীন থাকেন যতদিন তিনি রাজ্য পরিচালনা করেন সততা, ন্যায় ও ধার্মিকতায়।</div>
<div class="v" id="v29"><span class="vn">29</span> <span class="br-p"><br><br></span>লোকে তরুণদের শক্তিসামর্থ্যের সমাদর করে, ও বৃদ্ধদের বয়সকে সম্মান করে।</div>
<div class="v" id="v30"><span class="vn">30</span> <span class="br-p"><br><br></span>আঘাত ও বেদনার দ্বারাই আমরা নির্মল হই, আমাদের নিভৃত অন্তর হয় শুচি।</div>
</div>
<!-- PARSED ABOVE; EDITING MAY BREAK PARSER -->
</body></html>