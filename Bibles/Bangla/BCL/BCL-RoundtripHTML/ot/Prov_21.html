<html><head>
<meta http-equiv="Content-Type" content="text/html;charset=utf-8" />
<title>Prov 21 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_19.html">19</a> <a href="Prov_20.html">20</a> <b>21</b> <a href="Prov_22.html">22</a> <a href="Prov_23.html">23</a> ... <a href="Prov_31.html">31</a> </div><hr>
<h1>Prov 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>নদীর স্রোতের গতির মত রাজার মতিগতিও পরমেশ্বরের নিয়ন্ত্রণাধীন, তিনি তাকে নিজের ইচ্ছা অনুযায়ী পরিচালনা করেন।</div>
<div class="v" id="v2"><span class="vn">2</span> <span class="br-p"><br><br></span>মানুষ নিজের আচরণকে সঠিক বলে মনে করে কিন্তু পরমেশ্বরই বিচার করেন তার মনোভাব।</div>
<div class="v" id="v3"><span class="vn">3</span> <span class="br-p"><br><br></span>বলিদানের চেয়ে ন্যায়সঙ্গত ও সৎ আচরণই পরমেশ্বরের দৃষ্টিতে প্রীতিজনক।</div>
<div class="v" id="v4"><span class="vn">4</span> <span class="br-p"><br><br></span>দুষ্টদের উদ্ধত দৃষ্টি, অহঙ্কারী মন ও জীবনাচরণ সবই পাপ-কলুষিত।</div>
<div class="v" id="v5"><span class="vn">5</span> <span class="br-p"><br><br></span>পরিশ্রমীদের সযত্নরচিত পরিকল্পনা প্রাচুর্য আনে, কিন্তু অতি ব্যস্ততায় যারা কাজ করে তাদের অভাব ঘটে।</div>
<div class="v" id="v6"><span class="vn">6</span> <span class="br-p"><br><br></span>অসৎ উপায়ে অর্জিত ধন বাষ্পের মত মিলিয়ে যায় এবং মানুষকে মৃত্যুর ফাঁদে ফেলে।</div>
<div class="v" id="v7"><span class="vn">7</span> <span class="br-p"><br><br></span>নিজেদের হিংসাত্মক কার্যকলাপেই দুষ্টেরা ধ্বংস হয়, কারণ ন্যায়সঙ্গত কাজে তারা অনিচ্ছুক।</div>
<div class="v" id="v8"><span class="vn">8</span> <span class="br-p"><br><br></span>দুর্জনের পথ কুটিল, কিন্তু সজ্জন সদাচরণ করে।</div>
<div class="v" id="v9"><span class="vn">9</span> <span class="br-p"><br><br></span>মুখরা স্ত্রীর সঙ্গে এক ঘরে বাস করার চেয়ে ছাদের এক কোণে একা থাকা ভাল।</div>
<div class="v" id="v10"><span class="vn">10</span> <span class="br-p"><br><br></span>দুর্জনের অন্তর মন্দের প্রতি আসক্ত এমনকি প্রতিবেশীদের কারও প্রতি সে দয়া করে না।</div>
<div class="v" id="v11"><span class="vn">11</span> <span class="br-p"><br><br></span>দুর্বিনীতকে দণ্ড দিলে তা দেখে অজ্ঞরা শিক্ষালাভ করে, বুদ্ধিমানকে উপদেশ দিলে সে তা থেকে জ্ঞানলাভ করে।</div>
<div class="v" id="v12"><span class="vn">12</span> <span class="br-p"><br><br></span>যিনি ধর্মময় তিনি দুর্জনের গৃহের প্রতি লক্ষ্য রাখেন, তিনিই দুষ্টকে ধ্বংস করেন।</div>
<div class="v" id="v13"><span class="vn">13</span> <span class="br-p"><br><br></span>দীনদুঃখীর আর্তনাদে যে কর্ণপাত করে না সে নিজেযখন আর্তনাদ করবে তখন তার আবেদনেও কেউ সাড়া দেবে না।</div>
<div class="v" id="v14"><span class="vn">14</span> <span class="br-p"><br><br></span>কেউ যদি তোমার উপর ক্রুদ্ধ হয় তাহলে সবার অলক্ষ্যে তাকে কিছু উপহার দিলে সে শান্ত হবে</div>
<div class="v" id="v15"><span class="vn">15</span> <span class="br-p"><br><br></span>ন্যায়বিচার সম্পন্ন হলে ধার্মিকেরা আনন্দ করে কিন্তু দুষ্টেরা হতাশ হয়।</div>
<div class="v" id="v16"><span class="vn">16</span> <span class="br-p"><br><br></span>শুভবুদ্ধির পথ যে পরিহারকরে তার পরিণতি মৃত্যু।</div>
<div class="v" id="v17"><span class="vn">17</span> <span class="br-p"><br><br></span>বিলাসব্যসনে আসক্ত ব্যক্তির জীবনে দারিদ্র্য আসে, সুরাপান ও ভোজনবিলাসে যে মত্ত থাকে সে কখনও ধনী হতে পারে না।</div>
<div class="v" id="v18"><span class="vn">18</span> <span class="br-p"><br><br></span>দুষ্টেরা নিরীহ সৎলোকদের যেভাবে নিপীড়ন করে সেইভাবে তারাও নিপীড়িত হবে।</div>
<div class="v" id="v19"><span class="vn">19</span> <span class="br-p"><br><br></span>মুখরা ও বদমেজাজী স্ত্রীর সঙ্গে ঘর করার চেয়ে বরং নির্জন মরুভূমিতে বাস করা ভাল।</div>
<div class="v" id="v20"><span class="vn">20</span> <span class="br-p"><br><br></span>জ্ঞানীদের ঘরে বহুমূল্য সম্পদ<sup class="fnm"><a name="fnm1" href="#fn1">1</a></sup> থাকে কিন্তু মূর্খের ধনসম্পদ নষ্ট করে ফেলে।</div>
<div class="v" id="v21"><span class="vn">21</span> <span class="br-p"><br><br></span>সৎ ও দয়ালু হও, লাভ করবে সম্মান ও সমৃদ্ধি।</div>
<div class="v" id="v22"><span class="vn">22</span> <span class="br-p"><br><br></span>বিচক্ষণ সেনাপতি সুরক্ষিত নগর জয় করতে পারে, এমন কি সুদৃঢ় প্রাচীরও ভেঙ্গে ফেলতে পারে।</div>
<div class="v" id="v23"><span class="vn">23</span> <span class="br-p"><br><br></span>যে বাক্ সংযম করতে পারে সে নিরাপদে থাকে।</div>
<div class="v" id="v24"><span class="vn">24</span> <span class="br-p"><br><br></span>দুর্বিনীত ব্যক্তি অহঙ্কারী ও উদ্ধত, তার সমস্ত কাজকর্ম দম্ভ ও অবিবেচনাপ্রসূত।</div>
<div class="v" id="v25"><span class="vn">25</span> <span class="br-p"><br><br></span>শ্রমবিমুখ অলস ব্যক্তি নিজের ধ্বংস ডেকে আনে।</div>
<div class="v" id="v26"><span class="vn">26</span> <span class="br-p"><br><br></span>সে সারাদিন অন্যের সম্পত্তি গ্রাসের চিন্তায় মগ্ন থাকে, কিন্তু ধার্মিক ব্যক্তি উদার হস্তে দান করে।</div>
<div class="v" id="v27"><span class="vn">27</span> <span class="br-p"><br><br></span>দুর্জনের বলিদান প্রভু ঘৃণা করেন, মন্দ উদ্দেশ্যে সে যখন বলি উৎসর্গ করে তখন প্রভু তা আরও বেশী ঘৃণা করেন।</div>
<div class="v" id="v28"><span class="vn">28</span> <span class="br-p"><br><br></span>মিথ্যা সাক্ষ্য বিনষ্টহয় কিন্তু স্থায়ী হয় বিবেচক লোকের সাক্ষ্য।</div>
<div class="v" id="v29"><span class="vn">29</span> <span class="br-p"><br><br></span>ন্যায়পরায়ণ ব্যক্তি নিজের সততা সম্পর্কে নিশ্চিত, কিন্তু দুর্জন জোর গলায় মিথ্যা কথা বলে।</div>
<div class="v" id="v30"><span class="vn">30</span> <span class="br-p"><br><br></span>পরমেশ্বরের কাছে মানুষের জ্ঞান, বুদ্ধি, কৌশল সবই নিরর্থক।</div>
<div class="v" id="v31"><span class="vn">31</span> <span class="br-p"><br><br></span>যুদ্ধের জন্য অশ্বারোহীবাহিনী প্রস্তুত করা যেতে পারে কিন্তু প্রভুই দেন জয়মাল্য।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্পদ: হিব্রু: এবং তেল।</div>
</div>
<!-- PARSED ABOVE; EDITING MAY BREAK PARSER -->
</body></html>