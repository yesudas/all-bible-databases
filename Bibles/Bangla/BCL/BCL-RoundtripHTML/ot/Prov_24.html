<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>(19)</h2><span class="vn">1</span> <span class="br-p"><br><br></span>দুষ্টদের সমৃদ্ধি দেখে ঈর্ষা করো না বন্ধুত্ব করো না তাদের সঙ্গে।</div>
<div class="v" id="v2"><span class="vn">2</span> তারা সব সময়ে দুষ্কর্মের পরিকল্পনা করে, দৌরাত্ম্যের কথা বলে।</div>
<div class="v" id="v3"><h2>(20)</h2><span class="vn">3</span> <span class="br-p"><br><br></span>প্রজ্ঞার ভিত্তিতেই গৃহ স্থাপিত হয়, বুদ্ধিমত্তার দ্বারা তা হয় প্রতিষ্ঠিত।</div>
<div class="v" id="v4"><span class="vn">4</span> জ্ঞানের সাহায্যেই গৃহ পরিপূর্ণ হয়, সজ্জিত হয় বহুমূল্য ও মনোরম দ্রব্যসম্ভারে।</div>
<div class="v" id="v5"><h2>(21)</h2><span class="vn">5</span> <span class="br-p"><br><br></span>জ্ঞানবান বলবানের চেয়ে শক্তিশালী, বাহুবলের চেয়ে জ্ঞানই শ্রেয়।</div>
<div class="v" id="v6"><span class="vn">6</span> যুদ্ধের আগে তোমার সুনিপুণ পরিকল্পনা প্রয়োজন, তুমি যত বেশী সুমন্ত্রণা লাভ করবে। বিজয়ের সম্ভাবনা হবে তত বেশী উজ্জ্বল।</div>
<div class="v" id="v7"><h2>(22)</h2><span class="vn">7</span> <span class="br-p"><br><br></span>প্রজ্ঞার নাগাল পাওয়া নির্বোধের অসাধ্য, গুরুত্বপূর্ণ আলোচনায় তার বলার মত কিছু থাকে না।</div>
<div class="v" id="v8"><h2>(23)</h2><span class="vn">8</span> <span class="br-p"><br><br></span>সর্বদা দুষ্কর্মের চিন্তায় যার মন ভরে থাকে, সে দুষ্কৃতকারী নামে পরিচিত হয়।</div>
<div class="v" id="v9"><span class="vn">9</span> মূর্খের অভিপ্রায় মাত্রই মন্দ। যে অপরকে অবজ্ঞা করে সে হয় সকলের ঘৃণার পাত্র।</div>
<div class="v" id="v10"><h2>(24)</h2><span class="vn">10</span> <span class="br-p"><br><br></span>বিপদের সময়ে তুমি যদি দুর্বল হয়ে পড় তাহলে বুঝতে হবে তোমার মনোবল নেই।</div>
<div class="v" id="v11"><h2>(25)</h2><span class="vn">11</span> <span class="br-p"><br><br></span>হত্যার জন্য যাকে বলপূর্বক টেনে নিয়ে যাওয়া হচ্ছে, তাকে উদ্ধার করতে তৎপর হও।</div>
<div class="v" id="v12"><span class="vn">12</span> তা না করে যদি বল, ‘এটা আমার দায়িত্ব নয়', তাহলে জেন, যিনি তোমাকে বিবেক দিয়েছেন এবং তোমাকে রক্ষা করেন তিনি তোমার মন দেখেন। তিনিই তোমার বিচার করবেন এবং তোমায় প্রতিফল দেবেন।</div>
<div class="v" id="v13"><h2>(26)</h2><span class="vn">13</span> <span class="br-p"><br><br></span>বৎস,মধু পান কর, কারণ তা সুস্বাদু, মৌচাকের রস যেমন তোমার রসনাকে তৃপ্ত করে।</div>
<div class="v" id="v14"><span class="vn">14</span> তেমনি প্রজ্ঞা তৃপ্ত করবে তোমার অন্তরকে। প্রজ্ঞার অন্বেষণ কর, তাহলে তোমার ভবিষ্যৎ হবে উজ্জ্বল, ব্যর্থ হবে না তোমার প্রত্যাশা।</div>
<div class="v" id="v15"><h2>(27)</h2><span class="vn">15</span> <span class="br-p"><br><br></span>যে দুর্জন সৎ ব্যক্তির ক্ষতি করে, কিম্বা তার বসতবাড়ি দখল করার চক্রান্ত করে তুমি তার মত হয়ো না।</div>
<div class="v" id="v16"><span class="vn">16</span> কারণ সৎ ব্যক্তি সাত বার পড়ে গেলেও উঠে দাঁড়াবে, কিন্তু বিপদ এসে দুর্জনকে চিরতরে ধ্বংস করবে।</div>
<div class="v" id="v17"><h2>(28)</h2><span class="vn">17</span> <span class="br-p"><br><br></span>তোমার শত্রুর পতনে তুমি উল্লাস করো না, আনন্দিত হয়ো না তার বিপদে।</div>
<div class="v" id="v18"><span class="vn">18</span> পরমেশ্বর তোমার মনোভাব দেখে অসন্তুষ্ট হবেন এবং তাকে দণ্ডদানে বিরত হবেন।</div>
<div class="v" id="v19"><h2>(29)</h2><span class="vn">19</span> <span class="br-p"><br><br></span>দুর্জনেরা যেন তোমার অর্ন্তজ্বালার কারণ না হয়, তাদের সমৃদ্ধিতে ঈর্ষান্বিত হয়ো না।</div>
<div class="v" id="v20"><span class="vn">20</span> কারণ দুর্জনের কোন ভবিষ্যৎ নেই তার আশার প্রদীপ হবে নির্বাপিত।</div>
<div class="v" id="v21"><h2>(30)</h2><span class="vn">21</span> <span class="br-p"><br><br></span>বৎস, পরমেশ্বরকে সম্ভ্রম কর, রাজাকে কর সম্মান। তাঁদের বিরুদ্ধে বিদ্রোহ করো না।</div>
<div class="v" id="v22"><span class="vn">22</span> যারা বিদ্রোহ করে, তারা যে কোন মুহূর্তে ধ্বংস হয়ে যাবে। জেন,ঈশ্বর এবং রাজা উভয়েই ধ্বংস করতে পারেন।</div>
<div class="v" id="v23"><h2>আরও প্রবাদ বচন</h2><span class="vn">23</span> <span class="br-p"><br><br></span>প্রাজ্ঞ ব্যক্তিরা এই প্রবচনগুলিও বলে গেছেনঃ বিচারে পক্ষপাতিত্ব করা উচিত নয়।</div>
<div class="v" id="v24"><span class="vn">24</span> যে দোষী ব্যক্তিকে নির্দোষ, সাব্যস্ত করে, জাতিধর্ম নির্বিশেষে সে হবে সকলেরই অভিশাপ ও ঘৃণার পাত্র।</div>
<div class="v" id="v25"><span class="vn">25</span> কিন্তু যে বিচারক দোষীকে দণ্ড দেয় সে সমৃদ্ধ হবে, অর্জন করবে সু্খ্যাতি।</div>
<div class="v" id="v26"><span class="vn">26</span> যে সদুত্তর দেয় জেন, সে-ই তোমার প্রকৃত বন্ধু।</div>
<div class="v" id="v27"><span class="vn">27</span> আগে অর্থের সংস্থান কর, জমি প্রস্তুত কর, তার পরে গৃহ নির্মাণে মন দাও।</div>
<div class="v" id="v28"><span class="vn">28</span> তোমার প্রতিবেশীর বিরুদ্ধে অকারণে সাক্ষ্য দিও না, অপযশ করো না তার।</div>
<div class="v" id="v29"><span class="vn">29</span> এমন কথা বলো না যে,'সে আমার সঙ্গে যেমন ব্যবহার করেছে, আমিও তার প্রতি তেমনি করব। সে যা করেছে আমি তার প্রতিশোধ নেব।’</div>
<div class="v" id="v30"><span class="vn">30</span> আমি এক অলসের জমি ও নির্বোধের দ্রাক্ষাকুঞ্জের পাশ দিয়ে গেলাম।</div>
<div class="v" id="v31"><span class="vn">31</span> দেখলাম, সেখানে কাঁটা ঝোপ জন্মেছে, আগাছায় জমি ছেয়ে গেছে, ভেঙ্গে পড়েছে চার পাশের পাথরের দেয়াল।</div>
<div class="v" id="v32"><span class="vn">32</span> এই অবস্থা দেখে আমি চিন্তা করলাম এবং এ থেকে এই শিক্ষা পেলাম:</div>
<div class="v" id="v33"><span class="vn">33</span> আর একটু নিদ্রা, আর একটু তন্দ্রা আরও কিছুক্ষণ হাত পা গুটিয়ে পড়ে থাকা।</div>
<div class="v" id="v34"><span class="vn">34</span> সেই অবসরে দৈন্যদশা দস্যুর মত তোমার উপরে ঝাঁপিয়ে পড়বে, সশস্ত্র দুর্বৃত্তের মত অভাব তোমাকে বিধ্বস্ত করবে।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:240 6:10-11'><!--endraw 1-->হিতো 6:10-11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>