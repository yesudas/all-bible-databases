<html><head>
<meta http-equiv="Content-Type" content="text/html;charset=utf-8" />
<title>Prov 25 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 25);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_23.html">23</a> <a href="Prov_24.html">24</a> <b>25</b> <a href="Prov_26.html">26</a> <a href="Prov_27.html">27</a> ... <a href="Prov_31.html">31</a> </div><hr>
<h1>Prov 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের আরও প্রবাদ বচন</h2><span class="vn">1</span> <span class="br-p"><br><br></span>যিহুদারাজ হিষ্কিয়ের সভাসদেরা শলোমনের এই প্রবাদবচনগুলিও লিপিবদ্ধ করেছিলেন।</div>
<div class="v" id="v2"><span class="vn">2</span> <span class="br-p"><br><br></span>নিগূঢ় রহস্যই ঈশ্বরের মহিমা প্রকাশ করে, রহস্য উদ্ঘাটনে রাজার গৌরববৃদ্ধি হয়।</div>
<div class="v" id="v3"><span class="vn">3</span> <span class="br-p"><br><br></span>আকাশের উচ্চতা ওপাতালের গভীরতা যেমন পরিমাপ করা যায় না রাজার অভিপ্রায়ও তেমনি অনুমান করা অসাধ্য।</div>
<div class="v" id="v4"><span class="vn">4</span> <span class="br-p"><br><br></span>রূপো থেকে খাদ বার করা হলে শিল্পী সেই রূপো দিয়ে সুন্দর শিল্প সৃষ্টিকরতে পারে।</div>
<div class="v" id="v5"><span class="vn">5</span> <span class="br-p"><br><br></span>তেমনি রাজার সম্মুখ থেকে দুর্জনদের বিতাড়িত করা হলে তাঁর সিংহাসনে হবে ন্যায়ের উপর প্রতিষ্ঠিত।</div>
<div class="v" id="v6"><span class="vn">6</span> <span class="br-p"><br><br></span>রাজার সম্মুখে নিজেকে জাহির করো না, আসন গ্রহণ করো না সম্ভ্রান্তদের জন্য সংরক্ষিত স্থানে।</div>
<div class="v" id="v7"><span class="vn">7</span> <span class="br-p"><br><br></span>পাছে তোমাকে সবার সামনে নীচের আসনে বসান হয় এবং তুমি অপমানিত হও। তার চেয়ে বরং নীচের আসন থেকে উচ্চাসনে বসার আহ্বান পাওয়া ভাল।<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span>কোন ঘটনা দেখা মাত্রই তাড়াতাড়ি আদালতে ছুটে যেও না, কারণ তোমার প্রতিবেশীর সাক্ষ্যে যদি তোমার কথা মিথ্যা প্রমাণিত হয় তখন তুমি কি করবে?</div>
<div class="v" id="v9"><span class="vn">9</span> <span class="br-p"><br><br></span>তোমার প্রতিবেশীর সঙ্গে বিরোধ হলে আপোষে বিরোধ মিটিয়ে নেবে। এ কথা কারও কাছে প্রকাশ করবে না।</div>
<div class="v" id="v10"><span class="vn">10</span> <span class="br-p"><br><br></span>কেউ যদি এ কথা শোনে সে তোমার নিন্দা করবে, তোমার অপযশ কোনদিন দূর হবে না।</div>
<div class="v" id="v11"><span class="vn">11</span> <span class="br-p"><br><br></span>সময়োপযোগী কথা রূপোর পাত্রে রাখা সোনার আপেলের মতই মনোহর।</div>
<div class="v" id="v12"><span class="vn">12</span> <span class="br-p"><br><br></span>উপদেশ যে শোনে তার কাছে অভিজ্ঞ ব্যক্তির সাবধানবাণী সোনার অলঙ্কারের চেয়েও মূল্যবান।</div>
<div class="v" id="v13"><span class="vn">13</span> <span class="br-p"><br><br></span>ফসল কাটার সময় শ্রমক্লান্ত তৃষ্ণার্ত মানুষকে শীতল জল যেমন তৃপ্তি দেয়, তেমনই বিশ্বস্ত সংবাদবাহক প্রেরণকর্তাকে তুষ্ট করে।</div>
<div class="v" id="v14"><span class="vn">14</span> <span class="br-p"><br><br></span>যারা উপহার দেওয়ার প্রতিশ্রুতি ভঙ্গ করে তারা বর্ষণহীন মেঘ ও বাতাসের মত।</div>
<div class="v" id="v15"><span class="vn">15</span> <span class="br-p"><br><br></span>ধৈর্য ও সহিষ্ণুতা দিয়ে প্রবল বাধা অপসারণ করাযায় বিনীত বচনে জয় করা যায় কঠোর শাসকেরও মন।</div>
<div class="v" id="v16"><span class="vn">16</span> <span class="br-p"><br><br></span>প্রয়োজনের অতিরিক্ত মধু পান করো না, অত্যধিক পান করলে বমি হবে।</div>
<div class="v" id="v17"><span class="vn">17</span> <span class="br-p"><br><br></span>প্রতিবেশীর গৃহে বেশী যাতায়াত না করাই ভাল, অন্যথায় তোমার প্রতিবেশী বিরক্ত হবে, নষ্ট হবে তোমার সঙ্গে তার প্রীতির সম্পর্ক।</div>
<div class="v" id="v18"><span class="vn">18</span> <span class="br-p"><br><br></span>মিথ্যা অভিযোগ গদা, তরবারি ও তীক্ষ্ণ শরের মতই মারাত্মক।</div>
<div class="v" id="v19"><span class="vn">19</span> <span class="br-p"><br><br></span>বিপদের সময় অবিশ্বস্ত লোকের উপর নির্ভর করা যেন নড়া দাঁতে চিবানো কিম্বা খোঁড়া পায়ে হাঁটার চেষ্টা।</div>
<div class="v" id="v20"><span class="vn">20</span> <span class="br-p"><br><br></span>বিষণ্ণচিত্ত ব্যক্তির কাছে গান গাওয়া শীতের দিনে গায়ের কাপড় কেড়ে নেওয়া কিম্বা কাটা ঘায়ে নুনের ছিটে দেওয়ার মত যন্ত্রণাদায়ক।</div>
<div class="v" id="v21"><span class="vn">21</span> <span class="br-p"><br><br></span>তোমার শত্রু ক্ষুর্ধাত হলে তাকে অন্ন দাও, তৃষ্ণার্ত হলে তাকে জল দাও,</div>
<div class="v" id="v22"><span class="vn">22</span> <span class="br-p"><br><br></span>তাহলে সে লজ্জা ও অনুতাপের আগুনে জ্বলবে এবং প্রভু তোমাকে দেবেন পুরস্কার।<sup class="fnm"><a name="fnm2" href="#fn2">2</a></sup></div>
<div class="v" id="v23"><span class="vn">23</span> <span class="br-p"><br><br></span>মৌসুমী বাতাস যেমন বৃষ্টি আনে, কুৎসা রটনা তেমনি ক্রোধের সঞ্চার করে।</div>
<div class="v" id="v24"><span class="vn">24</span> <span class="br-p"><br><br></span>মুখরা স্ত্রীর সঙ্গে এক ঘরে থাকার চেয়ে ছাদের এক কোণে বাস করা ভাল।</div>
<div class="v" id="v25"><span class="vn">25</span> <span class="br-p"><br><br></span>দূরদেশ থেকে আসা সুসংবাদ তৃষিতের কাছে শীতল জলের মত।</div>
<div class="v" id="v26"><span class="vn">26</span> <span class="br-p"><br><br></span>সৎ লোক যখন দুর্জনের কথামত চলে, তখন সে হয় পাঁকে ভরা কূপ ও দূষিত জলধারার মত।</div>
<div class="v" id="v27"><span class="vn">27</span> <span class="br-p"><br><br></span>অত্যধিক প্রশংসা অর্জনের চেষ্টাও ক্ষতিকর যেমন অনিষ্টকর অত্যধিক মধুপান।</div>
<div class="v" id="v28"><span class="vn">28</span> <span class="br-p"><br><br></span>যে ব্যক্তি আত্মসংমে অক্ষম, সে এমন এক নগরের তুল্য যার প্রাচীর হয়েছে বিধ্বস্ত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:490 14:8-10'><!--endraw 1-->লুক 14:8-10<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 12:20'><!--endraw 1-->রোমীয় 12:20<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>