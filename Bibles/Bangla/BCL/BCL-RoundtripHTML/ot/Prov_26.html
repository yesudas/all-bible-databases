<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>গ্রীষ্মকালে তুয়ারপাত এবং ফসলের মরশুমে বৃষ্টিপাত যেমন অস্বাভাবিক মূর্খের পক্ষে সম্মানলাভও তেমনি বিসদৃশ।</div>
<div class="v" id="v2"><span class="vn">2</span> <span class="br-p"><br><br></span>অকারণে কেউ অভিশাপ দিলে তাতে তোমার কোন ক্ষতি হবে না শালিক ও চড়ুই পাখীর মত তা পাশ দিয়ে উড়ে যাবে কিন্তু গায়ে বসবে না।</div>
<div class="v" id="v3"><span class="vn">3</span> <span class="br-p"><br><br></span>ঘোড়াকে চাবুক, গাধাকে লাগাম এবং মূর্খকে প্রহার দিয়ে বশে রাখতে হয়।</div>
<div class="v" id="v4"><span class="vn">4</span> <span class="br-p"><br><br></span>মূর্খের কথার উত্তর দিও না তাহলে তুমিও মূর্খ বলে বিবেচিত হবে।</div>
<div class="v" id="v5"><span class="vn">5</span> <span class="br-p"><br><br></span>মূর্খের প্রশ্নের উপযুক্ত জবাব না দিলে সে নিজেকে বুদ্ধিমান বলে ভাববে।</div>
<div class="v" id="v6"><span class="vn">6</span> <span class="br-p"><br><br></span>তুমি যদি মূর্খের মারফত কোন বার্তা পাঠাও তা হবে তোমার একটা পা কেটে ফেলার মত কারণ তার ফলে তুমি বিপদে পড়বে।</div>
<div class="v" id="v7"><span class="vn">7</span> <span class="br-p"><br><br></span>মূর্খ প্রাজ্ঞ বচনের ব্যবহার তেমন ভাবেই করবে যেমন ভাবে একটি খোঁড়া লোকতার খোঁড়া পা ব্যবহার করে।</div>
<div class="v" id="v8"><span class="vn">8</span> <span class="br-p"><br><br></span>মূর্খের প্রশংসা করা গুলতিতে ভারী পাথর বেঁধে দেওয়ার মতই নিরর্থক।</div>
<div class="v" id="v9"><span class="vn">9</span> <span class="br-p"><br><br></span>নির্বোধের মুখে প্রবাদ মাতালের হাতে কাঁটার ছড়ির মত।</div>
<div class="v" id="v10"><span class="vn">10</span> <span class="br-p"><br><br></span>রাস্তা থেকে কোন মূর্খ বা মাতালকে ধরে এনে যে কাজে লাগায়, সে আনাড়ী তীরন্দাজের মত সকলকেই আহত করে।</div>
<div class="v" id="v11"><span class="vn">11</span> <span class="br-p"><br><br></span>কুকুর যেমন তার বমি করা খাদ্য আবার খায় মূর্খও তেমনি বার বার বোকামি করে।</div>
<div class="v" id="v12"><span class="vn">12</span> <span class="br-p"><br><br></span>বুদ্ধিহীন হয়েও যে নিজেকে বুদ্ধিমান মনে করে, তার চেয়ে আর বড় নির্বোধ আর কেউ নেই।</div>
<div class="v" id="v13"><span class="vn">13</span> <span class="br-p"><br><br></span>অলস অজুহাত দিয়ে বলে ‘বাইরে একটা সিংহ রয়েছে- পথে পথে সেই সিংহ ঘুরে বেড়াচ্ছে।’</div>
<div class="v" id="v14"><span class="vn">14</span> <span class="br-p"><br><br></span>দরজা যেমন কব্জার উপর ঘোরে অলস তেমনি বিছানায় গড়াগড়ি দেয়।</div>
<div class="v" id="v15"><span class="vn">15</span> <span class="br-p"><br><br></span>কোন কোন লোক এত অলস যে ভাত মেখে মুখে তুলতেও তার ক্লান্তি।</div>
<div class="v" id="v16"><span class="vn">16</span> <span class="br-p"><br><br></span>অলস নিজেকে সাতজন বিজ্ঞ ও বিচক্ষণ ব্যক্তির চেয়েও বুদ্ধিমান মনে করে।</div>
<div class="v" id="v17"><span class="vn">17</span> <span class="br-p"><br><br></span>রাস্তার কুকুরের কান ধরে টানা যেমন বোকামি অন্যের ঝগড়ায় মাথা গলানোও ঠিক তেমনি।</div>
<div class="v" id="v18"><span class="vn">18</span> <span class="br-p"><br><br></span>প্রতিবেশীকে ঠকিয়ে যে বলে, “আমি শুধু তামাসা করছিলাম’’–—সে এমনেক উন্মাদের মত যার হাতে আছে মারাত্মক অস্ত্র।</div>
<div class="v" id="v20"><span class="vn">20</span> <span class="br-p"><br><br></span>কাঠের অভাবে যেমন আগুন নিভে যায় রটনাকারীর অভাবে তেমনি থেমে যায় কলহবিবাদ।</div>
<div class="v" id="v21"><span class="vn">21</span> <span class="br-p"><br><br></span>কাঠ ও কয়লা যেমন আগুন জ্বালিয়ে রাখে ঝগড়াটে লোক তেমনি বিবাদ জীইয়ে রাখে।</div>
<div class="v" id="v22"><span class="vn">22</span> <span class="br-p"><br><br></span>ছলভরা কথা মাটির পাত্রের উপর রঙের বাহারের মত মনের আসল রূপ ঢেকে রাখে।</div>
<div class="v" id="v24"><span class="vn">24</span> <span class="br-p"><br><br></span>ভণ্ড তোষামোদের আড়ালে তার অন্তরের বিদ্বেষ লুকিয়ে রাখে।</div>
<div class="v" id="v25"><span class="vn">25</span> <span class="br-p"><br><br></span>তার মিষ্টি কথায় বিশ্বাস করো না, কারণ তার অন্তর জঘন্য বিদ্বেষে পরিপূর্ণ।</div>
<div class="v" id="v26"><span class="vn">26</span> <span class="br-p"><br><br></span>চাতুরী করে সে হয়তো তার ঘৃণা গোপন করবে কিন্তু তার দুষ্কর্ম লোকসমক্ষে প্রকাশিত হবে।</div>
<div class="v" id="v27"><span class="vn">27</span> <span class="br-p"><br><br></span>যে অন্যের ক্ষতি করার জন্য ফাঁদ পাতে সে নিজেই সেই ফাঁদে পড়বে। যে পাথর গড়িয়ে দেয় সেই পাথর তার নিজের উপরই এসে পড়বে।</div>
<div class="v" id="v28"><span class="vn">28</span> <span class="br-p"><br><br></span>মিথ্যাবাদী যাকে পছন্দ করে না তার নামে সে মিথ্যা কথা বলে। মিথ্যাভাষণ নির্দোষের সর্বনাশ ঘটায়।</div>
</div>
<!-- PARSED ABOVE; EDITING MAY BREAK PARSER -->
</body></html>