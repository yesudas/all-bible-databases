<html><head>
<meta http-equiv="Content-Type" content="text/html;charset=utf-8" />
<title>Prov 27 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 27);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_25.html">25</a> <a href="Prov_26.html">26</a> <b>27</b> <a href="Prov_28.html">28</a> <a href="Prov_29.html">29</a> ... <a href="Prov_31.html">31</a> </div><hr>
<h1>Prov 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আগামীকাল সম্পর্কে উচ্চাশা পোষণ করো না, কারণ কাল কি ঘটবে তুমি জান না।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>অন্যেরা এমন কি অপরিচিত লোকেরা তোমার প্রশংসা করে করুক, কিন্তু তুমি নিজের প্রশংসা করোনা।</div>
<div class="v" id="v3"><span class="vn">3</span> <span class="br-p"><br><br></span>পাথর ভারী,বালিরও ভার আছে, কিন্তু এদের তুলনায় মূর্খের জ্বালাতনের ভার আরও বেশী।</div>
<div class="v" id="v4"><span class="vn">4</span> <span class="br-p"><br><br></span>ক্রোধ নির্দয় ও ধ্বংসাত্মক, কিন্তু ঈর্ষার তুলনায় তা কিছুই নয়।</div>
<div class="v" id="v5"><span class="vn">5</span> <span class="br-p"><br><br></span>অব্যক্ত ভালবাসার চেয়ে প্রকাশ্যে তিরস্কার ভাল।</div>
<div class="v" id="v6"><span class="vn">6</span> <span class="br-p"><br><br></span>বন্ধু যদি আঘাত দেয় তবে জেন, তা তোমার মঙ্গলেরই জন্য। শত্রুর প্রীতিচুম্বন অজস্র হলেও, সাবধান!</div>
<div class="v" id="v7"><span class="vn">7</span> <span class="br-p"><br><br></span>পেট ভরা থাকলে মধুও বিস্বাদ লাগে। খিদের মুখে তেতোও মধুর মনে হয়।</div>
<div class="v" id="v8"><span class="vn">8</span> <span class="br-p"><br><br></span>ঘরছাড়া মানুষ বাসাছাড়া পাখির মত।</div>
<div class="v" id="v9"><span class="vn">9</span> <span class="br-p"><br><br></span>আতর ও সুগন্ধি তেলে মন প্রফুল্ল হয়। বাধাবিঘ্ন মনের শান্তি নষ্ট করে।</div>
<div class="v" id="v10"><span class="vn">10</span> <span class="br-p"><br><br></span>তোমার বন্ধুদের ও পিতার বন্ধুদের পরিত্যাগ করো না, বিপদের দিনে তোমার দূরবর্তী ভাইয়ের কাছে সাহায্য চেয়ো না, তার চেয়ে বরং তোমার নিকট প্রতিবেশীই তোমাকে বেশী সাহায্য করতে পারে।</div>
<div class="v" id="v11"><span class="vn">11</span> <span class="br-p"><br><br></span>বৎস, তুমি জ্ঞানী হও, তাহলে আমি সুখী হব। যারা আমার সমালোচনা করে তাদের যথাযোগ্য উত্তর দিতে পারব।</div>
<div class="v" id="v12"><span class="vn">12</span> <span class="br-p"><br><br></span>বুদ্ধিমান ব্যক্তি বিপদের সম্ভাবনা দেখলে দূরে সরে যায়, কিন্তু নির্বোধ সোজা এগিয়ে যায় এবং দুর্ভোগে পড়ে।</div>
<div class="v" id="v13"><span class="vn">13</span> <span class="br-p"><br><br></span>কোন অপরিচিতের ঋণের জন্য জামিন হলে সেই ঋণের দায়ে তাকে নিজস্ব সম্পত্তি বন্ধক রেখেও দেনা শোধ করতে হবে।</div>
<div class="v" id="v14"><span class="vn">14</span> <span class="br-p"><br><br></span>অসময়ে উচ্চকন্ঠে বন্ধুকে সম্ভাষণ জ্ঞাপন অভিসম্পাতের নামান্তর।</div>
<div class="v" id="v15"><span class="vn">15</span> <span class="br-p"><br><br></span>মুখরা স্ত্রীর অনর্গল বাক্যবাণ সারাদিন টিপ টিপ করে বৃষ্টি ঝরার মত।</div>
<div class="v" id="v16"><span class="vn">16</span> <span class="br-p"><br><br></span>ঝড় যেমন থামানো যায় না হাতের মুঠোয় যেমন তেল ধরে রাখা যায় না,</div>
<div class="v" id="v17"><span class="vn">17</span> <span class="br-p"><br><br></span>লোহা দিয়ে যেমন লোহাতে শান দেওয়া হয়, তেমনি অপরের সঙ্গে মিশেই মানুষ নিজের বুদ্ধিকে ধারালো করে।</div>
<div class="v" id="v18"><span class="vn">18</span> <span class="br-p"><br><br></span>ডুমুর গাছের যত্ন যে করে সে তার ফল ভোগ করে যে ভৃত্য মনিবের সেবাযত্ন করে সে সম্মানিত হয়।</div>
<div class="v" id="v19"><span class="vn">19</span> <span class="br-p"><br><br></span>জলে যেমন নিজের আকৃতি দেখা যায় তেমনি মানুষের অন্তরে তার নিজের প্রকৃতিই প্রতিফলিত হয়।</div>
<div class="v" id="v20"><span class="vn">20</span> <span class="br-p"><br><br></span>মৃত্যু ও ধ্বংসের যেমন শেষ নেই, মানুষের বাসনারও তেমনি অন্ত নেই।</div>
<div class="v" id="v21"><span class="vn">21</span> <span class="br-p"><br><br></span>আগুনে পুড়িয়ে যেমন সোনা ও রূপো যাচাই করা হয়, তেমনি মানযশ দিয়ে মানুষের বিচার করা যায়।</div>
<div class="v" id="v22"><span class="vn">22</span> <span class="br-p"><br><br></span>ঢেঁকিতে ফেলে ধানের তুষ ছাড়ানো যায় কিন্তু শত প্রহারেও মূর্খের মূর্খতা ঘুচানো যায় না।</div>
<div class="v" id="v23"><span class="vn">23</span> <span class="br-p"><br><br></span>তোমার মেষপালের দিকে লক্ষ্য রাখ, গরু বাছুরগুলির যথাসাধ্য যত্ন কর।</div>
<div class="v" id="v24"><span class="vn">24</span> ধনসম্পদ চিরস্থায়ী নয়, রাজত্ব বংশপরম্পরায় স্থায়ী হয় না।</div>
<div class="v" id="v25"><span class="vn">25</span> মাঠের ঘাস যখন শুকিয়ে যায় তখন নূতন ফসল ওঠার সময় যদি তুমি ঘাস ও বিচালি সংগ্রহ করে রাখ,</div>
<div class="v" id="v26"><span class="vn">26</span> তাহলে মেষের লোমে তোমার বস্ত্রের সংস্থান হবে, ছাগল বিক্রি করে জমি কিনতে পারবে।</div>
<div class="v" id="v27"><span class="vn">27</span> ছাগলের দুধে তোমার, তোমার পরিবারের ও দাসদাসীদের ভরণপোষণ হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:660 4:13-16'><!--endraw 1-->যাকোব 4:13-16<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>