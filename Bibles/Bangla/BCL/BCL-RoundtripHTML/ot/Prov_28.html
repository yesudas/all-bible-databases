<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কেউ তাড়া না করলেও দুর্জনেরা পালায় কিন্তু সৎলোক সিংহের মত সাহসী।</div>
<div class="v" id="v2"><span class="vn">2</span> <span class="br-p"><br><br></span>কোন জাতি দুর্নীতিপরায়ণ হলে বার বার তার শাসক বদলায়। জ্ঞানী ও বিচক্ষণ নেতৃবর্গের অধীনে জাতি শক্তিমান ও সুপ্রতিষ্ঠিত হয়।</div>
<div class="v" id="v3"><span class="vn">3</span> <span class="br-p"><br><br></span>কর্তৃত্বের অধিকারী যে ব্যক্তি দরিদ্রের উপর নিপীড়ন করে সে শস্যধ্বংসকারীপ্রবল বৃষ্টির মত।</div>
<div class="v" id="v4"><span class="vn">4</span> <span class="br-p"><br><br></span>যে বিধিবিধান অমান্য করে সে দুর্জনের পক্ষে। যে বিধান মেনে চলে সে দুর্জনের বিপক্ষে।</div>
<div class="v" id="v5"><span class="vn">5</span> <span class="br-p"><br><br></span>দুষ্টেরা ন্যায়অন্যায় বোঝে না, কিন্তু ঈশ্বরের একনিষ্ঠ ভক্তেরাই এ বিষয়ে ভালভাবে বোঝে।</div>
<div class="v" id="v6"><span class="vn">6</span> <span class="br-p"><br><br></span>অসাধু উপায়ে ধনী হওয়ার চেয়ে সৎপথে থেকে দারিদ্র্যও ভাল।</div>
<div class="v" id="v7"><span class="vn">7</span> <span class="br-p"><br><br></span>নীতি মেনে চলে যে তরুণ সে বুদ্ধিমান, কিন্তু যে অসতের সঙ্গে মেশে সে তার পিতার মাথা হেঁট করে দেয়।</div>
<div class="v" id="v8"><span class="vn">8</span> <span class="br-p"><br><br></span>লোকেরা দুরবস্থার সুযোগ নিয়ে অথবা অন্যায়ভাবে সুদে টাকা খাটিয়ে যে ধনী হয়, তার ধনসম্পদ শেষ পর্যন্ত দরিদ্রের প্রতি দয়াপরবশ ব্যক্তির হাতে যায়।</div>
<div class="v" id="v9"><span class="vn">9</span> <span class="br-p"><br><br></span>যে ঐশ্বরিক বিধান মেনে চলে না তার প্রার্থনা ঈশ্বরের কাছে ঘৃণ্য।</div>
<div class="v" id="v10"><span class="vn">10</span> <span class="br-p"><br><br></span>যে সৎ লোককে ভুলিয়ে বিপথে নিয়ে যায়, সে নিজেই নিজের ফাঁদে পড়বে। নিষ্পাপ ব্যক্তি পুরস্কৃত হয় কিন্তু দুরাত্মা সব হারায়। ধনীরা মনে করে তারা খুব জ্ঞানবান কিন্তু গরীব হলেও মানুষ চেনার ক্ষমতা যার আছে ধনীদের চাতুরী সে ধরে ফেলে।</div>
<div class="v" id="v12"><span class="vn">12</span> <span class="br-p"><br><br></span>সজ্জনেরা কর্তৃত্ব লাভ করলে মানুষের মনে আশা ও আনন্দের সঞ্চার হয়, কিন্তু দুষ্টেরা ক্ষমতা লাভ করলে লোকে ভীতসন্ত্রস্ত হয়।</div>
<div class="v" id="v13"><span class="vn">13</span> <span class="br-p"><br><br></span>যে নিজের পাপ গোপন করে সে কখনও প্রতিষ্ঠা লাভ করতে পারে না, কিন্তু যে পাপ স্বীকার করে পরমেশ্বর তারপ্রতি কৃপা করেন।</div>
<div class="v" id="v14"><span class="vn">14</span> <span class="br-p"><br><br></span>যে নিজের আচরণ সম্বন্ধে সচেতন থাকে সে সুখী হয়, অন্যথায় সে ধ্বংস হয়।</div>
<div class="v" id="v15"><span class="vn">15</span> <span class="br-p"><br><br></span>অত্যাচারী শাসক গর্জনকারী সিংহ ও আক্রমণোদ্যত ভালুকের মতই হিংস্র। এদের কাছে গরীব লোকেরা অসহায়।</div>
<div class="v" id="v16"><span class="vn">16</span> <span class="br-p"><br><br></span>নির্বোধ শাসক নিষ্ঠুর ও অত্যাচারী হয়, কিন্তু যে শাসক দুর্নীতি ঘৃণাকরে তার শাসন দীর্ঘস্থায়ী হয়।</div>
<div class="v" id="v17"><span class="vn">17</span> <span class="br-p"><br><br></span>যে ব্যক্তি নরহত্যার অপরাধে অপরাধী সে মরিয়া হয়ে পালিয়ে বেড়ায়, কেউ তাকে দয়া না করুক।</div>
<div class="v" id="v18"><span class="vn">18</span> <span class="br-p"><br><br></span>সে ন্যায পথে চলে সে উদ্ধার পাবে কিন্তু যে অসৎ পথ অবলম্বন করে সে গভীর সঙ্কটে পড়বে।</div>
<div class="v" id="v19"><span class="vn">19</span> <span class="br-p"><br><br></span>নিজের জমিতে যে পরিশ্রম করে প্রচুর খাদ্য থাকবে তার ভাণ্ডারে। কিন্তু যে অসার পরিকল্পনায় ব্যস্ত থাকে তার ঘরে থাকবে নিত্য অভাব।</div>
<div class="v" id="v20"><span class="vn">20</span> <span class="br-p"><br><br></span>সৎ লোক প্রচুর আশীর্বাদ লাভ করবে, কিন্তু যে রাতারাতি ধনী হতে চায় সে ভোগ করবে শাস্তি।</div>
<div class="v" id="v21"><span class="vn">21</span> <span class="br-p"><br><br></span>পক্ষপাতিত্ব করা অন্যায় কিন্তু কেউ কেউ সামান্য এক খণ্ড রুটির জন্যও বিচারে পক্ষপাতিত্ব করে।</div>
<div class="v" id="v22"><span class="vn">22</span> <span class="br-p"><br><br></span>কৃপণ ধনসঞ্চয়ের জন্য সর্বদা ব্যস্ত থাকে, সে ভাবতেও পারে না যে কখনও তার দৈন্যদশা উপস্থিত হবে।</div>
<div class="v" id="v23"><span class="vn">23</span> <span class="br-p"><br><br></span>তোষামোদকারীর চেয়ে সংশোধনের জন্য অনুযোগকারীই পরিশেষে বেশী মর্যদা লাভ করে।</div>
<div class="v" id="v24"><span class="vn">24</span> <span class="br-p"><br><br></span>পিতামাতার সম্পদ অপহরণ করা যে অন্যায় বলে মনে করে না সে চোরের চেয়ে কম নয়।</div>
<div class="v" id="v25"><span class="vn">25</span> <span class="br-p"><br><br></span>লোভী বিবাদ সৃষ্টি করে কিন্তু পরমেশ্বরের উপর যে নির্ভর করে তার শ্রীবৃদ্ধি হয়।</div>
<div class="v" id="v26"><span class="vn">26</span> <span class="br-p"><br><br></span>নিজের বুদ্ধিতে যে নির্ভর করে সে নির্বোধ। যে জ্ঞানীদের পথ অনুসরণ করে সে উদ্ধার পাবে।</div>
<div class="v" id="v27"><span class="vn">27</span> <span class="br-p"><br><br></span>দরিদ্রকে যে দান করে তার অভাব হয় না, কিন্তু দরিদ্রের দিক থেকে যে মুখ ফিরিয়ে নেয় সে অভিশাপ কুড়ায়।</div>
<div class="v" id="v28"><span class="vn">28</span> <span class="br-p"><br><br></span>দুষ্ট লোকেরা ক্ষমতায় প্রতিষ্ঠিত হলে লোকে ভীতসন্ত্রন্ত হয়, কিন্তু তারা ক্ষমতাচ্যুত হলে সজ্জনের প্রভাব প্রতিপত্তি বাড়ে।</div>
</div>
<!-- PARSED ABOVE; EDITING MAY BREAK PARSER -->
</body></html>