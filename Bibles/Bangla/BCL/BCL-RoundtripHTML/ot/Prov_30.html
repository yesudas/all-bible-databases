<html><head>
<meta http-equiv="Content-Type" content="text/html;charset=utf-8" />
<title>Prov 30 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 30);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_28.html">28</a> <a href="Prov_29.html">29</a> <b>30</b> <a href="Prov_31.html">31</a> </div><hr>
<h1>Prov 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আগুরের প্রবচন</h2><span class="vn">1</span> <span class="br-p"><br><br></span>যাকির পুত্র আগুরের প্রবচনমালা: হে ঈশ্বর তুমি কোথায়, কোথায় তুমি।! আমি বড় অসহায়!<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>মূর্খ আমি, মানুষ বলে অভিহিত হওয়ার যোগ্য নই, <br><span class="br-ind"><br><span class="indent">&nbsp;</span></span>মানুষের যে বোধ থাকা উচিত আমার তাও নেই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি কোন জ্ঞানলাভ করি নি পাই নি আমি ঈশ্বরের কোন পরিচয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এমন কি কেউ আছে, যে স্বর্গে গিয়ে আবার ফিরে এসেছে? <br><span class="br-ind"><br><span class="indent">&nbsp;</span></span>সে কি বাতাসকে হাতের মুঠোয় ধরে রাখতে পারে? পারে কি সে কাপড়ে মুড়ে জল রাখতে? <br><span class="br-ind"><br><span class="indent">&nbsp;</span></span>সে কি পৃথিবীর সীমা নির্ধারণ করতে পারে? কে সে? <br><span class="br-ind"><br><span class="indent">&nbsp;</span></span>কেউ কি চেনে তাকে? চেনে কি তার বংশধরদের? <br></div>
<div class="v" id="v5"><span class="vn">5</span> <span class="br-p"><br><br></span>ঈশ্বর তাঁর সমস্ত প্রতিশ্রুতি পূর্ণ করেন। যারা তাঁর শরণ নেয় তিনি তাদের ঢালের মত ঘিরে রেখে রক্ষা করেন।</div>
<div class="v" id="v6"><span class="vn">6</span> যে কথা তিনি কখনও বলেন নি সেই কথা যদি তাঁর নাম করে বল, তাহলে তিনি তোমাকে ভর্ৎসনা করবেন, তুমি মিথ্যাবাদী বলে প্রমাণিত হবে।</div>
<div class="v" id="v7"><h2>আরও কয়েকটি প্রবচন</h2><span class="vn">7</span> <span class="br-p"><br><br></span>হে ঈশ্বর, এই জীবনে আমি দুটি জিনিস তোমার কাছে ভিক্ষা চাই। এ দুটি আমায় তুমি দিও।</div>
<div class="v" id="v8"><span class="vn">8</span> অলীকতা ও মিথ্যাভাষণ থেকে আমাকে দূরে রাখ এবং দারিদ্র্য ও ধনবাহুল্য কোনটাই আমাকে দিও না। আমার যতটুকু খাদ্য প্রয়োজন ততটুকুই দিও।</div>
<div class="v" id="v9"><span class="vn">9</span> কারণ তার চেয়ে বেশী পেলে আমি হয়তো বলব, পরমেশ্বর আবার কে? আর আমার যদি অভাব থাকে তাহলে হয়তো আমি চুরি করব, আমার আরাধ্য ঈশ্বরের নাম করব কলঙ্কিত।</div>
<div class="v" id="v10"><span class="vn">10</span> <span class="br-p"><br><br></span>কোন মনিবের কাছে তার ভৃত্যের নিন্দা করো না, না হলে সেই ভৃত্যও তোমার নিন্দা করবে, তাতে তুমি অপদস্থ হবে।</div>
<div class="v" id="v11"><span class="vn">11</span> <span class="br-p"><br><br></span>এক শ্রেণীর লোক আছে যারা, পিতামাতার নিন্দা করে, তাদের সমাদর করে না।</div>
<div class="v" id="v12"><span class="vn">12</span> <span class="br-p"><br><br></span>এক শ্রেণীর লোক আছে যাদের জীবন কদর্য, অথচ তারা নিজেদের শুচিশুদ্ধ মনে করে।</div>
<div class="v" id="v13"><span class="vn">13</span> <span class="br-p"><br><br></span>এক শ্রেণীর লোক আছে যারা নিজেদের সম্পর্কে খুব উচ্চধারণা পোষণকরে, অপরকে হেয়জ্ঞান করে।</div>
<div class="v" id="v14"><span class="vn">14</span> <span class="br-p"><br><br></span>এক শ্রেণীর লোক আছে যারা বড় নিষ্ঠু। তারা নিমর্মভাবে দীনদুঃখীদের শোষণ করে, এ-ই তাদের জীবিকা।</div>
<div class="v" id="v15"><span class="vn">15</span> জোঁকের দুটি সন্তান আছে, তারা শুধু বলে,'দাও, আরও দাও।’</div>
<div class="v" id="v16"><span class="vn">16</span> পাতালপুরী,বন্ধ্যা জঠর, খরাক্লিষ্ট শুষ্কভূমি, সর্বগ্রাসী অগ্নি- এই চারটি বিষয়কে তৃপ্ত করা যায় না।</div>
<div class="v" id="v17"><span class="vn">17</span> <span class="br-p"><br><br></span>যে তার বৃদ্ধ পিতামাতাকে উপহাস ও অবজ্ঞা করে, চিল তার চোখ উপড়ে নিক, শকুন ছিঁড়ে খাক তাকে।</div>
<div class="v" id="v18"><span class="vn">18</span> <span class="br-p"><br><br></span>চারটি বিষয় আমার কাছে দুর্বোধ্য, তাদের রহস্য আমি বুঝি না:</div>
<div class="v" id="v19"><span class="vn">19</span> <span class="br-p"><br><br></span>চিলের আকাশে ওড়া, পাহাড় বেয়ে সাপের ওঠা, বিশাল সমুদ্রে জাহাজের ভেসে থাকা ও নরনারীর প্রেমপ্রীতি–—এই চারটি বিষয় আমার কাছে দুর্বোধ্য, দুর্জেয় এগুলির রহস্য।</div>
<div class="v" id="v20"><span class="vn">20</span> <span class="br-p"><br><br></span>ব্যভিচার যে করে সে কামনা চরিতার্থ করে বলে ‘আমি কোন অন্যায় করিনি।’-</div>
<div class="v" id="v21"><span class="vn">21</span> <span class="br-p"><br><br></span>চারটি বিষয় পৃথিবীর মানুষ সহ্যকরতে পারে না: ক্রীতদাস রাজা হলে, মূর্খ ইচ্ছামত খাদ্যবস্তু পেলে, কুরূপা নারী স্বামীলাভ করলে, এবং দাসী গৃহিণীর পদে অধিষ্ঠিত হলে- ধরণীর কাছেও এই চারটি বিষয় অসহ্য হয়ে ওঠে।</div>
<div class="v" id="v24"><span class="vn">24</span> <span class="br-p"><br><br></span>পৃথিবীতে চার প্রকার প্রাণী আছে, যারা আকারে অতি ক্ষুদ্র হলেও বুদ্ধি তাদের প্রখর।</div>
<div class="v" id="v25"><span class="vn">25</span> <span class="br-p"><br><br></span>যেমন পিঁপড়ে, তারা ক্ষুদ্র ও দুর্বল হলেও গ্রীষ্মকালে খাদ্য সঞ্চয় করে রাখে।</div>
<div class="v" id="v26"><span class="vn">26</span> <span class="br-p"><br><br></span>শিয়াল সবল নয়, কিন্তু তারা গর্ত খুঁড়ে বাসা তৈরী করে।</div>
<div class="v" id="v27"><span class="vn">27</span> <span class="br-p"><br><br></span>পঙ্গপালের কোন রাজা নেই তবুও তারা শৃঙ্খলাবদ্ধ হয়ে চলে।</div>
<div class="v" id="v28"><span class="vn">28</span> <span class="br-p"><br><br></span>টিকটিকি ক্ষুদ্র হলেও রাজপ্রাসাদে থাকে।</div>
<div class="v" id="v29"><span class="vn">29</span> <span class="br-p"><br><br></span>চার ধরণের প্রাণী আছে- যাদের চালচলন দেখার মত।</div>
<div class="v" id="v30"><span class="vn">30</span> <span class="br-p"><br><br></span>সিংহ সবচেয়ে বলবান নির্ভীক পশু।</div>
<div class="v" id="v31"><span class="vn">31</span> <span class="br-p"><br><br></span>গর্বিত মোরগ ও রামছাগল এবং শোভাযাত্রার পুরোভাগে রাজা।</div>
<div class="v" id="v32"><span class="vn">32</span> <span class="br-p"><br><br></span>তুমি যদি মূর্খের মত নিজেকে বড় বলে ভাবো, কিম্বা মনে মনে অনিষ্টের পরিকল্পনা কর তাহলে ক্ষান্ত হও, আবার বিবেচনা কর।</div>
<div class="v" id="v33"><span class="vn">33</span> দই ঘাঁটলে ঘোল হয়, নাক খুঁটলে রক্তপাত হয়, আর রাগ খুঁচিয়ে তুললে ঝগড়া বাধে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এই পদের হিব্রু অস্পষ্ট:সম্ভাব্য পাঠ।</div>
</div>
<!-- PARSED ABOVE; EDITING MAY BREAK PARSER -->
</body></html>