<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>রাজা লেমুয়েলের প্রবচনমালা। তাঁর জননী তাঁকে এই উপদেশগুলি দিয়েছিলেন।</div>
<div class="v" id="v2"><span class="vn">2</span> <span class="br-p"><br><br></span>“বৎস, তুমি আমার গর্ভের সন্তান, আমার মানত করা পুত্র, তোমাকে আমি কি শিখাব?</div>
<div class="v" id="v3"><span class="vn">3</span> স্ত্রীলোকের পিছনে তোমার শক্তিসামর্থ্য ক্ষয় করো না। ওরা রাজাদেরও নিপাত করে।</div>
<div class="v" id="v4"><span class="vn">4</span> শোন লেমুয়েল, সুরাপানে আসক্তি রাজাদের পক্ষে উচিত নয়।</div>
<div class="v" id="v5"><span class="vn">5</span> তারা সুরাপান করলে বিধি-বিধান বিস্মৃত হয় প্রজাদেরুপর সুবিচার করতে পারে না।</div>
<div class="v" id="v6"><span class="vn">6</span> মরণারপন্ন ও দুঃখক্লিষ্ট লোকদের জন্যই সুরা প্রয়োজন,</div>
<div class="v" id="v7"><span class="vn">7</span> তারা সুরাপান করে ভুলে যাক তাদের দুঃখব্যথা।</div>
<div class="v" id="v8"><span class="vn">8</span> <span class="br-p"><br><br></span>যারা আত্মপক্ষ সমর্থন করতে পারে না তাদের পক্ষে তুমি কথাবল, যারা অসহায়, রক্ষা কর তাদের অধিকার।</div>
<div class="v" id="v9"><span class="vn">9</span> তাদের পক্ষে কথা বল এবং সুবিচার কর প্রতিষ্ঠিত কর দীনদুঃখীদের অধিকার।</div>
<div class="v" id="v10"><h2>গুণবতী স্ত্রী</h2><span class="vn">10</span> <span class="br-p"><br><br></span>গুণবতী স্ত্রী লাভ করা সুকঠিন বহুমূল্য রত্নরাজির চেয়ে তার মূল্য বেশী।</div>
<div class="v" id="v11"><span class="vn">11</span> <span class="br-p"><br><br></span>তার স্বামী তার উপর নির্ভরশীল কোন অভাব হয় না তার সংসারে।</div>
<div class="v" id="v12"><span class="vn">12</span> <span class="br-p"><br><br></span>যতদিন সে বেঁচে থাকে ততদিন স্বামীর মঙ্গল করে, কোন অনিষ্ট করে না।</div>
<div class="v" id="v13"><span class="vn">13</span> <span class="br-p"><br><br></span>সে নিজের হাতে সযত্নে পশম ও সুতো দিয়ে কাপড় তৈরী করে।</div>
<div class="v" id="v14"><span class="vn">14</span> <span class="br-p"><br><br></span>যে বণিকদের জাহাজের মত দূরবর্তী স্থান থেকে খাদ্য সংগ্রহ করে।</div>
<div class="v" id="v15"><span class="vn">15</span> <span class="br-p"><br><br></span>সে রাত থাকতেই বিছানা ছেড়ে ওঠে, বাড়ির লোকজনের জন্য খাবার তৈরী করে, নির্দিষ্ট করে দেয় দাসীদের কাজ।</div>
<div class="v" id="v16"><span class="vn">16</span> <span class="br-p"><br><br></span>সে যাচাই করে জমি কেনে এবং আয়ের টাকা দিয়ে দ্রাক্ষাকুঞ্জ তৈরী করে।</div>
<div class="v" id="v17"><span class="vn">17</span> <span class="br-p"><br><br></span>কঠোর পরিশ্রম করে সে সে শক্তিমতী,কর্মে নিপুণা।</div>
<div class="v" id="v18"><span class="vn">18</span> <span class="br-p"><br><br></span>সে নিজেই সুতো কাটে,</div>
<div class="v" id="v19"><span class="vn">19</span> <span class="br-p"><br><br></span>নিজের কাপড় বোনে।</div>
<div class="v" id="v20"><span class="vn">20</span> <span class="br-p"><br><br></span>সে দীনদুঃখীদের প্রতি দয়াবতী মুক্তহস্তে তাদের দান করে।</div>
<div class="v" id="v21"><span class="vn">21</span> <span class="br-p"><br><br></span>তুষারপাতে সে উদ্বিগ্ন হয় না, কারণ তার বাড়ির লোকদের জন্য রয়েছে গরম জামাকাপড়।</div>
<div class="v" id="v22"><span class="vn">22</span> <span class="br-p"><br><br></span>সে নিজের জন্য তৈরী করে ওড়না সূক্ষ্ম রেশমীবসন সে পরে।</div>
<div class="v" id="v23"><span class="vn">23</span> <span class="br-p"><br><br></span>তার স্বামী সকলের সুপরিচিত নগরের প্রধানদের সঙ্গে তাঁর ওঠাবসা।</div>
<div class="v" id="v24"><span class="vn">24</span> <span class="br-p"><br><br></span>সে রেশমী পোষাক ও কোমরবদ্ধ তৈরী করে ব্যবসায়ীদের কাছে বিক্রি করে।</div>
<div class="v" id="v25"><span class="vn">25</span> <span class="br-p"><br><br></span>চরিত্রবল ও মর্যাদা তার ভূষণ সে ভবিষ্যতের জন্য দুর্ভাবনা করে না।</div>
<div class="v" id="v26"><span class="vn">26</span> <span class="br-p"><br><br></span>তার কথাবার্তা জ্ঞানগর্ভ শান্ত ও মৃদুভাবে সে কথা বলে।</div>
<div class="v" id="v27"><span class="vn">27</span> <span class="br-p"><br><br></span>সে সর্বদা কর্মব্যস্ত, পরিবারের সর্ব প্রকার প্রয়োজনের দিকে সে দৃষ্টি রাখে।</div>
<div class="v" id="v28"><span class="vn">28</span> <span class="br-p"><br><br></span>তার পুত্র কন্যারা তাকে শ্রদ্ধা করে, তার স্বামীও তার প্রশংসায় মুখর।</div>
<div class="v" id="v29"><span class="vn">29</span> <span class="br-p"><br><br></span>সে তাকে বলে: গুণবতী রমণী অনেকেই আছে কিন্তু তুমি সবার সেরা।</div>
<div class="v" id="v30"><span class="vn">30</span> <span class="br-p"><br><br></span>সৌন্দর্য বিভ্রান্ত করে, রূপলাবণ্য বিলীন হয়ে যায় কিন্তু যে নারী প্রভুকে সম্ভ্রম করে সে-ই প্রশংসার যোগ্য।</div>
<div class="v" id="v31"><span class="vn">31</span> <span class="br-p"><br><br></span>এই প্রকার নারী শ্রদ্ধার পাত্রী, নগরের সকলেই তার প্রশংসা করুক।</div>
</div>
<!-- PARSED ABOVE; EDITING MAY BREAK PARSER -->
</body></html>