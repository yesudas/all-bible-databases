<html><head>
<meta http-equiv="Content-Type" content="text/html;charset=utf-8" />
<title>Prov 4 &ndash; হিতোপদেশ &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>হিতোপদেশ</b> &ndash; <a href="Prov_1.html">1</a> <a href="Prov_2.html">2</a> <a href="Prov_3.html">3</a> <b>4</b> <a href="Prov_5.html">5</a> <a href="Prov_6.html">6</a> ... <a href="Prov_31.html">31</a> </div><hr>
<h1>Prov 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পিতার উপদেশ</h2><span class="vn">1</span> <span class="br-p"><br><br></span>বৎসেরা, পিতার উপদেশ শোন, সুবুদ্ধি লাভের জন্য মনোনিবেশ কর।</div>
<div class="v" id="v2"><span class="vn">2</span> আমি তোমাদের সদুপদেশ দেব, আমার শিক্ষা অবহেলা করোনা।</div>
<div class="v" id="v3"><span class="vn">3</span> আমি ছিলাম পিতামাতার একমাত্র পুত্র, জননীর কনিষ্ঠ সন্তান। সেই শিশু বয়সে</div>
<div class="v" id="v4"><span class="vn">4</span> পিতা আমাকে শিক্ষা দিতেন,বলতেনঃ আমার কথাগুলি অন্তরে গেঁথে রেখ, আমার নির্দেশ পালন করো, তাহলে বাঁচবে।</div>
<div class="v" id="v5"><span class="vn">5</span> প্রজ্ঞা ও বিচক্ষণতা অর্জন কর, আমার উপদেশ ভুলে যেও না, করো না অবহেলা।</div>
<div class="v" id="v6"><span class="vn">6</span> প্রজ্ঞাকে পরিত্যাগ করো না, তোমাকে পালন করবে সে, ভালবেস তাকে, সে তোমার রক্ষণাবেক্ষণ করবে।</div>
<div class="v" id="v7"><span class="vn">7</span> প্রজ্ঞাই শ্রেষ্ঠ বিষয়, তুমি প্রজ্ঞা অর্জন কর তোমার সর্বস্ব দিয়ে উর্পাজন কর বিচক্ষণতা।</div>
<div class="v" id="v8"><span class="vn">8</span> তাকে মর্যাদা দাও, সে উন্নত করবে তোমাকে, তার অনুরক্ত হও, সে তোমাকে দেবে সম্মান।</div>
<div class="v" id="v9"><span class="vn">9</span> সে হবে তোমার গৌরবময় শিরোভূষণ।</div>
<div class="v" id="v10"><span class="vn">10</span> বৎস, আমার উপদেশ গ্রহণকর, তুমি লাভ করবে দীর্ঘজীবন।</div>
<div class="v" id="v11"><span class="vn">11</span> আমি তোমাকে প্রজ্ঞার পথ দেখাই, পরিচালনা করি ন্যায়ের পথে।</div>
<div class="v" id="v12"><span class="vn">12</span> সে পথে কোন বাধা তোমার গতিরোধ করতে পারবে না। দৌড়ালেও তুমি পড়ে যাবে না।</div>
<div class="v" id="v13"><span class="vn">13</span> যা কিছু শিখেছ সর্বদা স্মরণে রেখ, রক্ষা করো সযত্নে, জেন, এই শিক্ষাই প্রকৃত শিক্ষা।</div>
<div class="v" id="v14"><span class="vn">14</span> দুর্জনের পথে যেও না অসৎ লোকের পন্থা অনুসরণ করো না।</div>
<div class="v" id="v15"><span class="vn">15</span> সে পথ বর্জন কর, তার ত্রিসীমানায় যেও না, ফিরেও চেয়ো না সেদিকে, আপন পথে এগিয়ে চল।</div>
<div class="v" id="v16"><span class="vn">16</span> কারণ দুষ্কর্ম না করলে দুর্জনের ঘুম হয় না কারও অনিষ্ট না করা পর্যন্ত শান্তি হয় না তাদের।</div>
<div class="v" id="v17"><span class="vn">17</span> দুষ্কর্মেই ওদের শান্তি, লুন্ঠনেই ওদের তৃপ্তি।</div>
<div class="v" id="v18"><span class="vn">18</span> <span class="br-p"><br><br></span>ঊষালোকের মত উজ্জ্বল ন্যায়নিষ্ঠের পথ, পূর্ণ দিবালোকে সে পথ হয় উজ্জ্বলতর।</div>
<div class="v" id="v19"><span class="vn">19</span> দুর্জনের পথ নিবিড় অন্ধকারে ঢাকা, তারা জানে না কিসে তাদের পদস্খলন ঘটবে।</div>
<div class="v" id="v20"><span class="vn">20</span> <span class="br-p"><br><br></span>বৎস, আমার কথায় মনোযোগ দাও, কান পেতে শোন আমার প্রবচনমালা।</div>
<div class="v" id="v21"><span class="vn">21</span> সেগুলি যেন তোমার চোখের আড়াল না হয়, সঞ্চয় করে রাখ সেই প্রবচন মনের মণিকোঠায়।</div>
<div class="v" id="v22"><span class="vn">22</span> জ্ঞানময় এই প্রবচনমালা উপলব্ধি এনে দেয়, মানুষের জীবনে মঙ্গল আনে, দেহমনে আনে সজীবতা।</div>
<div class="v" id="v23"><span class="vn">23</span> তোমার মনকে বশে রেখ, মন থেকে উৎসারিত চিন্তাধারাই জীবনকে গড়ে তোলে।</div>
<div class="v" id="v24"><span class="vn">24</span> তোমার কথায় কুটিলতা না থাকুক ছলনার আশ্রয় নিও না কখনও।</div>
<div class="v" id="v25"><span class="vn">25</span> তোমার দৃষ্টি হোক সহজ ও সরল, ধ্রুব লক্ষ্যে দৃষ্টি রেখে এগিয়ে চল।</div>
<div class="v" id="v26"><span class="vn">26</span> স্থির কর, লক্ষ্য পথে এগিয়ে যাবে কিভাবে, তাহলে তোমার জীবনের গতি হবে সুনিশ্চিত।<sup class="fnm"><a name="fnm1" href="#fn1">1</a></sup></div>
<div class="v" id="v27"><span class="vn">27</span> তোমার চরণ পথভ্রষ্ট না হোক, পরিহার কর মন্দ পথ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 12:13'><!--endraw 1-->হিব্রু 12:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>