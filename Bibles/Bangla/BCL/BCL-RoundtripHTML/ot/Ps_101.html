<html><head>
<meta http-equiv="Content-Type" content="text/html;charset=utf-8" />
<title>Ps 101 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 101);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_99.html">99</a> <a href="Ps_100.html">100</a> <b>101</b> <a href="Ps_102.html">102</a> <a href="Ps_103.html">103</a> ... <a href="Ps_150.html">150</a> </div><hr>
<h1>Ps 101</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজার প্রতিশ্রুতি দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>করুণা ও সুবিচার আমার গানের কথা <br><span class="br-ind"><br><span class="indent">&nbsp;</span></span>হে প্রভু পরমেশ্বর আমি তোমারই স্তবগান গাইব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>নিখুঁত পথে চলার কথাই আমি ভাবি, <br><span class="br-ind"><br><span class="indent">&nbsp;</span></span>কবে তুমি আসবে আমার কাছে? <span class="br-p"><br><br></span>আমার ঘরে আমি শুদ্ধচিত্তে চলি, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘৃণ্য কিছুই আমি রাখব না আমার দৃষ্টিপথে। <br><span class="br-ind"><br><span class="indent">&nbsp;</span></span>তোমার কাছ থেকে দূরে সরে গেছে যারা <br><span class="br-ind"><br><span class="indent">&nbsp;</span></span>ঘৃণা করি আমি তাদের কুটিল কীর্তি, <br><span class="br-ind"><br><span class="indent">&nbsp;</span></span>আমি লিপ্ত হব না তাতে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অন্তরের কুটিলতা দূরে থাকবে আমার কাছ থেকে, <br><span class="br-ind"><br><span class="indent">&nbsp;</span></span>মন্দের সঙ্গে থাকবে না আমার পরিচয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গোপনে যে অপরের নামে কুৎসা রটায় <br><span class="br-ind"><br><span class="indent">&nbsp;</span></span>তাকে উচ্ছেদ করব আমি। <br><span class="br-ind"><br><span class="indent">&nbsp;</span></span>দৃষ্টি উদ্ধত যার হৃদয় গর্বিত <br><span class="br-ind"><br><span class="indent">&nbsp;</span></span>তাকে সহ্য করব না আমি। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেশের ধর্মনিষ্ঠ মানুষের প্রতি থাকবে আমার দৃষ্টি, <br><span class="br-ind"><br><span class="indent">&nbsp;</span></span>আমার প্রাসাদে বাস করবে তারা। <br><span class="br-ind"><br><span class="indent">&nbsp;</span></span>নিখুঁত পথে যে চলে সে-ই হবে আমার পরিচারক। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কোন প্রবঞ্চক আমার গৃহে বাস করতে পারবে না, <br><span class="br-ind"><br><span class="indent">&nbsp;</span></span>আমার দৃষ্টিগোচরে থাকবে না কোন মিথ্যাবাদী। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রতি প্রভাতে আমি নির্মূল করব দেশের দুষ্ট লোকদের, <br><span class="br-ind"><br><span class="indent">&nbsp;</span></span>প্রভুর নগরী থেকে অধর্মাচারীদের করব উচ্ছেদ।<br></div>
</div>
<!-- PARSED ABOVE; EDITING MAY BREAK PARSER -->
</body></html>