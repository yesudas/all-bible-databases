<html><head>
<meta http-equiv="Content-Type" content="text/html;charset=utf-8" />
<title>Ps 103 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 103);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_101.html">101</a> <a href="Ps_102.html">102</a> <b>103</b> <a href="Ps_104.html">104</a> <a href="Ps_105.html">105</a> ... <a href="Ps_150.html">150</a> </div><hr>
<h1>Ps 103</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কৃতজ্ঞতা নিবেদন দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রাণ, প্রভু পরমেশ্বরের স্তবগান কর, <br><span class="br-ind"><br><span class="indent">&nbsp;</span></span>হে আমার সকল সত্তা, প্রশংসা কর তাঁর পুণ্যনামের। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আমার প্রাণ, প্রভু পরমেশ্বরের ধন্যবাদ কর, <br><span class="br-ind"><br><span class="indent">&nbsp;</span></span>ভুলো না তুমি তাঁর সকল উপকার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি তোমার সকল অধর্ম ক্ষমা করেন, <br><span class="br-ind"><br><span class="indent">&nbsp;</span></span>নিরাময় করেন সকল রোগ ও ব্যাধি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি মৃত্যুর কূপ থেকে উদ্ধার করেন তোমার জীবন <br><span class="br-ind"><br><span class="indent">&nbsp;</span></span>অবিচল প্রেম ও করুণার মুকুটে তোমায় করেন ভূষিত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি উত্তম দ্রব্যে তোমায় তৃপ্ত করেন, <br><span class="br-ind"><br><span class="indent">&nbsp;</span></span>ঈগল পাখির মত নবায়িত হয় তোমার যৌবন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভু পরমেশ্বর ন্যায়পরায়ণ, <br><span class="br-ind"><br><span class="indent">&nbsp;</span></span>উৎপীড়িতদের পক্ষে তিনি সম্পন্ন করেন ন্যায়বিচার। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি মোশির কাছে প্রকাশ করেছেন তাঁর পরিকল্পনা <br><span class="br-ind"><br><span class="indent">&nbsp;</span></span>এবং ইসরায়েল সন্তানদের জ্ঞাত করেছেন তাঁর কীর্তি ও পরাক্রম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রভু পরমেশ্বর স্নেহশীল, পরম করুণাময় তিনি, <br><span class="br-ind"><br><span class="indent">&nbsp;</span></span>ধীর সঞ্চারী তাঁর ক্রোধ, দয়াতে তিনি মহান।<sup class="fnm"><a name="fnm1" href="#fn1">1</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি নিত্য অনুযোগ করবেন না, <br><span class="br-ind"><br><span class="indent">&nbsp;</span></span>চিরকাল পোষণ করবেন না তাঁর ক্রোধ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের পাপ অনুযায়ী শাস্তি তিনি দেন না, <br><span class="br-ind"><br><span class="indent">&nbsp;</span></span>আমাদের অধর্মাচরণ অনুযায়ী দেন না প্রতিফল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পৃথিবী থেকে আকাশ যত উঁচু, <br><span class="br-ind"><br><span class="indent">&nbsp;</span></span>যারা তাঁকে সম্ভ্রম করে তাদের প্রতি তাঁর করুণাও তত অসীম উদার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উদয়াচল থেকে অস্তাচল যত দূর <br><span class="br-ind"><br><span class="indent">&nbsp;</span></span>তত দূরে সরিয়ে দিয়েছেন তিনি আমাদের সকল অপরাধ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সন্তানের প্রতি পিতার যেন স্নেহ, সেই স্নেহে প্রভু পরমেশ্বর, <br><span class="br-ind"><br><span class="indent">&nbsp;</span></span>অভিষিক্ত করেন তাঁর ভক্তজনকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি জানেন আমাদের গঠন ও প্রকৃতি, <br><span class="br-ind"><br><span class="indent">&nbsp;</span></span>আমরা যে ধূলিমাত্র, সে কথা স্মরণে আছে তাঁর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মানুষের আয়ু তো ঘাসের মত <br><span class="br-ind"><br><span class="indent">&nbsp;</span></span>বন ফুলের মতই সে ফুটে ওঠে, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তার উপর দিয়ে বায়ু বয়ে গেলে সে ঝরে যায়, <br><span class="br-ind"><br><span class="indent">&nbsp;</span></span>নিশ্চিহ্ন হয়ে যায় চিরতরে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু যারা প্রভু পরমেশ্বরকে সম্ভ্রম করে <br><span class="br-ind"><br><span class="indent">&nbsp;</span></span>তাদের প্রতি তাঁর অবিচল প্রেম অনাদি অনন্তকাল স্থায়ী। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যারা তাঁর সঙ্গে স্থাপিত সন্ধিচুক্তি রক্ষা করে ও তাঁর নির্দেশ স্মরণে রেখে পালন করে, <br><span class="br-ind"><br><span class="indent">&nbsp;</span></span>তাঁর করুণা তাদের উপরে বর্ষিত হয় বংশপরম্পরায়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রভু পরমেশ্বর স্বর্গে স্থাপন করেছেন আপন সিংহাসন, <br><span class="br-ind"><br><span class="indent">&nbsp;</span></span>তাঁর কর্তৃত্ব সর্বব্যাপী। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মহাশক্তিধর দূতবৃন্দ তোমরা, যারা তাঁর বাক্য শ্রবণ কর, <br><span class="br-ind"><br><span class="indent">&nbsp;</span></span>ও পালন কর তাঁর নির্দেশ, <br><span class="br-ind"><br><span class="indent">&nbsp;</span></span>তোমরা তাঁর মহিমা কীর্তন কর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে দিব্যলোকবাসী শক্তিধরগণ, তোমরা যারা প্রভু পরমেশ্বরের পরিচর্যায় ও তাঁর সঙ্কল্প সাধনে নিযুক্ত, <br><span class="br-ind"><br><span class="indent">&nbsp;</span></span>তোমরা প্রভু পরমেশ্বরের জয়গান কর। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে প্রভু পরমেশ্বরের সৃষ্ট সর্বজীব, <br><span class="br-ind"><br><span class="indent">&nbsp;</span></span>তাঁর রাজ্যের সর্বত্র প্রভু পরমেশ্বরের মহিমা কীর্তন কর, <br><span class="br-ind"><br><span class="indent">&nbsp;</span></span>হে আমার প্রাণ, প্রভু পরমেশ্বরের স্তবগান কর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:660 5:11'><!--endraw 1-->যাকোব 5:11<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>