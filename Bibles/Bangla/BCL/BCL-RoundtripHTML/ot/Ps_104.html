<html><head>
<meta http-equiv="Content-Type" content="text/html;charset=utf-8" />
<title>Ps 104 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 104);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_102.html">102</a> <a href="Ps_103.html">103</a> <b>104</b> <a href="Ps_105.html">105</a> <a href="Ps_106.html">106</a> ... <a href="Ps_150.html">150</a> </div><hr>
<h1>Ps 104</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>স্রষ্টার স্তবগান</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রাণ, প্রভু পরমেশ্বরের স্তবগান কর, <br><span class="br-ind"><br><span class="indent">&nbsp;</span></span>ধন্যবাদ কর তাঁর, হে প্রভু পরমেশ্বর, <br><span class="br-ind"><br><span class="indent">&nbsp;</span></span>আমার ঈশ্বর, তুমি সুমহান্‌ গৌরব ও প্রতাপে তুমি সুশোভিত, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দীপ্ত বসন তোমার। <br><span class="br-ind"><br><span class="indent">&nbsp;</span></span>তুমি আকাশমণ্ডলকে করেছ বিস্তৃত চন্দ্রাতপের মত, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি জলরাশির উপর স্থাপন করেছ আপন আবাস, <br><span class="br-ind"><br><span class="indent">&nbsp;</span></span>মেঘকে করেছ তুমি রথ <br><span class="br-ind"><br><span class="indent">&nbsp;</span></span>বায়ুর পাখায় ভর করে তোমার আসা যাওয়া। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বায়ু রাশিকে নিযুক্ত করেছ আপন দূতরূপে <br><span class="br-ind"><br><span class="indent">&nbsp;</span></span>বিদ্যুৎ শিখাকে করেছ তোমার পরিচারক।<sup class="fnm"><a name="fnm1" href="#fn1">1</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি পৃথিবীকে স্থাপন করেছ সুদৃঢ় ভিত্তির উপর, <br><span class="br-ind"><br><span class="indent">&nbsp;</span></span>কোন কালে তা হবে না বিচ্যূত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>গভীর সমুদ্রের আচ্ছাদনে তুমি তাকে করেছিলে আবৃত, <br><span class="br-ind"><br><span class="indent">&nbsp;</span></span>পর্বতশ্রেণীকে করেছিলে আচ্ছাদিত জলরাশির আচ্ছাদনে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই জলরাশি হল অপসৃত তোমার ভর্ৎসনায়, <br><span class="br-ind"><br><span class="indent">&nbsp;</span></span>পলায়ন করল তোমার বজ্রনিনাদে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অপসৃত হল জলরাশি পর্বতের উপর থেকে, প্রবাহিত হল নিম্নভূমিতে, <br><span class="br-ind"><br><span class="indent">&nbsp;</span></span>যেখানে তুমি নির্দিষ্ট করেছিলে তার স্থান। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি নির্দিষ্ট করেছ তার সীমা যেন এই জলরাশি তার সীমা অতিক্রম করে <br><span class="br-ind"><br><span class="indent">&nbsp;</span></span>পুনরায় পৃথিবীকে না করে প্লাবিত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>উপত্যকা সমূহে তুমি করেছ উন্মুক্ত নির্ঝরের উৎসমুখ, <br><span class="br-ind"><br><span class="indent">&nbsp;</span></span>পর্বতরাজির মাঝখান দিয়ে সেই নির্ঝর হয় প্রবাহিত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রান্তরের পশুদের জলদান করে তারা, <br><span class="br-ind"><br><span class="indent">&nbsp;</span></span>বন্যগর্দভদের তৃষ্ণা হয় নিবারিত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেই জলস্রোতের তীরে আকাশের পাখিরা বাঁধে নীড় <br><span class="br-ind"><br><span class="indent">&nbsp;</span></span>তরুশাখে তারা গায় গান। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঊর্ধ্বে তোমার আবাস থেকে পর্বতগণের উপর তুমি কর জলসিঞ্চন, <br><span class="br-ind"><br><span class="indent">&nbsp;</span></span>তোমার আশিস ধারায় পৃথিবী হয় পরিতৃপ্ত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পশুদের জন্য তুমি উৎপন্ন কর তৃণ, <br><span class="br-ind"><br><span class="indent">&nbsp;</span></span>মানুষের চাষাবাদের জন্য তুমি <br><span class="br-ind"><br><span class="indent">&nbsp;</span></span>সৃষ্টি কর উদ্ভিদরাজি <br><span class="br-ind"><br><span class="indent">&nbsp;</span></span>যেন তারা ভূমি থেকে <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>উৎপাদন করতে পারে নিজেদের খাদ্য, <br><span class="br-ind"><br><span class="indent">&nbsp;</span></span>মানুষের চিত্ত বিনোদনের জন্য দ্রাক্ষারস, <br><span class="br-ind"><br><span class="indent">&nbsp;</span></span>মুখশ্রীর উজ্জ্বলতার জন্য তৈল এবং <br><span class="br-ind"><br><span class="indent">&nbsp;</span></span>দেহকে সুস্থ ও চিত্ত সবল করার জন্য তুমি উৎপন্ন কর খাদ্যদ্রব্য। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>লেবাননের সীডার বৃক্ষরাজির উপর সিঞ্চিত হয় পর্যাপ্ত বারিধারা <br><span class="br-ind"><br><span class="indent">&nbsp;</span></span>যে বৃক্ষ প্রভু পরমেশ্বর রোপণ করেছেন আপন হাতে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাদের মাঝে পাখিরা বাঁধে বাসা, <br><span class="br-ind"><br><span class="indent">&nbsp;</span></span>দেবদারু বৃক্ষে ক্রৌঞ্চ মিথুন বাঁধে নীড়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>উচ্চ পর্বতে বন্যছাগের আবাস, <br><span class="br-ind"><br><span class="indent">&nbsp;</span></span>শৈলসমূহ শশক শ্রেণীর জীবের আশ্রয়। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঋতু নির্ধারণের জন্য তুমি সৃষ্টি করেছ চন্দ্রকে <br><span class="br-ind"><br><span class="indent">&nbsp;</span></span>সূর্য জানে তার উদয়াস্তের সময়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি আঁধারের যবনিকা ফেলে দিলে রাত্রি নেমে আসে, <br><span class="br-ind"><br><span class="indent">&nbsp;</span></span>তখন শুরু হয় বন্য পশুদের চলাফেরা। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তরুণ কেশরী শিকারের জন্য গর্জন করে, <br><span class="br-ind"><br><span class="indent">&nbsp;</span></span>ঈশ্বরের কাছেই তারা চায় তাদের খাদ্য। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সূর্যোদয়ে তারা চলে যায় <br><span class="br-ind"><br><span class="indent">&nbsp;</span></span>ফিরে যায় আপন গুহায় সেখানে করে শয়ন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মানুষ তখন দিনের কাজে বাইরে যায়, <br><span class="br-ind"><br><span class="indent">&nbsp;</span></span>এবং সন্ধ্যা পর্যন্ত করে পরিশ্রম। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে প্রভু পরমেশ্বর বহুবিচিত্র অসংখ্য তোমার সৃষ্টি! <br><span class="br-ind"><br><span class="indent">&nbsp;</span></span>আপন প্রজ্ঞায় তুমি করেছ সৃজন সর্ববস্তু, <br><span class="br-ind"><br><span class="indent">&nbsp;</span></span>তোমার ঐশ্বর্যে পরিপূর্ণ এই বসুন্ধরা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>বিশাল বিস্তীর্ণ ঐ সমুদ্র পরিপূর্ণ অসংখ্য সরীসৃপে ক্ষুদ্র, <br><span class="br-ind"><br><span class="indent">&nbsp;</span></span>বৃহৎ কত না জীব বিরাজ করে তার গভীরে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার উপর দিয়ে জাহাজ করে চলাচল, লিবিয়াথন, <br><span class="br-ind"><br><span class="indent">&nbsp;</span></span>যাকে সৃষ্টি করেছ তুমি এখানেই সে করে বিহার।<sup class="fnm"><a name="fnm2" href="#fn2">2</a></sup> <span class="br-p"><br><br></span> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার সৃষ্ট সকল প্রাণীই যথাসময়ে তাদের খাদ্যের আশায় <br><span class="br-ind"><br><span class="indent">&nbsp;</span></span>তোমার মুখ চেয়ে থাকে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি দাও, তাই তারা পায় <br><span class="br-ind"><br><span class="indent">&nbsp;</span></span>অফুরন্ত তোমার সে দানে তারা হয় পরিতৃপ্ত। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তুমি বিমুখ হলে তারা ভীত হয়ে পড়ে, <br><span class="br-ind"><br><span class="indent">&nbsp;</span></span>তাদের প্রাণবায়ু তুমি হরণ করলে তাদের মৃত্যু হয়, <br><span class="br-ind"><br><span class="indent">&nbsp;</span></span>যেখান থেকে এসেছিল তারা সেই ধূলায় আবার তারা ফিরে যায়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তুমি তাদের শ্বাসবায়ু দিলে জীবের সৃষ্টি হয়, <br><span class="br-ind"><br><span class="indent">&nbsp;</span></span>এমনি করেই তুমি নবায়িত কর ধরণীতল। <span class="br-p"><br><br></span> <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>প্রভু পরমেশ্বরের মহিমা চিরায়ত হোক! <br><span class="br-ind"><br><span class="indent">&nbsp;</span></span>তৃপ্ত হোন তিনি সৃষ্টির আনন্দে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তিনি দৃষ্টিপাত করলে পৃথিবী কম্পিত হয়, <br><span class="br-ind"><br><span class="indent">&nbsp;</span></span>তিনি স্পর্শ করলে পর্বসমূহ হয় ধূমায়মান। <span class="br-p"><br><br></span> <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>সারাটি জীবন আমি গাইব প্রভু পরমেশ্বরের গুণগান তাঁর প্রশংসায় আমি হব মুখর, <br><span class="br-ind"><br><span class="indent">&nbsp;</span></span>যতদিন থাকবে প্রাণ এ দেহে আমার। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমার চিত্তের ধ্যান গ্রাহ্য হোক তাঁর দৃষ্টিতে, <br><span class="br-ind"><br><span class="indent">&nbsp;</span></span>প্রভু পরমেশ্বরই আমার আনন্দ। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>অধর্মাচারীরা নিশ্চিহ্ন হোক পৃথিবীর বুক থেকে, <br><span class="br-ind"><br><span class="indent">&nbsp;</span></span>মুছে যাক দুর্জনদের অস্তিত্ব। <span class="br-p"><br><br></span>হে আমার প্রাণ, প্রভু পরমেশ্বরের স্তবগান কর, <br><span class="br-ind"><br><span class="indent">&nbsp;</span></span>মহিমাকীর্তন কর তাঁর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 1:7'><!--endraw 1-->হিব্রু 1:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:220 41:1'><!--endraw 1-->ইয়োব 41:1<!--raw 1 bo --></a><!--endraw 1-->; <!--raw 1 bo --><a href='B:230 74:14'><!--endraw 1-->গীত 74:14<!--raw 1 bo --></a><!--endraw 1-->; <!--raw 1 bo --><a href='B:290 27:1'><!--endraw 1-->যিশা 27:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>