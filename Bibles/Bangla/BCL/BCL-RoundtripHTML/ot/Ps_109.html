<html><head>
<meta http-equiv="Content-Type" content="text/html;charset=utf-8" />
<title>Ps 109 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 109);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_107.html">107</a> <a href="Ps_108.html">108</a> <b>109</b> <a href="Ps_110.html">110</a> <a href="Ps_111.html">111</a> ... <a href="Ps_150.html">150</a> </div><hr>
<h1>Ps 109</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিপর্যস্ত ভক্তের অভিযোগ</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার আরাধ্য ঈশ্বর, নীরব থেক না তুমি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুর্জন ও প্রতারকেরা অভিযোগ করছে আমার বিরুদ্ধে, <br><span class="br-ind"><br><span class="indent">&nbsp;</span></span>তারা আমার বিরুদ্ধে মিথ্যা অপবাদ দিচ্ছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাদের ঘৃণাভরা কথা ঘিরে ধরেছে আমায়, <br><span class="br-ind"><br><span class="indent">&nbsp;</span></span>অকারণে তারা আমায় করছে আক্রমণ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার ভালবাসার বিনিময়ে তারা করছে বিরুদ্ধাচরণ, <br><span class="br-ind"><br><span class="indent">&nbsp;</span></span>তবুও আমি রয়েছি প্রার্থনায় নিবিষ্ট তাদের মঙ্গল কামনায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ওরা উপকারের বিনিময়ে অপকার, <br><span class="br-ind"><br><span class="indent">&nbsp;</span></span>প্রেমের প্রতিদানে ঘৃণা দিয়েছে আমায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ওদের বিরুদ্ধে নিযুক্ত কর এক কপট বিচারক, <br><span class="br-ind"><br><span class="indent">&nbsp;</span></span>সেই দুর্জন অভিযুক্ত করুক ওদের। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিচারে সে দোষী সাব্যস্ত হবে <br><span class="br-ind"><br><span class="indent">&nbsp;</span></span>তার প্রার্থনাও গণিত হবে পাপরূপে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে হোক স্বল্পায়ু, <br><span class="br-ind"><br><span class="indent">&nbsp;</span></span>অপরে দখল করুক তার সঞ্চিত সম্পদ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পিতৃহীন হোক তার সন্তানেরা <br><span class="br-ind"><br><span class="indent">&nbsp;</span></span>তার স্ত্রী হোক বিধবা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার সন্তানেরা পথে পথে ভিক্ষা করুক, <br><span class="br-ind"><br><span class="indent">&nbsp;</span></span>ধ্বংস স্তূপের মাঝে খুঁজে ফিরুক আশ্রয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পাওনাদার মহাজন দখল করুক তার সর্বস্ব, <br><span class="br-ind"><br><span class="indent">&nbsp;</span></span>বিদেশীরা লুঠ করে নিক তার শ্রমের ফসল। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেউ যেন তাকে করুণা না করে, <br><span class="br-ind"><br><span class="indent">&nbsp;</span></span>তার অনাথ সন্তানদেরও যেন কেউ না করে দয়া। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বিলুপ্ত হোক তার বংশ, <br><span class="br-ind"><br><span class="indent">&nbsp;</span></span>মুছে যাক পরবর্তী প্রজন্ম থেকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তার পিতৃপুরুষদের অধর্মাচরণ স্মরণে রাখুন প্রভু পরমেশ্বর, <br><span class="br-ind"><br><span class="indent">&nbsp;</span></span>তার মাতৃকলঙ্ক যেন না হয় অপসারিত। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেগুলি সতত থাকুক প্রভুর স্মরণে, <br><span class="br-ind"><br><span class="indent">&nbsp;</span></span>তার স্মৃতি তিনি লুপ্ত করুন পৃথিবী থেকে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কাউকে করুণা করার কথা <br><span class="br-ind"><br><span class="indent">&nbsp;</span></span>তার মনেও হয়নি কখনও দীন দুঃখী ও অসহায়কে সে করেছে নির্যাতন, <br><span class="br-ind"><br><span class="indent">&nbsp;</span></span>ভগ্ন-হৃদয় ব্যক্তিকে করেছে হত্যা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>অভিশাপ দিতে সে ভালবাসত তাই অভিশাপ নেমে আসুক তার উপর, <br><span class="br-ind"><br><span class="indent">&nbsp;</span></span>আশীর্বাদ দানে সে বিমুখ ছিল তাই সে নিজেও বঞ্চিত হোক আশীর্বাদ থেকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অভিশাপ উচ্চারণই ছিল তার অঙ্গের বসন, <br><span class="br-ind"><br><span class="indent">&nbsp;</span></span>জলের মত প্রবেশ করুক তার দেহে সেই অভিশাপ, <br><span class="br-ind"><br><span class="indent">&nbsp;</span></span>তেলের মত প্রবিষ্ট হোক তার অস্থির মাঝে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সেগুলি হোক তার অঙ্গের আবরণ, হোক নিত্যব্যবহার্য কটিবন্ধের মত। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যারা আমার বিরুদ্ধে বলছে কুকথা, <br><span class="br-ind"><br><span class="indent">&nbsp;</span></span>আমার সেই বিপক্ষদের সেই ভাবেই শাস্তি দিন প্রভু পরমেশ্বর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কিন্তু হে প্রভু, ঈশ্বর আমার তুমি নিজ নামের স্বার্থে আমার পক্ষ অবলম্বন কর, <br><span class="br-ind"><br><span class="indent">&nbsp;</span></span>যা ছিল তোমার অঙ্গীকার, উদ্ধার কর আমায় তোমার অবিচল প্রেমের গুণে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি দুঃখী ও দীনহীন, <br><span class="br-ind"><br><span class="indent">&nbsp;</span></span>ক্ষতবিক্ষত হৃদয় আমার। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বিলীয়মান ছায়ার মতই আমি বিগতপ্রায়, <br><span class="br-ind"><br><span class="indent">&nbsp;</span></span>পতঙ্গের মত নিক্ষিপ্ত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>অনাহারে আমার জানু হয়েছে শিথিল, <br><span class="br-ind"><br><span class="indent">&nbsp;</span></span>পুষ্টির অভাবে দেহ আমার হয়েছে অস্থিচর্মসার। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>লোকের কাছে আমি হয়েছি অবজ্ঞার পাত্র, <br><span class="br-ind"><br><span class="indent">&nbsp;</span></span>আমাকে দেখলে তারা উপহাস করে।<sup class="fnm"><a name="fnm1" href="#fn1">1</a></sup> <span class="br-p"><br><br></span> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হে প্রভু, ঈশ্বর আমার, <br><span class="br-ind"><br><span class="indent">&nbsp;</span></span>আমাকে সাহায্য কর তোমার করুণার গুণে আমায় কর উদ্ধার। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>শত্রুরা জানুক, এ তোমারই হস্তক্ষেপ, <br><span class="br-ind"><br><span class="indent">&nbsp;</span></span>তুমিই হে প্রভু পরমেশ্বর, তুমিই আমায় করেছ উদ্ধার, <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ওরা অভিশাপ দিক, কিন্তু তুমি আমায় কর আশীর্বাদ, <br><span class="br-ind"><br><span class="indent">&nbsp;</span></span>আমার আক্রমণকারীরা হোক নতশির লজ্জায়, অপমানে, <br><span class="br-ind"><br><span class="indent">&nbsp;</span></span>আনন্দিত হোক তোমার এ দাস। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমার প্রতিপক্ষ হোক কলঙ্কলিপ্ত <br><span class="br-ind"><br><span class="indent">&nbsp;</span></span>লজ্জাই হোক ওদের উত্তরীয়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি মুক্তকণ্ঠে করব প্রভুর স্তুতিগান, <br><span class="br-ind"><br><span class="indent">&nbsp;</span></span>জনসামাবেশে করব তাঁর মহিমাকীর্তন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তিনি দীনহীনের পক্ষে দাঁড়ান, <br><span class="br-ind"><br><span class="indent">&nbsp;</span></span>মৃত্যুদণ্ডের হাত থেকে তিনিই তাকে করেন উদ্ধার।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 27:39'><!--endraw 1-->মথি 27:39<!--raw 1 bo --></a><!--endraw 1-->; <!--raw 1 bo --><a href='B:480 15:29'><!--endraw 1-->মার্ক 15:29<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>