<html><head>
<meta http-equiv="Content-Type" content="text/html;charset=utf-8" />
<title>Ps 12 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_10.html">10</a> <a href="Ps_11.html">11</a> <b>12</b> <a href="Ps_13.html">13</a> <a href="Ps_14.html">14</a> ... <a href="Ps_150.html">150</a> </div><hr>
<h1>Ps 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাহায্যের আবেদন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ। উদারা সপ্তক।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর উদ্ধার কর আমাদের নিশ্চিহ্ন তোমার সকল ভক্ত, <br><span class="br-ind"><br><span class="indent">&nbsp;</span></span>মানব সমাজ থেকে সততা অন্তর্হিত। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সত্য কথা বলে না কেউ কারো কাছে, সকলেই দক্ষ স্তাবকতায়, <br><span class="br-ind"><br><span class="indent">&nbsp;</span></span>মনে মুখে তারা এক নয়। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>স্তব্ধ কর প্রভু পরমেশ্বর স্তাবকের ওষ্ঠাধর, <br><span class="br-ind"><br><span class="indent">&nbsp;</span></span>ছেদন কর দাম্ভিকের জিহ্বা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওরা বলে: কথার জোরে জিতব আমরা, মুখের জোরে করব জগৎ জয়, <br><span class="br-ind"><br><span class="indent">&nbsp;</span></span>বলব কথা স্বাধীনভাবে বাধা দেবার সাধ্য কার? <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু প্রভু পরমেশ্বর বলেনঃ দেখি আমি দুঃখী জনের সর্বনাশ, <br><span class="br-ind"><br><span class="indent">&nbsp;</span></span>শুনি দীনজনের কাতর ক্রন্দন তাই আমি তৎপর এখন। <br><span class="br-ind"><br><span class="indent">&nbsp;</span></span>মুক্তির জন্য ব্যাকুল যারা তাদেরই আমি করব উদ্ধার। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভু পরমেশ্বরের প্রতিশ্রুতি অবিচল, অনাবিল, <br><span class="br-ind"><br><span class="indent">&nbsp;</span></span>চুল্লীতে সাতবার শোধিত নিখাদ রূপোর মত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুর্জন চারিদিকে করছে বিচরণ <br><span class="br-ind"><br><span class="indent">&nbsp;</span></span>মানব সমাজে অধমই আজ উচ্চপদে আসীন। <br><span class="br-ind"><br><span class="indent">&nbsp;</span></span>হে প্রভু পরমেশ্বর, এদের হাত থেকে তুমি <br><span class="br-ind"><br><span class="indent">&nbsp;</span></span>উদ্ধার কর আমাদের, রক্ষা কর সর্বদা।<br></div>
</div>
<!-- PARSED ABOVE; EDITING MAY BREAK PARSER -->
</body></html>