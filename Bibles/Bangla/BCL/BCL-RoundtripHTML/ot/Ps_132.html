<html><head>
<meta http-equiv="Content-Type" content="text/html;charset=utf-8" />
<title>Ps 132 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 132);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_130.html">130</a> <a href="Ps_131.html">131</a> <b>132</b> <a href="Ps_133.html">133</a> <a href="Ps_134.html">134</a> ... <a href="Ps_150.html">150</a> </div><hr>
<h1>Ps 132</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের মন্দিরের প্রশস্তি আরোহণ গীতি।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>ভুলে যেও না তুমি দাউদের সকল দুঃখ দুর্দশার কথা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>স্মরণ কর হে প্রভু পরমেশ্বর, তাঁর প্রতিশ্রুতির কথা, স্মরণ কর সেই শপথের কথা হে যাকোবের আরাধ্য মহাশক্তিমান ঈশ্বর, <br><span class="br-ind"><br><span class="indent">&nbsp;</span></span>যে শপথ তিনি করেছিলেন তোমার কাছে: <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি নিজ গৃহে বাস করব না, <br><span class="br-ind"><br><span class="indent">&nbsp;</span></span>শয়ন করব না আপন শয্যায়, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার নয়ন হবে না নিদ্রামগ্ন, <br><span class="br-ind"><br><span class="indent">&nbsp;</span></span>তন্দ্রাচ্ছন্ন হবে না আঁখিপল্লব, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যতদিন না আমি খুঁজে পাই, প্রভু পরমেশ্বরের জন্য কোন আবাস ভূমি, <br><span class="br-ind"><br><span class="indent">&nbsp;</span></span>নির্মাণ করি যাকোবের আরাধ্য মহাশক্তিমান ঈশ্বরের যোগ্য বাসস্থান। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেখ, আমরা ইফ্রাথায়<sup class="fnm"><a name="fnm1" href="#fn1">1</a></sup> শুনেছিলাম এ কথা, <br><span class="br-ind"><br><span class="indent">&nbsp;</span></span>জিয়ারিমের প্রান্তরে এর পেয়েছিলাম সন্ধান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চল, আমরা তাঁর বাসস্থানে যাই, <br><span class="br-ind"><br><span class="indent">&nbsp;</span></span>প্রণিপাত করি তাঁর পাদপীঠে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এস, হে প্রভু পরমেশ্বর, তোমার পরাক্রমের প্রতীক চুক্তিসিন্দুকসহ <br><span class="br-ind"><br><span class="indent">&nbsp;</span></span>প্রবেশ কর তোমার পুণ্য মন্দিরে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার পুরোহিতকুল বিভূষিত হোক ধার্মিকতায়, <br><span class="br-ind"><br><span class="indent">&nbsp;</span></span>তোমার ভক্তবৃন্দ করুক পরম উল্লাস। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার ভক্ত দাউদের কথা স্মরণ করে <br><span class="br-ind"><br><span class="indent">&nbsp;</span></span>বিমুখ করো না তোমার অভিষিক্ত রাজাকে।<sup class="fnm"><a name="fnm2" href="#fn2">2</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বর শপথ করেছিলেন দাউদের কাছে, <br><span class="br-ind"><br><span class="indent">&nbsp;</span></span>যার অন্যথা করবেন না। <br><span class="br-ind"><br><span class="indent">&nbsp;</span></span>তিনি বলেছিলেনঃ তোমার আত্মজ এক সন্তানকে <br><span class="br-ind"><br><span class="indent">&nbsp;</span></span>আমি প্রতিষ্ঠিত করব তোমার সিংহাসনে।<sup class="fnm"><a name="fnm3" href="#fn3">3</a></sup> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার সন্তানসন্ততিরা যদি আমার সঙ্গে স্থাপিত সন্ধির শর্ত রক্ষা করে, <br><span class="br-ind"><br><span class="indent">&nbsp;</span></span>যদি মেনে চলে আমার নির্দেশিত অনুশাসন, <br><span class="br-ind"><br><span class="indent">&nbsp;</span></span>তাহলে তাদের সন্তানসন্ততিরাও চিরকাল প্রতিষ্ঠিত থাকবে তোমার সিংহাসনে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রভু পরমেশ্বর সিয়োনকে মনোনীত করেছেন, <br><span class="br-ind"><br><span class="indent">&nbsp;</span></span>আপন আবাসের জন্য এটিই তাঁর অভিপ্রেত স্থান। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এই আমার বিশ্রামস্থান, এখানেই আমি বাস করব চিরকাল, <br><span class="br-ind"><br><span class="indent">&nbsp;</span></span>এই আমার বাসনা। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি তার খাদ্য ভাণ্ডারকে প্রচুর আশীর্বাদে করব মণ্ডিত তার দরিদ্র অধিবাসীদের অন্নদানে করব তৃপ্ত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পরিত্রাণের বসনে তার পুরোহিত বৃন্দকে করব শোভিত, <br><span class="br-ind"><br><span class="indent">&nbsp;</span></span>তার ভক্তবৃন্দ হবে জয়োল্লাসে মুখর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেখানে আমি প্রতিষ্ঠিত করব দাউদকুলের মহিমা, <br><span class="br-ind"><br><span class="indent">&nbsp;</span></span>আমার অভিষিক্তের জন্য সেই কুলে আমি জ্বেলে দেব এক দীপ।<sup class="fnm"><a name="fnm4" href="#fn4">4</a></sup> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>উজ্জ্বল কিরীটে শোভিত হবে তার শির, <br><span class="br-ind"><br><span class="indent">&nbsp;</span></span>কিন্তু তার শত্রুদের আমি করব লজ্জায় অবনত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বেথলেহেমে।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:140 6:41-42'><!--endraw 1-->২ বংশা 6:41-42<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:100 7:12-16'><!--endraw 1-->২ শমু 7:12-16<!--raw 1 bo --></a><!--endraw 1-->; <!--raw 1 bo --><a href='B:130 17:11-14'><!--endraw 1-->১ বংশা 17:11-14<!--raw 1 bo --></a><!--endraw 1-->; <!--raw 1 bo --><a href='B:230 89:3-4'><!--endraw 1-->গীত 89:3-4<!--raw 1 bo --></a><!--endraw 1-->; <!--raw 1 bo --><a href='B:510 2:30'><!--endraw 1-->প্রেরিত 2:30<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:110 11:36'><!--endraw 1-->১ রাজা 11:36<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>