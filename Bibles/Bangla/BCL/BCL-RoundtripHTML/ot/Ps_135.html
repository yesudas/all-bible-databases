<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রশংসা গীতি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরের প্রশংসা কর তোমরা প্রশংসা কর তাঁর নামের, <span class="br-p"><br><br></span>হে প্রভু পরমেশ্বরের সেবকবৃন্দ, মুখরিত হও তাঁর প্রশংসায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা যারা পরিচর্যা কর প্রভুর মন্দিরে পরিচর্যা কর <br><span class="br-ind"><br><span class="indent">&nbsp;</span></span>আমাদের ঈশ্বরের মন্দির প্রাঙ্গণে, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রভু পরমেশ্বরের প্রশস্তি কর তোমরা, মঙ্গলময় তিনি, <br><span class="br-ind"><br><span class="indent">&nbsp;</span></span>তিনি দয়াময় তাঁর গুণগান গাও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভু পরমেশ্বর আপন উদ্দেশ্য সাধনে গ্রহণ করেছেন ইসরায়েলকে, <br><span class="br-ind"><br><span class="indent">&nbsp;</span></span>মনোনীত করেছেন যাকোবকে আপন প্রজারূপে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি জানি, সুমহান আমাদের আরাধ্য প্রভু পরমেশ্বর <br><span class="br-ind"><br><span class="indent">&nbsp;</span></span>সকল দেবতার ঊর্ধ্বে তিনি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>স্বর্গ ও মর্ত্যে, সাগরে ও গভীর পাতালে সর্বত্র <br><span class="br-ind"><br><span class="indent">&nbsp;</span></span>প্রভুই আপন ইচ্ছা অনুযায়ী কাজ করে যান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনিই পৃথিবীর প্রান্তদেশে পুঞ্জীভূত করেন মেঘরাশি, <br><span class="br-ind"><br><span class="indent">&nbsp;</span></span>সেই মেঘপুঞ্জকে বিদীর্ণ করে করেন বর্ষণদান, <br><span class="br-ind"><br><span class="indent">&nbsp;</span></span>প্রবাহিত করেন বায়ু নিজ ভাণ্ডার থেকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনিই মিশর দেশে মনুষ্য <br><span class="br-ind"><br><span class="indent">&nbsp;</span></span>ও পশুকুলের প্রথম সন্তানদের বিনাশ করেছিলেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনিই তোমার মাঝে হে মিশর সাধন করেছিলেন বহু অলৌকিক কার্য, <br><span class="br-ind"><br><span class="indent">&nbsp;</span></span>দেখিয়েছিলেন কত নিদর্শন ফারাও ও তাঁর অনুচরদের বিরুদ্ধে, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অনেক জাতিকে তিনি আঘাত করেছিলেন, <br><span class="br-ind"><br><span class="indent">&nbsp;</span></span>বধ করেছিলেন পরাক্রান্ত নৃপতিদের। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইমোরীদের রাজা সীহোনকে বাশানের রাজা ওগ্‌কে <br><span class="br-ind"><br><span class="indent">&nbsp;</span></span>এবং কনানের সমস্ত রাজাকে করেছিলেন বধ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের দেশ তিনি উত্তরাধিকার স্বরূপ বণ্টন করলেন, <br><span class="br-ind"><br><span class="indent">&nbsp;</span></span>আপন প্রজা ইসরায়েলকে দিলেন ভূমির স্বত্বাধিকার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তোমার নাম অনন্তকাল স্থায়ী, <br><span class="br-ind"><br><span class="indent">&nbsp;</span></span>যুগে যুগে সঞ্চারী তোমার গৌরব! <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রভু পরমেশ্বর তাঁর প্রজাদের রক্ষা করবেন, <br><span class="br-ind"><br><span class="indent">&nbsp;</span></span>তাঁর সেবকদের প্রতি হবে সদয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সোনা ও রূপো দিয়ে মানুষের হাতে গড়া <br><span class="br-ind"><br><span class="indent">&nbsp;</span></span>অন্যান্য জাতির প্রতিমা, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মুখ আছে তবু এরা পারে না বলতে কথা, <br><span class="br-ind"><br><span class="indent">&nbsp;</span></span>চোখ আছে তবু দেখতে পায় না এরা, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কান থাকতেও পায় না এরা শুনতে, <br><span class="br-ind"><br><span class="indent">&nbsp;</span></span>নেই তাদের প্রাণের স্পন্দন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের নির্মাতা ও উপাসক–— <br><span class="br-ind"><br><span class="indent">&nbsp;</span></span>সকলেরই দশা হবে ঐ প্রতিমাগুলির মত।<sup class="fnm"><a name="fnm1" href="#fn1">1</a></sup> <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ইসরায়েলকুল, প্রভু পরমেশ্বরের ধন্যবাদ কর, <br><span class="br-ind"><br><span class="indent">&nbsp;</span></span>হে হারোণকুল, ধন্যবাদ কর তাঁর। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে লেবির বংশধরগণ, প্রভুর ধন্যবাদ কর, <br><span class="br-ind"><br><span class="indent">&nbsp;</span></span>প্রভুকে যারা সম্ভ্রম কর, ধন্যবাদ কর তাঁর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ধন্য হোন প্রভু, <br><span class="br-ind"><br><span class="indent">&nbsp;</span></span>সিয়োন মুখরিত হোক প্রভু পরমেশ্বরের জয়গানে, <span class="br-p"><br><br></span>জেরুশালেমে যাঁর নিত্য বসতি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 115:4-8'><!--endraw 1-->গীত 115:4-8<!--raw 1 bo --></a><!--endraw 1-->; <!--raw 1 bo --><a href='B:730 9:20'><!--endraw 1-->প্রকা 9:20<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>