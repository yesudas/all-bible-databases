<html><head>
<meta http-equiv="Content-Type" content="text/html;charset=utf-8" />
<title>Ps 138 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 138);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_136.html">136</a> <a href="Ps_137.html">137</a> <b>138</b> <a href="Ps_139.html">139</a> <a href="Ps_140.html">140</a> ... <a href="Ps_150.html">150</a> </div><hr>
<h1>Ps 138</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কৃতজ্ঞ ভক্তের বন্দনা</h2><h2>দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সারা অন্তর দিয়ে আমি করব তোমার স্তব, <br><span class="br-ind"><br><span class="indent">&nbsp;</span></span>দেবগণের সাক্ষাতে আমি গাইব তোমার স্তুতিগান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার পবিত্র মন্দিরের উদ্দেশে <br><span class="br-ind"><br><span class="indent">&nbsp;</span></span>আমি করব প্রণিপাত অবিচল তোমার প্রেম ও সত্যনিষ্ঠার জন্য <br><span class="br-ind"><br><span class="indent">&nbsp;</span></span>আমি তোমার নামের করব প্রশস্তি। <br><span class="br-ind"><br><span class="indent">&nbsp;</span></span>সবার উপরে তুমি মহিমান্বিত করেছ তোমার নাম ও তোমার অনুশাসন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেদিন আমি ডেকেছি তোমায়, <br><span class="br-ind"><br><span class="indent">&nbsp;</span></span>তুমি দিয়েছ সাড়া আমার প্রাণে শক্তি দিয়ে তুমি আমায় করেছ শক্তিমান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে প্রভু পরমেশ্বর পৃথিবীর সমস্ত রাজা করবে তোমার প্রশস্তি, <br><span class="br-ind"><br><span class="indent">&nbsp;</span></span>তারা শুনেছে তোমার মুখনিঃসৃত বাণী। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা প্রভু পরমেশ্বরের অপূর্ব কর্মধারার প্রশস্তি গাইবে, <br><span class="br-ind"><br><span class="indent">&nbsp;</span></span>গাইবে প্রভুর গৌরব গান। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদিও প্রভু ঊর্ধ্বে সমাসীন, <br><span class="br-ind"><br><span class="indent">&nbsp;</span></span>তবুও তাঁর কৃপা দৃষ্টি রয়েছে অবনতের প্রতি, <br><span class="br-ind"><br><span class="indent">&nbsp;</span></span>গর্বোদ্ধত তোমার কাছে নিজেকে পারে না লুকাতে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যখন আমি সঙ্কটের আবর্তে বিপর্যস্ত হই, <br><span class="br-ind"><br><span class="indent">&nbsp;</span></span>তুমিই বাঁচাও আমার প্রাণ, <br><span class="br-ind"><br><span class="indent">&nbsp;</span></span>আমার ক্রুদ্ধ শত্রুদের বিরুদ্ধে তুমি প্রসারণ কর তোমার হাত, <br><span class="br-ind"><br><span class="indent">&nbsp;</span></span>নিজ পরাক্রমে আমাকে কর উদ্ধার। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রভু পরমেশ্বর তাঁর উদ্দেশ্য সফল করবেন আমার জীবনে। <br><span class="br-ind"><br><span class="indent">&nbsp;</span></span>হে প্রভু, শাশ্বত তোমার অপার করুণা <br><span class="br-ind"><br><span class="indent">&nbsp;</span></span>তোমার কীর্তিকে তুমি করো না পরিত্যাগ।<br></div>
</div>
<!-- PARSED ABOVE; EDITING MAY BREAK PARSER -->
</body></html>