<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অন্তর্যামী ঈশ্বরের সস্নেহ দৃষ্টি</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে: দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, তুমি আমায় পরীক্ষা করেছ, <br><span class="br-ind"><br><span class="indent">&nbsp;</span></span>জেনেছ আমায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কখন আমি বসি, কখনই বা উঠি, সবই জান তুমি, <br><span class="br-ind"><br><span class="indent">&nbsp;</span></span>দূর থেকেই তুমি বুঝতে পার আমার সঙ্কল্প। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার চলার পথ ও বিশ্রামের স্থান তুমি অনুসন্ধান করে থাক, <br><span class="br-ind"><br><span class="indent">&nbsp;</span></span>তুমি লক্ষ্য কর আমার সকল গতিবিধি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার জিহ্বা কোন কথা উচ্চারণ করার আগেই <br><span class="br-ind"><br><span class="indent">&nbsp;</span></span>হে প্রভু পরমেশ্বর সবই জান তুমি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার সম্মুখে ও পশ্চাতে চারিদিকে তুমি রেখেছ ঘিরে, <br><span class="br-ind"><br><span class="indent">&nbsp;</span></span>তোমার মহাশক্তি রক্ষা করে আমায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার এই জ্ঞান আমার কাছে পরমাশ্চর্য, <br><span class="br-ind"><br><span class="indent">&nbsp;</span></span>অনেক ঊর্ধ্বস্তরের, আমার বোধের অগম্য। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এমন কোথায় আমি যাব যেখানে তুমি নেই? <br><span class="br-ind"><br><span class="indent">&nbsp;</span></span>তোমার সম্মুখ থেকে কোথায় পালাব আমি? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদি স্বর্গে আরোহণ করি, সেখানে তুমি, <br><span class="br-ind"><br><span class="indent">&nbsp;</span></span>যদি পাতালে শয্যা পাতি, সেখানেও তুমি, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি ঊষার পাখায় ভর করে চলে যাই উদয়াচলের প্রান্তে, <br><span class="br-ind"><br><span class="indent">&nbsp;</span></span>যদি সাগরের পারে অস্তাচলে গিয়ে বাঁধি ঘর, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেখানেও তোমারই হাত আমায় করবে চালনা, <br><span class="br-ind"><br><span class="indent">&nbsp;</span></span>তোমারই ডান হাত রাখবে আমায় ধরে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি বলি, আঁধার ঘিরে রাখুক আমায় <br><span class="br-ind"><br><span class="indent">&nbsp;</span></span>নেমে আসুক রাত আমার চারিদিকে, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তবু আঁধার তোমার কাছে আঁধার নয়, <br><span class="br-ind"><br><span class="indent">&nbsp;</span></span>দিনের মতই রাত আলোময় রাত ও দিন সমান তোমার কাছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমিই রচনা করেছ আমার এই দেহ-মন, <br><span class="br-ind"><br><span class="indent">&nbsp;</span></span>মাতৃ জঠরে গঠন করেছ আমায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তোমার স্তব গান করি তুমি ভয়াল সুন্দর, অপরূপ তুমি। <br><span class="br-ind"><br><span class="indent">&nbsp;</span></span>পরমাশ্চর্য তোমার কীর্তিকলাপ, <br><span class="br-ind"><br><span class="indent">&nbsp;</span></span>তুমি জান আমার অণু-পরমাণু। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখন আমি সংগোপনে গঠিত হচ্ছিলাম, <br><span class="br-ind"><br><span class="indent">&nbsp;</span></span>মাতার গর্ভে নির্মিত হচ্ছিলাম সুকৌশলে, <br><span class="br-ind"><br><span class="indent">&nbsp;</span></span>তখনও আমার গঠন তোমার ছিল না অগোচর। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি দেখেছ আমার অগঠিত ভ্রূণরূপ, <br><span class="br-ind"><br><span class="indent">&nbsp;</span></span>আমার জীবনের নিরূপিত দিনগুলি যখন হয়নি শুরু <br><span class="br-ind"><br><span class="indent">&nbsp;</span></span>তখন আমায় আয়ুর প্রতিদিনের বিবরণ লেখা ছিল তোমার পুস্তকে।<sup class="fnm"><a name="fnm1" href="#fn1">1</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বর, তোমার সমস্ত পরিকল্পনা কত রহস্যময়, <br><span class="br-ind"><br><span class="indent">&nbsp;</span></span>কী দুর্জ্ঞেয় আমার কাছে, কী বিপুল তাদের সমষ্টি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি গণনা করতে যাই, দেখি, তার সংখ্যা বালুকারাশির চেয়েও বেশী। <br><span class="br-ind"><br><span class="indent">&nbsp;</span></span>আমি যখন জেগে উঠি তখনও তোমার কাছেই থাকি। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বর, দুর্জনদের যদি তুমি বিনাশ করতে, <br><span class="br-ind"><br><span class="indent">&nbsp;</span></span>তাহলে আমি নিষ্কৃতি পেতাম ঐ রক্তলোলুপদের হাত থেকে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ঈর্ষাভরে ওরা তোমার নিন্দা করে, <br><span class="br-ind"><br><span class="indent">&nbsp;</span></span>ওরা বৃথাই মাথা তোলে তোমার বিরুদ্ধে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে প্রভু পরমেশ্বর যারা বিদ্বেষ করে তোমায়, আমি ঘৃণা করি তাদের! <br><span class="br-ind"><br><span class="indent">&nbsp;</span></span>তোমার বিরুদ্ধাচরণ করে যারা, তাদের প্রতি আমার চরম অবজ্ঞা! <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাদের ঘৃণা করি আমি, <br><span class="br-ind"><br><span class="indent">&nbsp;</span></span>শত্রু বলেই গণ্য করি তাদের। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে ঈশ্বর, আমাকে অনুসন্ধান করে দেখ, <br><span class="br-ind"><br><span class="indent">&nbsp;</span></span>জ্ঞাত হও আমার অন্তরের কথা আমাকে পরীক্ষা কর, অবগত হও আমার চিন্তাধারা। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দেখ, কুপথে আমি চলেছি কি না, <br><span class="br-ind"><br><span class="indent">&nbsp;</span></span>চালাও আমায় তোমার শাশ্বত পথে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এই পদের হিব্রু অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>