<html><head>
<meta http-equiv="Content-Type" content="text/html;charset=utf-8" />
<title>Ps 140 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 140);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_138.html">138</a> <a href="Ps_139.html">139</a> <b>140</b> <a href="Ps_141.html">141</a> <a href="Ps_142.html">142</a> ... <a href="Ps_150.html">150</a> </div><hr>
<h1>Ps 140</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুরক্ষার জন্য ভক্তের প্রার্থনা</h2><h2>সঙ্গীত পরিচালকের উদ্দেশে। দাউদের সংকলন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর উদ্ধার কর আমায় দুর্জনদের কবল থেকে, <br><span class="br-ind"><br><span class="indent">&nbsp;</span></span>হিংস্র লোকদের হাত থেকে রক্ষা কর আমায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ওরা মনে মনে অনিষ্টের পরিকল্পনা করে, <br><span class="br-ind"><br><span class="indent">&nbsp;</span></span>প্রতিদিন সংঘর্ষের প্ররোচনা দেয়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সর্পের জিহ্বার মত ওরা তীক্ষ্ণ করেছে নিজেদের রসনা <br><span class="br-ind"><br><span class="indent">&nbsp;</span></span>ওদের ওষ্ঠাধরে নিহিত রয়েছে কালসর্পের সুতীব্র হলাহল।<sup class="fnm"><a name="fnm1" href="#fn1">1</a></sup> সেলা <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে প্রভু, দুষ্টদের কবল থেকে আমাকে রক্ষা কর, <br><span class="br-ind"><br><span class="indent">&nbsp;</span></span>হিংস্র লোকদের হাত থেকে নিস্তার কর আমায়, <br><span class="br-ind"><br><span class="indent">&nbsp;</span></span>ওরা আমাকে পদস্খলিত করার চক্রান্ত করেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>উদ্ধত লোকেরা আমার জন্য গোপনে পেতেছে ফাঁদ, <br><span class="br-ind"><br><span class="indent">&nbsp;</span></span>সেখানে জাল বিছিয়েছে তারা, পথের ধারে রেখেছে মরণ পাশ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভুকে আমি বলেছি: তুমিই আমার ঈশ্বর, <br><span class="br-ind"><br><span class="indent">&nbsp;</span></span>হে প্রভু পরমেশ্বর মিনতি শোন আমার। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আরাধ্য প্রভু আমার আমার মহাশক্তিমান রক্ষক, <br><span class="br-ind"><br><span class="indent">&nbsp;</span></span>সংগ্রামের দিনে তুমি আচ্ছাদন করেছ আমার শির। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে প্রভু, পূর্ণ হতে দিও না তুমি দুষ্টের অভিলাষ, <br><span class="br-ind"><br><span class="indent">&nbsp;</span></span>সফল হতে দিও না তার চক্রান্ত। সেলা <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার উপরে বিজয়ী হতে দিও না আমার শত্রুদের, <br><span class="br-ind"><br><span class="indent">&nbsp;</span></span>আমার বিরুদ্ধে ওদের ষড়যন্ত্রের ওরাই হোক শিকার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ওদের উপর বর্ষিত হোক জ্বলন্ত অঙ্গাররাশি, ওরা নিক্ষিপ্ত হোক গহ্বরে, আর যেন উঠতে না পারে তারা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>নিন্দুক প্রতিষ্ঠা পাবে না দেশে, <br><span class="br-ind"><br><span class="indent">&nbsp;</span></span>অমঙ্গল গ্রাস করবে হিংস্র ব্যক্তিকে, সমূলে করবে বিনাশ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি জানি, প্রভু পরমেশ্বর দীনহীনের অভিযোগ নিষ্পত্তি করেন, <br><span class="br-ind"><br><span class="indent">&nbsp;</span></span>দরিদ্রের পক্ষে করেন ন্যায়বিচার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ধার্মিকেরা অবশ্যই তোমার নামের করবে গুণগান নিঃসংশয়ে, <br><span class="br-ind"><br><span class="indent">&nbsp;</span></span>ন্যায়নিষ্ঠেরা বাস করবে তোমারই সান্নিধ্যে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 3:13'><!--endraw 1-->রোমীয় 3:13<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>