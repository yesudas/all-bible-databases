<html><head>
<meta http-equiv="Content-Type" content="text/html;charset=utf-8" />
<title>Ps 148 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 148);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_146.html">146</a> <a href="Ps_147.html">147</a> <b>148</b> <a href="Ps_149.html">149</a> <a href="Ps_150.html">150</a> </div><hr>
<h1>Ps 148</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্বস্রষ্টা প্রভুর প্রশস্তি কর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরের প্রশংসা কর তোমরা! সমগ্র সৃষ্টি স্রষ্টার কর প্রশস্তি, <br><span class="br-ind"><br><span class="indent">&nbsp;</span></span>ঊর্ধ্বলোক থেকে কর তাঁর প্রশংসাকীর্তন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে প্রভুর দূতবৃন্দ, তাঁর প্রশস্তি কর, <br><span class="br-ind"><br><span class="indent">&nbsp;</span></span>হে প্রভুর বাহিনী, তাঁর প্রশস্তি কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সূর্য ও চন্দ্র, তাঁর প্রশস্তি কর, <br><span class="br-ind"><br><span class="indent">&nbsp;</span></span>হে জ্যোতিষ্মান তারকারাজি, তাঁর প্রশস্তি কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে ঊর্ধ্বতম স্বর্গলোক, <br><span class="br-ind"><br><span class="indent">&nbsp;</span></span>হে আকাশ মণ্ডলের ঊর্ধস্থ জলরাশি তাঁর প্রশস্তি কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সকলে প্রভুর নামের করুক প্রশস্তি, <br><span class="br-ind"><br><span class="indent">&nbsp;</span></span>তাঁরই আদেশে তারা হয়েছে সৃষ্ট। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি স্থাপন করেছেন তাদের চিরতরে, <br><span class="br-ind"><br><span class="indent">&nbsp;</span></span>করেছেন প্রবর্তন এক চিরস্থায়ী বিধি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মর্ত্যলোকে ধ্বনিত হোক প্রভুর প্রশস্তি <br><span class="br-ind"><br><span class="indent">&nbsp;</span></span>হে অতিকায় জলদানব ও অতল জলধি, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অগ্নি ও শিলা, তুষার ও কুয়াশা <br><span class="br-ind"><br><span class="indent">&nbsp;</span></span>তাঁর আজ্ঞাবহ প্রচণ্ড ঝঞ্ঝা, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাহাড় ও পর্বতশ্রেণী <br><span class="br-ind"><br><span class="indent">&nbsp;</span></span>ফলদায়ক তরু ও সীডার বৃক্ষরাজি, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বন্য জন্তু ও গৃহপালিত পশুপাল, <br><span class="br-ind"><br><span class="indent">&nbsp;</span></span>সরীসৃপ ও উড্ডীয়মান বিহঙ্গ কুল, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে পৃথিবীর নৃপতিবৃন্দ ও সমস্ত জাতি <br><span class="br-ind"><br><span class="indent">&nbsp;</span></span>নেতৃবৃন্দ ও সমগ্র পৃথিবীর শাসককুল, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তরুণ ও তরুণী সমাজ <br><span class="br-ind"><br><span class="indent">&nbsp;</span></span>বৃদ্ধ ও শিশুগণ, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা সকলেই কর প্রভুর নামের প্রশস্তি, <br><span class="br-ind"><br><span class="indent">&nbsp;</span></span>কেননা একমাত্র তাঁরই নাম মহিমান্বিত, <br><span class="br-ind"><br><span class="indent">&nbsp;</span></span>স্বর্গ ও মর্ত্যের ঊর্ধ্বে প্রতিষ্ঠিত তাঁরই গৌরব। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাঁর প্রজাদের শক্তিবৃদ্ধি করেছেন তিনি, <br><span class="br-ind"><br><span class="indent">&nbsp;</span></span>তাঁর ভক্তবৃন্দের এবং ইসরায়েল কুলের যারা তাঁর অনুগত প্রজা, <br><span class="br-ind"><br><span class="indent">&nbsp;</span></span>তিনি তাদের গৌরবস্বরূপ। <span class="br-p"><br><br></span>প্রভু পরমেশ্বরের প্রশংসা কর তোমরা!<br></div>
</div>
<!-- PARSED ABOVE; EDITING MAY BREAK PARSER -->
</body></html>