<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুবিচারের আবেদন দাউদের ভজন প্রার্থনাগীতি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>শোন আমার কাতর আবেদন, সুবিচার কর তুমি। <br><span class="br-ind"><br><span class="indent">&nbsp;</span></span>এ নয় ছলনাময় কপট বিনতি, নিবেদন শোন আমার। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমারই সামনে হোক আমার বিচার, <br><span class="br-ind"><br><span class="indent">&nbsp;</span></span>ন্যায়ের প্রতি থাকুক তোমার দৃষ্টি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি আমার অন্তর, <br><span class="br-ind"><br><span class="indent">&nbsp;</span></span>নিশীথে করেছ নিরীক্ষণ, <br><span class="br-ind"><br><span class="indent">&nbsp;</span></span>বিশ্লেষণ করেছ আমায়, মন্দতা পাওনি কিছুই, <br><span class="br-ind"><br><span class="indent">&nbsp;</span></span>অনুচিত কথা বলেনি আমার মুখ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার বিধান আমি করেছি পালন, <br><span class="br-ind"><br><span class="indent">&nbsp;</span></span>হিংসার পথ করেছি পরিত্যাগ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি তোমারই পথে চলেছি সুদৃঢ় পদক্ষেপে, <br><span class="br-ind"><br><span class="indent">&nbsp;</span></span>চরণ আমার হয়নি বিচলিত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, আমি তোমাকেই ডাকি কারণ আমি জানি তুমি সাড়া দেবে আমার ডাকে। <br><span class="br-ind"><br><span class="indent">&nbsp;</span></span>কর্ণপাত কর আমার কথায়, শ্রবণ কর আমার নিবেদন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রকাশ কর তোমার অনন্য প্রেম, <br><span class="br-ind"><br><span class="indent">&nbsp;</span></span>কর উদ্ধার শত্রুর কবল থেকে তোমার শরণাগতদের। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নয়নের মণির মত সযত্নে রক্ষা কর আমায়, <br><span class="br-ind"><br><span class="indent">&nbsp;</span></span>লুকিয়ে রাখ প্রভু তোমার পক্ষচ্ছায়ায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>নিয়ে চল আমায় দুর্বৃত্তদের দৃষ্টির অন্তরালে, উদ্যত ওরা আমায় আক্রমণে, <br><span class="br-ind"><br><span class="indent">&nbsp;</span></span>ঘিরে ধরেছে আমায় হত্যাকারী শত্রুর দল উদ্ধার কর আমায় তাদের আবেষ্টনী থেকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অহঙ্কার রুদ্ধ করেছে ওদের হৃদয়ের দ্বার, <br><span class="br-ind"><br><span class="indent">&nbsp;</span></span>ওরা দম্ভভরে দম্ভের কথা বলে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার পদচিহ্ন অনুসরণ করে আমাকে ঘিরে ফেলেছে ওরা <br><span class="br-ind"><br><span class="indent">&nbsp;</span></span>আমায় ধরাশায়ী করার সঙ্কল্পে রয়েছে অটল। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ক্ষুধার্ত সিংহের মত ভয়ঙ্কর ওরা আড়ালে ওৎ পেতে থাকে দৃপ্ত কেশরীর মত। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর! জাগো প্রতিরোধ কর, উচ্ছেদ কর ওদের। <br><span class="br-ind"><br><span class="indent">&nbsp;</span></span>তোমার উদ্যত তরবারি রক্ষা করুক আমার প্রাণ দুর্বৃত্তের কবল থেকে! <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তুমি স্বয়ং এসে বাঁচাও আমার প্রাণ মানুষের হাত থেকে, <br><span class="br-ind"><br><span class="indent">&nbsp;</span></span>ঘোরতর বিষয়ী তারা, তুমি বাঁচাও আমার প্রাণ। <br><span class="br-ind"><br><span class="indent">&nbsp;</span></span>পূর্ণ হয়েছে তাদের এই জগতের সব কিছু চাওয়া পাওয়া, <br><span class="br-ind"><br><span class="indent">&nbsp;</span></span>তৃপ্ত ওদের সন্তানেরা। এমন কি ওরা উত্তরসূরীর জন্যও রেখে যায় তাদের সম্পদের বাকী অংশ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমি ন্যায়ের পথে থেকে দর্শন করব তোমার শ্রীমুখ, <br><span class="br-ind"><br><span class="indent">&nbsp;</span></span>ধন্য হব তোমার রূপের মাধুরীতে নিদ্রাভঙ্গে আমি যখন হব জাগ্রত।<br></div>
</div>
<!-- PARSED ABOVE; EDITING MAY BREAK PARSER -->
</body></html>