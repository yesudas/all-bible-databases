<html><head>
<meta http-equiv="Content-Type" content="text/html;charset=utf-8" />
<title>Ps 18 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 18);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_16.html">16</a> <a href="Ps_17.html">17</a> <b>18</b> <a href="Ps_19.html">19</a> <a href="Ps_20.html">20</a> ... <a href="Ps_150.html">150</a> </div><hr>
<h1>Ps 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের বিজয় সঙ্গীত</h2><h2>(<b>100 22:1-51</b>)</h2><h2>প্রভু পরমেশ্বরের সেবক দাউদের ভজন</h2><span class="vn">1</span> <span class="br-p"><br><br></span><b>(সঙ্গীত পরিচালকের জন্য)</b> <span class="br-p"><br><br></span>যেদিন প্রভু পরমেশ্বর শৌল ও অন্যান্য শত্রুদের হাত থেকে দাউদকে উদ্ধার করলেন সেদিন দাউদ প্রভুর উদ্দেশে এই গীত নিবেদন করেছিলেন। <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর তুমিই আমার শক্তির আধার, <br><span class="br-ind"><br><span class="indent">&nbsp;</span></span>তোমাকেই আমি ভালবাসি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভু পরমেশ্বরই আমার আশ্রয় দুর্গ, <br><span class="br-ind"><br><span class="indent">&nbsp;</span></span>আমার উদ্ধারকর্তা, আমার ঈশ্বর, <br><span class="br-ind"><br><span class="indent">&nbsp;</span></span>আমার সুদৃঢ় শৈল, আমি নিয়েছি তাঁরই শরণ তিনিই আমার ঢালস্বরূপ, <br><span class="br-ind"><br><span class="indent">&nbsp;</span></span>আমার পরিত্রাতা, নিরাপদ গিরি দুর্গ আমার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি যখনই তাঁকে করি আহ্বান, <br><span class="br-ind"><br><span class="indent">&nbsp;</span></span>তিনি উদ্ধার করেন আমায় শত্রুর হাত থেকে তিনিই স্তব ও স্তুতির যোগ্য, <br><span class="br-ind"><br><span class="indent">&nbsp;</span></span>তাঁকেই আমি করি নিবেদন আমার স্তুতি ও বন্দনা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মৃত্যুর বন্ধনে আমি ছিলাম আবদ্ধ, <br><span class="br-ind"><br><span class="indent">&nbsp;</span></span>হয়েছিলাম বিধ্বস্ত সর্বনাশের বন্যায়, <br><span class="br-ind"><br><span class="indent">&nbsp;</span></span>মৃত্যুর বিভীষিকা গ্রাস করেছিল আমায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাতালপুরীর রজ্জুতে আমি ছিলাম আবদ্ধ, <br><span class="br-ind"><br><span class="indent">&nbsp;</span></span>মরণের ফাঁদ পাতা ছিল আমার সম্মুখে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই সঙ্কটে আমি ডাকলাম প্রভু পরমেশ্বরকে, <br><span class="br-ind"><br><span class="indent">&nbsp;</span></span>আমার ঈশ্বরের কাছে জানালাম আর্তনিবেদন। <br><span class="br-ind"><br><span class="indent">&nbsp;</span></span>তাঁর মন্দির থেকে তিনি শুনলেন আমার রব, <br><span class="br-ind"><br><span class="indent">&nbsp;</span></span>আমার আর্তনাদ পৌঁছাল তাঁর শ্রবণে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন প্রজ্বলিত হল তাঁর ক্রোধ, <br><span class="br-ind"><br><span class="indent">&nbsp;</span></span>টলে উঠল পৃথিবী, হল কম্পমান, <br><span class="br-ind"><br><span class="indent">&nbsp;</span></span>বিচলিত হল পর্বতরাজির ভিত্তিমূল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর নাসারন্ধ্র থেকে উদ্গীর্ণ হল ধূম, <br><span class="br-ind"><br><span class="indent">&nbsp;</span></span>মুখ থেকে নির্গত হল সর্বগ্রাসী অগ্নিশিখা ও জ্বলন্ত অঙ্গাররাশি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আকাশমণ্ডল অবনত করে তিনি নেমে এলেন, <br><span class="br-ind"><br><span class="indent">&nbsp;</span></span>তাঁর পদতলে ছিল ঘোর অন্ধকার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>করূবপৃষ্ঠে আরোহণ করে তিনি হলেন উড্ডীন, <br><span class="br-ind"><br><span class="indent">&nbsp;</span></span>দুরন্ত ঝড়ের ডানায় ভর করে উড়ে এলেন তিনি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অন্ধকারের আবরণে নিজেকে করলেন আবৃত, <br><span class="br-ind"><br><span class="indent">&nbsp;</span></span>আকাশের ঘোর ঘনঘটায় ঘিরলো তাঁর শিবির। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর তেজদৃপ্ত মুখ থেকে নির্গত হল <br><span class="br-ind"><br><span class="indent">&nbsp;</span></span>শিলা ও জ্বলন্ত অঙ্গার রাশি, <br><span class="br-ind"><br><span class="indent">&nbsp;</span></span>ধাবিত হল মেঘপুঞ্জ ভেদ করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রভু পরমেশ্বর আকাশ থেকে করলেন বজ্রনাদ, <br><span class="br-ind"><br><span class="indent">&nbsp;</span></span>শিলাবৃষ্টি ও জ্বলন্ত অঙ্গার বর্ষণের শব্দের মাঝে ধ্বনিত হল পরাৎপরের কণ্ঠস্বর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>শর নিক্ষেপ করে তিনি তাদের করলেন ছিন্নভিন্ন, <br><span class="br-ind"><br><span class="indent">&nbsp;</span></span>অসংখ্য বিদ্যুৎচমকে তারা হল ছত্রভঙ্গ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>শত্রুদের প্রতি তোমার দৃপ্ত ক্রোধে, <br><span class="br-ind"><br><span class="indent">&nbsp;</span></span>হে প্রভু পরমেশ্বর, তোমার নাসারন্ধ্র থেকে নির্গত তপ্ত নিঃশ্বাসে <br><span class="br-ind"><br><span class="indent">&nbsp;</span></span>সাগরের মোহানা তখন হল উন্মুক্ত, <br><span class="br-ind"><br><span class="indent">&nbsp;</span></span>মর্ত্যভূমির ভিত্তি হল অনাবৃত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঊর্ধ্ব থেকে হস্ত বিস্তার করলেন তিনি ধারণ করলেন আমায়, <br><span class="br-ind"><br><span class="indent">&nbsp;</span></span>উদ্ধার করলেন অতল জলের মাঝ থেকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা ছিল আমার চেয়ে শক্তিমান, <br><span class="br-ind"><br><span class="indent">&nbsp;</span></span>তাই প্রবল প্রতিপক্ষের কবল থেকে, <br><span class="br-ind"><br><span class="indent">&nbsp;</span></span>আমার বিদ্বেষীদের গ্রাস থেকে রক্ষা করলেন তিনি আমায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বিপন্ন অবস্থায় তারা আমায় করল আক্রমণ <br><span class="br-ind"><br><span class="indent">&nbsp;</span></span>কিন্তু প্রভু পরমেশ্বর হলেন আমার সহায়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি আমায় মুক্ত করলেন বিপদ থেকে, <br><span class="br-ind"><br><span class="indent">&nbsp;</span></span>উদ্ধার করলেন আমায়, কারণ আমার উপর তিনি ছিলেন প্রসন্ন। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার সততা অনুসারেপ্রভু পরমেশ্বর পুরস্কৃত করলেন আমায়। <br><span class="br-ind"><br><span class="indent">&nbsp;</span></span>আমার হাত ছিল অমলিন তাই তিনি আমায় ধন্য করলেন আশীর্বাদে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ আমি তাঁরই নির্দেশিত পথে চলেছি, <br><span class="br-ind"><br><span class="indent">&nbsp;</span></span>মন্দের বশে আমার ঈশ্বরকে করিনি পরিত্যাগ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি পালন করেছি তাঁর সকল অনুশাসন। <br><span class="br-ind"><br><span class="indent">&nbsp;</span></span>লঙ্ঘন করিনি তাঁর নির্দেশমালা। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর দৃষ্টিতে আমি ছিলাম নিষ্কলঙ্ক, <br><span class="br-ind"><br><span class="indent">&nbsp;</span></span>নিবৃত্ত করেছিলাম নিজেকে কুকর্ম থেকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাই আমার সততা অনুসারে প্রভু পরমেশ্বর পুরস্কৃত করলেন আমায়। <br><span class="br-ind"><br><span class="indent">&nbsp;</span></span>কারণ তাঁর দৃষ্টিতে আমার হাত ছিল অমলিন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যারা তোমার অনুগত তাদের প্রতি তুমি চির বিশ্বস্ত, <br><span class="br-ind"><br><span class="indent">&nbsp;</span></span>সদাচরণ যারা করে, তাদের প্রতি তোমারও আচরণ যথাযোগ্য। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>শুদ্ধাচারীর কাছে তুমি প্রকাশ কর নিজের বিশুদ্ধতা, <br><span class="br-ind"><br><span class="indent">&nbsp;</span></span>কুটিলের প্রতি তুমি নির্মম। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দীন দরিদ্রকে তুমি কর উদ্ধার, <br><span class="br-ind"><br><span class="indent">&nbsp;</span></span>চূর্ণ কর দাম্ভিকের দম্ভ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমিই আমার প্রদীপ, <br><span class="br-ind"><br><span class="indent">&nbsp;</span></span>হে আমার আরাধ্য ঈশ্বর, <br><span class="br-ind"><br><span class="indent">&nbsp;</span></span>প্রভু পরমেশ্বর, <br><span class="br-ind"><br><span class="indent">&nbsp;</span></span>তুমি আলোকিত কর আমার অন্ধকার। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তুমি আমার সহায় হলে বিধ্বস্ত করতে পারি আমি সেনাবাহিনীকে, <br><span class="br-ind"><br><span class="indent">&nbsp;</span></span>আমার ঈশ্বরের সাহায্যে ভাঙ্গতে পারি আমি শত্রুর সব প্রতিরোধ। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তুমিই ঈশ্বর, সুমহান তোমার কীর্তিরাজি <br><span class="br-ind"><br><span class="indent">&nbsp;</span></span>অবিচল তুমি প্রতিশ্রুতি রক্ষায়, <br><span class="br-ind"><br><span class="indent">&nbsp;</span></span>শরণাগতকে তুমি আড়াল করে থাক ঢালের মত। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সর্বাধিপতি প্রভুই একমাত্র ঈশ্বর, <br><span class="br-ind"><br><span class="indent">&nbsp;</span></span>তিনিই আমাদের একমাত্র আশ্রয়। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>এই ঈশ্বরই আমাকে করেছেন পরাক্রান্ত, <br><span class="br-ind"><br><span class="indent">&nbsp;</span></span>আমার পথকে করেছেন নিরঙ্কুশ। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি হরিণীর মত ক্ষিপ্রগতি করেছেন আমার চরণযুগল, <br><span class="br-ind"><br><span class="indent">&nbsp;</span></span>নিরাপদ পর্বতশীর্ষে রেখেছন আমায়।<sup class="fnm"><a name="fnm1" href="#fn1">1</a></sup> <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি আমার এই হাত দুখানিকে শেখান রণকৌশল, <br><span class="br-ind"><br><span class="indent">&nbsp;</span></span>তাই আমার বাহুদ্বয় অনায়াসে নোয়াতে পারে তাম্রধনু। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তোমার দেওয়া পরিত্রাণ আমার ঢালস্বরূপ, <br><span class="br-ind"><br><span class="indent">&nbsp;</span></span>তোমার পরাক্রম আমাকে ধারণ করে রেখেছে, <br><span class="br-ind"><br><span class="indent">&nbsp;</span></span>তোমার মহানুভবতা আমাকে করেছে মহান। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তুমি প্রশস্ত করেছ আমার পথ, <br><span class="br-ind"><br><span class="indent">&nbsp;</span></span>তাই হয়নি স্খলিত আমার চরণ। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>আমি শত্রুদের পিছনে ধাবিত হয়ে ধরে ফেলি তাদের, <br><span class="br-ind"><br><span class="indent">&nbsp;</span></span>সংহার না করে আমি ফিরি না কখনও। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>আমি চূর্ণ করি তাদের, মাথা তুলে আর দাড়াতে পারে না তারা, <br><span class="br-ind"><br><span class="indent">&nbsp;</span></span>সকলেই হয় আমার পদানত। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>কারণ তুমিই বাহুবল দিয়েছ আমায়, দিয়েছ রণশক্তি, <br><span class="br-ind"><br><span class="indent">&nbsp;</span></span>আমার বিরোধীদের তুমি করেছ আমার অধীন। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তুমি আমার শত্রুপক্ষকে পলায়নে বাধ্য করে থাক, <br><span class="br-ind"><br><span class="indent">&nbsp;</span></span>যারা আমার বিদ্বেষী তাদের আমি করি নিশ্চহ্ন। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তারা সাহায্যের জন্য আর্তনাদ করে ওঠে, কিন্তু তাদের রক্ষা করার কেউ থাকে না। <br><span class="br-ind"><br><span class="indent">&nbsp;</span></span>তারা ডাকে প্রভু পরমেশ্বরকে কিন্তু তিনিও দেন না সাড়া। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>আমি চূর্ণ করি তাদের বাতাসের মুখে উড়ে যাওয়া তূষের মত। <br><span class="br-ind"><br><span class="indent">&nbsp;</span></span>পদানত করি পথের কাদার মত। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>আমার বিরুদ্ধাচারীদের হাত থেকে তুমি আমায় উদ্ধার করেছ নিযুক্ত করেছ আমায় জাতিবৃন্দের শাসকরূপে, <br><span class="br-ind"><br><span class="indent">&nbsp;</span></span>যাদের আমি চিনি না, তাদেরও করেছ আমার পদানত। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>আমার আদেশ শোনা মাত্রই তারা হয় আমার আজ্ঞাবহ, <br><span class="br-ind"><br><span class="indent">&nbsp;</span></span>সমস্ত জাতি নতিস্বীকার করে আমার সম্মুখে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তারা হীনবল হয়ে কম্পিত কলেবরে বার হয়ে আসে দুর্গ থেকে, <br><span class="br-ind"><br><span class="indent">&nbsp;</span></span>করে আত্মসমর্পণ আমার কাছে। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>ধন্য সনাতন প্রভু পরমেশ্বর, গিরি আশ্রয় আমার। <br><span class="br-ind"><br><span class="indent">&nbsp;</span></span>মহামহিম আমার পরিত্রাতা। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>তিনি সেই ঈশ্বর, যিনি আমার হয়ে গ্রহণ করেছেন প্রতিশোধ, <br><span class="br-ind"><br><span class="indent">&nbsp;</span></span>সকল জাতিকে দমন করে এনেছেন অধীনে আমার <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনিই উদ্ধার করেছেন আমায় শত্রুদের কবল থেকে, <br><span class="br-ind"><br><span class="indent">&nbsp;</span></span>বিজয়ী করেছেন বিরোধীদের উপরে, <br><span class="br-ind"><br><span class="indent">&nbsp;</span></span>দুর্বৃত্তদের হাত থেকে রক্ষা করেছেন আমায়। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তাই জাতিবৃন্দের মাঝে আমি গাইব তোমার কীর্তিগাথা <br><span class="br-ind"><br><span class="indent">&nbsp;</span></span>করব তোমার নামের জয়গান।<sup class="fnm"><a name="fnm2" href="#fn2">2</a></sup> <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তোমারই প্রসাদে রাজা হয় ভূষিত বিজয় গৌরবে। <br><span class="br-ind"><br><span class="indent">&nbsp;</span></span>তোমার অভিষিক্ত রাজা দাউদ এবং তাঁর কুলের সঙ্গে <br><span class="br-ind"><br><span class="indent">&nbsp;</span></span>বিচ্ছিন্ন হবে না তাঁর প্রেমের বন্ধন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:650 3:19'><!--endraw 1-->হিব্রু 3:19<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 15:9'><!--endraw 1-->রোমীয় 15:9<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>