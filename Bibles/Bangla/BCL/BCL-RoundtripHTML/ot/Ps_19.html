<html><head>
<meta http-equiv="Content-Type" content="text/html;charset=utf-8" />
<title>Ps 19 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 19);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_17.html">17</a> <a href="Ps_18.html">18</a> <b>19</b> <a href="Ps_20.html">20</a> <a href="Ps_21.html">21</a> ... <a href="Ps_150.html">150</a> </div><hr>
<h1>Ps 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সৃষ্টিকর্তার মহিমা কীর্তন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য</b> <span class="br-p"><br><br></span><span class="br-ind"><br><span class="indent">&nbsp;</span></span>আকাশমণ্ডল বর্ণনা করে ঈশ্বরের মহিমা, <br><span class="br-ind"><br><span class="indent">&nbsp;</span></span>মহাকাশ ঘোষণা করে তাঁর কীর্তি কাহিনী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দিবস দিবসের কাছে কথা কয়, <br><span class="br-ind"><br><span class="indent">&nbsp;</span></span>রজনী প্রকাশ করে জ্ঞান রজনীর কাছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শব্দ নেই, ভাষাও নেই, <br><span class="br-ind"><br><span class="indent">&nbsp;</span></span>শোনা যায় না তাদের কণ্ঠস্বর, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তবুও সারা জগতে ব্যাপ্ত তাদের সুর ও ছন্দ, <br><span class="br-ind"><br><span class="indent">&nbsp;</span></span>ছড়িয়ে পড়ে তাদের বাণী পৃথিবীর সকল প্রান্তে। <br><span class="br-ind"><br><span class="indent">&nbsp;</span></span>সেই অন্তরীক্ষে স্থাপন করেছেন তিনি দিবাকরের আবাস।<sup class="fnm"><a name="fnm1" href="#fn1">1</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভাতে বাসর থেকে বরের মত সে বেরিয়ে আসে, <br><span class="br-ind"><br><span class="indent">&nbsp;</span></span>ছুটে চলে আনন্দে বীরের মত আপন পথে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশের এক প্রান্ত থেকে তার যাত্রা শুরু হয়, <br><span class="br-ind"><br><span class="indent">&nbsp;</span></span>শেষ হয় অপর প্রান্তে। <br><span class="br-ind"><br><span class="indent">&nbsp;</span></span>বিশ্বসংসারের সব কিছুকেই স্পর্শ করে তার উত্তাপ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু পরমেশ্বরের বিধান অভ্রান্ত, <br><span class="br-ind"><br><span class="indent">&nbsp;</span></span>জীবনসঞ্চারী অব্যর্থ তাঁর অনুশাসন, <br><span class="br-ind"><br><span class="indent">&nbsp;</span></span>নির্বোধকে করে জ্ঞানবান। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পরমেশ্বরের অনুশাসন ন্যায়সঙ্গত, চিত্তকে করে আনন্দিত। <br><span class="br-ind"><br><span class="indent">&nbsp;</span></span>তাঁর অনুজ্ঞা সুস্পষ্ট, মনকে করে বুদ্ধিদীপ্ত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রভু পরমেশ্বরের সম্ভ্রম শ্রেয় ও শাশ্বত, <br><span class="br-ind"><br><span class="indent">&nbsp;</span></span>তাঁর অনুশাসন যথার্থ, সর্বাংশে ন্যায্য। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিশুদ্ধ স্বর্ণরাশির চেয়েও অধিক কাম্য, <br><span class="br-ind"><br><span class="indent">&nbsp;</span></span>মৌচাক থেকে ঝরে পড়া মধুর চেয়েও মধুরতর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার অনুশাসন সচেতন করে দেয় তোমার দাসকে <br><span class="br-ind"><br><span class="indent">&nbsp;</span></span>তোমার নির্দেশ যে করে পালন সে লাভ করে অমূল্য পুরস্কার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নিজের অজান্তে মানুষ যে ভুল করে, সে কি বোঝে সেই ভুলের কথা? <br><span class="br-ind"><br><span class="indent">&nbsp;</span></span>তুমি মার্জনা কর আমার সেই গোপন পাপ! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>স্পর্ধাজনিত পাপ থেকে আমাকে দূরে সরিয়ে রাখ, <br><span class="br-ind"><br><span class="indent">&nbsp;</span></span>তার বিন্দুমাত্র প্রভাবও যেন না পড়ে আমার উপর। <br><span class="br-ind"><br><span class="indent">&nbsp;</span></span>তা হলেই আমি হব নির্মল, <br><span class="br-ind"><br><span class="indent">&nbsp;</span></span>মুক্ত হব মহাপাপ থেকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার মুখের বাক্য, আমার চিত্তের ধ্যান, গ্রাহ্য হোক, <br><span class="br-ind"><br><span class="indent">&nbsp;</span></span>তোমার দৃষ্টিতে হে প্রভু পরমেশ্বর আমার শৈল, আমার মুক্তিদাতা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 10:18'><!--endraw 1-->রোমীয় 10:18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>