<html><head>
<meta http-equiv="Content-Type" content="text/html;charset=utf-8" />
<title>Ps 20 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 20);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_18.html">18</a> <a href="Ps_19.html">19</a> <b>20</b> <a href="Ps_21.html">21</a> <a href="Ps_22.html">22</a> ... <a href="Ps_150.html">150</a> </div><hr>
<h1>Ps 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সঙ্কট মোচনের আবেদন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে: পুরোহিতের আশীর্বচন</b> <span class="br-p"><br><br></span><span class="br-ind"><br><span class="indent">&nbsp;</span></span>সঙ্কটের দিনে প্রভু পরমেশ্বর, তোমার ডাকে সাড়া দেবেন, <br><span class="br-ind"><br><span class="indent">&nbsp;</span></span>যাকোবের ঈশ্বরের নামের মাহাত্ম্যে তুমি প্রতিষ্ঠিত হবে সবার উপরে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাঁর পুণ্য মন্দির থেকে তিনি সহায় হবেন তোমার, <br><span class="br-ind"><br><span class="indent">&nbsp;</span></span>সিয়োন থেকে তিনি জোগাবেন শক্তি তোমায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি স্মরণে রাখুন তোমার সকল নৈবেদ্য, <br><span class="br-ind"><br><span class="indent">&nbsp;</span></span>গ্রাহ্য করুন তোমার হোমবলি। সেলা <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি পূর্ণ করুন তোমার মনের বাসনা, <br><span class="br-ind"><br><span class="indent">&nbsp;</span></span>সফল করুন তোমার সকল পরিকল্পনা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমারই সাধিত মুক্তি দর্শনে, আমরা উচ্ছল হব আনন্দে, <br><span class="br-ind"><br><span class="indent">&nbsp;</span></span>আমাদের আরাধ্য ঈশ্বরের নামে আমরা উড়াব বিজয়কেতন। <br><span class="br-ind"><br><span class="indent">&nbsp;</span></span>পূর্ণ করুন প্রভু পরমেশ্বর তোমাদের সকল প্রার্থনা। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এখন আমি জানলাম যে প্রভু পরমেশ্বর উদ্ধার করবেন তাঁর অভিষিক্তজনকে, <br><span class="br-ind"><br><span class="indent">&nbsp;</span></span>তাঁর পুণ্য স্বর্গ থেকে তিনি সাড়া দেন তার ডাকে, <br><span class="br-ind"><br><span class="indent">&nbsp;</span></span>আপন পরাক্রমে তাকে ভূষিত করেন বিজয় গৌরবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অনেকে নির্ভর করে তাদের রথ সম্পদে <br><span class="br-ind"><br><span class="indent">&nbsp;</span></span>আবার অনেকে নির্ভর করে তাদের অশ্ববাহিনীতে, <br><span class="br-ind"><br><span class="indent">&nbsp;</span></span>কিন্তু আমাদের একমাত্র ভরসা আমাদের আরাধ্য প্রভু ঈশ্বর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কম্পিত হবে ওদের চরণ, পতন হবে ওদের, <br><span class="br-ind"><br><span class="indent">&nbsp;</span></span>কিন্তু আমরা হব সমুন্নত, থাকব অবিচল। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভু পরমেশ্বর, জয়মাল্যে ভূষিত কর তোমার রাজাকে, <br><span class="br-ind"><br><span class="indent">&nbsp;</span></span>যখন ডাকব তোমায়, সাড়া দিও আমাদের ডাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>