<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিজয় গীতি</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, তোমারই পরাক্রমে, পরাক্রান্ত রাজা আনন্দে বিভোর, <br><span class="br-ind"><br><span class="indent">&nbsp;</span></span>উল্লাসে অধীর, তুমি তাঁকে করেছ বিজয়ী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি পূর্ণ করেছ তাঁর মনোবাসনা <br><span class="br-ind"><br><span class="indent">&nbsp;</span></span>অগ্রাহ্য করনি তাঁর আবেদন। সেলা <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কল্যাণময় আশিস্‌ দিয়ে বরণ করেছ তাঁকে, <br><span class="br-ind"><br><span class="indent">&nbsp;</span></span>ভূষিত করেছ তুমি সুবর্ণমুকুটে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি জীবন ভিক্ষা করেছিলেন তোমার কাছে, <br><span class="br-ind"><br><span class="indent">&nbsp;</span></span>তুমি জীবন দিয়েছ তাঁকে দিয়েছ তাঁকে দীর্ঘ পরমায়ু। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমারই সাধিত বিজয়ে তাঁর মহাগৌরব, <br><span class="br-ind"><br><span class="indent">&nbsp;</span></span>শৌর্য ও সম্মানে তাঁকে করেছ ভূষিত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি ধন্য করেছ তাঁকে অনন্ত আশিসে <br><span class="br-ind"><br><span class="indent">&nbsp;</span></span>তোমার সঙ্গসুখে করেছ আনন্দিত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু পরমেশ্বরেই রাজা পূর্ণ নির্ভর <br><span class="br-ind"><br><span class="indent">&nbsp;</span></span>পরাৎপরের করুণায় তিনি থাকবেন অটল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাজার হাতেই বন্দী হবে রাজার শত্রুদল, <br><span class="br-ind"><br><span class="indent">&nbsp;</span></span>বিরোধীদের খুঁজে বের করবে তাঁর শক্তিমান হাত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার আবির্ভাবে নিক্ষিপ্ত হবে তারা জ্বলন্ত অগ্নিকুণ্ডে, <br><span class="br-ind"><br><span class="indent">&nbsp;</span></span>মহাক্রোধে প্রভু পরমেশ্বর ধ্বংস করবেন তাদের, <span class="br-p"><br><br></span>অগ্নি তাদের করবে গ্রাস। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি উচ্ছিন্ন করবে পৃথিবী থেকে তাদের সন্তানসন্ততি, <br><span class="br-ind"><br><span class="indent">&nbsp;</span></span>লোপ করবে তাদের বংশ মানবসমাজ থেকে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার বিরুদ্ধে ওদের কুমন্ত্রণা <br><span class="br-ind"><br><span class="indent">&nbsp;</span></span>সমস্ত চক্রান্ত ওদের কখনও হবে না সফল। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের দিকে তোমার উদ্যত ধনু <br><span class="br-ind"><br><span class="indent">&nbsp;</span></span>তাদের বাধ্য করবে পলায়নে। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আপন পরাক্রমে তুমি হও সমুন্নত, <br><span class="br-ind"><br><span class="indent">&nbsp;</span></span>গাইব আমরা তোমার বিক্রমের জয়গান।<br></div>
</div>
<!-- PARSED ABOVE; EDITING MAY BREAK PARSER -->
</body></html>