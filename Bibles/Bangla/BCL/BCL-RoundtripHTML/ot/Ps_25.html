<html><head>
<meta http-equiv="Content-Type" content="text/html;charset=utf-8" />
<title>Ps 25 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 25);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_23.html">23</a> <a href="Ps_24.html">24</a> <b>25</b> <a href="Ps_26.html">26</a> <a href="Ps_27.html">27</a> ... <a href="Ps_150.html">150</a> </div><hr>
<h1>Ps 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পথনির্দেশ ও সুরক্ষার জন্য প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>তোমার কাছেই করি আত্মনিবেদন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আমার ঈশ্বর, আমি নিয়েছি তোমারই শরণ। <br><span class="br-ind"><br><span class="indent">&nbsp;</span></span>লজ্জিত হতে দিও না আমায়, <br><span class="br-ind"><br><span class="indent">&nbsp;</span></span>আমার বিরোধীদের করতে দিও না উল্লাস। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা তোমার প্রতীক্ষায় থাকে লজ্জিত হবে না তারা, <br><span class="br-ind"><br><span class="indent">&nbsp;</span></span>লজ্জা পাবে তারাই যারা বিশ্বাস ভঙ্গ করে অকারণে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আমাকে জানাও তোমার পথ, <br><span class="br-ind"><br><span class="indent">&nbsp;</span></span>চলতে শিখাও আমাকে তোমারই পথে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার সত্যে আমাকে পরিচালিত কর, <br><span class="br-ind"><br><span class="indent">&nbsp;</span></span>দীক্ষা দাও আমায় তোমারই সত্যে, <br><span class="br-ind"><br><span class="indent">&nbsp;</span></span>কারণ তুমিই আমার ত্রাণেশ্বর আমি নিয়ত থাকি তোমারই প্রতীক্ষায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে প্রভু পরমেশ্বর, স্মরণ কর সেই অনাদিকালের করুণা তোমার, <br><span class="br-ind"><br><span class="indent">&nbsp;</span></span>স্মরণ কর সেই অবিচল প্রেম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার যৌবনের পাপ অপরাধ মনে রেখ না তুমি। <br><span class="br-ind"><br><span class="indent">&nbsp;</span></span>হে প্রভু পরমেশ্বর তোমার অবিচল প্রেম <br><span class="br-ind"><br><span class="indent">&nbsp;</span></span>ও মহাকরুণার গুণে স্মরণে রেখ আমায়। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রভু পরমেশ্বর মঙ্গলময় ও ন্যায়পরায়ণ, <br><span class="br-ind"><br><span class="indent">&nbsp;</span></span>তাই পাপীদের তিনি পথ দেখান। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা নম্রনত, তাদের পরিচালনা করেন তিনি ন্যায়ের পথে, <br><span class="br-ind"><br><span class="indent">&nbsp;</span></span>দেখিয়ে দেন তাদের গন্তব্য পথ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা রক্ষা করে তাঁর স্থাপিত সন্ধিচুক্তি, <br><span class="br-ind"><br><span class="indent">&nbsp;</span></span>পালন করে তাঁর অনুশাসন তাদের পথ প্রভুরই অবিচল প্রেম ও সত্যের পথ। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে প্রভু পরমেশ্বর তোমার মহিমার গুণে ক্ষমা কর আমার যত দোষ, <br><span class="br-ind"><br><span class="indent">&nbsp;</span></span>গুরুতর অপরাধ যত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রভু পরমেশ্বর তাদেরই দেন পথের নির্দেশ <br><span class="br-ind"><br><span class="indent">&nbsp;</span></span>যারা সম্ভ্রম করে তাঁকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি করবেন তাদের শ্রীবৃদ্ধি, <br><span class="br-ind"><br><span class="indent">&nbsp;</span></span>তার উত্তরপুরুষ লাভ করবে দেশের অধিকার। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা তাঁর ইচ্ছা পালন করে তারাই তাঁর অন্তরঙ্গ, <br><span class="br-ind"><br><span class="indent">&nbsp;</span></span>তাদেরই সঙ্গে স্থাপন করবেন তিনি তাঁর সেই সন্ধিচুক্তি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সতত প্রভুর দিকে নিবদ্ধ আমার এ দুটি নয়ন, <br><span class="br-ind"><br><span class="indent">&nbsp;</span></span>তিনিই বিপদ থেকে রক্ষা করেন আমায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আমার দিকে ফিরে চাও, <br><span class="br-ind"><br><span class="indent">&nbsp;</span></span>কৃপা কর আমায়, বড়ই দুঃখী আমি, নিঃসঙ্গ, নিরুপায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুঃসহ আমার মর্ম বেদনা, <br><span class="br-ind"><br><span class="indent">&nbsp;</span></span>রক্ষা কর আমায় নিদারুণ এ যন্ত্রণা থেকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চেয়ে দেখ আমার ক্লেশ ও নির্যাতনের দিকে, <br><span class="br-ind"><br><span class="indent">&nbsp;</span></span>মার্জনা কর আমার সকল পাপ। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অসংখ্য শত্রু আমার চারিদিকে, <br><span class="br-ind"><br><span class="indent">&nbsp;</span></span>ওরা ঘৃণা করে আমায় হিস্র বিদ্বেষে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>রক্ষা কর আমার জীবন, <br><span class="br-ind"><br><span class="indent">&nbsp;</span></span>উদ্ধার কর আমায়, আমি তোমারই শরণাগত, <br><span class="br-ind"><br><span class="indent">&nbsp;</span></span>লজ্জিত হতে দিও না, আমায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সততা ও ন্যায়নিষ্ঠা রক্ষা করুক আমায় <br><span class="br-ind"><br><span class="indent">&nbsp;</span></span>আমি রয়েছি তোমারই প্রতীক্ষায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে ঈশ্বর, রক্ষা কর, <br><span class="br-ind"><br><span class="indent">&nbsp;</span></span>উদ্ধার কর ইসরায়েলকে সকল সঙ্কট থেকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>