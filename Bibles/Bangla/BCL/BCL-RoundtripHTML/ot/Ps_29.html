<html><head>
<meta http-equiv="Content-Type" content="text/html;charset=utf-8" />
<title>Ps 29 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 29);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_27.html">27</a> <a href="Ps_28.html">28</a> <b>29</b> <a href="Ps_30.html">30</a> <a href="Ps_31.html">31</a> ... <a href="Ps_150.html">150</a> </div><hr>
<h1>Ps 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরের মহাপরাক্রমের প্রকাশ</h2><h2>দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে দিব্যলোকবাসীগণ, তোমরা প্রভুর স্তব গান কর, <br><span class="br-ind"><br><span class="indent">&nbsp;</span></span>বর্ণনা কর তাঁর মহিমা ও পরাক্রম। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>গাও তাঁর নামের মাহাত্ম্য, <br><span class="br-ind"><br><span class="indent">&nbsp;</span></span>আভূমি প্রণত হও তাঁর মহান প্রকাশে।<sup class="fnm"><a name="fnm1" href="#fn1">1</a></sup><sup class="fnm"><a name="fnm2" href="#fn2">2</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সমুদ্র কল্লোলে ধ্বনিত প্রভুর মহানাদ, <br><span class="br-ind"><br><span class="indent">&nbsp;</span></span>বজ্রধ্বনি করেন মহামহিম ঈশ্বর, <br><span class="br-ind"><br><span class="indent">&nbsp;</span></span>তরঙ্গ ভঙ্গে জাগে তাঁর মেঘমন্দ্র স্বর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভুর নিনাদ অসীম শক্তিশালী, <br><span class="br-ind"><br><span class="indent">&nbsp;</span></span>মহিমাময় তাঁর নির্ঘোষ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভুর তর্জনে ভেঙ্গে পড়ে দেবদারু বৃক্ষ, <br><span class="br-ind"><br><span class="indent">&nbsp;</span></span>বিধ্বস্ত হয় লেবাননের দেবদারু বন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁর মহাগর্জনে গোবৎসের মত কেঁপে ওঠে গিরি লেবানন, <br><span class="br-ind"><br><span class="indent">&nbsp;</span></span>লাফায় শিশুবৃষের মত হার্মোন পর্বত। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভুর মহা নির্ঘোষে বিচ্ছুরিত হয় অগ্নিশিখা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর করাল নিনানে কেঁপে ওঠে মরুপ্রান্তর, <br><span class="br-ind"><br><span class="indent">&nbsp;</span></span>কাদের-এর প্রান্তর হয় প্রকম্পিত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রভুর ভীম গর্জনে ভীত হরিণীরা অকালে করে প্রসব, <br><span class="br-ind"><br><span class="indent">&nbsp;</span></span>ঝরে যায় অরণ্যের পত্ররাশি, <br><span class="br-ind"><br><span class="indent">&nbsp;</span></span>মন্দিরে সকলে করে তাঁর ভয়ালরূপের বন্দনা গান। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অনন্ত জলরাশির উপরে প্রভু সমাসীম, <br><span class="br-ind"><br><span class="indent">&nbsp;</span></span>শাশ্বত সম্রাটরূপে তাঁরই অধিষ্ঠান। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু আপন প্রজাদের শক্তির উৎস, <br><span class="br-ind"><br><span class="indent">&nbsp;</span></span>তাঁর মহাশান্তি দানে প্রজাদের করেন আশীর্বাদ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 96:7-9'><!--endraw 1-->গীত 96:7-9<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু অস্পষ্ট। সম্ভাব্য পাঠ: শুচি বসনে অথবা সুরম্য মন্দিরে।</div>
</div>
<!-- PARSED ABOVE; EDITING MAY BREAK PARSER -->
</body></html>