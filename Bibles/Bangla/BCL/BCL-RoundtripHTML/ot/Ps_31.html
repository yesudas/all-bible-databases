<html><head>
<meta http-equiv="Content-Type" content="text/html;charset=utf-8" />
<title>Ps 31 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 31);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_29.html">29</a> <a href="Ps_30.html">30</a> <b>31</b> <a href="Ps_32.html">32</a> <a href="Ps_33.html">33</a> ... <a href="Ps_150.html">150</a> </div><hr>
<h1>Ps 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সঙ্কটকালে শরণাগতের আর্ত মিনতি</h2><h2>দাউদের ভজন</h2><span class="vn">1</span> <span class="br-p"><br><br></span><b>(সঙ্গীত পরিচালকের জন্য।)</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, আমি নিয়েছি তোমারই শরণ। <br><span class="br-ind"><br><span class="indent">&nbsp;</span></span>লজ্জিত হতে দিও না আমায়, <br><span class="br-ind"><br><span class="indent">&nbsp;</span></span>তুমি ধর্মময়, <br><span class="br-ind"><br><span class="indent">&nbsp;</span></span>আমায় তুমি রক্ষা কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার আবেদন শোন, বাঁচাও আমায়, করো না বিলম্ব। <br><span class="br-ind"><br><span class="indent">&nbsp;</span></span>তুমি হও আমার পরম আশ্রয়, <br><span class="br-ind"><br><span class="indent">&nbsp;</span></span>হও আমার পরিত্রাণের সুদৃঢ় দুর্গ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ তুমিই আমার আশ্রয়গিরি, তুমিই দুর্গ আমার, <br><span class="br-ind"><br><span class="indent">&nbsp;</span></span>তোমার নামের মাহাত্ম্যে আমায় পথ দেখাও, চালনা কর আমায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার জন্য বিছানো গোপন ফাঁদ থেকে আমাকে উদ্ধার কর, <br><span class="br-ind"><br><span class="indent">&nbsp;</span></span>রক্ষা কর আমায়, তুমি যে আশ্রয়দাতা আমার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমারই হাতে আমি সঁপেছি আমার প্রাণ, <br><span class="br-ind"><br><span class="indent">&nbsp;</span></span>সত্যময় তুমি হে প্রভু ঈশ্বর, <br><span class="br-ind"><br><span class="indent">&nbsp;</span></span>তুমিই আমায় করেছ উদ্ধার।<sup class="fnm"><a name="fnm1" href="#fn1">1</a></sup> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অলীক বস্তুর উপাসনা করে যারা তাদের ঘৃণা কর তুমি, <br><span class="br-ind"><br><span class="indent">&nbsp;</span></span>কিন্তু আমি করি নির্ভর তোমারই উপর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার অবিচল প্রেমেই আমার পরম আনন্দ আর অসীম উল্লাস, <br><span class="br-ind"><br><span class="indent">&nbsp;</span></span>তুমি দেখেছ আমার সমূহ বিপদ সঙ্কটে আমায় করেছ রক্ষা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শত্রুর হাতে তুমি দাওনি আমায় তুলে, <br><span class="br-ind"><br><span class="indent">&nbsp;</span></span>প্রশস্ত অঙ্গণে আমার চরণে দিয়েছ স্বচ্ছন্দ গতি অবারিত পথে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভু পরমেশ্বর, বিপন্ন আমি, <br><span class="br-ind"><br><span class="indent">&nbsp;</span></span>কৃপা কর আমার প্রতি। <br><span class="br-ind"><br><span class="indent">&nbsp;</span></span>দুঃখ দহনে জীর্ণ এ দেহমন, <br><span class="br-ind"><br><span class="indent">&nbsp;</span></span>দৃষ্টি হয়েছে ক্ষীণ অবিরল অশ্রুপাতে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুঃখেই গেল সারাটি জীবন আমার, <br><span class="br-ind"><br><span class="indent">&nbsp;</span></span>দীর্ঘশ্বাসে ফুরাল আমার আয়ু। <br><span class="br-ind"><br><span class="indent">&nbsp;</span></span>দুর্দশায় শক্তি হয়েছে নিঃশেষিত <br><span class="br-ind"><br><span class="indent">&nbsp;</span></span>অস্থি হয়েছে ক্ষীণ। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শত্রুর উপহাসের পাত্র আমি, <br><span class="br-ind"><br><span class="indent">&nbsp;</span></span>প্রতিবেশীর কাছে বিভীষিকা, <br><span class="br-ind"><br><span class="indent">&nbsp;</span></span>পরিচিতজনের সন্ত্রাস আমি, <br><span class="br-ind"><br><span class="indent">&nbsp;</span></span>সকলে পালায় ত্রাসে আমায় দেখে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মৃতজনের মতই আমি হয়েছি বিস্মৃত, <br><span class="br-ind"><br><span class="indent">&nbsp;</span></span>হয়েছি ফেলে দেওয়া ভাঙ্গা মৃৎপাত্রের মত। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি শুনতে পাচ্ছি, অনেকের কানাকানি, <br><span class="br-ind"><br><span class="indent">&nbsp;</span></span>আতঙ্ক ঘিরে ধরেছে আমায়, <br><span class="br-ind"><br><span class="indent">&nbsp;</span></span>আমার বিরুদ্ধে ওরা করছে চক্রান্ত, <br><span class="br-ind"><br><span class="indent">&nbsp;</span></span>করছে ষড়যন্ত্র আমার জীবন নাশের। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু হে প্রভু পরমেশ্বর, তুমিই ভরসা আমার, আমি বলি: <br><span class="br-ind"><br><span class="indent">&nbsp;</span></span>তুমিই আমার আরাধ্য ঈশ্বর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার হাতেই আমার জীবন, <br><span class="br-ind"><br><span class="indent">&nbsp;</span></span>যে শত্রুরা আমায় করে নির্যাতন, <br><span class="br-ind"><br><span class="indent">&nbsp;</span></span>তাদের কবল থেকে বাঁচাও আমায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এ দাসের প্রতি প্রসন্ন হোক তোমার শ্রীমুখ, <br><span class="br-ind"><br><span class="indent">&nbsp;</span></span>দয়া কর, উদ্ধার কর আমায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>লজ্জিত হতে দিও না আমায়, <br><span class="br-ind"><br><span class="indent">&nbsp;</span></span>আমি যে তোমায় ডাকি। দুর্জনেরা হোক লজ্জায় অধোমুখ, <br><span class="br-ind"><br><span class="indent">&nbsp;</span></span>স্তব্ধ হোক ওরা, যাক রসাতলে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>নির্বাক হোক সেই মিথ্যাবাদী মুখ দুরন্ত স্পর্ধায় যে করে আস্ফালন, <br><span class="br-ind"><br><span class="indent">&nbsp;</span></span>ব্যঙ্গ করে তোমার ভক্তকে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>চির অফুরাণ তোমার কল্যাণ ভাণ্ডার রেখেছ তাদের জন্য, <br><span class="br-ind"><br><span class="indent">&nbsp;</span></span>যারা তোমার একান্ত অনুগত, <br><span class="br-ind"><br><span class="indent">&nbsp;</span></span>চিরভক্ত তোমার। তোমার শরণাগত যারা, <br><span class="br-ind"><br><span class="indent">&nbsp;</span></span>তাদের কাছে, তুমি করেছ প্রকাশ মহত্ত্ব তোমার, মানব সমাজে সকলেই জানে সে কথা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মানুষের চক্রান্ত থেকে তুমি স্বয়ং আড়াল করে রাখ তাদের, <br><span class="br-ind"><br><span class="indent">&nbsp;</span></span>রক্ষা কর বাদ-বিসম্বাদ থেকে, <br><span class="br-ind"><br><span class="indent">&nbsp;</span></span>অন্তরালে রাখ তাদের আপন আশ্রয়ে। <span class="br-p"><br><br></span> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>প্রভুর জয়ধ্বনি কর, যখন আমি আবদ্ধ ছিলাম অবরুদ্ধ নগরীতে, <br><span class="br-ind"><br><span class="indent">&nbsp;</span></span>তখন তিনি দেখালেন আমায়, কী আশ্চর্য করুণা তাঁর। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>শঙ্কায় বিহ্বল হয়ে আমি বলেছিলাম: <br><span class="br-ind"><br><span class="indent">&nbsp;</span></span>তোমার কৃপাদৃষ্টি থেকে আমি হয়েছি বিচ্যুত। <br><span class="br-ind"><br><span class="indent">&nbsp;</span></span>কিন্তু তোমার কাছে আমি যখন জানালাম কাতর আবেদন <br><span class="br-ind"><br><span class="indent">&nbsp;</span></span>তুমি শুনলে আমার মিনতি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>প্রভু পরমেশ্বরের ভক্তবৃন্দ, তোমরা ভালবাস তাঁকে। <br><span class="br-ind"><br><span class="indent">&nbsp;</span></span>বিশ্বাসীদের তিনি রক্ষা করেন, <br><span class="br-ind"><br><span class="indent">&nbsp;</span></span>কিন্তু উদ্ধত যার আচরণ, <br><span class="br-ind"><br><span class="indent">&nbsp;</span></span>তাকে দেন সমুচিত শাস্তি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমরা যারা প্রভুর প্রতীক্ষায় আছ, সাহস কর, <br><span class="br-ind"><br><span class="indent">&nbsp;</span></span>সবল হোক তোমাদের চিত্ত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:490 23:46'><!--endraw 1-->লুক 23:46<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>