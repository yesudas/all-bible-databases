<html><head>
<meta http-equiv="Content-Type" content="text/html;charset=utf-8" />
<title>Ps 32 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 32);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_30.html">30</a> <a href="Ps_31.html">31</a> <b>32</b> <a href="Ps_33.html">33</a> <a href="Ps_34.html">34</a> ... <a href="Ps_150.html">150</a> </div><hr>
<h1>Ps 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরই ভক্তের ধ্যান-জ্ঞান, ঈশ্বরই তার আনন্দ</h2><h2>দাউদের ভজন</h2><h2>গীতি কবিতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধন্য সেই জন, যার অপরাধ ক্ষমা করা হয়েছে <br><span class="br-ind"><br><span class="indent">&nbsp;</span></span>মার্জনা করা হয়েছে যার পাপরাশি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধন্য সেই জন, প্রভু যার অপরাধ গণ্য করেন না, <br><span class="br-ind"><br><span class="indent">&nbsp;</span></span>ছলনা নেই যার অন্তরে।<sup class="fnm"><a name="fnm1" href="#fn1">1</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন আমি মৌন ছিলাম, স্বীকার করিনি আমার পাপ, <br><span class="br-ind"><br><span class="indent">&nbsp;</span></span>সারাদিন অব্যক্ত ক্রন্দনে তখন শীর্ণ হচ্ছিল আমাহ দেহ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দিবারাত্রি তোমার কঠোর শাসন <br><span class="br-ind"><br><span class="indent">&nbsp;</span></span>গুরুভার হয়েছিল আমার উপর, <br><span class="br-ind"><br><span class="indent">&nbsp;</span></span>যেন দারুণ গ্রীষ্মের দুরন্ত দাবদাহে শুকিয়েছিল <br><span class="br-ind"><br><span class="indent">&nbsp;</span></span>নিঃশেষে জীবনের রসধারা। সেলা <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার কাছে আমি তখন স্বীকার করলাম আমার পাপ গোপন করিনি কোন অপরাধ। <br><span class="br-ind"><br><span class="indent">&nbsp;</span></span>আমি মনস্থ করলাম, প্রভু পরমেশ্বরের কাছে স্বীকার করব আমার অপরাধ। <br><span class="br-ind"><br><span class="indent">&nbsp;</span></span>তখন তুমি হে প্রভু পরমেশ্বর, রক্ষা করবে আমায় আমার পাপের দণ্ড থেকে। সেলা <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাই ঘোর দুর্দিনে<sup class="fnm"><a name="fnm2" href="#fn2">2</a></sup> <br><span class="br-ind"><br><span class="indent">&nbsp;</span></span>ভক্ত তোমার বিনতি জানাবে তোমার কাছে, <br><span class="br-ind"><br><span class="indent">&nbsp;</span></span>সঙ্কটের মহাপ্লাবন কখনও স্পর্শ করবে না তাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমিই আমার পরম আশ্রয়, <br><span class="br-ind"><br><span class="indent">&nbsp;</span></span>সঙ্কটে তুমিই রক্ষা করবে আমায়, <br><span class="br-ind"><br><span class="indent">&nbsp;</span></span>ঘিরে রাখবে মুক্তির আনন্দধ্বনিতে। সেলা <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রভু বলেনঃ আমি দেখাব তোমায় সঠিক পথ, <br><span class="br-ind"><br><span class="indent">&nbsp;</span></span>চালাব তোমায় সেই পথে তোমার উপর রাখব দৃষ্টি দেব তোমায় সুমন্ত্রণা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হয়ো না তোমরা অবাধ্য অশ্ব বা মহিষের মত, <br><span class="br-ind"><br><span class="indent">&nbsp;</span></span>যাদের বশে রাখতে হয় বল্গা ও লাগাম দিয়ে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গীতিকারের বক্তব্য: দুর্জনের অনেক যন্ত্রণা, <br><span class="br-ind"><br><span class="indent">&nbsp;</span></span>কিন্তু যে প্রভুর উপর নির্ভর করে, <br><span class="br-ind"><br><span class="indent">&nbsp;</span></span>তাকে ঘিরে রাখে তাঁরই করুণা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভুর সান্নিধ্য লাভে আনন্দ কর, <br><span class="br-ind"><br><span class="indent">&nbsp;</span></span>উল্লাসে মেতে ওঠ হে ধার্মিকবৃন্দ, <br><span class="br-ind"><br><span class="indent">&nbsp;</span></span>ন্যায়নিষ্ঠ যারা, কর আনন্দধ্বনি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 4:7-8'><!--endraw 1-->রোমীয় 4:7-8<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু: আক্ষরিক: যখন তোমাকে পাওয়া যায় কেবল তখনই মর্মার্থ: সঙ্কটকালে তুলনীয়: গীতসংহিতা <!--raw 1 bo --><a href='B:230 46:1'><!--endraw 1-->46:1<!--raw 1 bo --></a><!--endraw 1-->ম পদ</div>
</div>
<!-- PARSED ABOVE; EDITING MAY BREAK PARSER -->
</body></html>