<html><head>
<meta http-equiv="Content-Type" content="text/html;charset=utf-8" />
<title>Ps 33 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 33);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_31.html">31</a> <a href="Ps_32.html">32</a> <b>33</b> <a href="Ps_34.html">34</a> <a href="Ps_35.html">35</a> ... <a href="Ps_150.html">150</a> </div><hr>
<h1>Ps 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরের স্তুতিগান</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>জয়ধ্বনি কর হে ধার্মিকবৃন্দ, প্রভু পরমেশ্বরের নামে হর্ষধ্বনি কর। <br><span class="br-ind"><br><span class="indent">&nbsp;</span></span>ন্যায়নিষ্ঠদের মুখেই মানায় স্তুতিগান। <br><span class="br-ind"><br><span class="indent">&nbsp;</span></span>তাঁর অনুগত ভক্তের মুখেই শোভা পায় তাঁর স্তুতিগান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা বীণার ঝঙ্কারে গাও পরমেশ্বরের স্তুতিগান, <br><span class="br-ind"><br><span class="indent">&nbsp;</span></span>নিবেদন কর স্তবের নৈবেদ্য বহুবিচিত্র তারের ঝঙ্কারে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>উদাত্ত কণ্ঠে গাও নব নব সঙ্গীত তাঁরই উদ্দেশে <br><span class="br-ind"><br><span class="indent">&nbsp;</span></span>নিপুণ হাতে ঝঙ্কার তোল তারযন্ত্রে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভুর বাক্য পরম সত্য, <br><span class="br-ind"><br><span class="indent">&nbsp;</span></span>সত্য রক্ষা করেন তিনি সকল কর্মে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সততা ও ন্যায়বিচারে প্রভুর সন্তোষ, <br><span class="br-ind"><br><span class="indent">&nbsp;</span></span>তাঁর অবিচল প্রেমের নিত্য ধারায় পূর্ণ এ ধরাতল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভু পরমেশ্বরের উচ্চারণে সৃষ্ট হল গগনমণ্ডল, <br><span class="br-ind"><br><span class="indent">&nbsp;</span></span>রূপায়িত হল সূর্য-চন্দ্র তারকারাজি তাঁর একটি আদেশে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনিই করেছেন সংহত সমুদ্রের জলরাশিকে, <br><span class="br-ind"><br><span class="indent">&nbsp;</span></span>সঞ্চিত রেখেছেন অতল জলধিবক্ষে। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রভুকে সম্ভ্রম করুক সমগ্র পৃথিবী, <br><span class="br-ind"><br><span class="indent">&nbsp;</span></span>সমাদরে জগদ্বাসী করুক তাঁর আরাধনা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর বাক্য উচ্চারণে সৃষ্ট হল এ বিশ্বভুবন, <br><span class="br-ind"><br><span class="indent">&nbsp;</span></span>তাঁরই নির্দেশে হল তার স্থিতি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রভু পরমেশ্বর জাতিবৃন্দের মন্ত্রণা ব্যর্থ করেন, <br><span class="br-ind"><br><span class="indent">&nbsp;</span></span>বিফল করেন তাদের সকল সঙ্কল্প। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বরের পরিকল্পনা চিরস্থায়ী, <br><span class="br-ind"><br><span class="indent">&nbsp;</span></span>সার্থক তাঁর সঙ্কল্প যুগে যুগে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধন্য সেই জাতি, প্রভু পরমেশ্বরই যাদের আরাধ্য ঈশ্বর, <br><span class="br-ind"><br><span class="indent">&nbsp;</span></span>পরম সৌভাগ্য সেই মানব গোষ্ঠীর, যারা তাঁর মনোনীত প্রজা। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>স্বর্গ থেকে প্রভু দৃষ্টিপাত করেন, <br><span class="br-ind"><br><span class="indent">&nbsp;</span></span>দেখেন তাঁর সকল সন্তানকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আপন আবাস থেকে তিনি সকল <br><span class="br-ind"><br><span class="indent">&nbsp;</span></span>মর্ত্যবাসীকে করেন নিরীক্ষণ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনিই দান করেন তাদের চিন্তাশক্তি, <br><span class="br-ind"><br><span class="indent">&nbsp;</span></span>লক্ষ্য করেন তাদের সকল কার্যকলাপ। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বিরাট সেনাবাহিনী কোন রাজাকে রক্ষা করতে পারে না <br><span class="br-ind"><br><span class="indent">&nbsp;</span></span>আপন শৌর্যে বীর পায় না নিস্তার। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যুদ্ধ অশ্বে নির্ভর করে বৃথা বিজয়ের আশা, <br><span class="br-ind"><br><span class="indent">&nbsp;</span></span>মহাতেজীয়ান হলেও সে অশ্ব রক্ষার অক্ষম। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রভুর দৃষ্টি নিয়ত নিবদ্ধ তাদেরই উপর যারা সম্ভ্রম করে তাঁকে, <br><span class="br-ind"><br><span class="indent">&nbsp;</span></span>নির্ভর করে তাঁর অবিচল প্রেমে, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যেন মৃত্যুর হাত থেকে তিনি রক্ষা করেন তাদের প্রাণ, <br><span class="br-ind"><br><span class="indent">&nbsp;</span></span>দুর্ভিক্ষের গ্রাস থেকে বাঁচান তাদের জীবন। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমরা প্রভুরই প্রতীক্ষায় আছি, তিনিই আমাদের সহায়, <br><span class="br-ind"><br><span class="indent">&nbsp;</span></span>আমাদের ঢালস্বরূপ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাঁরই সান্নিধ্যে আমাদের পরম আনন্দ, <br><span class="br-ind"><br><span class="indent">&nbsp;</span></span>তাঁরই পুণ্য নাম আমাদের পরম সহায়। <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে প্রভু পরমেশ্বর, বিরাজ করুক তোমার অবিচল প্রেম আমাদের ঘিরে, <br><span class="br-ind"><br><span class="indent">&nbsp;</span></span>তুমিই আমাদের সকল আশা ও ভরসা<br></div>
</div>
<!-- PARSED ABOVE; EDITING MAY BREAK PARSER -->
</body></html>