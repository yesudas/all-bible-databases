<html><head>
<meta http-equiv="Content-Type" content="text/html;charset=utf-8" />
<title>Ps 34 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 34);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_32.html">32</a> <a href="Ps_33.html">33</a> <b>34</b> <a href="Ps_35.html">35</a> <a href="Ps_36.html">36</a> ... <a href="Ps_150.html">150</a> </div><hr>
<h1>Ps 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মঙ্গলময় ঈশ্বরের প্রশংসা গান</h2><h2>দাউদের ভজন</h2><span class="vn">1</span> <span class="br-p"><br><br></span><b>অবিমেলকের কাছে দাউদ পাগলের ভাণ করাতে অবিমেলক তাঁকে তাড়িয়ে দেন। সেই সময় দাউদ এই গীতটি রচনা করেন।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>আমি নিয়ত করব প্রভুর ধন্যবাদ, <br><span class="br-ind"><br><span class="indent">&nbsp;</span></span>নিত্য গাইব তাঁর বন্দনা গান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভুকে ঘিরেই আমার গর্ব, আমার সকল গান, <br><span class="br-ind"><br><span class="indent">&nbsp;</span></span>শুনে হবে সুখী সব অভাজন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রভু পরমেশ্বরের মহিমা কীর্তন কর আমার সঙ্গে, <br><span class="br-ind"><br><span class="indent">&nbsp;</span></span>সবে মিলে এস করি তাঁর নাম গান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি প্রার্থনা করেছিলাম প্রভুর কাছে, তিনি সাড়া দিয়েছেন আমার প্রার্থনায়, <br><span class="br-ind"><br><span class="indent">&nbsp;</span></span>দূর করেছেন আমার সকল শঙ্কা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিপীড়িত মানুষ যদি তাঁর কাছে যায় সাহায্যের প্রত্যাশায়, কখনও তারা হবে না হতাশ, <br><span class="br-ind"><br><span class="indent">&nbsp;</span></span>আনন্দে হবে উজ্জ্বল তাদের মুখ, কখনও তারা হবে না লজ্জিত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই অভাগা তাঁর কাছে করেছিল কাতর ক্রন্দন, <br><span class="br-ind"><br><span class="indent">&nbsp;</span></span>প্রভু শুনেছেন তার আর্তস্বর সকল সঙ্কট থেকে উদ্ধার করেছেন তাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভুকে যারা করে সম্ভ্রম, তাঁর দূত তাদের রাখেন ঘিরে, <br><span class="br-ind"><br><span class="indent">&nbsp;</span></span>মুক্ত করেন তাদের বিপদ থেকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আস্বাদন করে দেখ, প্রভু পরমেশ্বর মঙ্গলময় <br><span class="br-ind"><br><span class="indent">&nbsp;</span></span>যে জন তাঁর নিয়েছে শরণ পরম সৌভাগ্য তার।<sup class="fnm"><a name="fnm2" href="#fn2">2</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভুর ভক্তবৃন্দ, সম্ভ্রম কর প্রভুকে, <br><span class="br-ind"><br><span class="indent">&nbsp;</span></span>যারা তাঁকে সম্ভ্রম করে তাদের অভাব হয় না কখনও। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জোয়ান সিংহেরও অভাব হয় ক্ষুধায় কষ্ট পায় তারা কিন্তু প্রভুর অন্বেষী যারা, <br><span class="br-ind"><br><span class="indent">&nbsp;</span></span>কোন অভাব হয় না তাদের। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বৎসগণ, শোন আমার কথা, <br><span class="br-ind"><br><span class="indent">&nbsp;</span></span>তোমাদের শেখাব আমি ঈশ্বরভক্তি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জীবনকে উপভোগ করতে তোমরা কে চাও? <br><span class="br-ind"><br><span class="indent">&nbsp;</span></span>সুখের জন্য কে চাও দীর্ঘ আয়ু? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহলে শোন বলি, বাক সযম কর, <br><span class="br-ind"><br><span class="indent">&nbsp;</span></span>অপবাদ দিও না কাউকে, থামাও মধুর মিথ্যাভাষণ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মন্দ থেকে দূরে থাক, নিবিষ্ট থাক সৎকর্মে, <br><span class="br-ind"><br><span class="indent">&nbsp;</span></span>শান্তির অন্বেষণ কর, অনুসরণ কর তাকে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দৃষ্টি রাখেন প্রভু ধার্মিকের উপর, <br><span class="br-ind"><br><span class="indent">&nbsp;</span></span>শোনেন তাদের আর্তনাদ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রভু পরমেশ্বর দুষ্কৃতীদের প্রতি চরম বিমুখ মুছে ফেলবেন <br><span class="br-ind"><br><span class="indent">&nbsp;</span></span>তাদের সকল স্মৃতি পৃথিবীর বুক থেকে।<sup class="fnm"><a name="fnm3" href="#fn3">3</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রভু শোনেন ধর্মনিষ্ঠের কাতর ক্রন্দন, <br><span class="br-ind"><br><span class="indent">&nbsp;</span></span>সকল সঙ্কট থেকে তাদের করেন উদ্ধার। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ভগ্নচূর্ণ হৃদয় যাদের, প্রভু তাদের পরম সহায়, <br><span class="br-ind"><br><span class="indent">&nbsp;</span></span>নিষ্পেষিত যাদের আত্মা তিনি তাদের করেন উদ্ধার। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধার্মিকের জীবনে অনেক দুর্ভোগ <br><span class="br-ind"><br><span class="indent">&nbsp;</span></span>কিন্তু প্রভু তাকে করেন নিস্তার সকল সঙ্কট থেকে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি রক্ষা করেন তার অস্থিসমূহ, <br><span class="br-ind"><br><span class="indent">&nbsp;</span></span>ভগ্ন হয় না তার একটিও।<sup class="fnm"><a name="fnm4" href="#fn4">4</a></sup> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্কর্মেই দুর্জনের বিনাশ, <br><span class="br-ind"><br><span class="indent">&nbsp;</span></span>ধর্মনিষ্ঠের প্রতি বিদ্বেষী যারা,তাদের দণ্ড অনিবার্য। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আপন সেবকদের জীবন রক্ষা করেন প্রভু পরমেশ্বর, <br><span class="br-ind"><br><span class="indent">&nbsp;</span></span>তাঁর শরণাগতেরা পাবে দণ্ডের মার্জনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 21:13-15'><!--endraw 1-->১ শমু 21:13-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:670 2:3'><!--endraw 1-->১ পিতর 2:3<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:670 3:10-12'><!--endraw 1-->১ পিতর 3:10-12<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:500 19:36'><!--endraw 1-->যোহন 19:36<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>