<html><head>
<meta http-equiv="Content-Type" content="text/html;charset=utf-8" />
<title>Ps 35 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 35);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_33.html">33</a> <a href="Ps_34.html">34</a> <b>35</b> <a href="Ps_36.html">36</a> <a href="Ps_37.html">37</a> ... <a href="Ps_150.html">150</a> </div><hr>
<h1>Ps 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাহায্যের জন্য প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, আমার বিরোধী যারা, তুমি তাদের কর প্রতিরোধ, <br><span class="br-ind"><br><span class="indent">&nbsp;</span></span>যারা সংগ্রাম করে আমার বিপক্ষে তাদের বিরুদ্ধে তুমিও কর সংগ্রাম। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ঢাল ও বর্ম ধারণ কর, <br><span class="br-ind"><br><span class="indent">&nbsp;</span></span>দাঁড়াও আমার পক্ষে, সহায় হও আমার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা আমার পশ্চাতে ধাবিত ঊর্ধ্বশ্বাসে, <br><span class="br-ind"><br><span class="indent">&nbsp;</span></span>তাদের বিরুদ্ধে উদ্যত কর তোমার বর্শা ও রণকুঠার, <br><span class="br-ind"><br><span class="indent">&nbsp;</span></span>তুমিই যে আমার পরিত্রাণ —এই প্রতিশ্রুতি দাও আমায়। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা ব্যগ্র আমার প্রাণনাশের চেষ্টায়, <br><span class="br-ind"><br><span class="indent">&nbsp;</span></span>তারা হোক লাঞ্ছিত, অপদস্থ, যারা চক্রান্ত করে আমার বিরুদ্ধে <br><span class="br-ind"><br><span class="indent">&nbsp;</span></span>হতবুদ্ধি হয়ে ফিরে যাক তারা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ওরা হোক বাতাসের মুখে উড়ে যাওয়া তুষের মত, <br><span class="br-ind"><br><span class="indent">&nbsp;</span></span>প্রভুর দূত বিতাড়িত করুন ওদের। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ওদের পথ হোক পিছল, আবৃত অন্ধকারে, <br><span class="br-ind"><br><span class="indent">&nbsp;</span></span>নিয়ত ধাবিত থাকুন প্রভুর দূত ওদের পশ্চাতে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অকারণে ওরা আমার জন্য পেতেছে গোপন ফাঁদ <br><span class="br-ind"><br><span class="indent">&nbsp;</span></span>আমার বিনাশের জন্য খুঁড়েছে গভীর খাত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ওদের অজ্ঞাতসারে নেমে আসুক সর্বনাশ নিজেদের পাতা গোপন ফাঁদে নিজেরাই পড়ুক ধরা, <br><span class="br-ind"><br><span class="indent">&nbsp;</span></span>অতর্কিতে পড়ুক ওরা ধ্বংসের কবলে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার প্রাণ তখন প্রভুর জন্য হবে উল্লসিত, <br><span class="br-ind"><br><span class="indent">&nbsp;</span></span>তাঁরই সাধিত পরিত্রাণে আমি করব আনন্দ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার সমগ্র সত্তা তখন বলবে: <br><span class="br-ind"><br><span class="indent">&nbsp;</span></span>“হে প্রভু পরমেশ্বর তোমার তুল্য কে আছে আর? <br><span class="br-ind"><br><span class="indent">&nbsp;</span></span>তুমিই প্রবলের হাত থেকে দুর্বলকে রক্ষা কর, <br><span class="br-ind"><br><span class="indent">&nbsp;</span></span>দীন দুঃখীকে উদ্ধার কর অত্যাচারীর কবল থেকে। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুর্জনেরা আমার বিরুদ্ধে এনেছে মিথ্যা অভিযোগ, <br><span class="br-ind"><br><span class="indent">&nbsp;</span></span>অভিযুক্ত করেছে আমায় এমন অপরাধে যে বিষয়ে আমি কিছুই জানি না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উপকারের প্রতিদানে ওরা করেছে আমার অপকার, <br><span class="br-ind"><br><span class="indent">&nbsp;</span></span>আমি আজ পরিত্যক্ত, নিমজ্জিত হতাশায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ওরা পীড়িত হয়েছে যখন, <br><span class="br-ind"><br><span class="indent">&nbsp;</span></span>আমি তখন পরেছি শোকের বসন, <br><span class="br-ind"><br><span class="indent">&nbsp;</span></span>উপবাসে ক্লিষ্ট করেছি নিজেকে, <br><span class="br-ind"><br><span class="indent">&nbsp;</span></span>নতশিরে করেছি প্রার্থনা নিবেদন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ভাই বা বন্ধুর দুঃখে অস্থির ব্যক্তির মত, <br><span class="br-ind"><br><span class="indent">&nbsp;</span></span>মাতৃশোকে কাতর মানুষের মত, <br><span class="br-ind"><br><span class="indent">&nbsp;</span></span>গভীর শোকে হয়েছি মুহ্যমান। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমার বিপদের দিনে ওরা সকলেই হয়েছে আনন্দিত, <br><span class="br-ind"><br><span class="indent">&nbsp;</span></span>দলবদ্ধ হয়েছে ওরা আমার বিরুদ্ধে। <br><span class="br-ind"><br><span class="indent">&nbsp;</span></span>আমার অপরিচিত লোকেরা নিরন্তর <br><span class="br-ind"><br><span class="indent">&nbsp;</span></span>আমাকে করেছে ব্যঙ্গ উপহাস। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার প্রতি দারুণ অবজ্ঞায় ওরা বিকৃত করেছে মুখ, <br><span class="br-ind"><br><span class="indent">&nbsp;</span></span>জর্জরিত করেছে আমায় বিদ্রূপ বাণে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আর কতকাল তুমি শুধ দর্শক হয়ে থাকবে? <br><span class="br-ind"><br><span class="indent">&nbsp;</span></span>ওদের আক্রমণ থেকে রক্ষা করা আমাকে, <br><span class="br-ind"><br><span class="indent">&nbsp;</span></span>ঐ সিংহদের কবল থেকে বাঁচাও আমার প্রাণ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি সুবিপুল জনসমাবেশে করব তোমার স্তব, <br><span class="br-ind"><br><span class="indent">&nbsp;</span></span>অসংখ্য লোকের মাঝে করব তোমার প্রশংসা গান। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মিথ্যাবাদী শত্রুদের উল্লাস করতে দিও না আমার বিরুদ্ধে, <br><span class="br-ind"><br><span class="indent">&nbsp;</span></span>অকারণে যারা আমাকে হিংসা করে কটাক্ষ করতে দিও না তাদের।<sup class="fnm"><a name="fnm1" href="#fn1">1</a></sup> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ওরা কটূভাষী, শান্তিপ্রিয় মানুষের বিরুদ্ধে <br><span class="br-ind"><br><span class="indent">&nbsp;</span></span>ওরা রচনা করে মিথ্যা অপবাদ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ওরা আমার বিরুদ্ধে অভিযােগ করে, <br><span class="br-ind"><br><span class="indent">&nbsp;</span></span>উচ্চস্বরে বিদ্রূপ করে বলে আমায়,‘তোমার সব কীর্তিই দেখেছি আমরা!’ <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে প্রভু পরমেশ্বর সবই দেখেছ তুমি, <br><span class="br-ind"><br><span class="indent">&nbsp;</span></span>নীরব থেক না আর, যেও না দূরে সরে হে প্রভু পরমেশ্বর। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জাগ্রত হও, ওঠ হে ঈশ্বর আমার, <br><span class="br-ind"><br><span class="indent">&nbsp;</span></span>দাঁড়াও আমার পক্ষে, সমর্থন কর আমায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে প্রভু আমার, ন্যায়বান তুমি, আমার বিচার কর, <br><span class="br-ind"><br><span class="indent">&nbsp;</span></span>উল্লাস করতে দিও না আমার শত্রুদের। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ওদের বলতে দিও না এ কথা, <br><span class="br-ind"><br><span class="indent">&nbsp;</span></span>‘আমরা যা চেয়েছি তাই ঘটেছে, ‘বলতে দিও না, <br><span class="br-ind"><br><span class="indent">&nbsp;</span></span>‘আমরা ওকে করেছি গ্রাস।’ <span class="br-p"><br><br></span> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা আনন্দিত হয় আমার দুর্দশায়, <br><span class="br-ind"><br><span class="indent">&nbsp;</span></span>তারা সকলেই হোক অপদস্থ, <br><span class="br-ind"><br><span class="indent">&nbsp;</span></span>যারা আমাকে তচ্ছ করে গর্বিত হয়, <br><span class="br-ind"><br><span class="indent">&nbsp;</span></span>লজ্জা ও অপমানই হোক তাদের ভূষণ। <span class="br-p"><br><br></span> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমার নির্দোষিতা প্রমাণে যারা হর্ষধ্বনি করে, <br><span class="br-ind"><br><span class="indent">&nbsp;</span></span>তারা বলুক বারবার, ‘প্রভু পরমেশ্বর মহান্, <br><span class="br-ind"><br><span class="indent">&nbsp;</span></span>তাঁর সেবকের কুশলে তিনি পরম প্রীত।’ <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি তখন করব ঘোষণা তোমার ন্যায়পরতার কথা, <br><span class="br-ind"><br><span class="indent">&nbsp;</span></span>সারাদিন করব তোমার প্রশংসাগান।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 69:4'><!--endraw 1-->গীত 69:4<!--raw 1 bo --></a><!--endraw 1-->; <!--raw 1 bo --><a href='B:500 15:25'><!--endraw 1-->যোহন 15:25<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>