<html><head>
<meta http-equiv="Content-Type" content="text/html;charset=utf-8" />
<title>Ps 36 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 36);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_34.html">34</a> <a href="Ps_35.html">35</a> <b>36</b> <a href="Ps_37.html">37</a> <a href="Ps_38.html">38</a> ... <a href="Ps_150.html">150</a> </div><hr>
<h1>Ps 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মানুষের দুষ্টতা এবং ঈশ্বরের মহত্ত্ব</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য।</b> <span class="br-p"><br><br></span><span class="br-ind"><br><span class="indent">&nbsp;</span></span>দুষ্টের অন্তর পরিপূর্ণ পাপের চিন্তায়, <br><span class="br-ind"><br><span class="indent">&nbsp;</span></span>ঈশ্বরের প্রতি তার নেই কোন সম্ভ্রম।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অহঙ্কারে মত্ত হয়ে সে ভাবে তার দুষ্কর্ম হবে না উদ্ঘাটিত, <br><span class="br-ind"><br><span class="indent">&nbsp;</span></span>ধিকৃত হবে না কখনও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তার মুখের কথা শুধু মন্দতা ও ছলনায় ভরা, <br><span class="br-ind"><br><span class="indent">&nbsp;</span></span>তার নেই কোন বিবেচনা বোধ, সদাচরণ সে করে না কখনও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শয়নকালেও সে দুষ্কর্মের পরিকল্পনা করে, <br><span class="br-ind"><br><span class="indent">&nbsp;</span></span>অসৎ পথেই সে নিজেকে করেছে প্রতিষ্ঠিত, <br><span class="br-ind"><br><span class="indent">&nbsp;</span></span>মন্দকে সে কিছুতেই করে না বর্জন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু হে প্রভু পরমেশ্বর, অবিচল তোমার প্রেম পরিব্যাপ্ত নভোমণ্ডলে, <br><span class="br-ind"><br><span class="indent">&nbsp;</span></span>গগনস্পর্শী তোমার সত্যময়তা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সুউচ্চ পর্বতশ্রেণীর মতই সুদৃঢ় তোমার ধর্মশীলতা সুগভীর মহাসিন্ধুর মত তোমার ন্যায় বিচারের গভীরতা, <br><span class="br-ind"><br><span class="indent">&nbsp;</span></span>হে প্রভু পরমেশ্বর, সমস্ত মানুষ ও প্রাণীকুলকে তুমিই করে থাক রক্ষা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, অমূল্য তোমার অবিচল প্রেম <br><span class="br-ind"><br><span class="indent">&nbsp;</span></span>তোমার পক্ষচ্ছায়া মানবের আশ্রয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমারই দেওয়া অফুরন্ত খাদ্যসম্ভারে তারা হয় পরিতৃপ্ত, <br><span class="br-ind"><br><span class="indent">&nbsp;</span></span>তোমার অনুগ্রহের আনন্দধারায় নিবারিত হয় তাদের তৃষ্ণা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জীবনের উৎস তুমিই তোমারই আলোকে আমরা হই আলোকিত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা জেনেছে তোমার স্বরূপ, পেয়েছে তোমার পরিচয়, তাদের উপর চিরায়ত হোক তোমার করুণাধারা, <br><span class="br-ind"><br><span class="indent">&nbsp;</span></span>ন্যায়নিষ্ঠ চিত্ত যাদের সতত তাদের তুমি কর উদ্ধার। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাকে দলিত হতে দিও না উদ্ধত লোকের পদতলে, <br><span class="br-ind"><br><span class="indent">&nbsp;</span></span>দুর্জনের হস্ত আমায় যেন না করে বিতাড়িত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঐ দেখ, অধর্মাচারীদের দল হয়েছে ভূপাতিত। নিপাতত ওরা, <br><span class="br-ind"><br><span class="indent">&nbsp;</span></span>আর কোনদিন ওঠার ক্ষমতা হবে না ওদের।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:520 3:18'><!--endraw 1-->রোমীয় 3:18<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>