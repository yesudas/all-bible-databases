<html><head>
<meta http-equiv="Content-Type" content="text/html;charset=utf-8" />
<title>Ps 38 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 38);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_36.html">36</a> <a href="Ps_37.html">37</a> <b>38</b> <a href="Ps_39.html">39</a> <a href="Ps_40.html">40</a> ... <a href="Ps_150.html">150</a> </div><hr>
<h1>Ps 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যন্ত্রণায় জর্জরিত ভক্তের কাতর প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><b>স্মারক নৈবেদ্য নিবেদন উপলক্ষে</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, ক্রোধে আমাকে তিরস্কার করো না, <br><span class="br-ind"><br><span class="indent">&nbsp;</span></span>রোষভরে করো না শাসন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার শরে আমি বিদ্ধ, <br><span class="br-ind"><br><span class="indent">&nbsp;</span></span>আমার উপরে নেমে এসেছে তোমার দণ্ড। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার ক্রোধে ক্লিষ্ট আমার দেহ <br><span class="br-ind"><br><span class="indent">&nbsp;</span></span>আমার পাপের দরুণ শান্তিহীন আমার সত্তা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অপরাধের পঙ্কে আমি ডুবে আছি, <br><span class="br-ind"><br><span class="indent">&nbsp;</span></span>আমার পক্ষে গুরুভার সেই বোঝা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার ক্ষতগুলি আজ দূষিত দুর্গন্ধময় <br><span class="br-ind"><br><span class="indent">&nbsp;</span></span>আমারই মূর্খতার জন্য <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পাপের ভারে আমি আজ অবনত, বিধ্বস্ত, <br><span class="br-ind"><br><span class="indent">&nbsp;</span></span>সারাদিন থাকি শোকে ম্রিয়মাণ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার কটিদেশে দহনজ্বালা, <br><span class="br-ind"><br><span class="indent">&nbsp;</span></span>দেহ স্বাস্থ্যহীন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি জীর্ণ নিতান্ত অবসন্ন, মর্মযাতনায় করছি আর্তনাদ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভু পরমেশ্বর তুমি জান আমার সকল কামনা <br><span class="br-ind"><br><span class="indent">&nbsp;</span></span>তোমার অগোচর নয় আমার কাতরোক্তি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কম্পমান হৃদয় আমার, শক্তি নিঃশেষিত <br><span class="br-ind"><br><span class="indent">&nbsp;</span></span>নয়ন হারিয়েছে তার জ্যোতি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার ব্যাধির জন্য আমার স্বজন ও বন্ধুরা আজ <br><span class="br-ind"><br><span class="indent">&nbsp;</span></span>দূরে সরে গেছে, সহচরেরা হয়েছে দূরবর্তী <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা আমার প্রাণ নিতে চায় তারা আমার জন্য পেতেছে ফাঁদ, <br><span class="br-ind"><br><span class="indent">&nbsp;</span></span>যারা কামনা করে আমার অনিষ্ট তাদের মুখে শুধু ধ্বংসের কথা <br><span class="br-ind"><br><span class="indent">&nbsp;</span></span>সারাদিন ষড়যন্ত্র করছে তারা। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু আমি যেন বধির, কিছুই শুনি না, <br><span class="br-ind"><br><span class="indent">&nbsp;</span></span>যেন মূক, নীরব হয়ে থাকি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যথার্থই আমি আজ এমন ব্যক্তির মত, <br><span class="br-ind"><br><span class="indent">&nbsp;</span></span>যে কিছুই শুনতে পায় না, যার মুখে নেই কোন প্রতিবাদ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কারণ হে প্রভু পরমেশ্বর, আমি রয়েছি তোমারই প্রতীক্ষায়, <br><span class="br-ind"><br><span class="indent">&nbsp;</span></span>হে প্রভু, আরাধ্য ঈশ্বর আমার, তুমি দেবে এর উত্তর। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এই শুধু বিনতি আমার: আমার পদস্খলনে যারা করে আস্ফালন <br><span class="br-ind"><br><span class="indent">&nbsp;</span></span>উল্লাস করতে দিও না তাদের আমার দুঃখে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ আমি আজ পতনোন্মুখ, <br><span class="br-ind"><br><span class="indent">&nbsp;</span></span>নিশিদিন জর্জরিত যন্ত্রণায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি স্বীকার করছি আমার অপরাধ, <br><span class="br-ind"><br><span class="indent">&nbsp;</span></span>আনুতপ্ত আমি আমার পাপের জন্য। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা অকারণে আমাকে বিদ্বেষ করে মহাশক্তিমান তারা, <br><span class="br-ind"><br><span class="indent">&nbsp;</span></span>যারা আমাকে ঘৃণা করে অন্যায়ভাবে, সংখ্যায় তারা অগণিত। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>উপকারের বিনিময়ে যারা অপকার করে <br><span class="br-ind"><br><span class="indent">&nbsp;</span></span>তারাই আমার বিপক্ষ কারণ আমি চলি সৎপথে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে প্রভু, আমাকে করো না পরিত্যাগ হে আমার আরাধ্য ঈশ্বর, <br><span class="br-ind"><br><span class="indent">&nbsp;</span></span>দূরে সরে থেক না আমার কাছ থেকে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে প্রভু পরমেশ্বর পরিত্রাতা আমার, <br><span class="br-ind"><br><span class="indent">&nbsp;</span></span>তৎপর হও, সাহায্য কর আমায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>