<html><head>
<meta http-equiv="Content-Type" content="text/html;charset=utf-8" />
<title>Ps 39 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 39);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_37.html">37</a> <a href="Ps_38.html">38</a> <b>39</b> <a href="Ps_40.html">40</a> <a href="Ps_41.html">41</a> ... <a href="Ps_150.html">150</a> </div><hr>
<h1>Ps 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যন্ত্রণাকাতর মানুষের কাতর প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য যেদুথুন ঘরানা অনুসরণে।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>আমি সঙ্কল্প করলাম: সতর্ক হয়ে আমি চলব, <br><span class="br-ind"><br><span class="indent">&nbsp;</span></span>আমার জিহ্বা লিপ্ত হবে না পাপে <br><span class="br-ind"><br><span class="indent">&nbsp;</span></span>দুর্জন যতক্ষণ আমার সম্মুখে থাকবে <br><span class="br-ind"><br><span class="indent">&nbsp;</span></span>ততক্ষণ আমি সংযত রাখব আমার ওষ্ঠাধর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সম্পূর্ণ নীরব ও মূক হয়ে রইলাম, <br><span class="br-ind"><br><span class="indent">&nbsp;</span></span>কিন্তু বৃথা হল আমার নীরবতা, আমার দুঃখ বেড়েই চলল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তীব্র দহনে দগ্ধ হল আমার হৃদয় <br><span class="br-ind"><br><span class="indent">&nbsp;</span></span>উদ্বেগ ও ভাবনায় জ্বলে উঠল মনের আগুন, <br><span class="br-ind"><br><span class="indent">&nbsp;</span></span>আমি আর পারলাম না নীরব থাকতে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি বললাম: হে প্রভু পরমেশ্বর আমাকে জানাও আমার শেষ পরিণতি, <br><span class="br-ind"><br><span class="indent">&nbsp;</span></span>আমাকে জানাও আমার আয়ুর পরিমাণ, <br><span class="br-ind"><br><span class="indent">&nbsp;</span></span>আমি জানতে চাই কত ক্ষণস্থায়ী আমার জীবন। সেলা <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দেখ, তুমিই আমার জীবনের দিনগুলি করেছ মুষ্টিমেয়, <br><span class="br-ind"><br><span class="indent">&nbsp;</span></span>তোমার দৃষ্টিতে আমার জীবনকাল মুহূর্তমাত্র। <br><span class="br-ind"><br><span class="indent">&nbsp;</span></span>বাস্তবিক, মানুষ মাত্রই বাষ্পের মত ক্ষণস্থায়ী। সেলা <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মানুষের আসা যাওয়া ছায়ার মত <br><span class="br-ind"><br><span class="indent">&nbsp;</span></span>অসার বস্তুর জন্যই তার ব্যস্ততা, সে ধনসম্পদ সঞ্চয় করে <br><span class="br-ind"><br><span class="indent">&nbsp;</span></span>কিন্তু জানে না কে এ সব ভোগ দখল করবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে প্রভু, আমি তাহলে কিসের আশায় থাকব? <br><span class="br-ind"><br><span class="indent">&nbsp;</span></span>তুমিই আমার আশা ও ভরসা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার সমস্ত অপরাধ থেকে মুক্ত কর আমায়, <br><span class="br-ind"><br><span class="indent">&nbsp;</span></span>হাস্যাস্পদ করাে না আমায় মূর্খজনের কাছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মৌন আমি আজ, খুলতে পারি না মুখ, <br><span class="br-ind"><br><span class="indent">&nbsp;</span></span>কারণ তুমিই করেছ এ দশা আমার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর আঘাত করো না আমায় <br><span class="br-ind"><br><span class="indent">&nbsp;</span></span>জর্জরিত আমি তোমার প্রহারে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পাপের জন্য যখন তুমি মানুষকে কর তিরস্কার, শাসন কর তাকে, <br><span class="br-ind"><br><span class="indent">&nbsp;</span></span>তখন তুমি ক্ষয় কর তার কামনার যত ধন। <br><span class="br-ind"><br><span class="indent">&nbsp;</span></span>বাস্তবিক, মানুষমাত্রই বাষ্পের মতক্ষণস্থায়ী। সেলা <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভু পরমেশ্বর, শোন আমার নিবেদন, <br><span class="br-ind"><br><span class="indent">&nbsp;</span></span>কর্ণপাত কর আমার আর্তনাদে <br><span class="br-ind"><br><span class="indent">&nbsp;</span></span>নীরব থেক না আমার অশ্রুপাতে <br><span class="br-ind"><br><span class="indent">&nbsp;</span></span>কেননা আমি তোমার এ সংসারে ক্ষণিকের অতিথি <br><span class="br-ind"><br><span class="indent">&nbsp;</span></span>আমার পিতৃপুরুষদের মতই পরবাসী। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার উপর থেকে সরিয়ে নাও তোমার ক্রুদ্ধ দৃষ্টি, <br><span class="br-ind"><br><span class="indent">&nbsp;</span></span>যেন চিরবিদায়ের আগে, পাই আমি একটু আনন্দের আস্বাদ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যেদুথুনঃ মন্দিরের গায়ক দলের প্রধান। <!--raw 1 bo --><a href='B:130 16:41-42'><!--endraw 1-->১ বংশা 16:41-42<!--raw 1 bo --></a><!--endraw 1-->; <!--raw 1 bo --><a href='B:130 25:1-6'><!--endraw 1-->25:1-6<!--raw 1 bo --></a><!--endraw 1--> দ্রষ্টব্য।</div>
</div>
<!-- PARSED ABOVE; EDITING MAY BREAK PARSER -->
</body></html>