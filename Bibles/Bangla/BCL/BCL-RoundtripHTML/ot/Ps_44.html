<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিপর্যস্ত মানুষের উদ্ধার লাভের প্রার্থনা</h2><h2>কোরহ বংশের সঙ্কলন।</h2><span class="vn">1</span> <span class="br-p"><br><br></span><b>গীতিকবিতা। সঙ্গীত পরিচালকের জন্য।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>অতীতে আমাদের পূর্বপুরুষের <br><span class="br-ind"><br><span class="indent">&nbsp;</span></span>কালে তুমি সাধন করেছিলে যত মহৎ কর্ম, <br><span class="br-ind"><br><span class="indent">&nbsp;</span></span>সবই শুনেছি আমরা আমাদের পিতৃপিতামহের কাছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অন্যান্য জাতিবর্গকে উচ্ছেদ করে <br><span class="br-ind"><br><span class="indent">&nbsp;</span></span>তুমি স্বয়ং তাঁদের প্রতিষ্ঠিত করেছিলে এ দেশে। <br><span class="br-ind"><br><span class="indent">&nbsp;</span></span>সেই পিতৃপুরুষদের অন্যান্য জাতিবর্গকে বিধ্বস্ত করেছিলে তুমি <br><span class="br-ind"><br><span class="indent">&nbsp;</span></span>কিন্তু সেই পিতৃপুরুষদের তুমি দিয়েছিলে সমৃদ্ধি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তরবারি দ্বারা এ দেশ তাঁরা করেননি অধিকার, <br><span class="br-ind"><br><span class="indent">&nbsp;</span></span>করেননি জয়লাভ আপন বাহুবলে। <br><span class="br-ind"><br><span class="indent">&nbsp;</span></span>কিন্তু সম্ভব হয়েছিল তা তোমারই ক্ষমতা ও প্রতাপে, <br><span class="br-ind"><br><span class="indent">&nbsp;</span></span>কারণ তাঁদের উপর প্রসন্ন ছিলে তুমি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তুমিই আমার রাজা, <br><span class="br-ind"><br><span class="indent">&nbsp;</span></span>আমার আরাধ্য ঈশ্বর তুমিই তোমার প্রজা ইসরায়েলকে<sup class="fnm"><a name="fnm1" href="#fn1">1</a></sup> কর উদ্ধার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমারই পরাক্রমে পরাস্ত করব আমরা আমাদের শত্রুবাহিনীকে, <br><span class="br-ind"><br><span class="indent">&nbsp;</span></span>আমাদের বিরোধীতা করবে যারা তোমারই নামের প্রতাপে আমরা তাদের করব পদদলিত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ আপন অস্ত্রবলে আমি নির্ভর করি না, <br><span class="br-ind"><br><span class="indent">&nbsp;</span></span>আমার তরবারি উদ্ধার করতে পারে না আমাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু তুমিই আমাদের করেছ উদ্ধার শত্রুর কবল থেকে। <br><span class="br-ind"><br><span class="indent">&nbsp;</span></span>যারা আমাদের বিদ্বেষ করে তাদের তুমি করেছ অবমানিত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বরকে ঘিরেই আমার সকল গর্ব, <br><span class="br-ind"><br><span class="indent">&nbsp;</span></span>চিরকাল আমরা কৃতজ্ঞতা নিবেদন করব তোমারই চরণে। সেলা <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি কিন্তু আজ আমাদের করেছ পরিত্যাগ, অপদস্থ করেছ আমাদের, <br><span class="br-ind"><br><span class="indent">&nbsp;</span></span>তোমার নেতৃত্বলাভে বঞ্চিত আজ আমাদের সৈন্যবাহিনী। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শত্রুর সম্মুখে তুমি আমাদের পলায়নে বাধ্য করেছ, <br><span class="br-ind"><br><span class="indent">&nbsp;</span></span>লুণ্ঠন করেছে বিরোধীরা আমাদের সকল সম্পদ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাদের দশা করেছ বলির মেষের মত, <br><span class="br-ind"><br><span class="indent">&nbsp;</span></span>বিক্ষিপ্ত করেছ জাতিবৃন্দের মাঝে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এ যেন নামমাত্র মূল্যে তুমি বিকিয়ে দিয়েছ তোমার প্রজাদের, <br><span class="br-ind"><br><span class="indent">&nbsp;</span></span>মূল্যহীন তারা আজ তোমার কাছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রতিবেশীদের কাছে আমাদের তুমি করেছ উপহাসের পাত্র, <br><span class="br-ind"><br><span class="indent">&nbsp;</span></span>তাদের বিদ্রূপবাণে আমরা আজ জর্জরিত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অন্যান্য জাতির কাছে তুমি আমাদের করেছ নিতান্তই তুচ্ছ, <br><span class="br-ind"><br><span class="indent">&nbsp;</span></span>করেছ আমাদের অবজ্ঞার পাত্র। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাদের বিদ্রূপ ও নিন্দার কশাঘাত সৃষ্টি করেছে অন্তর্জ্বালা আমাদের হৃদয়ে, <br><span class="br-ind"><br><span class="indent">&nbsp;</span></span>এই চরম অবস্থার তীব্র দহনে আমরা, <br><span class="br-ind"><br><span class="indent">&nbsp;</span></span>প্রতিশোধকামী শত্রুদের সাক্ষাতে অবনত লজ্জায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমাদের জীবনে এত অঘটনেও তোমায় ভুলিনি কখনও, <br><span class="br-ind"><br><span class="indent">&nbsp;</span></span>ভঙ্গ করিনি আমরা তোমার সন্ধিচুক্তি শর্ত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হৃদয় আমাদের হয়নি বিরূপ, <br><span class="br-ind"><br><span class="indent">&nbsp;</span></span>চরণ হয়নি ভ্রষ্ট তোমার বিধানের পথ থেকে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তবুও তুমি আমাদের দলিত মথিত করে করেছ নিক্ষেপ পরিত্যক্ত জনহীন প্রান্তরে, <br><span class="br-ind"><br><span class="indent">&nbsp;</span></span>গভীর আঁধারে আমাদের করেছ পরিত্যাগ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যদি আমরা ভুলে যেতাম আমাদের আরাধ্য ঈশ্বরকে, <br><span class="br-ind"><br><span class="indent">&nbsp;</span></span>যদি অঞ্জলি দিতাম অন্য দেবতার চরণে, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহলে কি ঈশ্বর জানতে পারতেন না সে কথা? তিনি যে অন্তর্যামী, <br><span class="br-ind"><br><span class="indent">&nbsp;</span></span>জানেন অন্তরের গোপন কথা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু হায়, তোমারই ভক্ত হয়েছি বলে প্রতিনিয়ত নির্যাতিত হচ্ছি আমরা, <br><span class="br-ind"><br><span class="indent">&nbsp;</span></span>বলির মেষের মতই আমরা হয়েছি গণ্য।<sup class="fnm"><a name="fnm2" href="#fn2">2</a></sup> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে প্রভু পরমেশ্বর, জাগ্রত হও! কেন তুমি আজ নিদ্রামগ্ন? <br><span class="br-ind"><br><span class="indent">&nbsp;</span></span>জাগো, আমাদের করো না পরিত্যাগ চিরতরে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেন তুমি আজ আমাদের প্রতি হয়েছ বিমুখ? <br><span class="br-ind"><br><span class="indent">&nbsp;</span></span>কেন আমাদের দুঃখক্লেশ, নির্যাতন রয়েছ ভুলে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমরা আজ ধূলায় অবলুণ্ঠিত ধরাশায়ী হয়েছি আমরা, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>জাগ্রত হও, সহায় হও আমাদের! উদ্ধার কর আমাদের, <br><span class="br-ind"><br><span class="indent">&nbsp;</span></span>তোমার অবিচল প্রেমের গুণে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইসরায়েল: যাকোবের অপর নাম</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 8:36'><!--endraw 1-->রোমীয় 8:36<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>