<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বর আমাদের পরম সহায়</h2><h2>কোরহ বংশের সঙ্কলন।সঙ্গীত পরিচালকের প্রতি নির্দেশ।সানাই সহযোগে গান।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর আমাদের সুরক্ষিত আশ্রয় আমাদের শক্তি ও পরম সহায়। <br><span class="br-ind"><br><span class="indent">&nbsp;</span></span>সাহায্যদানে তিনি সদা তৎপর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যদি ঘটে মহাপ্রলয়, কেঁপে ওঠে পৃথিবীর বুক, <br><span class="br-ind"><br><span class="indent">&nbsp;</span></span>যদি সাগর গর্ভে উৎপাটিত হয় পর্বতশ্রেণীর ভিত্তি, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদি সাগরের জলরাশি ফেনিল উচ্ছ্বাসে উত্তাল হয়ে ওঠে, মত্ত গর্জনে হয়ে ওঠে ভয়াল ভীষণ যদি পর্বতরাজি হয় প্রকম্পিত, <br><span class="br-ind"><br><span class="indent">&nbsp;</span></span>তবুও আমরা ভয়ে হব না বিহ্বল। সেলা <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>একটি স্রোতস্বিনী আছে, যার জলধারা পরাৎপরের পবিত্র বাসভূমি <br><span class="br-ind"><br><span class="indent">&nbsp;</span></span>ঈশ্বরের নগরীকে করে আনন্দমণ্ডিত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর সেখানে বিরাজমান, সেই নগরীকে কখনও ধ্বংস করা যাবে না, কখনও তা হবে না বিচলিত, বিপর্যয় নেমে আসার মুহূর্তেই <br><span class="br-ind"><br><span class="indent">&nbsp;</span></span>ঈশ্বর এসে দাঁড়াবেন তার পরম সহায়রূপে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জাতিবৃন্দ ছত্রভঙ্গ হয় বিশৃঙ্খল হয় রাজ্যসমূহ, <br><span class="br-ind"><br><span class="indent">&nbsp;</span></span>তাঁর বজ্রনির্ঘোষে বিপর্যস্ত হয় পৃথিবী। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সর্বাধিপতি প্রভু পরমেশ্বর, আমাদের সঙ্গে আছেন, <br><span class="br-ind"><br><span class="indent">&nbsp;</span></span>যাকোবের আরাধ্য ঈশ্বর আমাদের সুরক্ষিত আশ্রয়। সেলা <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এস, দেখ প্রভুর মহান কীর্তি, <br><span class="br-ind"><br><span class="indent">&nbsp;</span></span>দেখ, কী বিস্ময়কর কীর্তি তিনি সাধন করেছেন পৃথিবীতে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পৃথিবীর প্রান্ত অবধি তিনি যুদ্ধ নিবৃত্ত করেন। <br><span class="br-ind"><br><span class="indent">&nbsp;</span></span>ধনুক ভগ্ন করেন তিনি, বর্শা করেন খণ্ডবিখণ্ড <br><span class="br-ind"><br><span class="indent">&nbsp;</span></span>রথসমূহ আগুনে পুড়িয়ে দেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রভু পরমেশ্বর বলেনঃ ক্ষান্ত হও, <br><span class="br-ind"><br><span class="indent">&nbsp;</span></span>জেন আমিই ঈশ্বর, জাতিগণের মধ্যে আমিই সমুন্নত <br><span class="br-ind"><br><span class="indent">&nbsp;</span></span>এ পৃথিবীতে একমাত্র আমিই গৌরবান্বিত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>গীতিকার: সর্বাধিপতি প্রভু পরমেশ্বর আমাদের সঙ্গে আছেন, <br><span class="br-ind"><br><span class="indent">&nbsp;</span></span>যাকোবের আরাধ্য ঈশ্বর আমাদের সুরক্ষিত আশ্রয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>