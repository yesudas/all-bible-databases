<html><head>
<meta http-equiv="Content-Type" content="text/html;charset=utf-8" />
<title>Ps 48 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 48);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_46.html">46</a> <a href="Ps_47.html">47</a> <b>48</b> <a href="Ps_49.html">49</a> <a href="Ps_50.html">50</a> ... <a href="Ps_150.html">150</a> </div><hr>
<h1>Ps 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের প্রিয় নগরী সিয়োন</h2><h2>ভজন গীতি। কোরহ বংশের সঙ্কলন।গান।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু মহান, সুমহান আমাদের প্রভু পরমেশ্বর! তাঁর পবিত্র পর্বতে স্থাপিত আমাদের ঈশ্বরের পবিত্র নগরী। <br><span class="br-ind"><br><span class="indent">&nbsp;</span></span>সেইখানে ধ্বনিত হোক তাঁর স্তব ও বন্দনাগান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সুউচ্চ সেই রমণীয় ভূমি, মনোরম সেই পবিত্র পর্বত সারা বিশ্বের আনন্দ স্বরূপ, <br><span class="br-ind"><br><span class="indent">&nbsp;</span></span>উত্তর সীমান্তে সিয়োনপর্বত সেইখানে আছে মহান রাজার পুরী।<sup class="fnm"><a name="fnm1" href="#fn1">1</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেই পুরীর দুর্গশ্রেণীর মাঝে তিনিই আমাদের নিরাপদ আশ্রয়, <br><span class="br-ind"><br><span class="indent">&nbsp;</span></span>প্রকাশ করেছেন ঈশ্বর আপনার এই পরিচয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নৃপতিরা দলবদ্ধ হয়ে এই নগরীর বিরুদ্ধে <br><span class="br-ind"><br><span class="indent">&nbsp;</span></span>করেছিল অভিযান। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু একে দেখে তারা হল স্তম্ভিত, <br><span class="br-ind"><br><span class="indent">&nbsp;</span></span>সন্ত্রস্ত হয়ে পালিয়ে গেল তারা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এখানে এসে তারা হল ভয়ে কম্পমান <br><span class="br-ind"><br><span class="indent">&nbsp;</span></span>প্রসববেদনাতুরা রমণীর মত, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রচণ্ড পূবালী ঝড়ে আন্দোলিত ভাঙ্গা জাহাজের মত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমরা শুনেছি ঈশ্বরের মহান কীর্তির কথা, স্বচক্ষে আজ দেখেছি সে কীর্তি আমাদের আরাধ্য ঈশ্বর, <br><span class="br-ind"><br><span class="indent">&nbsp;</span></span>সর্বাধিপতি প্রভু পরমেশ্বরের নগরীতে। <br><span class="br-ind"><br><span class="indent">&nbsp;</span></span>জেনেছি, তিনি তাঁর নগরীকে নিরাপদে রাখবেন চিরকাল। সেলা <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমারই মন্দিরে হে ঈশ্বর, <br><span class="br-ind"><br><span class="indent">&nbsp;</span></span>আমরা করেছি ধ্যান তোমার অবিচল প্রেমের কথা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তোমার গৌরব ও মহিমা পরিব্যাপ্ত এ বিশ্বমণ্ডলে, <br><span class="br-ind"><br><span class="indent">&nbsp;</span></span>ন্যায়ের দাক্ষিণ্যে পূর্ণ তোমার অভয় হস্ত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ন্যায্যবিচারে <br><span class="br-ind"><br><span class="indent">&nbsp;</span></span>আনন্দিত হোক সিয়োন পর্বত <br><span class="br-ind"><br><span class="indent">&nbsp;</span></span>যিহুদীয়ার প্রতি জনপদে উঠুক হর্ষধ্বনি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রদক্ষিণ কর তোমরা সিয়োন পর্বত, <br><span class="br-ind"><br><span class="indent">&nbsp;</span></span>গণনা কর তার দুর্গচূড়াসমূহ, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মনোযোগ দিয়ে লক্ষ্য কর তার প্রাচীর, <br><span class="br-ind"><br><span class="indent">&nbsp;</span></span>প্রবেশ কর তার হর্ম্যরাজির মাঝে যেন উত্তরপুরুষের কাছে বলতে পার যে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এই ঈশ্বরই আমাদের শাশ্বত ঈশ্বর, <br><span class="br-ind"><br><span class="indent">&nbsp;</span></span>তিনিই চিরকাল আমাদের করবেন পরিচালনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 5:35'><!--endraw 1-->মথি 5:35<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>