<html><head>
<meta http-equiv="Content-Type" content="text/html;charset=utf-8" />
<title>Ps 49 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 49);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_47.html">47</a> <a href="Ps_48.html">48</a> <b>49</b> <a href="Ps_50.html">50</a> <a href="Ps_51.html">51</a> ... <a href="Ps_150.html">150</a> </div><hr>
<h1>Ps 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পার্থিব সম্পদে আস্থা মূর্খতার পরিচায়ক ভজন গীতি। কোরহ বংশের সঙ্কলন। সঙ্গীত পরিচালকের জন্য।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>শোন হে জাতিবৃন্দ, আমার কথা শোন, <br><span class="br-ind"><br><span class="indent">&nbsp;</span></span>শোন জগতের সকল অধিবাসী, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সামান্য-অসামান্য, <br><span class="br-ind"><br><span class="indent">&nbsp;</span></span>ধনী-নির্ধন সকলেই শোন এ কথা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি শোনাব প্রজ্ঞার বাণী, <br><span class="br-ind"><br><span class="indent">&nbsp;</span></span>খুলে যাবে তোমাদের জ্ঞানের দুয়ার। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রূপময় রূপকের সুললিত ছন্দে, <br><span class="br-ind"><br><span class="indent">&nbsp;</span></span>শোনাব সে কথা বীণার ঝঙ্কারে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বিপদে আমি কখনও হব না বিচলিত, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধনবাহুল্যে গর্বান্ধ শত্রুদলের আক্রমণে <br><span class="br-ind"><br><span class="indent">&nbsp;</span></span>কখনও ভীত হব না আমি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেউ কোন দিন উদ্ধার করতে পারে না নিজেকে<sup class="fnm"><a name="fnm1" href="#fn1">1</a></sup> <br><span class="br-ind"><br><span class="indent">&nbsp;</span></span>পারে না কিনতে অর্থমূল্যে নিজের জীবন ঈশ্বরের কাছ থেকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জীবনের দাম দেওয়া মানুষের সাধ্যের অতীত, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সাধ্যের অতীত তার চিরকাল বেঁচে থাকার অধিকার ক্রয় করা, <br><span class="br-ind"><br><span class="indent">&nbsp;</span></span>সাধ্যের অতীত মৃত্যুর হাত থেকে নিষ্কৃতি পাওয়া। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জ্ঞানী-মূর্খ নির্বিশেষে সকলেরই শেষ পরিণতি মৃত্যু, <br><span class="br-ind"><br><span class="indent">&nbsp;</span></span>তাদের রেখে যাওয়া ধনসম্পদ ভোগ করে অন্যজনে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা ক্রয় করে ভূসম্পদ চিরস্থায়ী আশ্রয়রূপে, <br><span class="br-ind"><br><span class="indent">&nbsp;</span></span>কিন্তু সমাধিই তাদের চিরদিনের আবাস, <br><span class="br-ind"><br><span class="indent">&nbsp;</span></span>এখানেই তারা বাস করে চিরকাল। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পার্থিব সম্পদ কখনও তাকে পারে না বাঁচাতে মৃত্যুর কবল থেকে, <br><span class="br-ind"><br><span class="indent">&nbsp;</span></span>মৃত্যু হয় তার নশ্বর জীবেরই মত। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দাম্ভিক নির্বোধ যারা পার্থিব সম্পদেই যাদের একমাত্র ভরসা, <br><span class="br-ind"><br><span class="indent">&nbsp;</span></span>এই তাদের চূড়ান্ত পরিণাম। সেলা <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সংহারের জন্য নির্দিষ্ট মেষপালের মত তারা, <br><span class="br-ind"><br><span class="indent">&nbsp;</span></span>মৃত্যুই তাদের নিয়ন্তা। সমাধির গভীরে গহ্বরে নেমে যাবে তারা, <br><span class="br-ind"><br><span class="indent">&nbsp;</span></span>ক্ষয় পাবে তাদের দেহ অবয়ব, <br><span class="br-ind"><br><span class="indent">&nbsp;</span></span>মৃত্যুলোক গ্রাস করবে তাদের চিরতরে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু ঈশ্বর আমাকে উদ্ধার করবেন, রক্ষা করবেন মৃত্যুর কবল থেকে, <br><span class="br-ind"><br><span class="indent">&nbsp;</span></span>নিয়ে যাবেন আমাকে আপন আশ্রয়ে। সেলা <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুষ্টের সমৃদ্ধিতে হয়ো না বিচলিত, <br><span class="br-ind"><br><span class="indent">&nbsp;</span></span>উদ্বিগ্ন হয়ো না তার বংশের সম্পদ বাহুল্যে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মরণকালে কোন সম্পদ তার সঙ্গে যাবে না <br><span class="br-ind"><br><span class="indent">&nbsp;</span></span>পারবে না নিয়ে যেতে সে কিছুই। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সে যদি ইহজীবনে পরিতৃপ্ত হয়, <br><span class="br-ind"><br><span class="indent">&nbsp;</span></span>যদি জীবনের সাফল্যে হয় খ্যাতিমান, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তবুও মৃত্যুতে যেতে হবে তাকে পিতৃপুরুষের কাছে, <br><span class="br-ind"><br><span class="indent">&nbsp;</span></span>যেখানে বিরাজিত চিরঅন্ধকার। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পার্থিব সম্পদ তাকে কখনও পারে না বাঁচাতে মৃত্যুর কবল থেকে, <br><span class="br-ind"><br><span class="indent">&nbsp;</span></span>মৃত্যু হয় তার নশ্বর জীবেরই মত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তর: নিজের ভাইকে।</div>
</div>
<!-- PARSED ABOVE; EDITING MAY BREAK PARSER -->
</body></html>