<html><head>
<meta http-equiv="Content-Type" content="text/html;charset=utf-8" />
<title>Ps 50 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 50);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_48.html">48</a> <a href="Ps_49.html">49</a> <b>50</b> <a href="Ps_51.html">51</a> <a href="Ps_52.html">52</a> ... <a href="Ps_150.html">150</a> </div><hr>
<h1>Ps 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রকৃত আরাধনা</h2><span class="vn">1</span> <span class="br-p"><br><br></span><b>ভজনগীতি। আসফের সঙ্কলন।</b> <span class="br-p"><br><br></span><span class="br-ind"><br><span class="indent">&nbsp;</span></span>সর্বশক্তিমান প্রভু পরমেশ্বর, <br><span class="br-ind"><br><span class="indent">&nbsp;</span></span>উদয়াচল থেকে অস্তাচল পর্যন্ত সমগ্র পৃথিবীর মানুষকে আহ্বান করেছেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অপরূপ রূপে শোভিত সিয়োন, <br><span class="br-ind"><br><span class="indent">&nbsp;</span></span>সেখান থেকে প্রকাশিত তাঁর পূর্ণ জ্যোতি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর আসছেন নীরব পদসঞ্চারে নয়, <br><span class="br-ind"><br><span class="indent">&nbsp;</span></span>সম্মুখে তাঁর সর্বগ্রাসী অগ্নিশিখা, <br><span class="br-ind"><br><span class="indent">&nbsp;</span></span>তাঁকে ঘিরে আছে প্রচণ্ড ঘূর্ণিঝড়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাঁর প্রজাদের বিচার সভায় স্বর্গ <br><span class="br-ind"><br><span class="indent">&nbsp;</span></span>ও মর্ত্যকে তিনি আহ্বান করেছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি বলেছেনঃ আমার একনিষ্ঠ ভক্তবৃন্দকে একত্র কর আমার কাছে <br><span class="br-ind"><br><span class="indent">&nbsp;</span></span>যারা বলিদানের অনুষ্ঠানে স্থাপন করেছে সন্ধিচুক্তি আমার সঙ্গে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশমণ্ডল নিয়ত ঘোষণা করে তাঁর ন্যায়পরতা, <br><span class="br-ind"><br><span class="indent">&nbsp;</span></span>কারণ ঈশ্বর স্বয়ং আজ বিচারক। সেলা <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আমার প্রজাবৃন্দ, আমার কথা শোন, হে ইসরায়েলকুল, <br><span class="br-ind"><br><span class="indent">&nbsp;</span></span>তোমার বিরুদ্ধে আমি অভিযোগ আনব। <br><span class="br-ind"><br><span class="indent">&nbsp;</span></span>আমি ঈশ্বর–তোমাদের আরাধ্য ঈশ্বর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার উদ্দেশে বলিদানের জন্য তোমাদের ভর্ৎসনা করব না আমি, <br><span class="br-ind"><br><span class="indent">&nbsp;</span></span>নিত্য নিয়ত আমার কাছে তোমরা নিবেদন করছ হোমবলি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি চাই না তোমাদের গৃহপালিত বৃষ, <br><span class="br-ind"><br><span class="indent">&nbsp;</span></span>গ্রহণ করব না তোমাদের পালের ছাগ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অরণ্যের সমস্ত প্রাণী আমার, <br><span class="br-ind"><br><span class="indent">&nbsp;</span></span>পাহাড় পর্বতের পশুপালও আমারই। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশের<sup class="fnm"><a name="fnm1" href="#fn1">1</a></sup> পক্ষীকুল, <br><span class="br-ind"><br><span class="indent">&nbsp;</span></span>এ বিশ্ব চরাচরের যা কিছু–সকলই আমার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি ক্ষুধিত হলে তোমার কাছে খাদ্য চাইব না, <br><span class="br-ind"><br><span class="indent">&nbsp;</span></span>কারণ এ পৃথিবী আমার, তার যা কিছু সবই আমার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা কি মনে কর বৃষমাংস আমার ভক্ষ্য? <br><span class="br-ind"><br><span class="indent">&nbsp;</span></span>ছাগরক্ত আমার পানীয়? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার উদ্দেশে তোমাদের উৎসর্গীত <br><span class="br-ind"><br><span class="indent">&nbsp;</span></span>কৃতজ্ঞতার পরাৎপরের কাছে পূর্ণ কর তোমাদের অঙ্গীকার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তখন সঙ্কটের দিনে আমায় ডাকলে আমি উদ্ধার করব তোমাদের, <br><span class="br-ind"><br><span class="indent">&nbsp;</span></span>তোমরা করবে আমার মহিমাকীর্তন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু ঈশ্বর দুর্জনদের বলেনঃ <br><span class="br-ind"><br><span class="indent">&nbsp;</span></span>কোন অধিকারে তুমি উচ্চারণ কর আমার অনুশাসন? <br><span class="br-ind"><br><span class="indent">&nbsp;</span></span>কোন সাহসে মুখে আন আমার সঙ্গে সম্বন্ধের চুক্তির কথা? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমায় সংশোধন করি, এ তুমি চাও না, <br><span class="br-ind"><br><span class="indent">&nbsp;</span></span>অমান্য কর তুমি আমার আদেশ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তস্করের সাক্ষাৎ পেলে তুমি বন্ধুত্ব কর তার সঙ্গে, <br><span class="br-ind"><br><span class="indent">&nbsp;</span></span>লম্পটদের সহযোগিতা কর তুমি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কুকথায় মুখর তোমার ওষ্ঠাধর, <br><span class="br-ind"><br><span class="indent">&nbsp;</span></span>ছলনায় পটু তোমার জিহ্বা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নিজের ভাইয়ের নিন্দায় তুমি সদাতৎপর, <br><span class="br-ind"><br><span class="indent">&nbsp;</span></span>আপন সহোদরের কুৎসা রটনায় তোমার বাধে না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এই সব অপকর্ম তুমি করে চলেছ তবু তোমায় আমি বলি নি কিছুই, <br><span class="br-ind"><br><span class="indent">&nbsp;</span></span>তাই তুমি ভেবেছ, আমি বুঝি তোমারই মত। <br><span class="br-ind"><br><span class="indent">&nbsp;</span></span>আর নয়, আমার সহ্যের সীমা পার হয়ে গেছে, <br><span class="br-ind"><br><span class="indent">&nbsp;</span></span>এবার আমি তিরস্কার করব তোমায় বিশ্লেষণ করে বুঝিয়ে দেব তোমার সব অপরাধ ও তার পরিণাম। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমরা যারা বিস্মৃত হয়েছ ঈশ্বরকে, শোন এই কথা, <br><span class="br-ind"><br><span class="indent">&nbsp;</span></span>অন্যথায় আমি তোমাদের সমূলে করব বিনাশ, <br><span class="br-ind"><br><span class="indent">&nbsp;</span></span>তোমাদের উদ্ধার করার মত থাকবে না কেউ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কৃতজ্ঞতার অর্ঘ্য যে আমায় করে নিবেদন, সে-ই জানায় আমায় যোগ্য সম্মান, <br><span class="br-ind"><br><span class="indent">&nbsp;</span></span>সৎপথে চলে যে, তারই কাছে আমি প্রকাশ করব ঐশ্বরিক পরিত্রাণ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রীকঃ হিব্রু–পাহাড়</div>
</div>
<!-- PARSED ABOVE; EDITING MAY BREAK PARSER -->
</body></html>