<html><head>
<meta http-equiv="Content-Type" content="text/html;charset=utf-8" />
<title>Ps 51 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 51);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_49.html">49</a> <a href="Ps_50.html">50</a> <b>51</b> <a href="Ps_52.html">52</a> <a href="Ps_53.html">53</a> ... <a href="Ps_150.html">150</a> </div><hr>
<h1>Ps 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ক্ষমা প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে। দাউদ বৎশেবার সঙ্গে ব্যভিচারে লিপ্ত হওয়ার পর নবী নাথান তাঁকে তিরস্কার করেন। সেই সময়ে দাউদ এই গীতটি রচনা করেন।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তোমার অবিচল প্রেমের গুণে কৃপা কর আমায়, <br><span class="br-ind"><br><span class="indent">&nbsp;</span></span>তোমার অসীম করুণায় <br><span class="br-ind"><br><span class="indent">&nbsp;</span></span>মার্জনা কর আমার সকল অপরাধ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>নিঃশেষে ধৌত কর যত অধর্ম আমার, <br><span class="br-ind"><br><span class="indent">&nbsp;</span></span>পাপ থেকে শুচি কর আমায়। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি জানি, আমার সকল অপরাধ, <br><span class="br-ind"><br><span class="indent">&nbsp;</span></span>আমি সতত সচেতন <br><span class="br-ind"><br><span class="indent">&nbsp;</span></span>আমার পাপের বিষয়ে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার বিরুদ্ধে, একমাত্র তোমারই বিরুদ্ধে <br><span class="br-ind"><br><span class="indent">&nbsp;</span></span>আমি পাপ করেছি, <br><span class="br-ind"><br><span class="indent">&nbsp;</span></span>তোমার দৃষ্টিতে যা কিছু মন্দ, <br><span class="br-ind"><br><span class="indent">&nbsp;</span></span>তা-ই করেছি আমি। <br><span class="br-ind"><br><span class="indent">&nbsp;</span></span>সুতরাং ন্যায্য তোমার দণ্ডাদেশ, <br><span class="br-ind"><br><span class="indent">&nbsp;</span></span>নিখুঁত তোমার বিচার।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জন্মলগ্ন থেকেই আমি মন্দতায় পূর্ণ ছিলাম, <br><span class="br-ind"><br><span class="indent">&nbsp;</span></span>আমার সৃষ্টি মুহূর্তেই গ্রাস করেছিল আমায় পাপের প্রভাব। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জানি, অন্তরের সততাই তোমার কাম্য <br><span class="br-ind"><br><span class="indent">&nbsp;</span></span>হৃদয়ের নিভৃতে তাই <br><span class="br-ind"><br><span class="indent">&nbsp;</span></span>জ্ঞান শিক্ষা দাও আমাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এসোব লতা দিয়ে শোধন কর আমায়, <br><span class="br-ind"><br><span class="indent">&nbsp;</span></span>তাহলে আমি হব নির্মল। <br><span class="br-ind"><br><span class="indent">&nbsp;</span></span>ধৌত কর আমায় <br><span class="br-ind"><br><span class="indent">&nbsp;</span></span>আমি হব তুষারের চেয়েও শুভ্র। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আনন্দ ও উল্লাসের ধ্বনি শোনাও আমায়, <br><span class="br-ind"><br><span class="indent">&nbsp;</span></span>আবার উৎফুল্ল হোক আমার সকল সত্তা <br><span class="br-ind"><br><span class="indent">&nbsp;</span></span>যা তুমি করেছ চূর্ণ বিচূর্ণ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার পাপ রাশির দিক থেকে <br><span class="br-ind"><br><span class="indent">&nbsp;</span></span>ফিরিয়ে নাও তোমার শ্রীমুখ, মার্জনা কর আমার সকল অপরাধ। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, সৃষ্টি কর আমার মধ্যে নির্মল হৃদয়। দূর করে দাও আমার মনের চঞ্চলতা, <br><span class="br-ind"><br><span class="indent">&nbsp;</span></span>জাগাও অন্তরে তোমার আত্মার নূতন প্রেরণা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার সান্নিধ্য থেকে দূরে সরিয়ে দিও না আমায়, <br><span class="br-ind"><br><span class="indent">&nbsp;</span></span>তোমার পবিত্র আত্মা করো না অপসারণ আমার অন্তর থেকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ফিরিয়ে দাও আমাকে তোমার পরিত্রাণের আনন্দ, নবায়িত কর আমায়, <br><span class="br-ind"><br><span class="indent">&nbsp;</span></span>রাখ আমায় তোমারই অনুগত করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহলে আমি অধর্মাচারীদের দেখাতে পারব তোমার পথ <br><span class="br-ind"><br><span class="indent">&nbsp;</span></span>পাপীরা তখন আসবে ফিরে তোমার কাছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ঈশ্বর, হে আমার পরিত্রাতা ঈশ্বর, হত্যার অপরাধ<sup class="fnm"><a name="fnm3" href="#fn3">3</a></sup> থেকে আমায় রক্ষা কর। <br><span class="br-ind"><br><span class="indent">&nbsp;</span></span>আমার রসনা মুখর হবে তোমারই ন্যায়পরতার জয়গানে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে প্রভু পরমেশ্বর, খুলে দাও আমার ওষ্ঠাধর, <br><span class="br-ind"><br><span class="indent">&nbsp;</span></span>আমি গাইব তোমার স্তুতিগান। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বলিদানে তুমি প্রীত নও, আমার নিবেদিত হোমবলি <br><span class="br-ind"><br><span class="indent">&nbsp;</span></span>প্রসন্ন করে না তোমায় <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বর, তোমার চরণে আমি করি নিবেদন আমার বিনম্র হৃদয় আপন হাতে যাকে তুমি করেছ শোধন, <br><span class="br-ind"><br><span class="indent">&nbsp;</span></span>অনুতাপে দগ্ধ সেই বিচূর্ণ হৃদয় —তাকে তুমি করবে না প্রত্যাখ্যান। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে ঈশ্বর, তোমার মঙ্গল ইচ্ছায়, সিয়োনের কল্যাণ সাধন কর তুমি, <br><span class="br-ind"><br><span class="indent">&nbsp;</span></span>আবার গড়ে তোল জেরশালেমের ভগ্ন প্রাচীর। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তখন তুমি প্রীত হবে যথাবিহিত বলিদানে, <br><span class="br-ind"><br><span class="indent">&nbsp;</span></span>প্রীতিলাভ করবে তুমি হোমবলি ও পূর্ণাহুতিতে, <br><span class="br-ind"><br><span class="indent">&nbsp;</span></span>ভক্তেরা তখন বৃষবলি দেবে তোমারই পুণ্য বেদীতে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 12:1-15'><!--endraw 1-->২ শমু 12:1-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:520 3:4'><!--endraw 1-->রোমীয় 3:4<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> অথবা রক্তপাতের দায়</div>
</div>
<!-- PARSED ABOVE; EDITING MAY BREAK PARSER -->
</body></html>