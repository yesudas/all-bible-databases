<html><head>
<meta http-equiv="Content-Type" content="text/html;charset=utf-8" />
<title>Ps 56 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 56);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_54.html">54</a> <a href="Ps_55.html">55</a> <b>56</b> <a href="Ps_57.html">57</a> <a href="Ps_58.html">58</a> ... <a href="Ps_150.html">150</a> </div><hr>
<h1>Ps 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পরমেশ্বরের উপরে ভক্তের একান্ত আস্থা</h2><h2>সুরম্যগীতি। দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: সুর–‘‘সুদূরের মৌনী কপোত’’গাৎ নগরে ফিলিস্তিনীদের হাতে বন্দী অবস্থায় দাউদ এই গীতটি রচনা করেন।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর আমায় কৃপা কর, <br><span class="br-ind"><br><span class="indent">&nbsp;</span></span>আমি আজ শত্রুর কবলে বন্দী, <br><span class="br-ind"><br><span class="indent">&nbsp;</span></span>নিরন্তর তারা নির্যাতন করছে আমায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অসংখ্য শত্রু আমার চারিদিকে নিশিদিন মহাদর্পভরে পদতলে দলছে আমায়, <br><span class="br-ind"><br><span class="indent">&nbsp;</span></span>দুর্বিষহ অত্যাচারে বিপর্যস্ত করে তুলছে আমার প্রাণ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সর্বশক্তিমান প্রভু পরমেশ্বর, যখন আমি উদ্বেগ ও ভয়ে বিহ্বল হয়ে পড়ি, <br><span class="br-ind"><br><span class="indent">&nbsp;</span></span>তখন তোমারই উপরে স্থাপন করি আমার সকল আস্থা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভু পরমেশ্বর প্রতিশ্রুতি রক্ষায় অবিচল, আমি তাঁর স্তুতিগান গাই, <br><span class="br-ind"><br><span class="indent">&nbsp;</span></span>আমার সকল ভরসা তিনিই তাই ভীত নই আমি, <br><span class="br-ind"><br><span class="indent">&nbsp;</span></span>তুচ্ছ মানুষ কি করবে আমার? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শত্রুরা সব সময় আমার অনিষ্ট চেষ্টায় তৎপর, <br><span class="br-ind"><br><span class="indent">&nbsp;</span></span>আমার অপকারের ষড়যন্ত্রে সদাই লিপ্ত তারা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ওরা দলবদ্ধ হয়ে চক্রান্ত করে আমার বিরুদ্ধে, <br><span class="br-ind"><br><span class="indent">&nbsp;</span></span>লক্ষ্য রাখে আমার গতিবিধির প্রতি, <br><span class="br-ind"><br><span class="indent">&nbsp;</span></span>আমার প্রাণনাশের সুযোগের অপেক্ষায় থাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ওদের অন্যায় আচরণের সমুচিত দণ্ড দাও তুমি, হে ঈশ্বর, <br><span class="br-ind"><br><span class="indent">&nbsp;</span></span>তোমার দুর্বার ক্রোধে উৎপাটিত কর ওদের। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি তো জান আমার বেদনাবিদ্ধ হৃদয়ের ব্যাকুলতা, <br><span class="br-ind"><br><span class="indent">&nbsp;</span></span>সেই বেদনার অশ্রু সঞ্চয় করেছ তুমি পাত্রে তোমার, <br><span class="br-ind"><br><span class="indent">&nbsp;</span></span>লেখা কি হয়নি সেকথা তোমার গ্রন্থে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেদিন আকুল হয়ে আমি ডাকব তোমায়, <br><span class="br-ind"><br><span class="indent">&nbsp;</span></span>সেদিন পরাজিত হবে আমার শত্রুদল, <br><span class="br-ind"><br><span class="indent">&nbsp;</span></span>একথা নিশ্চিত জানি আমি, <br><span class="br-ind"><br><span class="indent">&nbsp;</span></span>ঈশ্বর আমার পরম সহায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রভু পরমেশ্বর প্রতিশ্রুতি রক্ষায় অবিচল, <br><span class="br-ind"><br><span class="indent">&nbsp;</span></span>আমি তাঁর স্তুতিগান গাই। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার সকল ভরসা তিনি, <br><span class="br-ind"><br><span class="indent">&nbsp;</span></span>তুচ্ছ মানুষ কি করবে আমার? <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ঈশ্বর, আমি পূর্ণ করব তোমার কাছে আমার মানত, <br><span class="br-ind"><br><span class="indent">&nbsp;</span></span>নিবেদন করব আমি কৃতজ্ঞতার নৈবেদ্য চরণে তোমার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মৃত্যুর গ্রাস থেকে তুমি উদ্ধার করেছ আমায়, <br><span class="br-ind"><br><span class="indent">&nbsp;</span></span>রক্ষা করেছ পরাজয়ের কবল থেকে। <br><span class="br-ind"><br><span class="indent">&nbsp;</span></span>তাই আমি বাস করছি আজ ঈশ্বরের সান্নিধ্যে, <br><span class="br-ind"><br><span class="indent">&nbsp;</span></span>জীবনের উদ্ভাসিত জ্যোতির মাঝে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 21:13-15'><!--endraw 1-->১ শমু 21:13-15<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>