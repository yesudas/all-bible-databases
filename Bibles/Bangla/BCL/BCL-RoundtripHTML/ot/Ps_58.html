<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দুষ্টকে দণ্ডদানের আবেদন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: সুর–‘‘বিনাশ করো না।”</b> <span class="br-p"><br><br></span><span class="br-ind"><br><span class="indent">&nbsp;</span></span>ক্ষমতার আসনে প্রতিষ্ঠিত যারা, ন্যায়সঙ্গত হয় কি তোমাদের সিদ্ধান্ত? <br><span class="br-ind"><br><span class="indent">&nbsp;</span></span>বিচার কর কি তোমরা সমদৃষ্টি নিয়ে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>না, তোমরা মনে মনে কুকর্মের সঙ্কল্প করছ, <br><span class="br-ind"><br><span class="indent">&nbsp;</span></span>হিংসাত্মক কার্যকলাপ তোমরা করে চলেছ দেশে। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মাতৃগর্ভ থেকেই দুষ্টেরা বিপথগামী, <br><span class="br-ind"><br><span class="indent">&nbsp;</span></span>জন্মাবধি মিথ্যাভাষণের ফলে তারা বিভ্রান্ত। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সাপের বিষের মতই তাদের বিষ, <br><span class="br-ind"><br><span class="indent">&nbsp;</span></span>ওরা কান বন্ধ করে রাখে, বধির কালসাপের মত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে সাপ শুনতে পায় না সাপুড়ের কণ্ঠস্বর <br><span class="br-ind"><br><span class="indent">&nbsp;</span></span>নিপুণ ওঝার মন্ত্রপাঠও যাদের হয় না কর্ণগোচর। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, ওদের দাঁত তুমি ভেঙ্গে দাও, হে প্রভু, <br><span class="br-ind"><br><span class="indent">&nbsp;</span></span>তুমি উপড়ে ফেল এই সিংহদের দন্তমূল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নিঃশেষ হয়ে যাক্‌ ওরা, গড়িয়ে পড়া জলের মত <br><span class="br-ind"><br><span class="indent">&nbsp;</span></span>পদদলিত ঘাসের মত নিশ্চিহ্ন হোক ওরা।<sup class="fnm"><a name="fnm1" href="#fn1">1</a></sup> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শামুকের মত গলে ওরা নিঃশেষ হয়ে যাক্‌, অকালজাত মৃতশিশু, <br><span class="br-ind"><br><span class="indent">&nbsp;</span></span>যারা কোনদিন দেখে না সূর্যের মুখ তাদের মতই হোক ওরা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাদের গড়া পাত্রের গায়ে কাঁটার আগুনের আঁচ লাগার আগেই <br><span class="br-ind"><br><span class="indent">&nbsp;</span></span>কাঁচা কি পোড়া সব পাত্রই তিনি বিধবস্ত করবেন ঝড়ে।<sup class="fnm"><a name="fnm2" href="#fn2">2</a></sup> <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুর্জনের এই শাস্তি দেখে আনন্দিত হবে ধার্মিকেরা, <br><span class="br-ind"><br><span class="indent">&nbsp;</span></span>তার রক্তে তারা করবে পাদপ্রক্ষালন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সকলেই বলবে তখনঃ সত্যই ধার্মিকের পুরস্কার আছে, <br><span class="br-ind"><br><span class="indent">&nbsp;</span></span>পৃথিবীর বিচারক ঈশ্বর সত্যই আছেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: অস্পষ্ট।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: অস্পষ্ট</div>
</div>
<!-- PARSED ABOVE; EDITING MAY BREAK PARSER -->
</body></html>