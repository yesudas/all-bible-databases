<html><head>
<meta http-equiv="Content-Type" content="text/html;charset=utf-8" />
<title>Ps 6 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_4.html">4</a> <a href="Ps_5.html">5</a> <b>6</b> <a href="Ps_7.html">7</a> <a href="Ps_8.html">8</a> ... <a href="Ps_150.html">150</a> </div><hr>
<h1>Ps 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিপন্ন ভক্তের প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি। তারযন্ত্র সহযোগে। উদারা সপ্তক।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, ক্রোধভরে আমাকে করো না ভৎর্সনা, <br><span class="br-ind"><br><span class="indent">&nbsp;</span></span>রুষ্ট হয়ে শাসন করো না আমাকে।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদয় হও আমার প্রতি হে প্রভু পরমেশ্বর, <br><span class="br-ind"><br><span class="indent">&nbsp;</span></span>আমাকে সুস্থ কর, দেহ আমার ক্লিষ্ট, অবসন্ন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কী দারুণ ব্যাকুলতা আমার প্রাণে! <br><span class="br-ind"><br><span class="indent">&nbsp;</span></span>কতকাল, আর কতকাল হে প্রভু পরমেশ্বর বিরত থাকবে আমায় সাহায্যদানে? <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে প্রভু, ফিরে চাও বাঁচাও আমার প্রাণ! <br><span class="br-ind"><br><span class="indent">&nbsp;</span></span>তোমার অবিচল প্রেমের দোহাই উদ্ধার কর আমায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৃত্যুলোকে কেউ স্মরণ করে না তোমায় <br><span class="br-ind"><br><span class="indent">&nbsp;</span></span>পাতালে কেউ করে না তোমার স্তব! <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>গুমরে গুমরে কেঁদে আমি ক্লান্ত, <br><span class="br-ind"><br><span class="indent">&nbsp;</span></span>নিশীথে নয়ন জলে ভাসে শয্যা আমার, <br><span class="br-ind"><br><span class="indent">&nbsp;</span></span>অশ্রুসিক্ত হয় উপাধান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শত্রুর নির্যাতনে গভীর বেদনায় কেঁদে কেঁদে <br><span class="br-ind"><br><span class="indent">&nbsp;</span></span>নিভে এসেছে আমার নয়নের আলো, দৃষ্টি হয়েছে ক্ষীণ। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দূর হও নরাধম, দুরাচারীর দল আমার সামনে থেকে, <br><span class="br-ind"><br><span class="indent">&nbsp;</span></span>প্রভু পরমেশ্বর শুনেছেন আমার কাতর ক্রন্দন।<sup class="fnm"><a name="fnm2" href="#fn2">2</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার বিনতি শুনেছেন প্রভু পরমেশ্বর, <br><span class="br-ind"><br><span class="indent">&nbsp;</span></span>পূরণ করবেন তিনি আমার প্রার্থনা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার শত্রুপক্ষ হবে পরাজিত, <br><span class="br-ind"><br><span class="indent">&nbsp;</span></span>লজ্জায়, অপমানে মুহূর্তে বিভ্রান্ত হয়ে করবে পলায়ন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 38:1'><!--endraw 1-->গীত 38:1<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 7:23'><!--endraw 1-->মথি 7:23<!--raw 1 bo --></a><!--endraw 1-->; <!--raw 1 bo --><a href='B:490 13:27'><!--endraw 1-->লুক 13:27<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>