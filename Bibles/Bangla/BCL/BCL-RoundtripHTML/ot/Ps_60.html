<html><head>
<meta http-equiv="Content-Type" content="text/html;charset=utf-8" />
<title>Ps 60 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 60);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_58.html">58</a> <a href="Ps_59.html">59</a> <b>60</b> <a href="Ps_61.html">61</a> <a href="Ps_62.html">62</a> ... <a href="Ps_150.html">150</a> </div><hr>
<h1>Ps 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিপদে ঈশ্বরই আমাদের পরম সহায়</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: সুর–—‘‘ফুলের বাণী।” শিক্ষামূলক গীতি</b> <span class="br-p"><br><br></span><b>অরাম-নহরায়িম এবং অরাম-সোবার বিরুদ্ধে দাউদ যখন যুদ্ধ করছিলেন এবং যোয়াব যখন ফিরে এসে লবণ উপত্যকায় বারো হাজার ইদোমী লোককে হত্যা করেন, তখন দাউদ এই গীতটি রচনা করেন।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি পরিত্যাগ করেছ আমাদের, করেছ ভগ্নচূর্ণ! তুমি ক্রুদ্ধ হয়েছিলে, <br><span class="br-ind"><br><span class="indent">&nbsp;</span></span>কিন্তু এবার আমাদের দিকে ফিরে তাকাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার ক্রোধে কেঁপে উঠেছে সারা দেশ, <br><span class="br-ind"><br><span class="indent">&nbsp;</span></span>বিদীর্ণ হয়েছে তার বুক, দেশ এখন বিশৃঙ্খল, অস্থির। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি নিজ প্রজাদের জর্জরিত করেছ চরম দুর্দশায়, <br><span class="br-ind"><br><span class="indent">&nbsp;</span></span>তারা হয়েছে বিমূঢ়, বিহ্বল, যেন মত্ত সুরাপানে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা সম্ভ্রম করে তোমায়, তাদের তুমি দিয়েছ এক পতাকা, <br><span class="br-ind"><br><span class="indent">&nbsp;</span></span>যেন তারা আশ্রয় নেয় সেই পতাকাতলে রক্ষা পায় শত্রুর আঘাত থেকে। সেলা <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার প্রিয়পাত্রদের তুমি রক্ষা কর, উদ্ধার কর তাদের আপন পরাক্রমে, <br><span class="br-ind"><br><span class="indent">&nbsp;</span></span>সাড়া দাও প্রভু আমাদের ডাকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বর তাঁর পবিত্র মন্দির থেকে ঘোষণা করেছেনঃ <br><span class="br-ind"><br><span class="indent">&nbsp;</span></span>বিজয়োল্লাসে আমি শিখিমকে বিভক্ত করব, <br><span class="br-ind"><br><span class="indent">&nbsp;</span></span>বণ্টন করব সুক্কোত উপত্যকা আমার প্রজাদের মাঝে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গিলিয়দ আমার, মনঃশিও আমার, <br><span class="br-ind"><br><span class="indent">&nbsp;</span></span>ইফ্রয়িম আমার শিরস্ত্রাণ, <br><span class="br-ind"><br><span class="indent">&nbsp;</span></span>যিহুদীয়া আমার রাজদণ্ড। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোয়াব আমার প্রক্ষালন পাত্র, <br><span class="br-ind"><br><span class="indent">&nbsp;</span></span>ইদোমের উপর আমি রাখব আমার পাদুকা, <br><span class="br-ind"><br><span class="indent">&nbsp;</span></span>ফিলিস্তিনীদের দেশে আমি করব বিজয়োল্লাস। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে আমাকে নিয়ে যাবে প্রাচীর ঘেরা নগরীতে? <br><span class="br-ind"><br><span class="indent">&nbsp;</span></span>কে দেখাবে আমাকে ইদোমের পথ? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তুমি কি সত্যিই আমাদের পরিত্যাগ করেছ? <br><span class="br-ind"><br><span class="indent">&nbsp;</span></span>হে ঈশ্বর, তুমি কি আর আমাদের সেনাবাহিনীর সঙ্গে করবে না অভিযান? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শত্রুদের বিরুদ্ধে তুমি হও আমাদের সহায়, <br><span class="br-ind"><br><span class="indent">&nbsp;</span></span>মানুষের সহায়তা আমাদের উদ্ধারে অক্ষম। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বরের সাহায্যে বিজয়ী হব আমরা, <br><span class="br-ind"><br><span class="indent">&nbsp;</span></span>তিনিই পরাস্ত করবেন আমাদের শত্রুদের।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:100 8:13'><!--endraw 1-->২ শমু 8:13<!--raw 1 bo --></a><!--endraw 1-->; <!--raw 1 bo --><a href='B:130 18:12'><!--endraw 1-->১ বংশা 18:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>