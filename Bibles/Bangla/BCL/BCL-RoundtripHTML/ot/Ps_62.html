<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরই ভক্তের আশ্রয়</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: যেদুথুন ঘরানা অনুসরণে।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বরেরই জন্য নীরবে প্রতীক্ষা করে আমার প্রাণ, <br><span class="br-ind"><br><span class="indent">&nbsp;</span></span>তিনিই আমার পরিত্রাতা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনিই আমার একমাত্র আশ্রয়গিরি, আমার পরিত্রাণ, <br><span class="br-ind"><br><span class="indent">&nbsp;</span></span>আমার দুর্গ, কখনও আমি হব না বিচলিত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা কতকাল আক্রমণ চালাবে হেলে পড়া দেওয়ালের মত, <br><span class="br-ind"><br><span class="indent">&nbsp;</span></span>ভাঙ্গা বেড়ার মত ঐ মানুষটির বিরদ্ধে? আর কতকাল তাকে বিধ্বস্ত করবে সকলে মিলে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মর্যাদার আসন থেকে তাকে বিচ্যুত করার জন্য ওরা শুধু ফন্দী আঁটে। অলীকতায় ওদের আনন্দ, <br><span class="br-ind"><br><span class="indent">&nbsp;</span></span>ওরা মুখে শুভেচ্ছা জানায় কিন্তু মনে মনে দেয় অভিশাপ। সেলা <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার প্রাণ নীরবে শুধু ঈশ্বরেরই প্রতীক্ষা করে, <br><span class="br-ind"><br><span class="indent">&nbsp;</span></span>কারণ তাঁরই উপর আমার সকল প্রত্যাশা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনিই আমার একমাত্র আশ্রয় গিরি, আমার পরিত্রাণ, <br><span class="br-ind"><br><span class="indent">&nbsp;</span></span>আমার দুর্গ, কখনও বিচলিত হব না আমি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার মুক্তি ও গৌরব ঈশ্বরেরই দান, <br><span class="br-ind"><br><span class="indent">&nbsp;</span></span>ঈশ্বরই আমার আশ্রয়, <br><span class="br-ind"><br><span class="indent">&nbsp;</span></span>সুদৃঢ় শৈল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার স্বজাতিবৃন্দ, তাঁরই উপর সর্বদা নির্ভর কর, <br><span class="br-ind"><br><span class="indent">&nbsp;</span></span>তাঁরই কাছে উজাড় করে দাও হৃদয় তোমাদের, <br><span class="br-ind"><br><span class="indent">&nbsp;</span></span>তিনিই আমাদের আশ্রয়। সেলা <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মানুষ মাত্রই অসার সে যেন ক্ষণিকের নিঃশ্বাস, <br><span class="br-ind"><br><span class="indent">&nbsp;</span></span>নগণ্য ও গণ্যমান্য —সকলেই অলীক, <br><span class="br-ind"><br><span class="indent">&nbsp;</span></span>অন্তঃসারশূন্য, তুলাদণ্ডে পরিমাপ করলে তাদের দেখা যায়, <br><span class="br-ind"><br><span class="indent">&nbsp;</span></span>নিঃশ্বাসের চেয়েও তারা লঘুভার। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা নির্ভর করো না আপন শক্তি ও ক্ষমতায়, <br><span class="br-ind"><br><span class="indent">&nbsp;</span></span>স্থাপন করো না আস্থা দস্যুবৃত্তিতে, <br><span class="br-ind"><br><span class="indent">&nbsp;</span></span>সম্পদের প্রাচুর্য হলেও হয়ো না আসক্ত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বহুবার শুনেছি আমি, <br><span class="br-ind"><br><span class="indent">&nbsp;</span></span>একথা ব্যক্ত করেছেন ঈশ্বর, <br><span class="br-ind"><br><span class="indent">&nbsp;</span></span>সর্ব ক্ষমতা ও পরাক্রমের অধীশ্বর স্বয়ং তিনিই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শাশ্বত প্রেমের আধার তুমি, হে প্রভু পরমেশ্বর, <br><span class="br-ind"><br><span class="indent">&nbsp;</span></span>অবিচল প্রেম তোমার। তাই মানুষের কাজের প্রতিফল দিয়ে, তাকে তুমি শাসন করে থাক।<sup class="fnm"><a name="fnm1" href="#fn1">1</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:220 34:11'><!--endraw 1-->ইয়োব 34:11<!--raw 1 bo --></a><!--endraw 1-->; <!--raw 1 bo --><a href='B:300 17:10'><!--endraw 1-->যির 17:10<!--raw 1 bo --></a><!--endraw 1-->; <!--raw 1 bo --><a href='B:470 16:27'><!--endraw 1-->মথি 16:27<!--raw 1 bo --></a><!--endraw 1-->; <!--raw 1 bo --><a href='B:520 2:6'><!--endraw 1-->রোমীয় 2:6<!--raw 1 bo --></a><!--endraw 1-->; <!--raw 1 bo --><a href='B:730 2:23'><!--endraw 1-->প্রকা 2:23<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>