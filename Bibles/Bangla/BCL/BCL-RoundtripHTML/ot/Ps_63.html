<html><head>
<meta http-equiv="Content-Type" content="text/html;charset=utf-8" />
<title>Ps 63 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 63);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_61.html">61</a> <a href="Ps_62.html">62</a> <b>63</b> <a href="Ps_64.html">64</a> <a href="Ps_65.html">65</a> ... <a href="Ps_150.html">150</a> </div><hr>
<h1>Ps 63</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের জন্য ভক্তের আকুলতা</h2><h2>দাউদের ভজন</h2><h2>(<b>90 23:14-29</b>)</h2><span class="vn">1</span> <span class="br-p"><br><br></span><b>যিহুদীয়ার প্রান্তরে অবস্থানকালে রচিত।<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর তুমি আমার ঈশ্বর, <br><span class="br-ind"><br><span class="indent">&nbsp;</span></span>একান্তভাবে আমি তোমাকেই চাই। <br><span class="br-ind"><br><span class="indent">&nbsp;</span></span>তোমারই জন্য অধীর আকুল আমার এ দেহমন <br><span class="br-ind"><br><span class="indent">&nbsp;</span></span>তৃষিত আমার প্রাণ যেন রুক্ষ্ম, <br><span class="br-ind"><br><span class="indent">&nbsp;</span></span>শুষ্ক জলহীন ভূমি চেয়ে আছে আকাশের পানে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চেয়ে আছি আমি তৃষিত নয়নে তোমার মহিমা দেখাও আমায়, <br><span class="br-ind"><br><span class="indent">&nbsp;</span></span>দেখাও তোমার অমিত পরাক্রম তোমারই পুণ্যভূমিতে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জীবনের চেয়েও শ্রেয় তোমার অবিচল প্রেম, <br><span class="br-ind"><br><span class="indent">&nbsp;</span></span>তাই আমার ওষ্ঠাধর গাইবে তোমার জয়গান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি আজীবন গাইব তোমার স্তুতিগান, <br><span class="br-ind"><br><span class="indent">&nbsp;</span></span>দুহাত তুলে তোমার নামে করব জয়ধ্বনি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>উপাদেয় খাদ্যে যেমন তৃপ্ত হয় মানব রসনা, <br><span class="br-ind"><br><span class="indent">&nbsp;</span></span>তেমনি তৃপ্ত হবে আমার জীবন ও সত্তা, আমি মহানন্দে গাইব তোমার স্তবগান। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি শয়নকালে স্মরণ করি তোমায়, <br><span class="br-ind"><br><span class="indent">&nbsp;</span></span>রাত্রির প্রহরে প্রহরে করি তোমারই ধ্যান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমিই আমার সহায়, <br><span class="br-ind"><br><span class="indent">&nbsp;</span></span>তোমারই পক্ষছায়ায় আমি করি আনন্দ গান। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমাতেই আসক্ত আমার প্রাণ, <br><span class="br-ind"><br><span class="indent">&nbsp;</span></span>তোমার দক্ষিণ হস্ত ধারণ করে আমায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার প্রাণ নাশের চেষ্টায় উন্মুখ যারা, <br><span class="br-ind"><br><span class="indent">&nbsp;</span></span>মৃত্যুলোক গ্রাস করুক তাদের। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা নিক্ষিপ্ত হবে খড়্গমুখে, <br><span class="br-ind"><br><span class="indent">&nbsp;</span></span>শৃগালের ভক্ষ্য হবে তারা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরের অনুগ্রহে বিজয়ী রাজা তাঁরই নামে উল্লসিত হবেন, <br><span class="br-ind"><br><span class="indent">&nbsp;</span></span>ঈশ্বরের নামে যারা শপথ করে <br><span class="br-ind"><br><span class="indent">&nbsp;</span></span>তারা সকলেই করবে তাঁর জয়ধ্বনি, <br><span class="br-ind"><br><span class="indent">&nbsp;</span></span>কিন্তু মিথ্যাবাদীদের মুখ হবে স্তব্ধ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:90 23:14'><!--endraw 1-->১ শমু 23:14<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>