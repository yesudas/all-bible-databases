<html><head>
<meta http-equiv="Content-Type" content="text/html;charset=utf-8" />
<title>Ps 64 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 64);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_62.html">62</a> <a href="Ps_63.html">63</a> <b>64</b> <a href="Ps_65.html">65</a> <a href="Ps_66.html">66</a> ... <a href="Ps_150.html">150</a> </div><hr>
<h1>Ps 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শত্রুর হাত থেকে রক্ষার আবেদন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, কর্ণপাত কর আমার কাতর আবেদনে। <br><span class="br-ind"><br><span class="indent">&nbsp;</span></span>শত্রু ভয়ে ভীত আমি, রক্ষা কর আমার জীবন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্টের গোপন চক্রান্ত দুবৃত্ত জনতার সন্ত্রাস থেকে আমাকে <br><span class="br-ind"><br><span class="indent">&nbsp;</span></span>আড়াল করে রাখ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ওরা তরবারির মত শাণিত করেছে নিজেদের জিহ্বা, <br><span class="br-ind"><br><span class="indent">&nbsp;</span></span>তীরের মত লক্ষ্যসন্ধানী ওদের কটূবাক্যবাণ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অন্তরাল থেকে ওরা অতর্কিতে নিক্ষেপ করে সেই বাণ নির্দোষ মানুষের প্রতি, <br><span class="br-ind"><br><span class="indent">&nbsp;</span></span>নির্লজ্জ মিথ্যায় জর্জরিত করে তাকে কোন লজ্জাভয় নেই ওদের। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কুচক্রান্তের কুটিলতায় ওরা নিজেদের শক্তি বৃদ্ধি করে, <br><span class="br-ind"><br><span class="indent">&nbsp;</span></span>পরামর্শ করে ওরা গোপনে ফাঁদ পাতে আর ভাবে কে আর দেখছে <br><span class="br-ind"><br><span class="indent">&nbsp;</span></span>তাদের এই ছলচাতুরী? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অপকর্মের চক্রান্ত করে ওরা বলে: <br><span class="br-ind"><br><span class="indent">&nbsp;</span></span>নিখুঁত হয়েছে আমাদের পরিকল্পনা। <br><span class="br-ind"><br><span class="indent">&nbsp;</span></span>হায়, কী রহস্যময় মানুষের অতল হৃদয়! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু ঈশ্বর নিক্ষেপ করবেন তাঁর বাণ ওদের উপর, <br><span class="br-ind"><br><span class="indent">&nbsp;</span></span>অকস্মাৎ ওরা হবে আহত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এভাবেই ওদের পতন হবে, ওদের রসনাই ডেকে আনবে <br><span class="br-ind"><br><span class="indent">&nbsp;</span></span>ওদের সমূহ সর্বনাশ ওদের দুর্দশা দেখে সকলে করবে উপহাস। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন সন্ত্রস্ত হয়ে উঠবে মানুষ ভয়ে ভক্তিতে, <br><span class="br-ind"><br><span class="indent">&nbsp;</span></span>উপলব্ধি করবে ঈশ্বরের মহান কীর্তি, <br><span class="br-ind"><br><span class="indent">&nbsp;</span></span>আলোচনা করবে তাঁর আশ্চর্য কর্মপন্থা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধর্মপরায়ণ ব্যক্তি প্রভু পরমেশ্বরের নামে করুক আনন্দ, <br><span class="br-ind"><br><span class="indent">&nbsp;</span></span>হোক তাঁর শরণাগত, <br><span class="br-ind"><br><span class="indent">&nbsp;</span></span>ন্যায়নিষ্ঠ চিত্ত যাদের তারা করুক তাঁর স্তুতিগান।<br></div>
</div>
<!-- PARSED ABOVE; EDITING MAY BREAK PARSER -->
</body></html>