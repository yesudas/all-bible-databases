<html><head>
<meta http-equiv="Content-Type" content="text/html;charset=utf-8" />
<title>Ps 65 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 65);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_63.html">63</a> <a href="Ps_64.html">64</a> <b>65</b> <a href="Ps_66.html">66</a> <a href="Ps_67.html">67</a> ... <a href="Ps_150.html">150</a> </div><hr>
<h1>Ps 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের আশিসদানে ভক্তের কৃতজ্ঞতা নিবেদন দাউদের ভজন সঙ্গীত পরিচালকের উদ্দেশে। গান।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, সিয়োনের অধীশ্বর তুমি, <br><span class="br-ind"><br><span class="indent">&nbsp;</span></span>তোমারই বন্দনাগানে হোক মুখরিত সিয়োনভূমি। <br><span class="br-ind"><br><span class="indent">&nbsp;</span></span>সেখানে পূর্ণ হোক সকল মানত তোমারই উদ্দেশে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি প্রার্থনা শুনে থাক, তাই তোমারই কাছে আসবে সর্বমানব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অধর্মের ভারে যখন আমরা বিপর্যস্ত তখন শুধু তুমিই স্খালন করে থাক আমাদের অপরাধ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য তারা, যাদের তুমি মনোনীত কর, <br><span class="br-ind"><br><span class="indent">&nbsp;</span></span>নিয়ে আস আপন সান্নিধ্যে। <br><span class="br-ind"><br><span class="indent">&nbsp;</span></span>তোমার প্রাঙ্গণে তারা করবে বসবাস, <br><span class="br-ind"><br><span class="indent">&nbsp;</span></span>তোমার পবিত্র মন্দিরে যেখানে তোমার আবাস, <br><span class="br-ind"><br><span class="indent">&nbsp;</span></span>সেই আবাসের সম্পদ প্রাচুর্যে পরিতৃপ্ত হব আমরা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে ঈশ্বর, আমাদের পরিত্রাতা, <br><span class="br-ind"><br><span class="indent">&nbsp;</span></span>মহাশ্চর্য কর্ম সাধনে তুমি করে থাক আমাদের পরিত্রাণ, <br><span class="br-ind"><br><span class="indent">&nbsp;</span></span>সাড়া দিয়ে থাক আমাদের ডাকে। <br><span class="br-ind"><br><span class="indent">&nbsp;</span></span>একমাত্র তুমিই সসাগরা এই ধরিত্রীর আশা ও ভরসা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি আপন মহাশক্তিতে প্রতিষ্ঠিত করেছ পর্বতশ্রেণী, <br><span class="br-ind"><br><span class="indent">&nbsp;</span></span>প্রকাশ করেছে তোমার পরাক্রম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি স্তব্ধ করে থাক সমুদ্রের গর্জন, <br><span class="br-ind"><br><span class="indent">&nbsp;</span></span>শান্ত কর তার তরঙ্গকল্লোল, <br><span class="br-ind"><br><span class="indent">&nbsp;</span></span>নীরব করে দাও জাতিবৃন্দের কোলাহল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার মহাশক্তির এই নিদর্শন <br><span class="br-ind"><br><span class="indent">&nbsp;</span></span>সমগ্র পৃথিবীকে করে বিস্ময়ে বিহ্বল। <br><span class="br-ind"><br><span class="indent">&nbsp;</span></span>ঊষা ও সন্ধ্যার আবির্ভাবকে <br><span class="br-ind"><br><span class="indent">&nbsp;</span></span>তুমিই কর মুখর আনন্দগানে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমিই পৃথিবীর তত্ত্বাবধান কর, <br><span class="br-ind"><br><span class="indent">&nbsp;</span></span>জলসিঞ্চনে তুমিই তাকে কর সমৃদ্ধ <br><span class="br-ind"><br><span class="indent">&nbsp;</span></span>স্রোতস্বিনীকে পূর্ণ কর তুমি উচ্ছল বারিধারায়, <br><span class="br-ind"><br><span class="indent">&nbsp;</span></span>শস্য সম্ভারে সমৃদ্ধ কর তাকে, <br><span class="br-ind"><br><span class="indent">&nbsp;</span></span>এইভাবেই তুমি পালন কর এ ধরাকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পর্যাপ্ত জলসিঞ্চনে শস্যক্ষেত্র তুমি কর সিক্ত <br><span class="br-ind"><br><span class="indent">&nbsp;</span></span>ধারাবর্ষণে বসুন্ধরাকে কর কোমল, <br><span class="br-ind"><br><span class="indent">&nbsp;</span></span>উৎপন্ন ফসলে শস্য শ্যামল কর তাকে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি কল্যাণে ভূষিত কর বর্ষকে, <br><span class="br-ind"><br><span class="indent">&nbsp;</span></span>তোমার রথের চক্ররেখায় ক্ষরিত হয় প্রাচুর্য <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেই প্রাচুর্য ঝরে পড়ে প্রান্তরের চারণভূমিতে। <br><span class="br-ind"><br><span class="indent">&nbsp;</span></span>আনন্দে উচ্ছল গিরিশ্রেণী, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মেষপাল শোভিত প্রান্তর, <br><span class="br-ind"><br><span class="indent">&nbsp;</span></span>শস্যে অলঙ্কৃত উপত্যকা করে হর্ষধ্বনি, <br><span class="br-ind"><br><span class="indent">&nbsp;</span></span>মুখর হয় তোমার জয়গানে।<br></div>
</div>
<!-- PARSED ABOVE; EDITING MAY BREAK PARSER -->
</body></html>