<html><head>
<meta http-equiv="Content-Type" content="text/html;charset=utf-8" />
<title>Ps 66 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 66);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_64.html">64</a> <a href="Ps_65.html">65</a> <b>66</b> <a href="Ps_67.html">67</a> <a href="Ps_68.html">68</a> ... <a href="Ps_150.html">150</a> </div><hr>
<h1>Ps 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের উদ্দেশে কৃতজ্ঞতা ও স্তবের</h2><h2>অর্ঘ্য নিবেদন</h2><h2>ভজন গীতি।</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে।</b> <span class="br-p"><br><br></span><span class="br-ind"><br><span class="indent">&nbsp;</span></span>সমগ্র পৃথিবী! <br><span class="br-ind"><br><span class="indent">&nbsp;</span></span>জয়ধ্বনি কর ঈশ্বরের উদ্দেশে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাঁর মহানামের মহিমা কীর্তন কর, <br><span class="br-ind"><br><span class="indent">&nbsp;</span></span>তাঁর উদ্দেশে কর স্তবগান। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>উদাত্ত কণ্ঠে বল তাঁকে, <br><span class="br-ind"><br><span class="indent">&nbsp;</span></span>কী বিস্ময়কর তােমার মহান কীর্তি! <br><span class="br-ind"><br><span class="indent">&nbsp;</span></span>শত্রুকুল মাথা নত করবে তোমার পরাক্রমের কাছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমগ্র পৃথিবী প্রণিপাত করবে তেমার সম্মুখে, <br><span class="br-ind"><br><span class="indent">&nbsp;</span></span>করবে তোমায় জয়গান, <br><span class="br-ind"><br><span class="indent">&nbsp;</span></span>কীর্তন করবে তোমার মহানাম। সেলা <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এস, নয়ন ভরে দেখ, <br><span class="br-ind"><br><span class="indent">&nbsp;</span></span>মানবসমাজে তাঁর বিস্ময়কর কার্যকলাপ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি সমুদ্রকে পরিণত করেছেন শুষ্ক ভূমিতে, <br><span class="br-ind"><br><span class="indent">&nbsp;</span></span>সকলে পার হয়ে গেল পায়ে হেঁটে, <br><span class="br-ind"><br><span class="indent">&nbsp;</span></span>আনন্দে উচ্ছ্বসিত হল তারা <br><span class="br-ind"><br><span class="indent">&nbsp;</span></span>তোমার এই অপার্থিব কর্মসম্পাদনে।<sup class="fnm"><a name="fnm1" href="#fn1">1</a></sup> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিনি আপন পরাক্রমে রাজত্ব করেন চিরকাল <br><span class="br-ind"><br><span class="indent">&nbsp;</span></span>জাতিগণের প্রতি দৃষ্টি যাঁর সতত সজাগ, <br><span class="br-ind"><br><span class="indent">&nbsp;</span></span>বিদ্রোহীরা আত্মপ্রচার না করুক দম্ভভরে তাঁর সাক্ষাতে। সেলা <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে জাতিবৃন্দ, আমাদের ঈশ্বরের স্তব কর, <br><span class="br-ind"><br><span class="indent">&nbsp;</span></span>ধ্বনিত হোক তাঁর গৌরবগাথা তাঁরই উদ্দেশে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনিই রেখেছেন আমাদের জীবিতের দেশে, করেছেন আয়ুদান, <br><span class="br-ind"><br><span class="indent">&nbsp;</span></span>স্খলিত হতে দেননি আমাদের পদযুগল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, পরীক্ষা করে দেখেছ তুমি আমাদের, <br><span class="br-ind"><br><span class="indent">&nbsp;</span></span>শোধন করেছ আমাদের আগুনে পুড়িয়ে রূপোর মত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাদের ফেলেছ বিপদজালে, <br><span class="br-ind"><br><span class="indent">&nbsp;</span></span>তুলে দিয়েছ আমাদের কাঁধে দুর্দশার গুরুভার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দলিত করেছ তুমি আমাদের শির শত্রুর পদতলে, <br><span class="br-ind"><br><span class="indent">&nbsp;</span></span>অগ্নি ও বন্যা পার হয়ে এসেছি আমরা, <br><span class="br-ind"><br><span class="indent">&nbsp;</span></span>কিন্তু আজ তুমি আমাদের এনেছ নিরাপদ সমৃদ্ধির দেশে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হোমবলির অর্ঘ্য নিয়ে আমি যাব তোমার মন্দিরে, <br><span class="br-ind"><br><span class="indent">&nbsp;</span></span>পূর্ণ করব আমার সকল মানত তোমারই চরণে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে মানতের অঙ্গীকার আমি করেছিলাম, <br><span class="br-ind"><br><span class="indent">&nbsp;</span></span>ওষ্ঠাধরে করেছিলাম উচ্চারণ যে প্রতিশ্রুতি বিপদের দিনে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>উৎসর্গ করব আমি তোমার উদ্দেশে হৃষ্টপুষ্ট পশু হোমবলিরূপে, <br><span class="br-ind"><br><span class="indent">&nbsp;</span></span>করব নিবেদন দগ্ধ মেষের সুরভি, <br><span class="br-ind"><br><span class="indent">&nbsp;</span></span>ছাগ ও বৃষ আমি করব বলিদান। সেলা <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঈশ্বরের প্রতি অন্তর যাদের সম্ভ্রমে পরিপূর্ণ, <br><span class="br-ind"><br><span class="indent">&nbsp;</span></span>তোমরা সকলে এস, শোন আমার কথা, <br><span class="br-ind"><br><span class="indent">&nbsp;</span></span>আমার জন্য তিনি যা করেছেন সম্পাদন, <br><span class="br-ind"><br><span class="indent">&nbsp;</span></span>সেই কথা আমি শোনাব তোমাদের। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সাহায্যের জন্য আমি উচ্চরবে আকুল আবেদন জানালাম, <br><span class="br-ind"><br><span class="indent">&nbsp;</span></span>কণ্ঠে ছিল আমার তোমারই বন্দনাগান। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অন্তর যদি আমার অধর্মে আসক্ত থাকত, <br><span class="br-ind"><br><span class="indent">&nbsp;</span></span>তাহলে শুনতেন না আমার আহ্বান প্রভু পরমেশ্বর। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু ঈশ্বর সত্যিই শুনেছেন আমার আহ্বান, <br><span class="br-ind"><br><span class="indent">&nbsp;</span></span>কর্ণপাত করেছেন তিনি আমার বিনতির রবে। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ধন্য ঈশ্বর, যিনি অগ্রাহ্য করেননি আমার নিবেদন, <br><span class="br-ind"><br><span class="indent">&nbsp;</span></span>তাঁর করুণা থেকে বঞ্চিত করেননি আমায়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 14:21'><!--endraw 1-->যাত্রা 14:21<!--raw 1 bo --></a><!--endraw 1-->; <!--raw 1 bo --><a href='B:60 3:14-17'><!--endraw 1-->যিহো 3:14-17<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>