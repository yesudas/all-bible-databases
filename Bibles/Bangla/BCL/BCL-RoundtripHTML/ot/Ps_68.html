<html><head>
<meta http-equiv="Content-Type" content="text/html;charset=utf-8" />
<title>Ps 68 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 68);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_66.html">66</a> <a href="Ps_67.html">67</a> <b>68</b> <a href="Ps_69.html">69</a> <a href="Ps_70.html">70</a> ... <a href="Ps_150.html">150</a> </div><hr>
<h1>Ps 68</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরায়েলের জাতীয় সঙ্গীত</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে। গান।</b> <span class="br-p"><br><br></span><span class="br-ind"><br><span class="indent">&nbsp;</span></span>জাগ্রত হোন ঈশ্বর, ছত্রভঙ্গ হোক তাঁর শত্রুর দল, <br><span class="br-ind"><br><span class="indent">&nbsp;</span></span>যারা তাঁর প্রতি বিদ্বেষপরায়ণ, তাঁর আবির্ভাবে পলায়ন করুক তারা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধোঁয়া যেমন মিলিয়ে যায় দূরে তেমনি বিদূরিত কর তুমি ওদের। <br><span class="br-ind"><br><span class="indent">&nbsp;</span></span>আগুনের মুখে যেমন গলে যায় মোম, <br><span class="br-ind"><br><span class="indent">&nbsp;</span></span>ঈশ্বরের সম্মুখে তেমনি বিনষ্ট হোক দুষ্টেরা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু ধার্মিকেরা আনন্দিত হোক, <br><span class="br-ind"><br><span class="indent">&nbsp;</span></span>ঈশ্বরের সাক্ষাতে উল্লাস করুক তারা, উচ্ছল হোক পরম আনন্দে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরের স্তবগান গাও, গাও তাঁর নাম গান, মেঘরথে<sup class="fnm"><a name="fnm1" href="#fn1">1</a></sup> তিনি আসীন, <br><span class="br-ind"><br><span class="indent">&nbsp;</span></span>তাঁর জন্য প্রস্তুত কর পথ, তিনি সর্বাধিপতি প্রভু পরমেশ্বর<sup class="fnm"><a name="fnm2" href="#fn2">2</a></sup>, <br><span class="br-ind"><br><span class="indent">&nbsp;</span></span>উল্লাস কর সাক্ষাতে তাঁর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিজ পবিত্র মন্দিরে অধিষ্ঠিত ঈশ্বর <br><span class="br-ind"><br><span class="indent">&nbsp;</span></span>পিতৃহীনের পিতা তিনি বিধবার সহায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পরিবার পরিজনের মাঝে, নিঃসঙ্গকে প্রতিষ্ঠিত করেন ঈশ্বর, <br><span class="br-ind"><br><span class="indent">&nbsp;</span></span>বন্দীদের তিনি করেন মুক্তিদান, রাখেন কুশলে, <br><span class="br-ind"><br><span class="indent">&nbsp;</span></span>কিন্তু তাঁর অবাধ্য যারা তাদের বাসভূমি হবে ঊষর মরু। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, তুমি যখন তোমার প্রজাদের পুরোবর্তী হয়ে <br><span class="br-ind"><br><span class="indent">&nbsp;</span></span>মরুভূমি করেছিলে অতিক্রম, সেলা <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধরণী হয়েছিল প্রকম্পিত, আকাশ করেছিল বর্ষণ বারিধারা, <br><span class="br-ind"><br><span class="indent">&nbsp;</span></span>হে ঈশ্বর তোমার আবির্ভাবে। ইসরায়েলের আরাধ্য ঈশ্বর, <br><span class="br-ind"><br><span class="indent">&nbsp;</span></span>যিনি ইসরায়েলের সঙ্গে সন্ধিচুক্তিতে আবদ্ধ, তাঁর আগমনে কম্পিত হয়েছিল সিনাই পর্বত।<sup class="fnm"><a name="fnm3" href="#fn3">3</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বর, তোমার অধিকারভুক্ত দেশ রুক্ষ শুষ্ক হলে <br><span class="br-ind"><br><span class="indent">&nbsp;</span></span>তাকে তুমি করেছিলে উজ্জীবিত পর্যাপ্ত বারিবর্ষণে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার প্রজাবৃন্দ সেখানে স্থাপন করল বসতি, হে ঈশ্বর, <br><span class="br-ind"><br><span class="indent">&nbsp;</span></span>দীনদুঃখীর অভাব তুমি করলে মোচন আপন মাহাত্ম্যে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরের নির্দেশে সুবিশাল নারীবাহিনী <br><span class="br-ind"><br><span class="indent">&nbsp;</span></span>সেই বার্তা করেছিল ঘোষণা: <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঐ দেখ সসৈন্যে পলায়ন করছে রাজন্যবর্গ <br><span class="br-ind"><br><span class="indent">&nbsp;</span></span>রমণীরা তখন ভাগ করে নিল যুদ্ধে পরিত্যক্ত দ্রব্যসামগ্রী। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তবে তোমরা কেন শুয়ে আছ মেষ-বাথানে? <br><span class="br-ind"><br><span class="indent">&nbsp;</span></span>লুটে নিল তারা রূপালী কপোতের মূর্তি, যার পাখার পালকে সোনালী ছটা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সর্বশক্তিমান ঈশ্বর যেদিন করেছিলেন ছত্রভঙ্গ রাজন্যবর্গকে, <br><span class="br-ind"><br><span class="indent">&nbsp;</span></span>সালমোন পাহাড়ে সেদিন হয়েছিল তুষারপাত। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে গিরিরাজ বাশান পর্বত! <br><span class="br-ind"><br><span class="indent">&nbsp;</span></span>বহুশৃঙ্গ মণ্ডিত বাশান-গিরি! <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে বহুশৃঙ্গ বিশিষ্ট পর্বতগণ! <br><span class="br-ind"><br><span class="indent">&nbsp;</span></span>ঈশ্বরের প্রিয় আবাস যে পর্বতে তার দিকে তোমরা কেন কর দৃষ্টিপাত ঈর্ষাভরে? <br><span class="br-ind"><br><span class="indent">&nbsp;</span></span>সেখানেই চিরকাল বাস করবেন প্রভু পরমেশ্বর! <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>লক্ষ লক্ষ প্রকাণ্ড রথসহ আগমন করেছিলেন প্রভু পরমেশ্বর <br><span class="br-ind"><br><span class="indent">&nbsp;</span></span>তাঁর পবিত্র পীঠস্থানে সিনাই পর্বত থেকে <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি আরোহণ করেছেন ঊর্ধ্বে, বন্দী করে এনেছেন পরাজিতদের। মানুষের কাছ থেকে, <br><span class="br-ind"><br><span class="indent">&nbsp;</span></span>এমন কি বিদ্রোহীদের কাছ থেকেও তিনি গ্রহণ করেছেন উপঢৌকন, <br><span class="br-ind"><br><span class="indent">&nbsp;</span></span>ঈশ্বর, প্রভু পরমেশ্বর বাস করবেন সেখানে।<sup class="fnm"><a name="fnm4" href="#fn4">4</a></sup> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধন্য প্রভু, যিনি দিনের পর দিন বহন করে চলেছেন আমাদের সমস্ত ভার, <br><span class="br-ind"><br><span class="indent">&nbsp;</span></span>তিনিই ঈশ্বর, আমাদের পরিত্রাতা। সেলা <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাদের ঈশ্বর উদ্ধারকর্তা ঈশ্বর, তিনিই প্রভু পরমেশ্বর, আমাদের আরাধ্য ঈশ্বর, <br><span class="br-ind"><br><span class="indent">&nbsp;</span></span>মৃত্যু থেকে উত্তরণ একমাত্র তাঁরই করতলগত। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ঈশ্বর চূর্ণ করবেন তাঁর শত্রুদের মস্তক, <br><span class="br-ind"><br><span class="indent">&nbsp;</span></span>চূর্ণ করবেন দাম্ভিক পাপাচারীদের ঔদ্ধত্যের প্রতীক কেশদামে মণ্ডিত মস্তক। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রভু পরমেশ্বর বলেছেনঃ আমি বাশান পর্বত থেকে, <br><span class="br-ind"><br><span class="indent">&nbsp;</span></span>সাগরের তলদেশ থেকে ফিরিয়ে আনব তোমার শত্রুদের। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যেন শত্রুরক্তে সিঞ্চিত হয় তোমার চরণ, <br><span class="br-ind"><br><span class="indent">&nbsp;</span></span>তোমাদের সারমেয়কুল যেন লেহন করতে পারে শত্রুশোণিত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে ঈশ্বর, তোমার জয়যাত্রা দেখেছে সর্বজনে, আমার ঈশ্বর, আমার রাজাকে, <br><span class="br-ind"><br><span class="indent">&nbsp;</span></span>আমার রাজরাজেশ্বর ঈশ্বরকে ওরা প্রবেশ করতে দেখেছে পবিত্র মন্দিরে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>শোভাযাত্রার পুরোভাগে গায়কদল, পশ্চাতে বাদকবৃন্দ, ক্ষত্রীকুল, <br><span class="br-ind"><br><span class="indent">&nbsp;</span></span>মাঝখানে তরুণী কন্যারা যাচ্ছিল খঞ্জনী বাজিয়ে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>জনসমাবেশে ঈশ্বরের মহিমা কীর্তন কর, হে ইসরায়েলকুল, <br><span class="br-ind"><br><span class="indent">&nbsp;</span></span>প্রভু পরমেশ্বরের স্তবগান গাও। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সর্বকনিষ্ঠ বিন্যামীন গোষ্ঠী ছিল সর্বাগ্রে, <br><span class="br-ind"><br><span class="indent">&nbsp;</span></span>তারপরে যিহুদা গোষ্ঠীর প্রধানেরা ও তাদের গোষ্ঠীভুক্ত সকলে, <br><span class="br-ind"><br><span class="indent">&nbsp;</span></span>সবশেষে ছিল সবুলুন ও নপ্তালীকুলের নেতৃবৃন্দ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>হে ঈশ্বর, দেখাও তোমার পরাক্রম, আমাদের পক্ষে কার্যসাধনকারী হে ঈশ্বর, <br><span class="br-ind"><br><span class="indent">&nbsp;</span></span>প্রকাশ কর তোমার অমিত পরাক্রম। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>জেরুশালেমে অবস্থিত তোমার মন্দির, <br><span class="br-ind"><br><span class="indent">&nbsp;</span></span>নৃপতিরা যেখানে আনে উপহার তোমার উদ্দেশে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>নলবনের বন্যপশুরূপ মিশরকে তুমি কর ভর্ৎসনা, তিরস্কার কর বৃষপালরূপ জাতিবৃন্দকে, <br><span class="br-ind"><br><span class="indent">&nbsp;</span></span>তিরস্কার কর যুব বৃষস্বরূপ মত্তযোদ্ধাদের, যুদ্ধপ্রিয় জাতিসমূহকে তুমি কর ছিন্নভিন্ন, <br><span class="br-ind"><br><span class="indent">&nbsp;</span></span>যতদিন না তারা স্বর্ণ-রৌপ্যের অর্ঘ্য নিয়ে আনত হয় তোমার চরণে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মিশর থেকে আসবে রাজদূতেরা, <br><span class="br-ind"><br><span class="indent">&nbsp;</span></span>ইথিওপিয়াবাসী<sup class="fnm"><a name="fnm5" href="#fn5">5</a></sup> শীঘ্রই ঈশ্বরের উদ্দেশে কৃতাঞ্জলিপুটে করবে শ্রদ্ধানিবেদন। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>হে পৃথিবীর রাজ্যসমূহ, ঈশ্বরের স্তুতিগান গাও, <br><span class="br-ind"><br><span class="indent">&nbsp;</span></span>গুণগান গাও প্রভু পরমেশ্বরের। সেলা <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যিনি ঊর্ধ্বতম লোকে করেন পরিভ্রমণ শোন তাঁর গুরুগম্ভীর কণ্ঠস্বর <br><span class="br-ind"><br><span class="indent">&nbsp;</span></span>নিনাদিত হয় বিশ্ব চরাচরে, <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ঘোষণা কর সেই ঈশ্বরের মহাপরাক্রম! <br><span class="br-ind"><br><span class="indent">&nbsp;</span></span>ইসরায়েল কুলে প্রকাশিত তাঁর মহিমা, <br><span class="br-ind"><br><span class="indent">&nbsp;</span></span>আকাশমণ্ডলে পরিব্যাপ্ত তাঁর পরাক্রম। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ভয়াবহ মর্যাদা ও সম্ভ্রমে বিরাজিত ঈশ্বর আপন পবিত্র মন্দিরে! <br><span class="br-ind"><br><span class="indent">&nbsp;</span></span>ইসরায়েলের ঈশ্বর তিনি, <br><span class="br-ind"><br><span class="indent">&nbsp;</span></span>তিনিই আপন প্রজাদের জোগান শক্তি ও সামর্থ্য। ধন্য ঈশ্বর!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তর: মরুভূমির মধ্য দিয়ে</div>
<div class="fn"><sup class="fnt"><a name="fn2" href="#fnm2">2</a></sup> পাঠান্তর: তাঁর নাম ইয়াহ্ওয়ে বা ইয়াহহে।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 19:16-25'><!--endraw 1-->যাত্রা 19:16-25<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:560 4:8'><!--endraw 1-->ইফি 4:8<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> প্রাচীন নাম–কুশ</div>
</div>
<!-- PARSED ABOVE; EDITING MAY BREAK PARSER -->
</body></html>