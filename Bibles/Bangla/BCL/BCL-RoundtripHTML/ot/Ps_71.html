<html><head>
<meta http-equiv="Content-Type" content="text/html;charset=utf-8" />
<title>Ps 71 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 71);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_69.html">69</a> <a href="Ps_70.html">70</a> <b>71</b> <a href="Ps_72.html">72</a> <a href="Ps_73.html">73</a> ... <a href="Ps_150.html">150</a> </div><hr>
<h1>Ps 71</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এক বৃদ্ধ ভক্তের প্রার্থনা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, আমি তোমারই শরণ নিয়েছি, <br><span class="br-ind"><br><span class="indent">&nbsp;</span></span>কখনও লজ্জিত হতে দিও না আমায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি যে ন্যায়পরায়ণ, তাই সাহায্য কর আমার নিবেদনে, <br><span class="br-ind"><br><span class="indent">&nbsp;</span></span>রক্ষা কর আমাকে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি হও আমার শৈলস্বরূপ যেখানে সতত আমি নিতে পারি আশ্রয়, <br><span class="br-ind"><br><span class="indent">&nbsp;</span></span>পেতে পারি তোমারই নির্দেশিত পরিত্রাণ, <br><span class="br-ind"><br><span class="indent">&nbsp;</span></span>হে প্রভু, তুমিই আমার আশ্রয় শৈল, তুমিই দুর্গ আমার। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে আমার ঈশ্বর, উদ্ধার কর আমায় দুর্জনের কবল থেকে, <br><span class="br-ind"><br><span class="indent">&nbsp;</span></span>মুক্ত কর অধর্মাচারী নির্দয় লোকদের হাত থেকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে সর্বশক্তিমান প্রভু পরমেশ্বর, তুমিই আমার আশা, <br><span class="br-ind"><br><span class="indent">&nbsp;</span></span>শিশুকাল থেকে একমাত্র তুমিই ভরসা আমার। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সারাটি জীবন আমি করেছি নির্ভর তোমারই উপর, <br><span class="br-ind"><br><span class="indent">&nbsp;</span></span>আমার জন্মলগ্ন থেকেই তুমি সুরক্ষা করেছ আমায়, <br><span class="br-ind"><br><span class="indent">&nbsp;</span></span>মাতৃগর্ভ থেকে তুমিই আমাকে করেছ নিষ্ক্রান্ত, তাই আমি নিয়ত তোমারই জয়গান গাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বহুজনের কাছে আমি আজ এক নির্দশনস্বরূপ, <br><span class="br-ind"><br><span class="indent">&nbsp;</span></span>কারণ তুমি হয়েছ আমার সুদৃঢ় আশ্রয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমারই গুণগানে সতত মুখর আমার ওষ্ঠাধর, <br><span class="br-ind"><br><span class="indent">&nbsp;</span></span>সারাদিন আমি ঘোষণা করি অপার মহিমা তোমার। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি আজ বৃদ্ধ, আমাকে তুমি করো না পরিত্যাগ, <br><span class="br-ind"><br><span class="indent">&nbsp;</span></span>শক্তি আমার নিঃশেষিত আজ, করো না বর্জন আমায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শত্রুদল আমার প্রাণনাশের চেষ্টায় তৎপর, তারা আমার বিরুদ্ধে সমালোচনা করে, <br><span class="br-ind"><br><span class="indent">&nbsp;</span></span>আমার প্রাণনাশ করতে চায় যারা তারা একযোগে করে চক্রান্ত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ওরা বলেছে: ঈশ্বর ওকে পরিত্যাগ করেছেন, চল, ওর পিছনে ধাওয়া করে ধরে ফেলি ওকে, ওকে রক্ষা করার কেউ নেই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ঈশ্বর, আমার কাছ থেকে দূরে থেক না তুমি, <br><span class="br-ind"><br><span class="indent">&nbsp;</span></span>হে আমার ঈশ্বর, সত্বর সাহায্য কর আমায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পরাজিত হোক আমার আক্রমণকারীরা, <br><span class="br-ind"><br><span class="indent">&nbsp;</span></span>ধ্বংস হোক সমূলে, <br><span class="br-ind"><br><span class="indent">&nbsp;</span></span>আমার অনিষ্ট কামনা করে যারা, <br><span class="br-ind"><br><span class="indent">&nbsp;</span></span>আচ্ছন্ন হোক তারা নিন্দায় আপমানে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>চিরকাল আমি তোমাতেই ভরসা রাখব, <br><span class="br-ind"><br><span class="indent">&nbsp;</span></span>হব আরও মুখর তোমারই বন্দনাগানে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার ওষ্ঠাধর ঘোষণা করবে তোমার মাহাত্ম্য, <br><span class="br-ind"><br><span class="indent">&nbsp;</span></span>সারাদিন আমি বলব তোমার পরিত্রাণ সাধনের কথা, <br><span class="br-ind"><br><span class="indent">&nbsp;</span></span>যদিও অগণিত তার সংখ্যা! <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে আমার সর্বাধিপতি প্রভু পরমেশ্বর, আমি ঘোষণা করব তোমারই মহান কীর্তিরাজি, <br><span class="br-ind"><br><span class="indent">&nbsp;</span></span>শুধু তোমারই ধার্মিকতার কথা করব ঘোষণা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বর বাল্যকাল থেকেই তুমি শিক্ষাদান করেছ আমায়, <br><span class="br-ind"><br><span class="indent">&nbsp;</span></span>আজ পর্যন্ত আমি প্রচার করে চলেছি তোমার পরমাশ্চর্য কীর্তিকলাপ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আজ আমি শুভ্রকেশ, বৃদ্ধ হে ঈশ্বর, <br><span class="br-ind"><br><span class="indent">&nbsp;</span></span>আমাকে করো না পরিত্যাগ, <br><span class="br-ind"><br><span class="indent">&nbsp;</span></span>যতদিন না এই প্রজন্মের কাছে তোমার বাহুবল ও ভাবী বংশধরদের কাছে <br><span class="br-ind"><br><span class="indent">&nbsp;</span></span>তোমার মহাপরাক্রমের কথা ঘোষণা করি আমি। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বর, গগনস্পর্শী তোমার ধার্মিকতা, <br><span class="br-ind"><br><span class="indent">&nbsp;</span></span>মহান কীর্তিরাজি সাধন করেছ তুমি, <br><span class="br-ind"><br><span class="indent">&nbsp;</span></span>হে ঈশ্বর, তোমার তুল্য আর কে আছে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে ঈশ্বর, যদিও তুমি আমাকে করেছ বহু সঙ্কট ও দুর্দশার সম্মুখীন, <br><span class="br-ind"><br><span class="indent">&nbsp;</span></span>তবু তুমিই আবার আমায় করবে সঞ্জীবিত, করবে পুনরুত্থিত পাতাল থেকে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ভূষিত করবে আমায় মহত্তর মর্যাদায় <br><span class="br-ind"><br><span class="indent">&nbsp;</span></span>তুমিই আবার আমায় দেবে সান্ত্বনা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি আবার বীণা-যন্ত্রের ঝঙ্কারে করব তোমার স্তব, <br><span class="br-ind"><br><span class="indent">&nbsp;</span></span>হে আমার ঈশ্বর, আমি গাইব তোমার সত্যের জয়গান। <br><span class="br-ind"><br><span class="indent">&nbsp;</span></span>হে ইসরায়েলের পরমারাধ্য পবিত্রতম, <br><span class="br-ind"><br><span class="indent">&nbsp;</span></span>আমার বীণার তন্ত্রীতে আমি তুলব তোমার স্তবের সুরলহরী। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমার উদ্দেশে যখন গাইব গান, <br><span class="br-ind"><br><span class="indent">&nbsp;</span></span>তখন আমার ওষ্ঠাধর, আমার সমগ্র সত্তা উল্লাসে হবে মুখর <br><span class="br-ind"><br><span class="indent">&nbsp;</span></span>কারণ তুমিই উদ্ধার করেছ আমায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমার রসনা সারাদিন বর্ণনা করবে তোমার ধার্মিকতার কথা <br><span class="br-ind"><br><span class="indent">&nbsp;</span></span>কারণ যারা আমার অনিষ্ট করতে চেয়েছিল তারা হয়েছে পরাজিত, <br><span class="br-ind"><br><span class="indent">&nbsp;</span></span>বিভ্রান্ত লজ্জায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>