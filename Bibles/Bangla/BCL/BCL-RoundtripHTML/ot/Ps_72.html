<html><head>
<meta http-equiv="Content-Type" content="text/html;charset=utf-8" />
<title>Ps 72 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 72);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_70.html">70</a> <a href="Ps_71.html">71</a> <b>72</b> <a href="Ps_73.html">73</a> <a href="Ps_74.html">74</a> ... <a href="Ps_150.html">150</a> </div><hr>
<h1>Ps 72</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজার জন্য প্রার্থনা শলোমনের গীত</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, রাজাকে দান কর তোমার বিচারবুদ্ধি, <br><span class="br-ind"><br><span class="indent">&nbsp;</span></span>প্রদান কর রাজপুত্রকে তোমার ন্যায়পরতা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি ধর্মতঃ বিচার করুন তোমার প্রজাদের, <br><span class="br-ind"><br><span class="indent">&nbsp;</span></span>বিচার করুন ন্যায়পরতায় দীনদুঃখীদের। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দেশ প্রজাদের জন্য উৎপাদন করুক সমৃদ্ধি, <br><span class="br-ind"><br><span class="indent">&nbsp;</span></span>রাজ্যে প্রতিষ্ঠিত হোক ন্যায় ধর্ম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দীনদুঃখী প্রজাদের পক্ষে তিনি করুন ন্যায় বিচার, <br><span class="br-ind"><br><span class="indent">&nbsp;</span></span>দরিদ্রদের করুন উদ্ধার অত্যাচারীদের চূর্ণ করুন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>চন্দ্র সূর্যের মত দীর্ঘায়ু<sup class="fnm"><a name="fnm1" href="#fn1">1</a></sup> হোন তিনি <br><span class="br-ind"><br><span class="indent">&nbsp;</span></span>বিরাজ করুন তিনি যুগ যুগান্ত ধরে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি হোন বর্ষাধারার মতশস্য ক্ষেত্রের উপর যা হয় বর্ষিত, <br><span class="br-ind"><br><span class="indent">&nbsp;</span></span>যার ধারাবর্ষণে ধরণী হয় সিঞ্চিতা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাঁর রাজত্বকালে ন্যায় ধর্মের হোক সম্যক বিস্তার, <br><span class="br-ind"><br><span class="indent">&nbsp;</span></span>চন্দ্রের অস্তিত্ব যতদিন ততদিন বিরাজ করুক দেশে সমৃদ্ধি ও অপার শান্তি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এক সমুদ্র থেকে আর এক সমুদ্র পর্যন্ত, <br><span class="br-ind"><br><span class="indent">&nbsp;</span></span>ইউফ্রেটিস নদীতীর থেকে পৃথিবীর প্রান্ত অবধি বিস্তৃত হোক তাঁর অধিকার।<sup class="fnm"><a name="fnm2" href="#fn2">2</a></sup> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বৈরী জাতিসমূহ নতি স্বীকার করুক <br><span class="br-ind"><br><span class="indent">&nbsp;</span></span>তাঁর কাছে তাঁর শত্রুরা লেহন করুক ধূলি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার্শিশ<sup class="fnm"><a name="fnm3" href="#fn3">3</a></sup> ও দ্বীপপুঞ্জের নৃপতিরা তাঁকে প্রদান করুক উপহার সামগ্রী, <br><span class="br-ind"><br><span class="indent">&nbsp;</span></span>শিবা ও সােবার<sup class="fnm"><a name="fnm4" href="#fn4">4</a></sup> রাজারা আনুক রাজস্ব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>নৃপতিবৃন্দ সকলেই তাঁর কাছে করুক প্রণিপাত, <br><span class="br-ind"><br><span class="indent">&nbsp;</span></span>সকল জাতিই স্বীকার করুক তাঁর বশ্যতা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ তিনি শরণাগত অসহায়কে, <br><span class="br-ind"><br><span class="indent">&nbsp;</span></span>দীন দুঃখী ও বঞ্চিতকে করেন উদ্ধার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দরিদ্র ও অভাবগ্রস্তের প্রতি তিনি দয়াপরবশ, <br><span class="br-ind"><br><span class="indent">&nbsp;</span></span>রক্ষা করেন তিনি দুর্বলের প্রাণ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>উৎপীড়ন ও দৌরাত্ম্যের কবল থেকে <br><span class="br-ind"><br><span class="indent">&nbsp;</span></span>তিনি তাদের করেন উদ্ধার, তাদের জীবন তাঁর দৃষ্টিতে মূল্যবান। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দীর্ঘজীবী হোন রাজা, <br><span class="br-ind"><br><span class="indent">&nbsp;</span></span>তাঁকে উপঢৌকন দেওয়া হোক শিবাদেশের সুবর্ণ, <br><span class="br-ind"><br><span class="indent">&nbsp;</span></span>তাঁর জন্য নিরন্তর নিবেদিত হোক প্রার্থনা, <br><span class="br-ind"><br><span class="indent">&nbsp;</span></span>ঈশ্বরের আশিস বর্ষিত হোক তাঁর উপর চিরদিন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দেশে হোক শস্যের প্রাচুর্য, গিরিশিখর সমূহে আন্দোলিত হোক শস্যগুচ্ছ, <br><span class="br-ind"><br><span class="indent">&nbsp;</span></span>ফলগুলি হোক লেবাননের ফলের মত উৎকৃষ্ট, <br><span class="br-ind"><br><span class="indent">&nbsp;</span></span>মাঠের তৃণদলের মত অপর্যাপ্ত হোক শস্য ভাণ্ডার। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাঁর খ্যাতি হোক চিরস্থায়ী, <br><span class="br-ind"><br><span class="indent">&nbsp;</span></span>সূর্য যতদিন থাকবে ততদিন স্থায়ী হোক তাঁর সুনাম। <br><span class="br-ind"><br><span class="indent">&nbsp;</span></span>তাঁর মাধ্যমেই লোকে হবে আশিসপ্রাপ্ত <br><span class="br-ind"><br><span class="indent">&nbsp;</span></span>সকল জাতিই করুক তাঁর প্রশস্তি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ধন্য প্রভু পরমেশ্বর, ইসরায়েলের আরাধ্য ঈশ্বর, <br><span class="br-ind"><br><span class="indent">&nbsp;</span></span>একমাত্র তিনিই মহৎ কর্ম সাধনে সক্ষম। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>চিরধন্য হোক তাঁর গৌরবান্বিত নাম, <br><span class="br-ind"><br><span class="indent">&nbsp;</span></span>তাঁর মহিমায় পরিপূর্ণ হোক এ পৃথিবী, <span class="br-p"><br><br></span>আমেন, আমেন। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিশয়ের পুত্র দাউদের স্তোত্রমালা সমাপ্ত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তর–গ্রীক, হিব্রু: তারা তাঁকে সম্ভ্রম করুক</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:450 9:10'><!--endraw 1-->সখ 9:10<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> স্পেন</div>
<div class="fn"><sup class="fnt"><a name="fn4" href="#fnm4">4</a></sup> স্পেন</div>
</div>
<!-- PARSED ABOVE; EDITING MAY BREAK PARSER -->
</body></html>