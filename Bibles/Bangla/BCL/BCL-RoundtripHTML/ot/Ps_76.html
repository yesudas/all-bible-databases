<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের বিজয়গৌরব</h2><h2>আসফের গীত</h2><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশে: তারযন্ত্র সহযোগে।</b> <span class="br-p"><br><br></span><span class="br-ind"><br><span class="indent">&nbsp;</span></span>যিহুদাকুলে ঈশ্বর সুপরিচিত, <br><span class="br-ind"><br><span class="indent">&nbsp;</span></span>ইসরায়েলের মাঝে মহান তাঁর নাম। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জেরুশালেম তাঁর পীঠস্থান, <br><span class="br-ind"><br><span class="indent">&nbsp;</span></span>সিয়োনে প্রতিষ্ঠিত তাঁর নিকেতন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেখানে তিনি চূর্ণ করেছেন শত্রুর বিদ্যুৎ শিখাসম শররাজি, <br><span class="br-ind"><br><span class="indent">&nbsp;</span></span>চূর্ণ করেছেন ঢাল, তরবারি ও যুদ্ধাস্ত্রসমূহ। সেলা <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে ঈশ্বর, তেজোময় তুমি, <br><span class="br-ind"><br><span class="indent">&nbsp;</span></span>শাশ্বত গিরিশ্রেণীর চেয়েও তুমি মহীয়ান। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাদের বীর যোদ্ধারা হয়েছে ভূলুণ্ঠিত, <br><span class="br-ind"><br><span class="indent">&nbsp;</span></span>তারা নিদ্রিত আজ চির নিদ্রায়, তাদের ক্ষমতা ও কৌশল হয়েছিল ব্যর্থ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যাকোবের আরাধ্য ঈশ্বর, <br><span class="br-ind"><br><span class="indent">&nbsp;</span></span>তোমার তর্জনে অশ্ব ও অশ্বারোহী উভয়েই হয়েছে অচেতন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কী ভয়ঙ্কর! হে ঈশ্বর, মহাভয়ঙ্কর তুমি! <br><span class="br-ind"><br><span class="indent">&nbsp;</span></span>তোমার ক্রোধের উদ্রেক হলে কে দাঁড়াতে পারে তোমার সম্মুখে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>স্বর্গ থেকে যখন তুমি ঘোষণা করলে তোমার বিচারাজ্ঞা <br><span class="br-ind"><br><span class="indent">&nbsp;</span></span>পৃথিবী হল ভীত, স্তব্ধ, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর হয়েছেন জাগ্রত বিচারের জন্য, <br><span class="br-ind"><br><span class="indent">&nbsp;</span></span>পৃথিবীর দীনহীনদের উদ্ধার করার জন্য। সেলা <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ক্রোধে অভিভূত হলেও মানুষ করবে তোমার স্তুতি, <br><span class="br-ind"><br><span class="indent">&nbsp;</span></span>অবশিষ্ট থাকবে যারা যুদ্ধ শেষে মুখরিত হবে তারা তোমার আনন্দ উৎসবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমাদের আরাধ্য প্রভু পরমেশ্বরের উদ্দেশে পূর্ণ কর তোমার অঙ্গীকার, <br><span class="br-ind"><br><span class="indent">&nbsp;</span></span>আন উপহার হে জাতিবৃন্দ, তাঁর চতুর্দিকে রয়েছ যারা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>রাজন্যবর্গের দর্প তিনি চূর্ণ করেন, <br><span class="br-ind"><br><span class="indent">&nbsp;</span></span>পৃথিবীর নৃপতিবৃন্দ তাঁর সম্মুখে সসম্ভ্রমে হয় নতশির।<br></div>
</div>
<!-- PARSED ABOVE; EDITING MAY BREAK PARSER -->
</body></html>