<html><head>
<meta http-equiv="Content-Type" content="text/html;charset=utf-8" />
<title>Ps 78 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 78);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_76.html">76</a> <a href="Ps_77.html">77</a> <b>78</b> <a href="Ps_79.html">79</a> <a href="Ps_80.html">80</a> ... <a href="Ps_150.html">150</a> </div><hr>
<h1>Ps 78</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বর ও তাঁর প্রজাবৃন্দ</h2><h2>আসফের গীত</h2><span class="vn">1</span> <span class="br-p"><br><br></span><b>গীতিকবিতা</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার স্বজাতি, আমার আপনজনেরা, <br><span class="br-ind"><br><span class="indent">&nbsp;</span></span>আমার উপদেশে কর্ণপাত কর, শ্রবণ কর আমার মুখনিঃসৃত বাক্য। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি রূপকের মাধ্যমে কথা বলব, <br><span class="br-ind"><br><span class="indent">&nbsp;</span></span>ব্যাখ্যা করব পুরুষানুক্রমে লব্ধ নিগূঢ় জ্ঞান।<sup class="fnm"><a name="fnm1" href="#fn1">1</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে সব কথা আমরা শুনেছি, জেনেছি, <br><span class="br-ind"><br><span class="indent">&nbsp;</span></span>পিতৃপুরুষেরা যা ব্যক্ত করেছেন আমাদের কাছে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের বংশধরদের কাছে আমরা <br><span class="br-ind"><br><span class="indent">&nbsp;</span></span>গোপন করব না সে কথা, <br><span class="br-ind"><br><span class="indent">&nbsp;</span></span>উত্তরপুরুষের কাছে আমরা বর্ণনা করব প্রভু পরমেশ্বরের মহিমা ও পরাক্রম, <br><span class="br-ind"><br><span class="indent">&nbsp;</span></span>তাঁর অভিনব কার্যকলাপ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাকোবকুলে তিনি স্থাপন করেছেন তাঁর সাক্ষ্য, <br><span class="br-ind"><br><span class="indent">&nbsp;</span></span>তিনি নির্দেশ করেছেন তাঁর বিধান ইসরায়েল জাতির মাঝে। <br><span class="br-ind"><br><span class="indent">&nbsp;</span></span>আমাদের পিতৃপুরুষদের আজ্ঞা দিয়েছিলেন ঈশ্বর, <br><span class="br-ind"><br><span class="indent">&nbsp;</span></span>যেন তাদের সন্তানদের তারা শিক্ষা দেয় সেই বিধান। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেন উত্তরপুরুষেরা লাভ করে সেই বিধানের জ্ঞান এবং তারাও তাদের <br><span class="br-ind"><br><span class="indent">&nbsp;</span></span>আগামী প্রজন্মের কাছে বর্ণনা করতে পারে সেই জ্ঞানের কথা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেন তারাও ঈশ্বরে প্রত্যাশা রাখে ভুলে না যায় তাঁর কীর্তিকলাপ, <br><span class="br-ind"><br><span class="indent">&nbsp;</span></span>কিন্তু পালন করে তাঁর সমূহ নির্দেশ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা যেন তাদের পিতৃপুরুষদের মত না হয়, <br><span class="br-ind"><br><span class="indent">&nbsp;</span></span>যারা ছিল অবাধ্য ও বিদ্রোহী, <br><span class="br-ind"><br><span class="indent">&nbsp;</span></span>যাদের ছিল না চিত্তের স্থিরতা <br><span class="br-ind"><br><span class="indent">&nbsp;</span></span>ঈশ্বরের প্রতি যারা ছিল না বিশ্বস্ত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইফ্রয়িম বংশের লোকেরা ধনুর্বাণে ছিল সুসজ্জিত, <br><span class="br-ind"><br><span class="indent">&nbsp;</span></span>কিন্তু সংগ্রামের দিনে তারা করল পৃষ্ঠপ্রদর্শন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরের সঙ্গে তাদের সম্বন্ধের শর্ত তারা পালন করেনি, <br><span class="br-ind"><br><span class="indent">&nbsp;</span></span>তাঁর বিধান অনুযায়ী চলতে অস্বীকার করেছিল তারা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা ভুলে গেল তাঁর মহান কীর্তিকলাপ, তাঁর অলৌকিক কীর্তিরাজি, <br><span class="br-ind"><br><span class="indent">&nbsp;</span></span>যা তিনি সাধন করেছিলেন তাদের সমক্ষে, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের পূর্বপুরুষদের সাক্ষাতে মিশর দেশের সোয়ানের প্রান্তরে <br><span class="br-ind"><br><span class="indent">&nbsp;</span></span>তিনি সম্পাদন করেছিলেন পরমাশ্চর্য কার্যকলাপ।<sup class="fnm"><a name="fnm2" href="#fn2">2</a></sup> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সমুদ্রকে বিভক্ত করে তিনি তাদের নিয়ে গিয়েছিলেন অপর পারে <br><span class="br-ind"><br><span class="indent">&nbsp;</span></span>দ্বিধা বিভক্ত জলরাশিকে তিনি প্রাচীরের মত রেখেছিলেন দণ্ডায়মান।<sup class="fnm"><a name="fnm3" href="#fn3">3</a></sup> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দিনে মেঘপুঞ্জ ও রাত্রে অগ্নিশিখার দ্বারা <br><span class="br-ind"><br><span class="indent">&nbsp;</span></span>তিনি তাদের করতেন পথপ্রদর্শন।<sup class="fnm"><a name="fnm4" href="#fn4">4</a></sup> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রান্তরে শৈল বিদারণ করে তিনি তাদের জল পান করালেন, <br><span class="br-ind"><br><span class="indent">&nbsp;</span></span>সাগরের অফুরাণ জলরাশির মতই জল পেয়েছিল তারা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>শিলাবক্ষ থেকে তিনি নর্গত করলেন জলস্রোত, <br><span class="br-ind"><br><span class="indent">&nbsp;</span></span>নদীর মত প্রবাহিত করলেন সেই জলধারা।<sup class="fnm"><a name="fnm5" href="#fn5">5</a></sup> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু তা সত্ত্বেও তারা তাঁর বিরুদ্ধে পাপাচরণ করল বারবার, <br><span class="br-ind"><br><span class="indent">&nbsp;</span></span>প্রান্তরে পরাৎপরের বিরুদ্ধে করল বিদ্রোহ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা নিজেদের আকাঙ্ক্ষিত ভক্ষ্য দাবী করে <br><span class="br-ind"><br><span class="indent">&nbsp;</span></span>মনে মনে ঈশ্বরকে করল পরীক্ষা। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বরের বিরুদ্ধে তারা বলল কথা: <br><span class="br-ind"><br><span class="indent">&nbsp;</span></span>মরুভূমির মাঝে ঈশ্বর কি ভোজের আয়োজন করতে পারেন? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আঘাত করলেন শিলাখণ্ডে, <br><span class="br-ind"><br><span class="indent">&nbsp;</span></span>ফলে নির্গত হল বারিধারা, প্রবাহিত হল জলস্রোত। <br><span class="br-ind"><br><span class="indent">&nbsp;</span></span>কিন্তু তিনি কি পারেন অন্ন দিতে? <br><span class="br-ind"><br><span class="indent">&nbsp;</span></span>অথবা তাঁর প্রজাদের আহারের জন্য পারেন কি মাংস জোগাতে? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের এ কথা শুনে ক্রুদ্ধ হলেন প্রভু <br><span class="br-ind"><br><span class="indent">&nbsp;</span></span>পরমেশ্বর যাকোবের বিরুদ্ধে প্রজ্বলিত হল তাঁর কোপানল, <br><span class="br-ind"><br><span class="indent">&nbsp;</span></span>ইসরায়েলের বিরুদ্ধে প্রকুপিত হল তাঁর রোষ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ ঈশ্বরে বিশ্বাস ছিল না তাদের, <br><span class="br-ind"><br><span class="indent">&nbsp;</span></span>তাঁর ত্রাণশক্তিতে তারা করেনি নির্ভর। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিন্তু তবুও তিনি ঊর্ধ্বে গগন মণ্ডলকে দিলেন আদেশ, <br><span class="br-ind"><br><span class="indent">&nbsp;</span></span>আকাশের দ্বারসমূহ করলেন উন্মুক্ত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাদের ক্ষুধা নিবারণের জন্য বর্ষণ করলেন মান্না, <br><span class="br-ind"><br><span class="indent">&nbsp;</span></span>তাদের জন্য দিলেন স্বর্গীয় শস্যসম্ভার।<sup class="fnm"><a name="fnm6" href="#fn6">6</a></sup> <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>স্বর্গবাসীদের খাদ্য ভক্ষণ করল মর্ত্যের মানুষ, <br><span class="br-ind"><br><span class="indent">&nbsp;</span></span>তাদের তৃপ্তির জন্য ঈশ্বর দিলেন প্রচুর খাদ্য। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আকাশে তিনি প্রবাহিত করলেন পূবালী বায়ু, <br><span class="br-ind"><br><span class="indent">&nbsp;</span></span>দক্ষিণা বায়ুকে পরিচালিত করলেন নিজ পরাক্রমে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাদের মাঝে তিনি উড়িয়ে আনলেন অসংখ্য বিহঙ্গকুল <br><span class="br-ind"><br><span class="indent">&nbsp;</span></span>সাগরবেলার বালুকারাশির মত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাদের শিবিরের মাঝে, আবাসের চারিদিকে <br><span class="br-ind"><br><span class="indent">&nbsp;</span></span>ভূপাতিত হল সেই পক্ষীকুল। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তারা তা ভক্ষণ করে পরিতৃপ্ত হল <br><span class="br-ind"><br><span class="indent">&nbsp;</span></span>কারণ তাদের ঈপ্সিত বস্তুই তিনি দিয়েছিলেন তাদের। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>কিন্তু তাদের আকাঙ্ক্ষা পরিতৃপ্ত না হতেই, <br><span class="br-ind"><br><span class="indent">&nbsp;</span></span>তাদের মুখের গ্রাস মুখে থাকতেই, <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ঈশ্বরের ক্রোধ প্রজ্বলিত হল তাদের বিরুদ্ধে, <br><span class="br-ind"><br><span class="indent">&nbsp;</span></span>তাদের মধ্যে যারা বলবান তাদের সংহার করলেন তিনি, <br><span class="br-ind"><br><span class="indent">&nbsp;</span></span>ইসরায়েলের সেরা লোকদের করলেন নিপাতিত।<sup class="fnm"><a name="fnm7" href="#fn7">7</a></sup> <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কিন্তু এইসব ঘটনা সত্ত্বেও তারা পাপাচরণ করে চলল, <br><span class="br-ind"><br><span class="indent">&nbsp;</span></span>ঈশ্বরের অলৌকিক কীর্তিকলাপ দেখেও তারা বিশ্বাস করল না তাঁকে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাই তিনি তাদের জীবনকাল পর্যবসিত করলেন ব্যর্থতায়, <br><span class="br-ind"><br><span class="indent">&nbsp;</span></span>পরিণত করলেন বিভীষিকায়। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি তাদের সংহার করার পর অবশিষ্ট ছিল যারা, ফিরে এল তাঁর কাছে, <br><span class="br-ind"><br><span class="indent">&nbsp;</span></span>অনুতপ্ত হয়ে তারা একান্তভাবে করল ঈশ্বরের অনুসন্ধান। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তারা স্মরণ করল, ঈশ্বরই তাদের আশ্রয়গিরি, <br><span class="br-ind"><br><span class="indent">&nbsp;</span></span>পরাৎপর ঈশ্বরই তাদের উদ্ধারকর্তা। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু এ সবই ছিল ছলনা, আন্তরিকতা ছিল না সেখানে <br><span class="br-ind"><br><span class="indent">&nbsp;</span></span>তাদের রসনা করেছিল মিথ্যা ভাষণ। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তাঁর প্রতি তাদের চিত্ত ছিল না একনিষ্ঠ, <br><span class="br-ind"><br><span class="indent">&nbsp;</span></span>তাঁর সঙ্গে স্থাপিত সন্ধিচুক্তি রক্ষা করেনি তারা বিশ্বস্তভাবে। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু ঈশ্বর দয়াময়, তাই ক্ষমা করলেন তাদের সব অপরাধ ধ্বংস করলেন না তাদের। <br><span class="br-ind"><br><span class="indent">&nbsp;</span></span>বারবার তিনি সম্বরণ করলেন তাঁর ক্রোধ, <br><span class="br-ind"><br><span class="indent">&nbsp;</span></span>প্রজ্বলিত হতে দিলেন না তাঁর রোষানল। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তিনি স্মরণ করলেন যে তারা মর্ত্যমানব মাত্র, বায়ুসদৃশ, <br><span class="br-ind"><br><span class="indent">&nbsp;</span></span>যা বয়ে গেলে আর ফিরে আসে না। <span class="br-p"><br><br></span> <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>প্রান্তরে তারা কতবার তাঁর বিরুদ্ধে করল বিদ্রোহ, <br><span class="br-ind"><br><span class="indent">&nbsp;</span></span>মরুভূমিতে কতবার তাঁকে দিল মনোদুঃখ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তারা তাদের আরাধ্য পবিত্র ঈশ্বরকে পরীক্ষা করল বারবার, <br><span class="br-ind"><br><span class="indent">&nbsp;</span></span>রুষ্ট করল তাঁকে। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তারা স্মরণে রাখল না তাঁর পরাক্রমের কথা, অথবা সে দিনের কথা <br><span class="br-ind"><br><span class="indent">&nbsp;</span></span>যেদিন শত্রুর কবল থেকে তিনি তাদের করেছিলেন উদ্ধার। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তিনি দেখালেন তাঁর পরাক্রম মিশর দেশের সোয়ান প্রান্তরে, <br><span class="br-ind"><br><span class="indent">&nbsp;</span></span>সাধন করলেন অলৌকিক কার্যসমূহ। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>সে দেশের নদীগুলিকে তিনি পরিণত করলেন রক্তস্রোতে, <br><span class="br-ind"><br><span class="indent">&nbsp;</span></span>মিশরবাসী পেল না একবিন্দু তৃষ্ণার জল।<sup class="fnm"><a name="fnm8" href="#fn8">8</a></sup> <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তাদের মাঝে তিনি পাঠালেন দংশনকারী পতঙ্গের ঝাঁক, <br><span class="br-ind"><br><span class="indent">&nbsp;</span></span>পাঠালেন ভেককুল, যারা বিপর্যস্ত করে তুলল সারা দেশ।<sup class="fnm"><a name="fnm9" href="#fn9">9</a></sup> <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তিনি সমর্পণ করলেন তাদের শস্য পঙ্গপালের কবলে, <br><span class="br-ind"><br><span class="indent">&nbsp;</span></span>ধ্বংস হয়ে গেল তাদের শ্রমের ফসল।<sup class="fnm"><a name="fnm10" href="#fn10">10</a></sup> <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>শিলাবৃষ্টি দিয়ে তিনি ধ্বংস করলেন তাদের দ্রাক্ষাকুঞ্জ, <br><span class="br-ind"><br><span class="indent">&nbsp;</span></span>তুষারপাতে ধ্বংস করলেন তাদের ডুমুর বৃক্ষরাজি। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনি তাদের গৃহপালিত পশুগুলিকে বিনষ্ট করলেন মারাত্মক রোগে,<sup class="fnm"><a name="fnm11" href="#fn11">11</a></sup><sup class="fnm"><a name="fnm12" href="#fn12">12</a></sup> <br><span class="br-ind"><br><span class="indent">&nbsp;</span></span>ও তাদের মেষপালকে সমর্পণ করলেন মহামারীর কবলে। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তিনি তাদের বিরুদ্ধে প্রেরণ করলেন অকল্যাণের দূতবাহিনীস্বরূপ <br><span class="br-ind"><br><span class="indent">&nbsp;</span></span>আপন প্রচণ্ড ক্রোধ, রোষ, উষ্মা ও দুর্দশা। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তিনি নিজ ক্রোধের পথ করলেন উন্মুক্ত, <br><span class="br-ind"><br><span class="indent">&nbsp;</span></span>মৃত্যুর গ্রাস থেকে তিনি তাদের উদ্ধার করেননি, <br><span class="br-ind"><br><span class="indent">&nbsp;</span></span>বরং মহামারীর কবলে তাদের করলেন সমর্পণ। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>মিশরের সমস্ত প্রথমজাত সন্তানকে, <br><span class="br-ind"><br><span class="indent">&nbsp;</span></span>হাম-বংশের জনপদে<sup class="fnm"><a name="fnm13" href="#fn13">13</a></sup> আঘাত করলেন তিনি।<sup class="fnm"><a name="fnm14" href="#fn14">14</a></sup> <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>তারপর তিনি তাঁর প্রজাদের মেষপালের মত সযত্নে বার করে আনলেন, <br><span class="br-ind"><br><span class="indent">&nbsp;</span></span>পথ দেখিয়ে নিয়ে গেলেন প্রান্তরে।<sup class="fnm"><a name="fnm15" href="#fn15">15</a></sup> <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তিনি তাদের নিরাপদে পার করলেন, নিরুদ্বেগ ছিল তাদের অন্তর, <br><span class="br-ind"><br><span class="indent">&nbsp;</span></span>কিন্তু তাদের শত্রুকুল নিমজ্জিত হল অতল সাগরে।<sup class="fnm"><a name="fnm16" href="#fn16">16</a></sup> <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>তিনি তাদের নিয়ে গেলেন <br><span class="br-ind"><br><span class="indent">&nbsp;</span></span>নিজ পবিত্র ভূমিতে আপন পরাক্রমে বিজিত পর্বতে।<sup class="fnm"><a name="fnm17" href="#fn17">17</a></sup> <br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>তিনি তাদের সম্মুখ থেকে সে দেশের অধিবাসীদের করলেন বিতাড়িত, <br><span class="br-ind"><br><span class="indent">&nbsp;</span></span>তাদের উত্তরাধিকার আপন প্রজাদের করলেন বণ্টন, ইসরায়েলের গোষ্ঠীসমূহকে বসতি স্থাপন করতে দিলেন তাদের শিবিরে।<sup class="fnm"><a name="fnm18" href="#fn18">18</a></sup> <br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>তবুও তারা পরাৎপর ঈশ্বরের বিরুদ্ধে করল বিদ্রোহ, <br><span class="br-ind"><br><span class="indent">&nbsp;</span></span>পালন করল না তাঁর আদেশ, <br><span class="br-ind"><br><span class="indent">&nbsp;</span></span>আঘাত হানল তাঁর অসীম ধৈর্যে।<sup class="fnm"><a name="fnm19" href="#fn19">19</a></sup> <br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>তারা তাঁর প্রতি বিমুখ হল, তাদের পিতৃপুরুষদের মতই করল বিশ্বাসঘাতকতা, <br><span class="br-ind"><br><span class="indent">&nbsp;</span></span>তারা হয়ে উঠল ঈশ্বরের উদ্দেশ্য সাধনের অযোগ্য, অপদার্থ। <br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>পাহাড়ের উপর দেবস্থান প্রতিষ্ঠা করে তারা স্থাপন করল দেবমূর্তি, <br><span class="br-ind"><br><span class="indent">&nbsp;</span></span>প্রজ্বলিত করল ঈশ্বরের রোষাগ্নি। <br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>মহাক্রোধে ঈশ্বর জ্বলে উঠলেন, <br><span class="br-ind"><br><span class="indent">&nbsp;</span></span>পরিত্যাগ করলেন ইসরায়েলকে। <br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>তিনি পরিত্যাগ করলেন শীলোর পীঠস্থান<sup class="fnm"><a name="fnm20" href="#fn20">20</a></sup> যেখানে মানুষের মাঝে <br><span class="br-ind"><br><span class="indent">&nbsp;</span></span>তিনি স্থাপন করেছিলেন তাঁর শিবির।<sup class="fnm"><a name="fnm21" href="#fn21">21</a></sup> <br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>শত্রুর কবলে তিনি সমর্পণ করলেন <br><span class="br-ind"><br><span class="indent">&nbsp;</span></span>আপন গৌরবের প্রতীক ও পরাক্রমের আধার স্বরূপ চুক্তিসিন্দুক।<sup class="fnm"><a name="fnm22" href="#fn22">22</a></sup> <br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>উদ্যত তরবারির মুখে তিনি সমর্পণ করলেন নিজ প্রজাদের, <br><span class="br-ind"><br><span class="indent">&nbsp;</span></span>নিজ অধিকারভুক্ত প্রজাদের উপর প্রকাশ করলেন তাঁর ক্রোধ। <br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>অগ্নি গ্রাস করল তাদের যুবকদের <br><span class="br-ind"><br><span class="indent">&nbsp;</span></span>তাদের কন্যাদের দিল না কেউ বরমাল্য। <br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>তাদের পুরোহিতেরা নিপাতিত হল খড়্গের আঘাতে, <br><span class="br-ind"><br><span class="indent">&nbsp;</span></span>তাদের বিধবারা বিলাপ করার পেল না অবকাশ। <br></div>
<div class="v" id="v65"><span class="vn">65</span> <span class="br-ind"><br><span class="indent">&nbsp;</span></span>অবশেষে যেন নিদ্রাভঙ্গে জাগ্রত হলেন প্রভু পরমেশ্বর, <br><span class="br-ind"><br><span class="indent">&nbsp;</span></span>মহাতেজে বজ্রনির্ঘোষে দিলেন রণহুঙ্কার। <br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>পলায়মান শত্রুদের তিনি করলেন বিধ্বস্ত, <br><span class="br-ind"><br><span class="indent">&nbsp;</span></span>চিরকালের জন্য তাদের করলেন অবনমিত। <br></div>
<div class="v" id="v67"><span class="vn">67</span> <span class="br-ind"><br><span class="indent">&nbsp;</span></span>তিনি তুচ্ছ করলেন যোষেফ কুলকে, <br><span class="br-ind"><br><span class="indent">&nbsp;</span></span>ইফ্রয়িম বংশকে করলেন উপেক্ষা। <br></div>
<div class="v" id="v68"><span class="vn">68</span> <span class="br-ind"><br><span class="indent">&nbsp;</span></span>কিন্তু যিহুদাগোষ্ঠী পেল তাঁর অনুগ্রহ, তাঁর প্রিয় সিয়োন পর্বতকে করলেন আপন বাসভূমি। <br><span class="br-ind"><br><span class="indent">&nbsp;</span></span>তিনি নির্মাণ করলেন সেখানে আপন মন্দির, <br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>যেন স্বর্গলোক তাঁর সুরম্য নিকেতন, <br><span class="br-ind"><br><span class="indent">&nbsp;</span></span>পৃথিবীর মত চিরস্থায়ী সুদৃঢ় ভিত্তি যার। <br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>আপন দাস দাউদকে তিনি করলেন নির্বাচন <br><span class="br-ind"><br><span class="indent">&nbsp;</span></span>নিয়ে এলেন তাঁকে চারণভূমি থেকে। <br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>মেষপালনের পরিবর্তে নিযুক্ত করলেন তাকে <br><span class="br-ind"><br><span class="indent">&nbsp;</span></span>আপন প্রজা ইসরায়েলীদের পালনের জন্য।<sup class="fnm"><a name="fnm23" href="#fn23">23</a></sup> <br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>নিঃস্বার্থ ভালবাসায় দাউদ পালন করলেন তাদের, <br><span class="br-ind"><br><span class="indent">&nbsp;</span></span>পরম নিষ্ঠায় নিপুণ হাতে করলেন তাদের পরিচালনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 13:35'><!--endraw 1-->মথি 13:35<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 7:8-12:32'><!--endraw 1-->যাত্রা 7:8-12:32<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:20 14:21-22'><!--endraw 1-->যাত্রা 14:21-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 13:21-22'><!--endraw 1-->যাত্রা 13:21-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:20 17:1-7'><!--endraw 1-->যাত্রা 17:1-7<!--raw 1 bo --></a><!--endraw 1-->; <!--raw 1 bo --><a href='B:40 20:2-13'><!--endraw 1-->গণনা 20:2-13<!--raw 1 bo --></a><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><a href='B:500 6:31'><!--endraw 1-->যোহন 6:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:20 16:2-15'><!--endraw 1-->যাত্রা 16:2-15<!--raw 1 bo --></a><!--endraw 1-->; <!--raw 1 bo --><a href='B:40 11:4-23'><!--endraw 1-->গণনা 11:4-23<!--raw 1 bo --></a><!--endraw 1-->,<!--raw 1 bo --><a href='B:40 11:31-35'><!--endraw 1-->31-35<!--raw 1 bo --></a><!--endraw 1--></div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:20 7:17-21'><!--endraw 1-->যাত্রা 7:17-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><a href='B:20 8:1-6'><!--endraw 1-->যাত্রা 8:1-6<!--raw 1 bo --></a><!--endraw 1-->,<!--raw 1 bo --><a href='B:20 8:20-24'><!--endraw 1-->20-24<!--raw 1 bo --></a><!--endraw 1--></div>
<div class="fn"><sup class="fnt"><a name="fn10" href="#fnm10">10</a></sup> <!--raw 1 bo --><a href='B:20 10:12-15'><!--endraw 1-->যাত্রা 10:12-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn11" href="#fnm11">11</a></sup> <!--raw 1 bo --><a href='B:20 9:22-25'><!--endraw 1-->যাত্রা 9:22-25<!--raw 1 bo --></a><!--endraw 1--></div>
<div class="fn"><sup class="fnt"><a name="fn12" href="#fnm12">12</a></sup> <!--raw 1 bo --><a href='B:230 78:48'><!--endraw 1-->78:48<!--raw 1 bo --></a><!--endraw 1--> পাঠান্তর: মারাত্মক রোগ, শিলাবৃষ্টি, মহামারী, বজ্র।</div>
<div class="fn"><sup class="fnt"><a name="fn13" href="#fnm13">13</a></sup> <!--raw 1 bo --><a href='B:230 78:51'><!--endraw 1-->78:51<!--raw 1 bo --></a><!--endraw 1--> = <!--raw 1 bo --><a href='B:10 10:6'><!--endraw 1-->আদি 10:6<!--raw 1 bo --></a><!--endraw 1-->। হাম বংশের জনপদ–মিশর।</div>
<div class="fn"><sup class="fnt"><a name="fn14" href="#fnm14">14</a></sup> <!--raw 1 bo --><a href='B:20 12:29'><!--endraw 1-->যাত্রা 12:29<!--raw 1 bo --></a><!--endraw 1--></div>
<div class="fn"><sup class="fnt"><a name="fn15" href="#fnm15">15</a></sup> <!--raw 1 bo --><a href='B:20 13:17-22'><!--endraw 1-->যাত্রা 13:17-22<!--raw 1 bo --></a><!--endraw 1--></div>
<div class="fn"><sup class="fnt"><a name="fn16" href="#fnm16">16</a></sup> <!--raw 1 bo --><a href='B:20 14:26-28'><!--endraw 1-->যাত্রা 14:26-28<!--raw 1 bo --></a><!--endraw 1--></div>
<div class="fn"><sup class="fnt"><a name="fn17" href="#fnm17">17</a></sup> <!--raw 1 bo --><a href='B:20 15:17'><!--endraw 1-->যাত্রা 15:17<!--raw 1 bo --></a><!--endraw 1-->; <!--raw 1 bo --><a href='B:60 3:14-17'><!--endraw 1-->যিহো 3:14-17<!--raw 1 bo --></a><!--endraw 1--></div>
<div class="fn"><sup class="fnt"><a name="fn18" href="#fnm18">18</a></sup> <!--raw 1 bo --><a href='B:60 11:16-23'><!--endraw 1-->যিহো 11:16-23<!--raw 1 bo --></a><!--endraw 1--></div>
<div class="fn"><sup class="fnt"><a name="fn19" href="#fnm19">19</a></sup> <!--raw 1 bo --><a href='B:70 2:11-15'><!--endraw 1-->বিচার 2:11-15<!--raw 1 bo --></a><!--endraw 1--></div>
<div class="fn"><sup class="fnt"><a name="fn20" href="#fnm20">20</a></sup> <!--raw 1 bo --><a href='B:230 78:60'><!--endraw 1-->78:60<!--raw 1 bo --></a><!--endraw 1-->–শীলোর পীঠস্থান–রাজা দাউদের রাজত্ব কালের পূর্বে ইসরায়েলীদের উপাসনা কেন্দ্র।</div>
<div class="fn"><sup class="fnt"><a name="fn21" href="#fnm21">21</a></sup> <!--raw 1 bo --><a href='B:60 18:1'><!--endraw 1-->যিহো 18:1<!--raw 1 bo --></a><!--endraw 1-->; <!--raw 1 bo --><a href='B:300 7:12-14'><!--endraw 1-->যির 7:12-14<!--raw 1 bo --></a><!--endraw 1-->; <!--raw 1 bo --><a href='B:300 26:6'><!--endraw 1-->26:6<!--raw 1 bo --></a><!--endraw 1--></div>
<div class="fn"><sup class="fnt"><a name="fn22" href="#fnm22">22</a></sup> <!--raw 1 bo --><a href='B:90 4:4-21'><!--endraw 1-->১ শমু 4:4-21<!--raw 1 bo --></a><!--endraw 1--></div>
<div class="fn"><sup class="fnt"><a name="fn23" href="#fnm23">23</a></sup> <!--raw 1 bo --><a href='B:90 16:11-12'><!--endraw 1-->১ শমু 16:11-12<!--raw 1 bo --></a><!--endraw 1-->; <!--raw 1 bo --><a href='B:100 7:8'><!--endraw 1-->২ শমু 7:8<!--raw 1 bo --></a><!--endraw 1-->; <!--raw 1 bo --><a href='B:130 17:7'><!--endraw 1-->১ বংশা 17:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>