<html><head>
<meta http-equiv="Content-Type" content="text/html;charset=utf-8" />
<title>Ps 80 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 80);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_78.html">78</a> <a href="Ps_79.html">79</a> <b>80</b> <a href="Ps_81.html">81</a> <a href="Ps_82.html">82</a> ... <a href="Ps_150.html">150</a> </div><hr>
<h1>Ps 80</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতির হৃতগৌরব পুনরুদ্ধারের প্রার্থনা</h2><h2>আসফের সাক্ষ্য গাথা</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: সুর–শোশান্নিম</b> <span class="br-p"><br><br></span><span class="br-ind"><br><span class="indent">&nbsp;</span></span>হে ইসরায়েলের প্রতিপালক, মিনতি শোন, <br><span class="br-ind"><br><span class="indent">&nbsp;</span></span>তুমিই চালনা কর যোষফকুলকে মেষপালের মত, <br><span class="br-ind"><br><span class="indent">&nbsp;</span></span>করূববাহনে সমাসীন তুমি ভাস্বর হয়ে ওঠ।<sup class="fnm"><a name="fnm1" href="#fn1">1</a></sup> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইফ্রয়িম, বিন্যামীন ও মনঃশিকুলের সম্মুখে হে প্রভু পরমেশ্বর, <br><span class="br-ind"><br><span class="indent">&nbsp;</span></span>জাগ্রত হও মহাপরাক্রমে, উদ্ধার কর আমাদের। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে ঈশ্বর, আমাদের পুনঃপ্রতিষ্ঠিত কর, প্রসন্ন হও আমাদের প্রতি, <br><span class="br-ind"><br><span class="indent">&nbsp;</span></span>উদ্ধার পাব আমরা তোমার প্রসন্নতায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, আর কতকাল তোমার প্রজাদের <br><span class="br-ind"><br><span class="indent">&nbsp;</span></span>কাতর নিবেদন ক্রোধভরে করবে অগ্রাহ্য? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি দুঃখকষ্টকে করেছ তাদের খাদ্যস্বরূপ, <br><span class="br-ind"><br><span class="indent">&nbsp;</span></span>অশ্রুজল করেছ তাদের পানীয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি প্রতিবেশীদের কাছে আমাদের করেছ উপহাসের পাত্র <br><span class="br-ind"><br><span class="indent">&nbsp;</span></span>শত্রুরা আমাদের নিয়ে করে পরিহাস। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, বন্দীত্ব মোচন করে উদ্ধার কর আমাদের, <br><span class="br-ind"><br><span class="indent">&nbsp;</span></span>প্রসন্ন হও আমাদের প্রতি, উদ্ধার পাব আমরা তোমার প্রসন্নতায়। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মিশর দেশ থেকে তুমি এনেছিলে একটি দ্রাক্ষালতা, <br><span class="br-ind"><br><span class="indent">&nbsp;</span></span>রোপন করেছিলে তাকে অতি সযত্নে, অন্যান্য বৃক্ষলতা নির্মূল করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার জন্য তুমি ক্ষেত্র প্রস্তুত করলে, <br><span class="br-ind"><br><span class="indent">&nbsp;</span></span>তার মূল প্রবেশ করল গভীরে, ছড়িয়ে পড়ল সারা দেশে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গিরিশ্রেণী ঢাকা পড়ল তার ছায়ায়, <br><span class="br-ind"><br><span class="indent">&nbsp;</span></span>তার শাখাগুলি হল প্রকাণ্ড সীডার বৃক্ষের মত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আসমুদ্র বিস্তৃত হল তার শাখা, <br><span class="br-ind"><br><span class="indent">&nbsp;</span></span>সুদূর নদী পর্যন্ত ছড়িয়ে পড়ল তার প্রশাখা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু কেন তুমি ভেঙ্গে দিলে তার সুরক্ষিত বেষ্টনী? <br><span class="br-ind"><br><span class="indent">&nbsp;</span></span>তার জন্য যারাই এ পথে যায় তারা ছিঁড়ে নেয় তার ফল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বন্য শুকরের পাল এসে ছিন্নভিন্ন করে দেয় তাকে, <br><span class="br-ind"><br><span class="indent">&nbsp;</span></span>নিঃশেষে গ্রাস করে তাকে মাঠের পশুপাল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, ফিরে চাও, <br><span class="br-ind"><br><span class="indent">&nbsp;</span></span>স্বর্গ থেকে চেয়ে দেখ আমাদের প্রতি, উদ্ধার কর তোমার প্রজাদের। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি আপন হাতে যাকে করেছ রোপণ, <br><span class="br-ind"><br><span class="indent">&nbsp;</span></span>রক্ষা কর তাকে। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>শত্রুরা আগুন লাগিয়েছে সেই দ্রাক্ষাকুঞ্জে, ধ্বংস করেছে তাকে নির্মমভাবে। <br><span class="br-ind"><br><span class="indent">&nbsp;</span></span>তোমার রোষাগ্নি নেমে আসুক ওদের উপর ধ্বংস হয়ে যাক ওরা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু তোমার মনোনীত জন যাকে তুমি আপন উদ্দেশ্য সাধনে করেছ <br><span class="br-ind"><br><span class="indent">&nbsp;</span></span>শক্তিমান তাকে তুমি পালন কর, রক্ষা কর তাকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমায় পরিত্যাগ করে আমরা আর যাব না দূরে সরে, <br><span class="br-ind"><br><span class="indent">&nbsp;</span></span>সঞ্জীবিত কর আমাদের নবজীবনের স্পন্দনে, আমরা গাইব তোমার বন্দনা গান। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, আমাদের বন্দীত্ব মোচন কর, উদ্ধার কর আমাদের, <br><span class="br-ind"><br><span class="indent">&nbsp;</span></span>প্রসন্ন হও আমাদের প্রতি উদ্ধার পাব আমরা তোমার প্রসন্নতায়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 25:22'><!--endraw 1-->যাত্রা 25:22<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>