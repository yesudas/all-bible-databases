<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতির দুর্দিনে উদ্ধারের প্রার্থনা আসফের ভজন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর থেক না নীরব, <br><span class="br-ind"><br><span class="indent">&nbsp;</span></span>মৌন অবলম্বন করো না, হয়ো না স্তব্ধ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চেয়ে দেখ, তোমার শত্রুরা করছে আস্ফালন, <br><span class="br-ind"><br><span class="indent">&nbsp;</span></span>মাথা তুলে দাঁড়িয়েছে তোমার বিদ্বেষীরা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>চক্রান্ত করছে তারা তোমার প্রজাদের বিরুদ্ধে, <br><span class="br-ind"><br><span class="indent">&nbsp;</span></span>তোমার রক্ষণাধীন লোকদের বিরুদ্ধে মিলিত হয়ে করছে গোপন ষড়যন্ত্র। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওরা বলছে: চল, ওদের জাতিকে আমরা নিশ্চিহ্ন করে দিই, <br><span class="br-ind"><br><span class="indent">&nbsp;</span></span>মুছে যাক ইসরায়েলের নাম চিরতরে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ওরা সকলে একত্র হয়ে ষড়যন্ত্র করছে <br><span class="br-ind"><br><span class="indent">&nbsp;</span></span>তোমার বিরুদ্ধে তারা হয়েছে চুক্তিবদ্ধ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ইদোমী, ইশ্মায়েলী, <br><span class="br-ind"><br><span class="indent">&nbsp;</span></span>মোয়াব ও হাগার-বংশধরদের সকল শিবির, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গবাল, আম্মোন এবং অমালেক জাতির লোকেরা, <br><span class="br-ind"><br><span class="indent">&nbsp;</span></span>সোর নিবাসীদের সঙ্গে ফিলিস্তিনীরা এবং <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আসিরিয়াও যোগদান করেছে ওদের দলে, <br><span class="br-ind"><br><span class="indent">&nbsp;</span></span>লোটের বংশধরদের শক্তি বৃদ্ধি করেছে ওরা। সেলা <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মিদিয়নের প্রতি তুমি যা করেছিলে, হে ঈশ্বর, <br><span class="br-ind"><br><span class="indent">&nbsp;</span></span>কিশোন নদীতীরে সিসেরা ও যাবীনের প্রতি যেমন করেছিলে,<sup class="fnm"><a name="fnm1" href="#fn1">1</a></sup> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এদের প্রতিও তুমি তাই কর, এন্‌দোরে তারা বিধ্বস্ত হয়েছিল, <br><span class="br-ind"><br><span class="indent">&nbsp;</span></span>জমির সারে পরিণত হয়েছিল তারা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এদের নেতৃবৃন্দের দশা ওরেব ও জেব-এর মত কর, <br><span class="br-ind"><br><span class="indent">&nbsp;</span></span>এদের নায়কদের কর জেবাহ ও সালমুন্নার মত।<sup class="fnm"><a name="fnm2" href="#fn2">2</a></sup> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা বলেছিল: <br><span class="br-ind"><br><span class="indent">&nbsp;</span></span>ঈশ্বরের চারণভূমি আমরা দখল করে নেব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে আমার ঈশ্বর তুমি এদের ঘূর্ণি বায়ুতাড়িত ধূলির মত কর, <br><span class="br-ind"><br><span class="indent">&nbsp;</span></span>কর এদের ঝড়ের মুখে তুষের মত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অরণ্যকে যেভাবে গ্রাস করে দাবানল, <br><span class="br-ind"><br><span class="indent">&nbsp;</span></span>অগ্নিশিখা যেভাবে লেহন করে পর্বতকে, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেমনি করে তোমার ঝঞ্ঝায় এদের বিতাড়িত কর, <br><span class="br-ind"><br><span class="indent">&nbsp;</span></span>এদের সন্ত্রস্ত কর তোমার প্রচণ্ড ঘূর্ণি বাত্যায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>লজ্জায় আচ্ছন্ন কর এদের মুখ, <br><span class="br-ind"><br><span class="indent">&nbsp;</span></span>যেন এরা অন্বেষণ করে তোমায় হে প্রভু পরমেশ্বর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>লজ্জা ও আতঙ্কে ওরা হোক বিহ্বল, <br><span class="br-ind"><br><span class="indent">&nbsp;</span></span>হোক বিধ্বস্ত চরম অপমানে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জানুক বিশ্বচরাচর, তুমিই সেই প্রভু পরমেশ্বর, <br><span class="br-ind"><br><span class="indent">&nbsp;</span></span>একমাত্র তুমিই পরাৎপর এ বিশ্বসংসারে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:70 4:6-22'><!--endraw 1-->বিচার 4:6-22<!--raw 1 bo --></a><!--endraw 1-->; <!--raw 1 bo --><a href='B:70 7:1-23'><!--endraw 1-->7:1-23<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:70 7:25'><!--endraw 1-->বিচার 7:25<!--raw 1 bo --></a><!--endraw 1-->; <!--raw 1 bo --><a href='B:70 8:12'><!--endraw 1-->8:12<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>