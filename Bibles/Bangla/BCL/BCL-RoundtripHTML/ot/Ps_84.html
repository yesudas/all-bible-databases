<html><head>
<meta http-equiv="Content-Type" content="text/html;charset=utf-8" />
<title>Ps 84 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 84);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_82.html">82</a> <a href="Ps_83.html">83</a> <b>84</b> <a href="Ps_85.html">85</a> <a href="Ps_86.html">86</a> ... <a href="Ps_150.html">150</a> </div><hr>
<h1>Ps 84</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের আবাসে বসবাসের জন্য ব্যাকুলতা</h2><h2>কোরহের সন্তানদের গীত</h2><span class="vn">1</span> <span class="br-p"><br><br></span><b>সঙ্গীত পরিচালকদের উদ্দেশে: সুর–গিত্তিৎ</b> <span class="br-p"><br><br></span><span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, <br><span class="br-ind"><br><span class="indent">&nbsp;</span></span>কত মনোরম তোমার আবাস। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভুর প্রাঙ্গণ দর্শনের জন্য লালায়িত আমার প্রাণ, <br><span class="br-ind"><br><span class="indent">&nbsp;</span></span>তাঁর আবাসে বসবাসের জন্য হৃদয় আমার ব্যাকুল। <br><span class="br-ind"><br><span class="indent">&nbsp;</span></span>জীবন্ময় ঈশ্বরের উদ্দেশে <br><span class="br-ind"><br><span class="indent">&nbsp;</span></span>আনন্দগানে মুখর আমার দেহমন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, আমার রাজা, <br><span class="br-ind"><br><span class="indent">&nbsp;</span></span>হে আমার আরাধ্য ঈশ্বর, <br><span class="br-ind"><br><span class="indent">&nbsp;</span></span>তোমার বেদীমূলে চড়াই পাখির জন্যও আছে আশ্রয়, <br><span class="br-ind"><br><span class="indent">&nbsp;</span></span>খন্‌জনা তার শাবকদের জন্য খুঁজে পায় নীড়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য তারা যার বাস করে তোমার নিকেতনে, <br><span class="br-ind"><br><span class="indent">&nbsp;</span></span>তারা সতত করে তোমার প্রশংসা গান। সেলা <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি যাদের শক্তির উৎস, <br><span class="br-ind"><br><span class="indent">&nbsp;</span></span>সিয়োনের পথে যাদের মনোরথ ধাবমান, তারাই ধন্য। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শুষ্ক জলহীন বাখা যখন পার হয় তারা সেখানে উৎসারিত হয় ঝরণাধারা তাদের পরশ লাভে, <br><span class="br-ind"><br><span class="indent">&nbsp;</span></span>প্রথম বর্ষার ধারা বর্ষণে আপ্লুত করে তাকে নানা আশিসে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>উত্তরোত্তর তাদের হয় বলবৃদ্ধি, <br><span class="br-ind"><br><span class="indent">&nbsp;</span></span>সিয়োনে তারা পায় পরমেশ্বরের দর্শন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে প্রভু, সর্বাধিপতি প্রভু পরমেশ্বর, আমার নিবেদন শোন, <br><span class="br-ind"><br><span class="indent">&nbsp;</span></span>কর্ণপাত কর হে যাকোবের আরাধ্য ঈশ্বর। সেলা <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বর, দৃষ্টিপাত কর আমাদের ঢালস্বরূপ <br><span class="br-ind"><br><span class="indent">&nbsp;</span></span>রাজার প্রতি, যাঁকে তুমি অভিষিক্ত করেছ, কৃপা কর তাঁকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অন্যত্র সহস্রদিন বাস করার চেয়ে তোমার প্রাঙ্গণে একদিন বসতি করা শ্রেয়। <br><span class="br-ind"><br><span class="indent">&nbsp;</span></span>আমি বরং আমার আরাধ্য ঈশ্বরের গৃহদ্বারে প্রতীক্ষায় বসে থাকব, <br><span class="br-ind"><br><span class="indent">&nbsp;</span></span>তবু করব না বাস দুর্জনের আবাসে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু পরমেশ্বরই আমাদের রক্ষক ও সহায়, <br><span class="br-ind"><br><span class="indent">&nbsp;</span></span>আমাদের মহান রাজা, তিনি আমাদের উপর বর্ষণ করেন করুণা, <br><span class="br-ind"><br><span class="indent">&nbsp;</span></span>ভূষিত করেন সম্মানে। যারা ন্যায়ের পথে চলে, <br><span class="br-ind"><br><span class="indent">&nbsp;</span></span>তারা কখনও হয় না বঞ্চিত তাঁর কল্যাণ ও আশিস লাভে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, যারা সতত নির্ভর করে তোমার উপর, নিবিড় প্রশান্তি বিরাজ করে তাদের হৃদয়ে।<br></div>
</div>
<!-- PARSED ABOVE; EDITING MAY BREAK PARSER -->
</body></html>