<html><head>
<meta http-equiv="Content-Type" content="text/html;charset=utf-8" />
<title>Ps 85 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 85);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_83.html">83</a> <a href="Ps_84.html">84</a> <b>85</b> <a href="Ps_86.html">86</a> <a href="Ps_87.html">87</a> ... <a href="Ps_150.html">150</a> </div><hr>
<h1>Ps 85</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতির কল্যাণ কামনায় প্রার্থনা</h2><h2>কোরহের সন্তানদের গীত</h2><span class="vn">1</span> <span class="br-p"><br><br></span><b>সংগীত পরিচালকের উদ্দেশ্যে</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, তুমি প্রসন্ন ছিলে তোমার এ দেশের প্রতি, <br><span class="br-ind"><br><span class="indent">&nbsp;</span></span>যাকোবের বন্দিত্ব মোচন করে তুমি তাকে ফিরিয়ে এনেছিলে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ক্ষমা করেছিলে নিজ প্রজাদের অপরাধ, <br><span class="br-ind"><br><span class="indent">&nbsp;</span></span>তাদের সকল পাপ মোচন করেছিলে তুমি। সেলা <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি সংবরণ করেছিলে তোমার ক্রোধ, <br><span class="br-ind"><br><span class="indent">&nbsp;</span></span>করেছিলে প্রশমিত আপন কোপানল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে আমাদের ত্রাণেশ্বর, আবার ঘুচাও আমাদের বন্দিদশা। <br><span class="br-ind"><br><span class="indent">&nbsp;</span></span>আমাদের প্রতি নিবৃত্ত কর তোমার ক্রোধ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি কি চিরকাল ক্রুদ্ধ থাকবে আমাদের উপর? <br><span class="br-ind"><br><span class="indent">&nbsp;</span></span>তোমার কোপ কি সঞ্চারিত হবে যুগযুগান্ত ধরে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আবার সঞ্জীবিত কর আমাদের, <br><span class="br-ind"><br><span class="indent">&nbsp;</span></span>আমরা তোমার প্রজাবৃন্দ, উল্লসিত হব তোমারই আনন্দে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে প্রভু, দাও আমাদের অসীম প্রেমের পরিচয়, <br><span class="br-ind"><br><span class="indent">&nbsp;</span></span>দাও আমাদের তোমার পরিত্রাণ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি শুনব আমার আরাধ্য ঈশ্বর প্রভু পরমেশ্বরের বাণী, <br><span class="br-ind"><br><span class="indent">&nbsp;</span></span>তিনি দান করেছেন শান্তির প্রতিশ্রুতি তাঁর প্রজাবৃন্দের কাছে, <br><span class="br-ind"><br><span class="indent">&nbsp;</span></span>কিন্তু তারা যেন আর ফিরে না যায় ভ্রান্ত পথে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা তাঁকে সম্ভ্রম করে, আসন্ন তাদের সুনিশ্চিত পরিত্রাণ, <br><span class="br-ind"><br><span class="indent">&nbsp;</span></span>যেন হয় তাঁর মহিমার অধিষ্ঠান আমাদের দেশে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অবিচল প্রেম ও সত্যের মিলন ঘটল, <br><span class="br-ind"><br><span class="indent">&nbsp;</span></span>ন্যায়পরতা ও শান্তি করল পরস্পর চুম্বন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মর্ত্যভূমিতে সত্য হবে অঙ্কুরিত, <br><span class="br-ind"><br><span class="indent">&nbsp;</span></span>স্বর্গ থেকে ন্যায়পরতা করবে দৃষ্টিপাত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রভু পরমেশ্বর আমাদের দান করবেন সমৃদ্ধি, <br><span class="br-ind"><br><span class="indent">&nbsp;</span></span>আমাদের দেশ হবে শস্যসমৃদ্ধ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ন্যায় পরায়ণতা তাঁর অগ্রগামী হয়ে <br><span class="br-ind"><br><span class="indent">&nbsp;</span></span>রচনা করবে তাঁর চলার পথ।<br></div>
</div>
<!-- PARSED ABOVE; EDITING MAY BREAK PARSER -->
</body></html>