<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাহায্যের জন্য প্রার্থনা</h2><h2>দাউদের ভজন</h2><span class="vn">1</span> <span class="br-p"><br><br></span><b>প্রার্থনা গীতি</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, আমার প্রার্থনা শ্রবণ কর, <br><span class="br-ind"><br><span class="indent">&nbsp;</span></span>উত্তর দাও আমায়, বড় দুঃখী আমি, নিতান্ত দীনহীন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি তোমার একান্ত অনুগত, রক্ষা কর আমায় মৃত্যুর কবল থেকে, হে আমার আরাধ্য ঈশ্বর, <br><span class="br-ind"><br><span class="indent">&nbsp;</span></span>তোমারই উপর আমার পূর্ণ আস্থা তোমার এই ভক্তকে উদ্ধার কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রতি নিয়তই আমি তোমাকে ডাকি, <br><span class="br-ind"><br><span class="indent">&nbsp;</span></span>হে প্রভু পরমেশ্বর, আমার প্রতি কৃপা কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আনন্দে পূর্ণ কর তোমার এ ভক্তের প্রাণ, হে প্রভু পরমেশ্বর, <br><span class="br-ind"><br><span class="indent">&nbsp;</span></span>তোমারই কাছে নিবেদিত আমার এ জীবন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্রভু, তুমি মঙ্গলময় ও ক্ষমাশীল যারা তোমাকে ডাকে, <br><span class="br-ind"><br><span class="indent">&nbsp;</span></span>তাদের প্রতি অবিচল তামার অনন্ত প্রেম। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে প্রভু, কর্ণপাত কর আমার প্রার্থনায়, <br><span class="br-ind"><br><span class="indent">&nbsp;</span></span>শ্রবণ কর আমার বিনতির ক্রন্দন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সঙ্কটের দিনে আমি তোমায় ডাকি, জানি, <br><span class="br-ind"><br><span class="indent">&nbsp;</span></span>তুমি সাড়া দেবে আমার ডাকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে প্রভু পরমেশ্বর, দেবগণের মধ্যে তোমার সমকক্ষ কেউ নেই, <br><span class="br-ind"><br><span class="indent">&nbsp;</span></span>অতুলনীয় তোমার মহান কীর্তিরাজি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভু, তোমার সৃষ্ট সর্বজাতি তোমার সম্মুখে এসে করবে প্রণিপাত <br><span class="br-ind"><br><span class="indent">&nbsp;</span></span>হবে মুখর তোমার গৌরব গানে।<sup class="fnm"><a name="fnm1" href="#fn1">1</a></sup> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি মহান হে প্রভু পরমেশ্বর, <br><span class="br-ind"><br><span class="indent">&nbsp;</span></span>পরমাশ্চর্য তোমার কীর্তি, তুমিই একমাত্র ঈশ্বর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আমাকে চেনাও তোমার পথ, <br><span class="br-ind"><br><span class="indent">&nbsp;</span></span>আমি চলব তোমার সত্যের পথে, <br><span class="br-ind"><br><span class="indent">&nbsp;</span></span>তোমার প্রতি সম্ভ্রমে কর একাগ্র চিত্ত আমার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আমার আরাধ্য ঈশ্বর, প্রভু পরমেশ্বর, আমার অন্তরের অন্তঃস্থলে উচ্চারিত হবে তোমার স্তব, <br><span class="br-ind"><br><span class="indent">&nbsp;</span></span>চিরকাল আমি করব তোমার মহিমা কীর্তন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কত না অপার তোমার করুণা আমার প্রতি <br><span class="br-ind"><br><span class="indent">&nbsp;</span></span>মৃত্যুলোক থেকে তুমি উদ্ধার করেছ আমার প্রাণ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ঈশ্বর, উদ্ধত অত্যাচারীরা আমার বিরুদ্ধে দাঁড়িয়েছে, <br><span class="br-ind"><br><span class="indent">&nbsp;</span></span>হিংস্র লোকেরা আমার প্রাণনাশের চেষ্টায় রত, <br><span class="br-ind"><br><span class="indent">&nbsp;</span></span>তোমাকে তারা করেছে উপেক্ষা। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু হে প্রভু পরমেশ্বর, তুমি করুণাময়, পরম স্নেহপরায়ণ, <br><span class="br-ind"><br><span class="indent">&nbsp;</span></span>ক্রোধে তুমি ধীর, দয়াতে মহান, সত্যে অবিচল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ফিরে চাও আমার দিকে, দয়া কর আমায়, <br><span class="br-ind"><br><span class="indent">&nbsp;</span></span>বলীয়ান কর তোমার বলে, কর উদ্ধার, <br><span class="br-ind"><br><span class="indent">&nbsp;</span></span>তোমারই সেবায় সদারত আমি আমার জননীর মত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রকাশ কর আমার প্রতি, তোমার স্নেহের অপার নিদর্শন, <br><span class="br-ind"><br><span class="indent">&nbsp;</span></span>স্তম্ভিত হোক আমার বৈরীদল। হে প্রভু পরমেশ্বর, <br><span class="br-ind"><br><span class="indent">&nbsp;</span></span>তুমিই আমার পরম সহায়, তুমিই আমার সান্ত্বনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:730 15:4'><!--endraw 1-->প্রকা 15:4<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>