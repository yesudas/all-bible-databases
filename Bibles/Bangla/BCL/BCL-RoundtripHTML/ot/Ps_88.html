<html><head>
<meta http-equiv="Content-Type" content="text/html;charset=utf-8" />
<title>Ps 88 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 88);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_86.html">86</a> <a href="Ps_87.html">87</a> <b>88</b> <a href="Ps_89.html">89</a> <a href="Ps_90.html">90</a> ... <a href="Ps_150.html">150</a> </div><hr>
<h1>Ps 88</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিঃসঙ্গ ভক্তের ক্রন্দন</h2><h2>কোরহ বংশের ভজনগীতি</h2><h2>এষ্‌রা নিবাসী হেমানের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের প্রতি নির্দেশ: সুর–মাহালোৎ-নিয়ানোত</b> <span class="br-p"><br><br></span><b>গীতি কবিতা</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>আমার পরিত্রাতা, আমার আরাধ্য ঈশ্বর, <br><span class="br-ind"><br><span class="indent">&nbsp;</span></span>আমি সারাদিন তোমায় ডাকি, <br><span class="br-ind"><br><span class="indent">&nbsp;</span></span>রাত্রিকালে তোমার কাছে ভেঙ্গে পড়ি কান্নায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বিনতি আমার উপনীত হোক তোমার সাক্ষাতে, <br><span class="br-ind"><br><span class="indent">&nbsp;</span></span>আমার আর্তনাদে কর কর্ণপাত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুঃখ-যন্ত্রণায় বিপর্যস্ত আমার জীবন, <br><span class="br-ind"><br><span class="indent">&nbsp;</span></span>আমি এসে দাঁড়িয়েছি যেন মৃত্যুর দ্বারপ্রান্তে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রসাতলের যাত্রী যারা, তাদেরই মধ্যে পরিগণিত হয়েছি আমি। <br><span class="br-ind"><br><span class="indent">&nbsp;</span></span>আজ আমি শক্তিহীন অসহায় মানুষের মত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পরিত্যক্ত মৃতদের মতই আমি একজন যেন কবরে শায়িত নিহত জন। <br><span class="br-ind"><br><span class="indent">&nbsp;</span></span>যাদের তুমি আর কর না স্মরণ বিচ্ছিন্ন তারা আজ তোমার সান্নিধ্য থেকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমিই আমাকে নিক্ষেপ করেছ মৃত্যুর গহ্বরে, <br><span class="br-ind"><br><span class="indent">&nbsp;</span></span>সীমাহীন অন্ধকারের গভীর অতলে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার ক্রোধের দুঃসহ ভারে ভারাক্রান্ত আমি, <br><span class="br-ind"><br><span class="indent">&nbsp;</span></span>জর্জরিত আমি আঘাতে আঘাতে। সেলা <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার বন্ধুদের কাছ থেকে তুমি বিচ্ছিন্ন করেছ আমায়, <br><span class="br-ind"><br><span class="indent">&nbsp;</span></span>করেছ ঘৃণাস্পদ তাদের কাছে, আমি অবরুদ্ধ, নেই কোন মুক্তির পথ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দুঃখে আমার দৃষ্টি হয়েছে ক্ষীণ, <br><span class="br-ind"><br><span class="indent">&nbsp;</span></span>প্রতিদিন আমি তোমাকে ডাকি, <br><span class="br-ind"><br><span class="indent">&nbsp;</span></span>হে প্রভু পরমেশ্বর, <br><span class="br-ind"><br><span class="indent">&nbsp;</span></span>তোমারই দিকে প্রসারিত করি হাত নিয়ত প্রার্থনায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি কি অলৌকিক কার্য সাধন কর মৃতদের জন্য? <br><span class="br-ind"><br><span class="indent">&nbsp;</span></span>ছায়ামূর্তিরা কি উত্থিত হয়ে করবে তোমার স্তব? সেলা <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সমাধির মধ্যে কি তোমার করুণার কথা, <br><span class="br-ind"><br><span class="indent">&nbsp;</span></span>বিনাশের দেশে কি তোমার সত্যনিষ্ঠার কথা প্রচারিত হবে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অন্ধকারে কি দেখা যায় তোমার অলৌকিক কীর্তি? <br><span class="br-ind"><br><span class="indent">&nbsp;</span></span>বিস্মৃতির দেশে কি জানা যায় তোমার মহত্ত্বের কথা? <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তোমারই কাছে সাহায্যের জন্য আমি আর্তি জানাই, <br><span class="br-ind"><br><span class="indent">&nbsp;</span></span>প্রতি প্রভাতে জানাই বিনতি তোমার কাছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে প্রভু কেন তুমি আমাকে করেছ পরিত্যাগ? <br><span class="br-ind"><br><span class="indent">&nbsp;</span></span>কেন হয়েছ বিমুখ আমার প্রতি? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>শৈশব থেকেই আমি দুঃখী, <br><span class="br-ind"><br><span class="indent">&nbsp;</span></span>মৃতকল্প তোমার ভয়াবহ দণ্ডে আমি হয়েছি বিবশ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার ক্রোধ বয়ে গেছে আমার উপর দিয়ে, <br><span class="br-ind"><br><span class="indent">&nbsp;</span></span>তোমার ভয়াবহ আঘাতে আমি বিধ্বস্ত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই আঘাতের দারুণ প্লাবনে সারাদিন আমি পরিবেষ্টিত, <br><span class="br-ind"><br><span class="indent">&nbsp;</span></span>চতুর্দিক থেকে তারা আমায় ঘিরে ধরেছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার ঘনিষ্ঠ বন্ধুদেরও তুমি সরিয়ে নিয়েছ দূরে, <br><span class="br-ind"><br><span class="indent">&nbsp;</span></span>অন্ধকারই আজ আমার একমাত্র সাথী।<br></div>
</div>
<!-- PARSED ABOVE; EDITING MAY BREAK PARSER -->
</body></html>