<html><head>
<meta http-equiv="Content-Type" content="text/html;charset=utf-8" />
<title>Ps 89 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 89);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_87.html">87</a> <a href="Ps_88.html">88</a> <b>89</b> <a href="Ps_90.html">90</a> <a href="Ps_91.html">91</a> ... <a href="Ps_150.html">150</a> </div><hr>
<h1>Ps 89</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতীয় সঙ্কটে ইসরায়েলের কাতর আবেদন</h2><h2>এষ্‌রা নিবাসী এথান রচিত গীত</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup> <b>গীতি কবিতা</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, আমি চিরকাল গাইব তোমার অবিচল প্রেমের মহিমা, <br><span class="br-ind"><br><span class="indent">&nbsp;</span></span>আমি যুগে যুগে ঘোষণা করব ন্যায় ও সত্যের কথা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার করুণা অনন্তকাল স্থায়ী <br><span class="br-ind"><br><span class="indent">&nbsp;</span></span>চিরস্থায়ী আকাশের মত বিশ্বস্ততা তোমার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি বলেছ, আমি আমার মনোনীতজনের সঙ্গে আবদ্ধ হয়েছি সন্ধির বন্ধনে, <br><span class="br-ind"><br><span class="indent">&nbsp;</span></span>আমি আপন সেবক দাউদের কাছে করেছি শপথ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার বংশকে আমি করব চিরস্থায়ী <br><span class="br-ind"><br><span class="indent">&nbsp;</span></span>বংশপরম্পরায় প্রতিষ্ঠিত করব তোমার সিংহাসন।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আকাশমণ্ডল তোমার অলৌকিক কীর্তির প্রশস্তি করুক, <br><span class="br-ind"><br><span class="indent">&nbsp;</span></span>পুণ্যাত্মাদের সমাবেশ মুখরিত হোক তোমার বিশ্বস্ততার প্রশংসাগানে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে প্রভু পরমেশ্বর, ঊর্ধ্বলোকে দিব্যলোকবাসীদের মাঝে <br><span class="br-ind"><br><span class="indent">&nbsp;</span></span>কে আছে তোমার তুল্য? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বর পুণ্যবানদের সমাজে ভয় ও ভক্তির পাত্র <br><span class="br-ind"><br><span class="indent">&nbsp;</span></span>তারা সকলে জানায় তোমায় শ্রদ্ধা ও সম্মান। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সর্বাধিপতি প্রভু পরমেশ্বর, তোমার তুল্য পরাক্রমী আর কে আছে, <br><span class="br-ind"><br><span class="indent">&nbsp;</span></span>তোমার ন্যায় ও সত্য শোভিত তোমায় ঘিরে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সমুদ্রের গর্জনকে তুমিই শাসন করে থাক, তুমিই কর প্রশমিত তার উত্তাল তরঙ্গমালা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমিই সমুদ্রদানব রাহাবকে চূর্ণবিচূর্ণ করেছ, ধ্বংস করেছ তাকে, ছিন্নভিন্ন করেছ শত্রুদেরমহাপরাক্রান্ত বাহুবলে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশমণ্ডল তোমার, এ পৃথিবীও তোমার, এ জগত ও তার মাঝে যা কিছু আছে, সব তোমারই রচনা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পৃথিবীর উত্তর ও দক্ষিণ প্রান্ত তোমারই নামে করে জয়ধ্বনি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পরাক্রান্ত তোমার বাহু, অমিত শক্তিধর সমুন্নত তোমার দক্ষিণ হস্ত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ধর্মশীলতা ও ন্যায়বিচার তোমার সিংহাসনের ভিত্তি অবিচল প্রেম ও বিশ্বস্ততা প্রকাশমান তোমার সকল কর্মে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধন্য সেই প্রজাবৃন্দ, যারা মুখর তোমার প্রশংসা গানে, হে প্রভু পরমেশ্বর, তোমার শ্রীমুখের দীপ্তি তাদের রয়েছে ঘিরে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সারাদিন তারা আনন্দ করে তোমার নামে, তোমারই পুণ্যের আশ্রয়ে তারা হয় উন্নত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমিই তাদের শক্তি, তোমাতেই তাদের গৌরব, তোমার অনুগ্রহেই তারা উন্নত শির। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে প্রভু পরমেশ্বর, তুমিই আমাদের ঢাল ইসরায়েলের আরাধ্য পবিত্র ঈশ্বর তুমি, তুমি আমাদের রাজা। <br></div>
<div class="v" id="v19"><h2>দাউদের কাছে ঈশ্বরের প্রতিশ্রুতি</h2><span class="vn">19</span> <span class="br-ind"><br><span class="indent">&nbsp;</span></span>একদা তুমি দিব্যদর্শনে তোমার ভক্তকে বলেছিলে: তোমাদের সহায়তার জন্য এক বীরপুরুষকে আমি ভূষিত করেছি রাজমুকুটে, আমার প্রজাদের মধ্যে থেকে করেছি উন্নত এক তরুণকে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি মনোনীত করেছি আমার সেবক দাউদকে, পবিত্র তৈলে তাকে আমি করেছি অভিষিক্ত।<sup class="fnm"><a name="fnm3" href="#fn3">3</a></sup> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার বাহু হবে তার সুদৃঢ় সহায়, আমার শক্তিতে সে হবে বলবান। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রতারিত হবে না সে শত্রুর ছলনায়, দুষ্টের কাছে হবে না সে অবনত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি তারই সম্মুখে চূর্ণ করব তার বিপক্ষদের, যারা তাকে বিদ্বেষ করে তাদের করব নির্মম আঘাত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমার অবিচল প্রেম ও অপার করুণা হবে তার চিরসাথী, আমার নামের মহিমায় উন্নত হবে তার শির। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি প্রতিষ্ঠা করব তার কর্তৃত্ব সমুদ্রের উপর, নদীসমূহের উপর বিস্তারিত হবে তার আধিপত্য। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমাকে উদ্দেশ করে সে বলবে, তুমিই আমার পিতা, আমার ঈশ্বর, আমার ত্রাণশৈল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমিও তাকে দান করব আমার জ্যেষ্ঠ সন্তানের মর্যাদা ও অধিকার, পৃথিবীর রাজাদের মধ্যে আমি তাকে করব সর্বাপেক্ষা উন্নত।<sup class="fnm"><a name="fnm4" href="#fn4">4</a></sup> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমার অবিচল প্রেম তার জন্য চিরকাল থাকবে সংরক্ষিত তার সঙ্গে আমার সন্ধিচুক্তি চিরস্থায়ী। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি তার বংশকে করব চিরস্থায়ী, আকাশমণ্ডল যতদিন থাকবে ততদিন স্থায়ী হবে তার সিংহাসন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার সন্তানেরা যদি বর্জন করে আমার বিধান, আমার অনুশাসন অনুযায়ী যদি না চলে, <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যদি লঙ্ঘন করে আমার শাসন বিধি, এবং নির্দেশ পালন না করে, <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তবে তাদের অপরাধের জন্য দণ্ডের প্রহারে জর্জরিত করব, অধর্মাচরণের জন্য তাদের করব কশাঘাত। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু দাউদের প্রতি আমার অবিচল প্রেমআমি করব না অপসারণ কিম্বা ভঙ্গ করব না আমার প্রতিশ্রুতি। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তার সঙ্গে স্থাপিত আমার সন্ধিচুক্তি থেকে আমি হব না বিচ্যুত, কিম্বা আমার অঙ্গীকারের হবে না অন্যথা। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আমি আমার পবিত্রতায় দাউদের কাছে একবারই শপথ করেছি, এ শপথ চিরকালের, কখনও হবে না তার ব্যতিক্রম। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তার বংশ হবে চিরস্থায়ী, সূর্যের মত স্থিতিশীল করব তার সিংহাসন। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>চন্দ্রের মত এই সিংহাসন হবেচিরতরে প্রতিষ্ঠিত, আর আকাশের বুকে প্রতিষ্ঠিত এই সাক্ষীহবে বিশ্বাসযোগ্য। সেলা <br></div>
<div class="v" id="v38"><h2>রাজার পরাজয়ে বিলাপ</h2><span class="vn">38</span> <span class="br-ind"><br><span class="indent">&nbsp;</span></span>কিন্তু তুমি আজ তোমারঅভিষিক্তের প্রতি ক্রুদ্ধ, <br><span class="br-ind"><br><span class="indent">&nbsp;</span></span>তুমি পরিত্যাগ করেছ তাকে, করেছ অবজ্ঞা। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তুমি তোমার দাসের সঙ্গে স্থাপিত সন্ধিচুক্তি করেছ অস্বীকার, <br><span class="br-ind"><br><span class="indent">&nbsp;</span></span>তার মুকুট ভূলণ্ঠিত করে করেছ মলিন। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তার নগর প্রাকার তুমি ভগ্ন করেছ, <br><span class="br-ind"><br><span class="indent">&nbsp;</span></span>বিধ্বস্ত করেছ তার দুর্গসমূহ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>পথচারীরা সকলেই লুণ্ঠন করে তাকে, <br><span class="br-ind"><br><span class="indent">&nbsp;</span></span>প্রতিবেশীদের কাছে সে হয়েছে হাস্যাস্পদ। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তুমি শক্তিবৃদ্ধি করেছ তার বিপক্ষদের, <br><span class="br-ind"><br><span class="indent">&nbsp;</span></span>তার শত্রুদের তুমি করেছ উৎফুল্ল। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তুমি ব্যর্থ করেছ তার তরবারির আঘাত, <br><span class="br-ind"><br><span class="indent">&nbsp;</span></span>সংগ্রামে তাকে রাখনি অটল। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমি তার রাজদণ্ড কেড়ে নিয়েছ <br><span class="br-ind"><br><span class="indent">&nbsp;</span></span>নিক্ষেপ করেছ তার সিংহাসন ভূমিতলে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তুমি অকালে তার বার্ধক্য এনে দিয়েছ, <br><span class="br-ind"><br><span class="indent">&nbsp;</span></span>জর্জরিত করেছ তাকে লজ্জায়, অপমানে। সেলা <br></div>
<div class="v" id="v46"><h2>মুক্তিলাভের জন্য প্রার্থনা</h2><span class="vn">46</span> <span class="br-ind"><br><span class="indent">&nbsp;</span></span>হে প্রভু পরমেশ্বর আর কত কাল তুমি নিজেকে রাখবে প্রচ্ছন্ন? <br><span class="br-ind"><br><span class="indent">&nbsp;</span></span>কত কাল আর জ্বলবে তোমার রোষানল? <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>স্মরণ কর, কত ক্ষণস্থায়ী আমার এ জীবন, <br><span class="br-ind"><br><span class="indent">&nbsp;</span></span>কত অসার তোমার সৃষ্ট এই মানবকুল। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কে আছে এমন জন মৃত্যুদর্শন না করে যে জীবিত থাকতে পারে? <br><span class="br-ind"><br><span class="indent">&nbsp;</span></span>কে পারের মৃত্যুলোক থেকে নিজেকে উদ্ধার করতে? সেলা <span class="br-p"><br><br></span> <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>হে প্রভু পরমেশ্বর, কোথায় তোমার অতীতের সেই অবিচল প্রেম? <br><span class="br-ind"><br><span class="indent">&nbsp;</span></span>আপন সত্যনিষ্ঠায় যার প্রতিশ্রুতি তুমি দিয়েছিলে দাউদকে? <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>স্মরণ কর তোমার সেবকের অবমাননা হে প্রভু পরমেশ্বর, <br><span class="br-ind"><br><span class="indent">&nbsp;</span></span>অন্তরে আমি বহন করে চলেছি জাতিবৃন্দের অবমাননার দুর্বিষহ ভার। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তোমার শত্রুরা অভিষিক্ত রাজাকে বিদ্রূপ করে হে প্রভু পরমেশ্বর। <br><span class="br-ind"><br><span class="indent">&nbsp;</span></span>উপহাস করে তাকে প্রতি পদক্ষেপে। <span class="br-p"><br><br></span> <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>চিরধন্য তুমি হে প্রভু পরমেশ্বর! আমেন, আমেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1--><!--raw 1 bo --><a href='B:110 4:31'><!--endraw 1-->১ রাজা 4:31<!--raw 1 bo --></a><!--endraw 1--><!--raw 1 bo --></em><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:100 7:12-16'><!--endraw 1-->২ শমু 7:12-16<!--raw 1 bo --></a><!--endraw 1-->; <!--raw 1 bo --><a href='B:130 17:11-14'><!--endraw 1-->১ বংশা 17:11-14<!--raw 1 bo --></a><!--endraw 1-->; <!--raw 1 bo --><a href='B:230 132:11'><!--endraw 1-->গীত 132:11<!--raw 1 bo --></a><!--endraw 1-->; <!--raw 1 bo --><a href='B:510 2:30'><!--endraw 1-->প্রেরিত 2:30<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:90 13:14'><!--endraw 1-->১ শমু 13:14<!--raw 1 bo --></a><!--endraw 1-->; <!--raw 1 bo --><a href='B:510 13:22'><!--endraw 1-->প্রেরিত 13:22<!--raw 1 bo --></a><!--endraw 1-->; <!--raw 1 bo --><a href='B:90 16:12'><!--endraw 1-->১ শমু 16:12<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:730 1:5'><!--endraw 1-->প্রকা 1:5<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>