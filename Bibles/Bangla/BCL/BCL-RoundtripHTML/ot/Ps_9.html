<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের ন্যায়বিচারের জন্য কৃতজ্ঞতা নিবেদন</h2><h2>দাউদের ভজন</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য:সুর: যৎ নাঝেন।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, সারাটি অন্তর দিয়ে আমি করব তোমার স্তবগান। <br><span class="br-ind"><br><span class="indent">&nbsp;</span></span>তোমার পরমাশ্চর্য কীর্তিগাথা বর্ণনা করব আমি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাতেই আমার পরম আনন্দ তোমাতেই উল্লাস আমার। <br><span class="br-ind"><br><span class="indent">&nbsp;</span></span>হে পরাৎপর, আমি গাইব তোমার জয়গান। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার শত্রুরা পলায়মান, <br><span class="br-ind"><br><span class="indent">&nbsp;</span></span>ধরাশায়ী, বিধ্বস্ত তোমার আবির্ভাবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার বিবাদ নিষ্পন্ন করে তুমি করেছ ন্যায়বিচার, <br><span class="br-ind"><br><span class="indent">&nbsp;</span></span>মহান বিচারক তুমি, সমাসীন ন্যায়ের সিংহাসনে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জাতিবৃন্দকে তুমি করেছ দণ্ডদান, দুর্জনদের করেছ সংহার, <br><span class="br-ind"><br><span class="indent">&nbsp;</span></span>তাদের নাম তুমি চিরতরে করেছ অবলুপ্ত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শত্রুরা ধ্বংসের বিবরে বিলীন, <br><span class="br-ind"><br><span class="indent">&nbsp;</span></span>ধ্বংস করেছ তুমি তাদের সমস্ত জনপদ <br><span class="br-ind"><br><span class="indent">&nbsp;</span></span>চলে গেছে তারা বিস্মৃতির অতলে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু প্রভু পরমেশ্বর থাকবেন চিরকাল সমাসীন তাঁর সিংহাসনে, <br><span class="br-ind"><br><span class="indent">&nbsp;</span></span>ন্যায়বিচারের জন্যই স্থাপন করেছেন তিনি তাঁর এ সিংহাসন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ন্যায়ের বিধানেই শাসন করেন তিনি এ বিশ্বজগত, <br><span class="br-ind"><br><span class="indent">&nbsp;</span></span>সমদর্শিতায় সর্বজাতির করেন বিচার। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দলিত জনের আশ্রয়দুর্গ প্রভু পরমেশ্বর, <br><span class="br-ind"><br><span class="indent">&nbsp;</span></span>সঙ্কটে তিনি তার নিরাপদ আশ্রয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা তোমায় জানে, জানে তোমার পরিচয়, তুমি তাদের একমাত্র ভরসা। <br><span class="br-ind"><br><span class="indent">&nbsp;</span></span>হে প্রভু পরমেশ্বর, যারা তোমার অন্বেষণ করে, তাদের তুমি করো না পরিত্যাগ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সিয়োনে অধিষ্ঠিত প্রভু পরমেশ্বরের স্তুতি গান কর তোমরা। <br><span class="br-ind"><br><span class="indent">&nbsp;</span></span>সকল জাতির কাছে কর ঘোষণা তাঁর সুমহান কীর্তিকাহিনী। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিনি রক্তপাতের প্রতিফলদাতা নিহতদের কথা তিনি স্মরণে রাখেন, <br><span class="br-ind"><br><span class="indent">&nbsp;</span></span>বিস্মৃত হন না উৎপীড়িতের আর্তক্রন্দন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর, চেয়ে দেখ, শত্রুর হাতে <br><span class="br-ind"><br><span class="indent">&nbsp;</span></span>কী দারুণ লাঞ্ছনা আমার, <br><span class="br-ind"><br><span class="indent">&nbsp;</span></span>উদ্ধার কর আমায় হে প্রভু পরমেশ্বর মৃত্যুর কবল থেকে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেন আমি সিয়োন কন্যার<sup class="fnm"><a name="fnm1" href="#fn1">1</a></sup> তোরণে তোরণে <br><span class="br-ind"><br><span class="indent">&nbsp;</span></span>গাইতে পারি তোমারই স্তুতিগান <br><span class="br-ind"><br><span class="indent">&nbsp;</span></span>যেন পরমানন্দে গাইতে পারি <br><span class="br-ind"><br><span class="indent">&nbsp;</span></span>তোমার এই কীর্তিগাথা —তুমি আমায় করেছ পরিত্রাণ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বহু জাতি ডুবেছে স্বখাত-সলিলে, <br><span class="br-ind"><br><span class="indent">&nbsp;</span></span>নিজেরই পাতা গোপন ফাঁদে পড়েছে ধরা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ন্যায়বিচার সম্পন্ন করে প্রভু পরমেশ্বর দিয়েছেন আপন পরিচয়, <br><span class="br-ind"><br><span class="indent">&nbsp;</span></span>আপন কর্মের ফাঁদে দুর্জন পড়েছে ধরা। হিগ্‌গায়োন সেলা <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>রসাতলে যাবে দুর্জন, <br><span class="br-ind"><br><span class="indent">&nbsp;</span></span>ঈশ্বরকে ভুলেছে যে জাতি তারও হবে এই দুর্গতি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অভাজন উপেক্ষিত হয়ে থাকবে না চিরকাল, <br><span class="br-ind"><br><span class="indent">&nbsp;</span></span>ব্যর্থ হবে না আর দুঃখীর প্রত্যাশা। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে প্রভু পরমেশ্বর, দেখাও তোমার পরাক্রম, <br><span class="br-ind"><br><span class="indent">&nbsp;</span></span>বিচার কর জাতিবৃন্দের, <br><span class="br-ind"><br><span class="indent">&nbsp;</span></span>খর্ব কর তাদের ঔদ্ধত্য। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে প্রভু পরমেশ্বর, সন্ত্রস্ত হোক সকল জাতি, <br><span class="br-ind"><br><span class="indent">&nbsp;</span></span>তারা নগণ্য মানুষ মাত্র, —জানুক এ কথা। সেলা<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: সিয়োন কন্যা: হিব্রু ভাষায় জেরুশালেম নগরীর কাব্যিক নাম।</div>
</div>
<!-- PARSED ABOVE; EDITING MAY BREAK PARSER -->
</body></html>