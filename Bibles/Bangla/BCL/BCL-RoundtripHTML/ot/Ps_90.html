<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চতুর্থ খণ্ড</h2><h2>(<b>230 90-106</b>)</h2><h2>ঈশ্বর মনোনীত ব্যক্তি মোশির স্তোত্র।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, বংশানুক্রমে তুমিই আমাদের আশ্রয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার এ বিশ্বজগত সৃজনের আগে, <br><span class="br-ind"><br><span class="indent">&nbsp;</span></span>পর্বত সমূহেরও সৃষ্টির আগে, <br><span class="br-ind"><br><span class="indent">&nbsp;</span></span>অনাদিকাল থেকে আনন্তকাল অবধি তুমিই ঈশ্বর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমিই মানুষকে পুনরায় ধূলায় পরিণত কর, <br><span class="br-ind"><br><span class="indent">&nbsp;</span></span>তাদের তুমি বল: হে মানকুল, তোমরা আবার ধূলায় ফিরে যাও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার দৃষ্টিতে অতিক্রান্ত সহস্র বর্ষ যেন বিগত একটি দিন, <br><span class="br-ind"><br><span class="indent">&nbsp;</span></span>যেন রাত্রির এক প্রহর মাত্র।<sup class="fnm"><a name="fnm1" href="#fn1">1</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি বন্যার মত ভাসিয়ে নিয়ে যাও আমাদের, <br><span class="br-ind"><br><span class="indent">&nbsp;</span></span>স্বপ্নের মতই ক্ষণস্থায়ী আমাদের জীবন। <br><span class="br-ind"><br><span class="indent">&nbsp;</span></span>এ জীবন যেন প্রভাতের নবীন তৃণ, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে তৃণ বেড়ে ওঠে, ফুল ফোটায়, <br><span class="br-ind"><br><span class="indent">&nbsp;</span></span>তারপর শুকিয়ে যায়, ঝরে যায় সন্ধ্যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার ক্রোধ আমাদের নিঃশেষে গ্রাস করে, <br><span class="br-ind"><br><span class="indent">&nbsp;</span></span>তোমার রোষে আমরা হই বিহ্বল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাদের সমস্ত অপরাধ মেলে রেখেছ তোমার সম্মুখে। <br><span class="br-ind"><br><span class="indent">&nbsp;</span></span>আমাদের সমস্ত গুপ্ত পাপ উদ্ঘাটিত তোমার শ্রীমুখের জ্যোতিতে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার ক্রোধের মাঝে কেটে যায় আমাদের দিন <br><span class="br-ind"><br><span class="indent">&nbsp;</span></span>নিঃশ্বাসের মতই নিঃশেষিত হয় আমাদের আয়ু। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের আয়ু সত্তর বৎসর মাত্র, <br><span class="br-ind"><br><span class="indent">&nbsp;</span></span>সবল হলে আশী বৎসরও হতে পারে, <br><span class="br-ind"><br><span class="indent">&nbsp;</span></span>কিন্তু সারা জীবন জুড়ে শুধু দুঃখ আর কষ্ট। <br><span class="br-ind"><br><span class="indent">&nbsp;</span></span>বড় দ্রুত কেটে যায় বছরগুলি, আমরাও হয়ে যাই নিঃশেষ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ক্রোধের বিক্রম কে বুঝতে পারে? <br><span class="br-ind"><br><span class="indent">&nbsp;</span></span>কে হৃদয়ঙ্গম করতে পারে তোমার রোষের ভয়াবহতা? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই আমাদের আয়ুর স্বল্পতা স্মরণে রাখতে আমাদের শিক্ষা দাও <br><span class="br-ind"><br><span class="indent">&nbsp;</span></span>যেন পূর্ণ হয় আমাদের চিত্ত তোমার প্রজ্ঞায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে প্রভু পরমেশ্বর, আর কতকাল জ্বলবে তোমায় রোষানল? <br><span class="br-ind"><br><span class="indent">&nbsp;</span></span>সদয় হও তোমার সেবকদের প্রতি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার অবিচল প্রেমে আমাদের পূর্ণ কর প্রতি প্রত্যুষে, <br><span class="br-ind"><br><span class="indent">&nbsp;</span></span>যেন আনন্দে মুখর হই সারাটি জীবন মুখরিত হই তোমারই বন্দনাগানে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যতদিন তুমি আমাদের কষ্ট দিয়েছ, <br><span class="br-ind"><br><span class="indent">&nbsp;</span></span>যতদিন আমরা ভোগ করেছি দুর্দশা ততদিন আমাদের উপভোগ করতে দাও আনন্দ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার সেবকদের কাছে প্রকাশ কর তোমার মহান কর্ম আমাদের <br><span class="br-ind"><br><span class="indent">&nbsp;</span></span>সন্তানদের কাছে ব্যক্ত হোক তোমার অপার মহিমা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমাদের আরাধ্য ঈশ্বর প্রভু পরমেশ্বরের প্রসন্নতা বিরাজ করুক আমাদের উপর। <br><span class="br-ind"><br><span class="indent">&nbsp;</span></span>তুমি সফলতা দাও আমাদের সকল কাজে, সার্থক কর আমাদের সকল প্রয়াস।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:680 3:8'><!--endraw 1-->২ পিতর 3:8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>