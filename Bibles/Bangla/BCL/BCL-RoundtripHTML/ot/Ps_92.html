<html><head>
<meta http-equiv="Content-Type" content="text/html;charset=utf-8" />
<title>Ps 92 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 92);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_90.html">90</a> <a href="Ps_91.html">91</a> <b>92</b> <a href="Ps_93.html">93</a> <a href="Ps_94.html">94</a> ... <a href="Ps_150.html">150</a> </div><hr>
<h1>Ps 92</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের স্তবগান</h2><h2>ভজনগীতি</h2><span class="vn">1</span> <span class="br-p"><br><br></span><b>গান। সাব্বাথ দিনের জন্য।</b> <span class="br-p"><br><br></span><span class="br-ind"><br><span class="indent">&nbsp;</span></span>হে প্রভু পরমেশ্বর, তোমার কাছে কৃতজ্ঞতা নিবেদন করা ভাল, <br><span class="br-ind"><br><span class="indent">&nbsp;</span></span>তুমি হে পরাৎপর, তোমারই স্তবগান করা শ্রেয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রতি প্রভাতে তোমার অবিচল প্রেমের কথা, <br><span class="br-ind"><br><span class="indent">&nbsp;</span></span>ও নিশীথে তোমার সত্যময়তার কথা ঘোষণা করা ভাল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বীণা ও বাঁশীর সুরে সুরে <br><span class="br-ind"><br><span class="indent">&nbsp;</span></span>তার যন্ত্রের ঝঙ্কারে হোক এ ঘোষণা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার মহান কর্ম হে প্রভু পরমেশ্বর আনন্দে পূর্ণ করে আমার হৃদয়, <br><span class="br-ind"><br><span class="indent">&nbsp;</span></span>কী মহান কীর্তি তোমার আমি গাইব তোমার জয়গান। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্রভু পরমেশ্বর তোমার কীর্তি কত মহৎ, <br><span class="br-ind"><br><span class="indent">&nbsp;</span></span>কত গভীর তোমার পরিকল্পনা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কপটাচারীরা জানে না এ কথা, <br><span class="br-ind"><br><span class="indent">&nbsp;</span></span>নির্বোধও বোঝে না যে, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চিরতরে বিনষ্ট হওয়ার জন্যই দুষ্টেরা বেড়ে ওঠে তৃণদলের মত, <br><span class="br-ind"><br><span class="indent">&nbsp;</span></span>অধর্মচারীরা হয় সমৃদ্ধিশালী। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু হে প্রভু পরমেশ্বর, <br><span class="br-ind"><br><span class="indent">&nbsp;</span></span>তুমি শাশ্বত, সার্বভৌম ঈশ্বর! <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার শত্রুরা হে প্রভু পরমেশ্বর, <br><span class="br-ind"><br><span class="indent">&nbsp;</span></span>তোমার শত্রুরা হবে বিনষ্ট, অধর্মাচারীরা হবে বিক্ষিপ্ত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি উন্নত করেছ আমার শির বন্যবৃষের শৃঙ্গের মত, <br><span class="br-ind"><br><span class="indent">&nbsp;</span></span>নূতন তৈলে অভিষিক্ত হয়েছি আমি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি স্বচক্ষে নিরীক্ষণ করেছি আমার শত্রুদের পতন, <br><span class="br-ind"><br><span class="indent">&nbsp;</span></span>স্বকর্ণে শুনেছি আমার বিরোধী দুরাচারদের দুর্দশার কথা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধার্মিক ব্যক্তি সমৃদ্ধ হবে তালবৃক্ষের মত, <br><span class="br-ind"><br><span class="indent">&nbsp;</span></span>লেবাননের সীডার বৃক্ষের মত সে হবে উন্নত শির! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রভুর নিকেতনে রোপিত বৃক্ষের মত তারা, <br><span class="br-ind"><br><span class="indent">&nbsp;</span></span>ঈশ্বরের প্রাঙ্গনে তারা করবে সমৃদ্ধিলাভ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পরিণত বয়সেও তারা হবে ফলবান, <br><span class="br-ind"><br><span class="indent">&nbsp;</span></span>সর্বদাই থাকবে সতেজ ও সরস। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এই ভাবেই প্রকাশিত হবে যে, প্রভু পরমেশ্বর ন্যায়পরায়ণ, <br><span class="br-ind"><br><span class="indent">&nbsp;</span></span>তিনিই আমার আশ্রয়গিরি, তাঁর মধ্যে নেই কোন অধর্ম।<br></div>
</div>
<!-- PARSED ABOVE; EDITING MAY BREAK PARSER -->
</body></html>