<html><head>
<meta http-equiv="Content-Type" content="text/html;charset=utf-8" />
<title>Ps 96 &ndash; গীতসংহিতা &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 96);">
<div id="navbar"><a href="../index.html">পবিএ বাইবেল CL Bible</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_94.html">94</a> <a href="Ps_95.html">95</a> <b>96</b> <a href="Ps_97.html">97</a> <a href="Ps_98.html">98</a> ... <a href="Ps_150.html">150</a> </div><hr>
<h1>Ps 96</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু পরমেশ্বরই রাজরাজেশ্বর</h2><h2>(<b>130 16:23-33</b>)</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু পরমেশ্বরের উদ্দেশে নতুন সঙ্গীত গাও, <br><span class="br-ind"><br><span class="indent">&nbsp;</span></span>সমগ্র পৃথিবী! তাঁরই উদ্দেশে গাও বন্দনা গান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রভু পরমেশ্বরের উদ্দেশে গাও গান, কর তাঁর নামের প্রশংসা, <br><span class="br-ind"><br><span class="indent">&nbsp;</span></span>ঘোষণা কর প্রতিদিন এই সুসংবাদ, তিনি আমাদের করেছেন পরিত্রাণ! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রচার কর জাতিবৃন্দের কাছে তাঁর মহিমা, <br><span class="br-ind"><br><span class="indent">&nbsp;</span></span>প্রচার কর মানব সমাজে তাঁর মহান কীর্তির কথা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভু পরমেশ্বর মহামহীয়ান, সকল স্তবস্তুতি একমাত্র তাঁরই প্রাপ্য, <br><span class="br-ind"><br><span class="indent">&nbsp;</span></span>সমস্ত দেবতার চেয়ে সম্ভ্রমে তিনি বরণীয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জাতিবৃন্দের দেবতাসমূহ অসার অলীক, <br><span class="br-ind"><br><span class="indent">&nbsp;</span></span>কিন্তু প্রভু পরমেশ্বর বিশ্বজগতের স্রষ্টা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রতাপ ও গৌরব তাঁর অগ্রবর্তী, <br><span class="br-ind"><br><span class="indent">&nbsp;</span></span>তাঁর পবিত্রস্থানে বিরাজ করে শক্তি ও সৌন্দর্য। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে জাতিবৃন্দের গোষ্ঠীসমূহ, প্রভু পরমেশ্বরের গুণকীর্তন কর, <br><span class="br-ind"><br><span class="indent">&nbsp;</span></span>তাঁকেই অর্পণ কর সকল মহিমা ও প্রতাপ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কীর্তন কর প্রভু পরমেশ্বরের নামের মহিমা, <br><span class="br-ind"><br><span class="indent">&nbsp;</span></span>নৈবেদ্যসহ প্রবেশ কর তাঁর অঙ্গনে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পবিত্রতার আভরণে সজ্জিত হয়ে প্রভুর উদ্দেশে কর প্রণিপাত। <br><span class="br-ind"><br><span class="indent">&nbsp;</span></span>হে পৃথিবী, তাঁর সম্মুখে সসম্ভ্রমে হও নতশির।<sup class="fnm"><a name="fnm1" href="#fn1">1</a></sup> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জাতিবৃন্দের কাছে ঘোষণা কর: প্রভু পরমেশ্বরই রাজরাজেশ্বর! <br><span class="br-ind"><br><span class="indent">&nbsp;</span></span>অটল ভিত্তির উপর তিনি প্রতিষ্ঠিত করেছেন এই পৃথিবীকে, <br><span class="br-ind"><br><span class="indent">&nbsp;</span></span>জাতিবৃন্দের বিচার করবেন তিনি নিরপেক্ষভাবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আনন্দ করুক আকাশমণ্ডল, পৃথিবী হোক উল্লসিত, সমুদ্র আনন্দে করুক গর্জন, <br><span class="br-ind"><br><span class="indent">&nbsp;</span></span>তার মধ্যস্থ সকল প্রাণী মহানন্দে করুক হর্ষধ্বনি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রান্তর ও তার মধ্যস্থিত সবকিছুই করুক জয়ধ্বনি, <br><span class="br-ind"><br><span class="indent">&nbsp;</span></span>আনন্দগানে মুখর হোক অরণ্যের বৃক্ষরাজি <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রভুর সাক্ষাতে। প্রভু পরমেশ্বরের আগমন সমাসন্ন, <br><span class="br-ind"><br><span class="indent">&nbsp;</span></span>পৃথিবীর বিচার করতে তিনি আসছেন। <br><span class="br-ind"><br><span class="indent">&nbsp;</span></span>ন্যায় ও সত্যে তিনি জগতের ও সকল জাতির উপর রাজত্ব করবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:230 29:1-2'><!--endraw 1-->গীত 29:1-2<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>