<html><head>
<meta http-equiv="Content-Type" content="text/html;charset=utf-8" />
<title>Ruth 1 &ndash; রূথের কাহিনী &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>রূথের কাহিনী</b> &ndash; <b>1</b> <a href="Ruth_2.html">2</a> <a href="Ruth_3.html">3</a> <a href="Ruth_4.html">4</a> </div><hr>
<h1>Ruth 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইসরায়েল জাতির ইতিহাসে ‘বিচারপতিদের’ যুগে বাহুবলই যখন সমাজের বুকে চরম হয়ে উঠেছিল, সৃষ্টি হয়েছিল বিরোধ বিশৃঙ্খলা, ঠিক সেই সময় এত হানাহানির মধ্যেও আত্মপ্রকাশ করেছিল রূথ, মধুর ভালবাসা, আনুগত্য ও শ্রদ্ধা বিজড়িত কাহিনী। রূথ এক মোয়াবী কন্যা। তার বিবাহ হয়েছিল এক ইসরায়েলী যুবকের সঙ্গে। স্বামীর মৃত্যুর পর রূথ তার ইসরায়েলী শাশুড়ীর প্রতি অসাধারণ আনুগত্য ও ইসরায়েলের আরাধ্য ঈশ্বরের প্রতি তার সুগভীর ভক্তি ও সম্ভ্রম পোষণ ও প্রকাশ করেন। পরিশেষে, সে তার পূর্বের স্বামীর আত্মীয়দের মধ্যে থেকে একজনকে স্বামীরূপে লাভ করেন। এই বিবাহের মাধ্যমে রূথ ইসরায়েলের সর্বশ্রেষ্ঠ রাজা দাউদের প্রপিতামহী হয়েছিলেন। <!--raw 1 bo --><p/><!--endraw 1-->বিচারপতি ও জননায়কদের বিবরণ এই সত্যকে তুলে ধরে যে, ঈশ্বরের প্রজারা যখন তাঁর কাছ থেকে দূরে সরে যায়, তখন তাদের উপরে নেমে আসে নিদারুণ বিপর্যয়। রূথ দেখায় এই পরম সত্য যে, একজন বিদেশিনীর মস্তকে ঈশ্বরের অজস্র আশীর্বাদ ঝরে পড়ে যখন সে ইসরায়েলের আরাধ্য ঈশ্বরের কাছে আসে, তাঁর অনুগত হয় এবং ফলস্বরূপ সে ঈশ্বরের একনিষ্ঠ প্রজাবৃন্দের অন্যতমরূপে পরিগণিত হয়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• রূথকে সঙ্গে নিয়ে নয়মীর জেরুশালেমে প্রত্যাবর্তন <!--raw 1 bo --><a href='B:80 1:1-22'><!--endraw 1-->1:1-22<!--raw 1 bo --></a><!--endraw 1--> <!--raw 1 bo --><br/><!--endraw 1-->• রূথের সঙ্গে বোয়সের সাক্ষাৎকার <!--raw 1 bo --><a href='B:80 2:1-3:18'><!--endraw 1-->2:1-3:18<!--raw 1 bo --></a><!--endraw 1--> <!--raw 1 bo --><br/><!--endraw 1-->• বোয়সের সঙ্গে রূথের বিবাহ <!--raw 1 bo --><a href='B:80 4:1-22'><!--endraw 1-->4:1-22<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>ইলীমেলক ও তাঁর পরিবারের মোয়াব যাত্রা</h2><span class="vn">1</span> <span class="br-p"><br><br></span>ইসরায়েল দেশে রাজতন্ত্র প্রতিষ্ঠার আগে</div>
<div class="v" id="v2"><span class="vn">2</span> এক সময় সেই দেশে ভীষণ দুর্ভিক্ষ হয়। ইফ্রাথা বংশীয় ইলীমেলক নামে এক ব্যক্তি যিহুদীয়া দেশের বেথলেহেমে বাস করতেন। তিনি তখন তাঁর স্ত্রী নয়মী আর তাঁদের দুই ছেলে মহলোন আর কিলীয়োনকে নিয়ে কিছুদিনের জন্য মোয়াব দেশে বাস করতে গেলেন।</div>
<div class="v" id="v3"><span class="vn">3</span> সেখানে থাকাকালে ইলীমেলক মারা গেলেন, নয়মী তখন দুই ছেলেকে নিয়ে সেখানেই রয়ে গেলেন।</div>
<div class="v" id="v4"><span class="vn">4</span> তাঁর ছেলে দুটি অর্পা এবং রূথ নামে দুই মোয়াবী কন্যাকে বিবাহ করলেন।</div>
<div class="v" id="v5"><span class="vn">5</span> প্রায় দশ বৎসর পরে মহলোন এবং কিলীয়োনও মারা গেল। নয়মী স্বামীপুত্র হারিয়ে একা হয়ে গেলেন।</div>
<div class="v" id="v6"><h2>নয়মী এবং রূথের বেথলেহেমে প্রত্যাবর্তন</h2><span class="vn">6</span> <span class="br-p"><br><br></span>কিছুকাল পরে নয়মী শুনলেন যে প্রভু পরমেশ্বরের আশীর্বাদে দেশে খাদ্য শস্যের প্রচুর ফলন হয়েছে।</div>
<div class="v" id="v7"><span class="vn">7</span> তাই তিনি তাঁর পুত্রবধূকে নিয়ে মোয়াব ত্যাগ করে স্বদেশে ফেরার জন্য প্রস্তুত হলেন। তাঁরা রওনা হলেন যিহুদীয়া অভিমুখে।</div>
<div class="v" id="v8"><span class="vn">8</span> কিন্তু পথে তিনি তাঁর পুত্রবধূদের বললেন, তোমরা বরং বাড়ীতে তোমাদের মায়ের কাছে ফিরে যাও। তোমরা যেমন আমার সঙ্গে এবং পরিবারের যারা গত হয়েছেন তাঁদের সঙ্গে মধুর ব্যবহার করেছ তেমনি প্রভু পরমেশ্বর তোমাদের প্রতি সদয় হোন।</div>
<div class="v" id="v9"><span class="vn">9</span> তাঁর ইচ্ছায় তোমরা আবার বিয়ে করে নতুনভাবে সংসার পাত। নয়মী তাদের বিদায় চুম্বন দিলেন। পুত্রবধূরা কাঁদতে কাঁদতে</div>
<div class="v" id="v10"><span class="vn">10</span> তাঁকে বলল, না, আমরা আপনার সঙ্গে আপনার দেশেই যাব।</div>
<div class="v" id="v11"><span class="vn">11</span> <span class="br-p"><br><br></span>নয়মী তাদের বললেন, না মা, তোমরা ফিরে যাও। কেন তোমরা আমার সঙ্গে আসতে চাইছ? আমার পক্ষে কি আর পুত্রলাভ করা সম্ভব যাদের তোমরা বিয়ে করতে পারবে?</div>
<div class="v" id="v12"><span class="vn">12</span> তোমরা ঘরে ফিরে যাও কারণ আমার অনেক বয়েস হয়ে গেছে, আমার পক্ষে বিয়ে করা আর সম্ভব নয়। এমন কি সে রকম কোন সম্ভাবনাও যদি থাকত,</div>
<div class="v" id="v13"><span class="vn">13</span> তাহলে আমার পুত্রেরা বড় না হওয়া পর্যন্ত তোমরা কি অপেক্ষা করে থাকতে? এমন যদি ঘটত তাহলে তোমরা কি অন্য কাউকে বিয়ে না করে থাকতে? না মা, এ হয় না। প্রভু পরমেশ্বর আমার দিক থেকে মুখ ফিরিয়েছেন। তোমাদের জন্য আমার বড় দুঃখ হয়।</div>
<div class="v" id="v14"><span class="vn">14</span> <span class="br-p"><br><br></span>আবার তারা কাঁদতে আরম্ভ করল। তারপর অর্পা তার শাশুড়িকে চুম্বন করে বিদায় নিল। কিন্তু রূথ নয়মীকে ছেড়ে যেতে চাইল না।</div>
<div class="v" id="v15"><span class="vn">15</span> তখন নয়মী তাঁকে বললেন, রূথ তোমার জা অর্পা তার নিজের আত্মীয়দের কাছে, আর তার আরাধ্য দেবতার আশ্রয়ে ফিরে গেছে। তুমিও তাই কর, তোমরা নিজের ঘরে ফিরে যাও।</div>
<div class="v" id="v16"><span class="vn">16</span> <span class="br-p"><br><br></span>কিন্তু রূথ বলল, এমন কথা বলবেন, না। আমি কিছুতেই আপনাকে ছেড়ে যাব না। আমি আপনার সঙ্গেই থাকব, আপনি যেখানে যাবেন আমিও সেখানে যাব, যেখানে আপনি থাকবেন আমিও সেখানে থাকব। আপনার আত্মীয় স্বজনই আমার আত্মীয়স্বজন, আপনার ঈশ্বরই আমার ঈশ্বর।</div>
<div class="v" id="v17"><span class="vn">17</span> যেখানে আপনি মারা যাবেন আমিও সেখানে মরতে চাই, আর সেখানেই যেন আমার সমাধি হয়। মৃত্যু ছাড়া আর কিছুই আমাকে আপনার কাছ থেকে বিচ্ছিন্ন করতে পারবে না। যদি অন্য কিছু করি তাহলে ঈশ্বর যেন আমাকে কঠিন শাস্তি দেন।</div>
<div class="v" id="v18"><span class="vn">18</span> <span class="br-p"><br><br></span>নয়মী যখন দেখলেন যে রূথ তাঁর সঙ্গে যেতে দৃঢ় প্রতিজ্ঞ, তিনি আর কিছু বললেন না।</div>
<div class="v" id="v19"><span class="vn">19</span> <span class="br-p"><br><br></span>তাঁরা বেথলেহেমের পথে চলতে লাগলেন। সেখানে পৌঁছালে পর তাঁদের দেখে সারা শহর বিস্ময়ে অভিভূত হয়ে গেল। মহিলারা বললেন, ইনিই কি সেই নয়মী?</div>
<div class="v" id="v20"><span class="vn">20</span> <span class="br-p"><br><br></span>নয়মী বললেন, আমাকে আর নয়মী<sup class="fnm"><a name="fnm1" href="#fn1">1</a></sup> বলো না, আমাকে মারা<sup class="fnm"><a name="fnm2" href="#fn2">2</a></sup> বলে ডাক কারণ সর্বশক্তিমান ঈশ্বর আমার জীবন তিক্ত করেছেন।</div>
<div class="v" id="v21"><span class="vn">21</span> যখন আমি এদেশ ছেড়ে যাই তখন আমার প্রাচুর্য ছিল কিন্তু প্রভু পরমেশ্বর আমাকে নিঃস্ব করে ফিরিয়ে এনেছেন। কেন আমাকে নয়মী বলছ যখন সর্বশক্তিমান প্রভু পরমেশ্বর আমাকে নিপীড়িত করেছেন আর আমাকে বিপর্যয়ের মধ্যে ফেলেছেন?</div>
<div class="v" id="v22"><span class="vn">22</span> <span class="br-p"><br><br></span>এইভাবে নয়মী তাঁর মোয়াবী পুত্রবধূ রূথকে সঙ্গে নিয়ে মোয়াব থেকে ফিরে এলেন। তাঁরা যখন বেথলেহেমে পৌঁছালেন তখন সেখানে চলছিল যব কাটার মরশুম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> নয়মীর অর্থ সুখী</div>
<div class="fn"><sup class="fnt"><a name="fn2" href="#fnm2">2</a></sup> মারার অর্থ তিক্ততা</div>
</div>
<!-- PARSED ABOVE; EDITING MAY BREAK PARSER -->
</body></html>