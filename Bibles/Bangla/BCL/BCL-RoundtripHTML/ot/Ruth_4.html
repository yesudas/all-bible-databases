<html><head>
<meta http-equiv="Content-Type" content="text/html;charset=utf-8" />
<title>Ruth 4 &ndash; রূথের কাহিনী &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 4);">
<div id="navbar"><a href="../index.html">পবিএ বাইবেল CL Bible</a> &ndash; <b>রূথের কাহিনী</b> &ndash; <a href="Ruth_1.html">1</a> <a href="Ruth_2.html">2</a> <a href="Ruth_3.html">3</a> <b>4</b> </div><hr>
<h1>Ruth 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বোয়স ও রূথের বিবাহ</h2><span class="vn">1</span> <span class="br-p"><br><br></span>বোয়স নগরের তোরণ দ্বারের কাছে গিয়ে বসলেন। তারপর ইলীমেলকের যে নিকটতম আত্মীয়ের কথা বোয়স বলেছিলেন তিনিও এসে পড়লেন। বোয়স তাঁকে ডেকে বললেন, বন্ধু এখানে এসে বসুন। তিনি গিয়ে বসলেন।</div>
<div class="v" id="v2"><span class="vn">2</span> তারপর বোয়স নগরের দশজন নেতৃস্থানীয় ব্যক্তিকে ডেকে এনে বসালেন।</div>
<div class="v" id="v3"><span class="vn">3</span> তারপর তিনি তাঁর আত্মীয়কে বললেন, নয়মী মোয়াব থেকে ফিরে এসেছেন। তিনি আমাদের আত্মীয় ইলীমেলকের জমি বিক্রী করতে চান।</div>
<div class="v" id="v4"><span class="vn">4</span> আমি মনে করি এ বিষয় আপনার জানা দরকার। যদি আপনি ওটা কিনতে চান তাহলে এখানে যাঁরা বসে আছেন তাঁদের সামনে আপনি কিনে নিন। আর যদি কিনতে না চান তাহলে বলুন, কারণ ঐ জমি কেনার অধিকার প্রথমে আপনার তারপর আমার। <span class="br-p"><br><br></span>লোকটি বললেন, আমি ঐ জমি কিনব।</div>
<div class="v" id="v5"><span class="vn">5</span> <span class="br-p"><br><br></span>বোয়স বললেন, বেশ, ভাল কথা, কিন্তু যেদিন আপনি নয়মীর কাছ থেকে জমি কিনবেন, সেদিন জমির সঙ্গে ঐ মোয়াবী বিধবা রূথের দায়িত্বও আপনাকে নিতে হবে যাতে তার মৃত স্বামীর জমি তার পরিবারের অধিকারেই থাকে।</div>
<div class="v" id="v6"><span class="vn">6</span> লোকটি বললেন, এ ক্ষেত্রে আমি ঐ জমি কিনবার অধিকার ত্যাগ করছি কারণ তাহলে ঐ জমির উপর আমার বংশের অধিকার থাকবে না। তুমিই বরং কিনে নাও, আমি কিনব না।</div>
<div class="v" id="v7"><span class="vn">7</span> <span class="br-p"><br><br></span>(সেই সময়ে ইসরায়েল দেশে কেনাবেচা বা হস্তান্তর করার জন্য প্রথা ছিল যে, বিক্রেতা তাঁর পাদুকা খুলে ক্রেতাকে দেবেন। এই ভাবে ইসরায়েলীরা ব্যাপারটির সমাধান করত।)<sup class="fnm"><a name="fnm1" href="#fn1">1</a></sup></div>
<div class="v" id="v8"><span class="vn">8</span> <span class="br-p"><br><br></span>তাই লোকটি বোয়সকে বললেন, তুমি ওটি কেনো এবং তিনি তাঁর পাদুকা খুলে বোয়সকে দিলেন।</div>
<div class="v" id="v9"><span class="vn">9</span> তখন বোয়স সেখানে যে নেতৃস্থানীয় এবং অন্যান্য লোকেরা ছিলেন তাদের বললেন, আমি যে নয়মীর কাছ থেকে ইলীমেলক ও তার দুই ছেলে কিলীয়োন ও মহলোনের যা কিছু সম্পত্তি ছিল তা কিনে নিয়েছি, আপনারা সকলে তার সাক্ষী।</div>
<div class="v" id="v10"><span class="vn">10</span> উপরন্তু মহলোনের বিধবা স্ত্রী রূথ আমার স্ত্রী হবে। এই ব্যবস্থার সম্পত্তি মৃত ব্যক্তির পরিবারেই থাকবে যাতে তার নাম এবং তাঁর পরিবার তাঁর শহর থেকে মুছে না যায়। আজ আপনারা এর সাক্ষী।<sup class="fnm"><a name="fnm2" href="#fn2">2</a></sup></div>
<div class="v" id="v11"><span class="vn">11</span> <span class="br-p"><br><br></span>নেতৃস্থানীয়েরা এবং অন্যেরা বললেন, হ্যাঁ, আমরা সাক্ষী রইলাম। প্রভু পরমেশ্বর আপনার স্ত্রীকে রাহেল ও লেয়ার তুল্য করুন, তাঁরাই যাকোবের কুলের নির্মাতা। ইফ্রাথায় আপনার ঐশ্বর্য বৃদ্ধি পাক আর বেথলেহেমে আপনার সুখ্যাতির বিস্তার হোক।<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> প্রভু পরমেশ্বর এই তরুণী নারীর মাধ্যমে যে সব সন্তান দেবেন তারা যেন যিহুদা এবং তামরের পুত্র পেরসের বংশের সন্তানদের মত হয়।<sup class="fnm"><a name="fnm4" href="#fn4">4</a></sup></div>
<div class="v" id="v13"><h2>বোয়স এবং তাঁর উত্তর পুরুষেরা</h2><span class="vn">13</span> <span class="br-p"><br><br></span>তখন বোয়স রূথকে তাঁর স্ত্রীরূপে ঘরে নিয়ে গেলেন। প্রভু পরমেশ্বরের আশীর্বাদে সে একটি পুত্র সন্তানের জননী হল।</div>
<div class="v" id="v14"><span class="vn">14</span> স্ত্রীলোকেরা নয়মীকে বলল, প্রভু পরমেশ্বরের প্রশংসা হোক। তিনি তোমার তত্ত্বাবধানের জন্য একটি পৌত্র দিয়েছেন। সে ইসরায়েল জাতির মধ্যে খ্যাতি লাভ করুক।</div>
<div class="v" id="v15"><span class="vn">15</span> তোমার পুত্রবধূ তোমাকে ভালবাসে আর সাতটি ছেলে যা করতে পারত সে তোমার জন্য তার চেয়েও বেশী করেছে। সে এখন তোমাকে একটি পৌত্র দিয়েছে যে তোমার জীবন নতুন করে তুলবে আর তোমার বৃদ্ধ বয়সে তোমাকে নিরাপত্তা দেবে।</div>
<div class="v" id="v16"><span class="vn">16</span> নয়মী শিশুটিকে কোলে তুলে নিলেন। তার দেখাশোনা করতে লাগলেন ও সেবাযত্নের ভার নিলেন।</div>
<div class="v" id="v17"><span class="vn">17</span> <span class="br-p"><br><br></span>প্রতিবেশী স্ত্রীলোকেরা ছেলেটির নাম রাখলেন ওবেদ। তাঁরা সকলকে বলতে লাগলেন, নয়মীর এক পৌত্র জন্মেছে। ওবেদ যিশয়ের পিতা ছিলেন আর যিশয় ছিলেন দাউদের পিতা।</div>
<div class="v" id="v18"><span class="vn">18</span> <span class="br-p"><br><br></span>পেরস থেকে দাউদ পর্যন্ত বংশধারা এইরূপ-পেরস, হিষ্‌রোণ, রাম, অম্মীনাদব, নহশোন, সল্‌মোন, বোয়স, ওবেদ, যিশয়, দাউদ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:50 25:9'><!--endraw 1-->দ্বি.বি. 25:9<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:50 25:5-6'><!--endraw 1-->দ্বি.বি. 25:5-6<!--raw 1 bo --></a><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:10 29:31'><!--endraw 1-->আদি 29:31<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:10 38:27-29'><!--endraw 1-->আদি 38:27-29<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>