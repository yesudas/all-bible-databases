<html><head>
<meta http-equiv="Content-Type" content="text/html;charset=utf-8" />
<title>Song 2 &ndash; পরমগীত &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 2);">
<div id="navbar"><a href="../index.html">পবিএ বাইবেল CL Bible</a> &ndash; <b>পরমগীত</b> &ndash; <a href="Song_1.html">1</a> <b>2</b> <a href="Song_3.html">3</a> <a href="Song_4.html">4</a> ... <a href="Song_8.html">8</a> </div><hr>
<h1>Song 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি শারোণের<sup class="fnm"><a name="fnm1" href="#fn1">1</a></sup> বনফুল <br><span class="br-ind"><br><span class="indent">&nbsp;</span></span>অরণ্য উপত্যকায় ফোটা রজনীগন্ধা ফুল। <br></div>
<div class="v" id="v2"><h2>প্রেমিক:</h2><span class="vn">2</span> <span class="br-ind"><br><span class="indent">&nbsp;</span></span>না গো না, কামিনী কুলের মাঝে মোর প্রিয়া <br><span class="br-ind"><br><span class="indent">&nbsp;</span></span>কন্টকমাঝে ফোটা তেন কেয়া। <br></div>
<div class="v" id="v3"><h2>প্রেমিকা:</h2><span class="vn">3</span> <span class="br-ind"><br><span class="indent">&nbsp;</span></span>বনানীর মাঝে পুষ্পিত আপেল তরু যেন, <br><span class="br-ind"><br><span class="indent">&nbsp;</span></span>যুবক সমাজে যে আমার প্রিয়তম। <br><span class="br-ind"><br><span class="indent">&nbsp;</span></span>বসে থাকি আমি পরমানন্দে সেই তরুছায়া তলে, <br><span class="br-ind"><br><span class="indent">&nbsp;</span></span>অমৃতের স্বাদ আমি পাই তার মধুর ফলে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি এনেছেন আমায় তাঁর আনন্দ নিকেতনে, <br><span class="br-ind"><br><span class="indent">&nbsp;</span></span>ভরিয়ে দিয়েছেন ভালবাসায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রেমাতুরা ক্লান্ত আমি ও অতৃপ্ত হৃদয়, <br><span class="br-ind"><br><span class="indent">&nbsp;</span></span>পীড়িতা আমি অতৃপ্তির বেদনায়। <br><span class="br-ind"><br><span class="indent">&nbsp;</span></span>আঙুরে আপেলে মোরে সতেজ কর আমি যে তোমার প্রেমে জরজর। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাম বাহু তাঁর হয়েছে আমার উপাধান <br><span class="br-ind"><br><span class="indent">&nbsp;</span></span>বাঁধা যে পড়েছি আমি তাঁর দক্ষিণ বাহুডোরে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ওগো জেরুশালেমের অঙ্গনাকুল, <br><span class="br-ind"><br><span class="indent">&nbsp;</span></span>বনের হরিণ আর হরিণীদের দোহাই, <br><span class="br-ind"><br><span class="indent">&nbsp;</span></span>ভেঙ্গো না মোদের প্রেমের বাসর। <br></div>
<div class="v" id="v8"><h2>দ্বিতীয় গীত</h2><h2>প্রেমিকা:</h2><span class="vn">8</span> <span class="br-ind"><br><span class="indent">&nbsp;</span></span>ঐ শোন আমার প্রিয়তমের কন্ঠস্বর, <br><span class="br-ind"><br><span class="indent">&nbsp;</span></span>আসছেন তিনি, পার হয়ে কত গিরিপথ, <br><span class="br-ind"><br><span class="indent">&nbsp;</span></span>অতিক্রম করে কত পাহাড়-পর্বত আসছেন তিনি, আসছেন ছুটে আমার কাছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বনহরিণের মত, তরুণ মৃগের মত ক্ষিপ্রচরণ আমার দয়িত। <br><span class="br-ind"><br><span class="indent">&nbsp;</span></span>ঐ দেখ, তরুণ মৃগের মত তিনি এসে <br><span class="br-ind"><br><span class="indent">&nbsp;</span></span>দাঁড়িয়েছেন আমার দেওয়ালের পাশে। <br><span class="br-ind"><br><span class="indent">&nbsp;</span></span>বাতায়ন পথে, জাফরির ফাঁক দিয়ে দেখছেন তিনি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দয়িত আমার ডাকছেন আমায়। <br><span class="br-ind"><br><span class="indent">&nbsp;</span></span>জাগো, ওগো সুন্দরী জাগো, <br><span class="br-ind"><br><span class="indent">&nbsp;</span></span>চলে এস প্রিয়া মোর। <br></div>
<div class="v" id="v11"><h2>প্রেমিক:</h2><span class="vn">11</span> <span class="br-ind"><br><span class="indent">&nbsp;</span></span>বিগত হয়েছে হিমেল শীত বরষা ফুরায়ে গেছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পথে-প্রান্তরে কুসুম কলিরা তুলেছে মুখ, <br><span class="br-ind"><br><span class="indent">&nbsp;</span></span>লগন এলো যে গান গাওয়ার, <br><span class="br-ind"><br><span class="indent">&nbsp;</span></span>কপোতকুঞ্জন শোনা যায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ডুমুর শাখায় হয়েছে ফলের সঞ্চার পুষ্পিত হয়েছে দ্রাক্ষালতা, <br><span class="br-ind"><br><span class="indent">&nbsp;</span></span>মধুর সুবাসে তার সুরভিত হয়েছে বাতাস। <br><span class="br-ind"><br><span class="indent">&nbsp;</span></span>জাগো প্রেয়সী আমার অপরূপা বঁধু মোর, <br><span class="br-ind"><br><span class="indent">&nbsp;</span></span>এস মোর সাথে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ভয়াতুরা কপোতী আমার <br><span class="br-ind"><br><span class="indent">&nbsp;</span></span>যেন লুকায়েছে মুখ পর্বত কন্দরে। <br><span class="br-ind"><br><span class="indent">&nbsp;</span></span>বরাননে, দেখা দাও মোরে <br><span class="br-ind"><br><span class="indent">&nbsp;</span></span>শ্রবণ জুড়াও মোর কোমল মধুর স্বরে। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>(চল, আমার শিয়াল ছানাগুলোকে ধরি, ছোট্ট শিয়ালছানা নষ্ট করে দেয় দ্রাক্ষাকুঞ্জ) <br><span class="br-ind"><br><span class="indent">&nbsp;</span></span>আমাদের দ্রাক্ষাকুঞ্জের শাখায় শাখায় এসেছে নব মঞ্জরী। <br></div>
<div class="v" id="v16"><h2>প্রেমিকা:</h2><span class="vn">16</span> <span class="br-ind"><br><span class="indent">&nbsp;</span></span>আমার প্রিয়তম শুধু আমারই আমিও একান্তভাবে তাঁর। <br><span class="br-ind"><br><span class="indent">&nbsp;</span></span>লিলিফুলের বনে তিনি চরান তাঁর মেষপাল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ভোরের বাতাস বওয়ার আগে, <br><span class="br-ind"><br><span class="indent">&nbsp;</span></span>রাতের আঁধার মুছে যাওয়ার আগেই <br><span class="br-ind"><br><span class="indent">&nbsp;</span></span>তুমি ফিরে এস দয়িত আমার <br><span class="br-ind"><br><span class="indent">&nbsp;</span></span>বনহরিণের ক্ষিপ্রচরণে চলে এস রুক্ষ<sup class="fnm"><a name="fnm2" href="#fn2">2</a></sup> পাহাড় পেরিয়ে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শরোণ: জোপ্পা এবং কার্মেল-এর মধ্যবর্তী স্থান-গোলাপের জন্য বিখ্যাত।</div>
<div class="fn"><sup class="fnt"><a name="fn2" href="#fnm2">2</a></sup> মূল: বেথের অর্থাৎ রুক্ষ</div>
</div>
<!-- PARSED ABOVE; EDITING MAY BREAK PARSER -->
</body></html>