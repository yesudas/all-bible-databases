<html><head>
<meta http-equiv="Content-Type" content="text/html;charset=utf-8" />
<title>Song 6 &ndash; পরমগীত &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 6);">
<div id="navbar"><a href="../index.html">পবিএ বাইবেল CL Bible</a> &ndash; <b>পরমগীত</b> &ndash; <a href="Song_1.html">1</a> ... <a href="Song_4.html">4</a> <a href="Song_5.html">5</a> <b>6</b> <a href="Song_7.html">7</a> <a href="Song_8.html">8</a> </div><hr>
<h1>Song 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ওগো অনন্যা রূপসী কন্যা, <br><span class="br-ind"><br><span class="indent">&nbsp;</span></span>কোথা, কোন পথে গেছেন তব প্রিয় বল গো কন্যা বল, <br><span class="br-ind"><br><span class="indent">&nbsp;</span></span>তোমার সাথে মোরা যাব তাঁর সন্ধানে। <br></div>
<div class="v" id="v2"><h2>প্রেমিকা:</h2><span class="vn">2</span> <span class="br-ind"><br><span class="indent">&nbsp;</span></span>প্রীতম আমার এসেছেন তাঁর কাননে, <br><span class="br-ind"><br><span class="indent">&nbsp;</span></span>সেথা সুগন্ধি তরুবীথিকা, <br><span class="br-ind"><br><span class="indent">&nbsp;</span></span>তরুবীথিতলে শ্যামতৃণদলে তুষিছেন তিনি তাঁর মেষপাল, <br><span class="br-ind"><br><span class="indent">&nbsp;</span></span>তারি সাথে তিনি সেই কাননের কুসুমকলি করেন চয়ন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি যে আমার, শুধু আমারই আমিও যে শুধু তাঁর। <br><span class="br-ind"><br><span class="indent">&nbsp;</span></span>কুসুম কানন মাঝে তুষিছেন তিনি তাঁর মেষপালে। <br></div>
<div class="v" id="v4"><h2>পঞ্চম গীত</h2><h2>প্রেমিক:</h2><span class="vn">4</span> <span class="br-ind"><br><span class="indent">&nbsp;</span></span>প্রেয়সী, আমার, ওগো প্রিয়তমা, অপরূপা তুমি তিলোত্তমা<sup class="fnm"><a name="fnm1" href="#fn1">1</a></sup>। <br><span class="br-ind"><br><span class="indent">&nbsp;</span></span>শুচিস্নিগ্ধ, সৌম সুন্দর তোমার রূপের মাধুরী, <br><span class="br-ind"><br><span class="indent">&nbsp;</span></span>অসামান্য তুমি রাজ বৈভবে।<sup class="fnm"><a name="fnm2" href="#fn2">2</a></sup> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ফিরাও ফিরাও সখী আঁখি দুটি তব, <br><span class="br-ind"><br><span class="indent">&nbsp;</span></span>চেও না অমন করে, আমি পারি না সহিতে। <br><span class="br-ind"><br><span class="indent">&nbsp;</span></span>ঘন কুন্তল তব আষাঢ়ের মেঘমালা<sup class="fnm"><a name="fnm3" href="#fn3">3</a></sup> যেন ঘনায়িত নীলিমায় <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শুভ্র দন্তপংক্তি যেন নিটোল মুক্তামালা<sup class="fnm"><a name="fnm4" href="#fn4">4</a></sup> <br><span class="br-ind"><br><span class="indent">&nbsp;</span></span>হারায় নি একটিও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গুন্ঠনতলে কপোল দুখানি তব <br><span class="br-ind"><br><span class="indent">&nbsp;</span></span>ডালিমদানার লালিমায় উজ্জ্বল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>থাক না ষাটটি রাণী উপপত্নীও আশি <br><span class="br-ind"><br><span class="indent">&nbsp;</span></span>থাক না তন্বী তরুণী সংখ্যাহীন <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মত পাই নি কাউকে আমি <br><span class="br-ind"><br><span class="indent">&nbsp;</span></span>কপোতীর মত ললিত ছন্দোময়ী <br><span class="br-ind"><br><span class="indent">&nbsp;</span></span>তুমি যে অনিন্দিতা <br><span class="br-ind"><br><span class="indent">&nbsp;</span></span>আমি তোমাকেই ভালবাসি। <br><span class="br-ind"><br><span class="indent">&nbsp;</span></span>জননীর একমাত্র জাতিকা তুমি তার দুহিতা প্রিয়তমা! <br><span class="br-ind"><br><span class="indent">&nbsp;</span></span>কামিনীকুলও মুগ্ধ তোমার রূপে রাণী-মহারাণী উপপত্নীরা যত মুখর তোমার রূপের প্রশংসায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কান্তদেহা কে ঐ রূপসী কন্যা, <br><span class="br-ind"><br><span class="indent">&nbsp;</span></span>ঊষার আলোকবিভা দুনয়নে ঝরে, <br><span class="br-ind"><br><span class="indent">&nbsp;</span></span>যেন ললিত লাবণ্যে ঘেরা চাঁদের সুষমা, <br><span class="br-ind"><br><span class="indent">&nbsp;</span></span>যেন অরুণদীপ্তি সুচারু অঙ্গে ঝলসে, <br><span class="br-ind"><br><span class="indent">&nbsp;</span></span>তেজদৃপ্ত মহিমাময়ী উন্নতশির ললনা?<sup class="fnm"><a name="fnm5" href="#fn5">5</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>উপত্যকার উপবনে মোর ফুটেছে কি ফুল, <br><span class="br-ind"><br><span class="indent">&nbsp;</span></span>হয়েছে কি পল্লবিত দ্রাক্ষাকুঞ্জের লতাগুলি, <br><span class="br-ind"><br><span class="indent">&nbsp;</span></span>মঞ্জরিত হয়েছে কি মোর ডালিমের গাছ? <br><span class="br-ind"><br><span class="indent">&nbsp;</span></span>দেখিবার আশে আমি এসেছি যে নেমে বাদামের বীথিকুঞ্জে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>একি হল মোর? হৃদয়ের মাঝে একি হিল্লোল! <br><span class="br-ind"><br><span class="indent">&nbsp;</span></span>ঘুমিয়েছিল যে প্রেম আমার বুকের মাঝে, <br><span class="br-ind"><br><span class="indent">&nbsp;</span></span>কেন তুমি তারে জাগিয়ে দিলে আমি মরি যে লাজে!<sup class="fnm"><a name="fnm6" href="#fn6">6</a></sup> <br></div>
<div class="v" id="v13"><h2>সখীরা:</h2><span class="vn">13</span> <span class="br-ind"><br><span class="indent">&nbsp;</span></span>নাচো, নাচো ওগো শূলেমবাসিনী কন্যা, <br><span class="br-ind"><br><span class="indent">&nbsp;</span></span>আমরা দেখব তোমার নৃত্যপরা তনুভঙ্গিমা। <br><span class="br-ind"><br><span class="indent">&nbsp;</span></span>দুসারি দর্শকমাঝে নৃত্যপরা তনুশোভা মোর <br><span class="br-ind"><br><span class="indent">&nbsp;</span></span>দেখার এ আকাঙ্ক্ষা কেন তোমাদের?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> জেরুশালেম রাজধানী</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: অস্পষ্ট-তির্সা নগরী-নিসর্গ শোভায় অতুলনীয়।</div>
<div class="fn"><sup class="fnt"><a name="fn3" href="#fnm3">3</a></sup> গিলিয়দ পর্বতমালার ঢাল বেয়ে নেমে আসা নৃত্যচঞ্চলা কৃষ্ণছাগকুল।</div>
<div class="fn"><sup class="fnt"><a name="fn4" href="#fnm4">4</a></sup> তব দন্তরাজি যেন শ্বেতশুভ্র মেষপাল/পশম ছেদনের পর সদ্যেস্নাত সুচিক্কণ শুভ্র তনু।</div>
<div class="fn"><sup class="fnt"><a name="fn5" href="#fnm5">5</a></sup> হিব্রু অস্পষ্ট</div>
<div class="fn"><sup class="fnt"><a name="fn6" href="#fnm6">6</a></sup> 12 পদ হিব্রু অস্পষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>