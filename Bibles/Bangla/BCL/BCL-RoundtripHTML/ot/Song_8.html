<html><head>
<meta http-equiv="Content-Type" content="text/html;charset=utf-8" />
<title>Song 8 &ndash; পরমগীত &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 8);">
<div id="navbar"><a href="../index.html">পবিএ বাইবেল CL Bible</a> &ndash; <b>পরমগীত</b> &ndash; <a href="Song_1.html">1</a> ... <a href="Song_6.html">6</a> <a href="Song_7.html">7</a> <b>8</b> </div><hr>
<h1>Song 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি যদি মোর সহোদর হতে, <br><span class="br-ind"><br><span class="indent">&nbsp;</span></span>লালিত হতে যদি মোর জননীর স্তন সুধায়, <br><span class="br-ind"><br><span class="indent">&nbsp;</span></span>তবে পথের মাঝে তোমায় চুম্বন করলেও <br><span class="br-ind"><br><span class="indent">&nbsp;</span></span>মনে করত না কেউ কিছুই। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি নিয়ে যেতাম তোমায় আমার জননীর গৃহে, <br><span class="br-ind"><br><span class="indent">&nbsp;</span></span>আমার শৈশবের লীলা নিকেতনে, <br><span class="br-ind"><br><span class="indent">&nbsp;</span></span>সেখানে তুমি শিখাতে আমায় প্রেমের ললিত কলা। <br><span class="br-ind"><br><span class="indent">&nbsp;</span></span>আমি দিতাম তোমায় মশলা সুরভিত মদিরা হাতে তুলে দিতাম আমার আনারের সুরা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বামবাহু তব হবে মোর উপাধান, <br><span class="br-ind"><br><span class="indent">&nbsp;</span></span>দক্ষিণ বাহুডোরে বাঁধিবে আমারে তুমি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওগো জেরুশালেমের কামিনীকুল, শপথ কর, দোহাই ওগো <br><span class="br-ind"><br><span class="indent">&nbsp;</span></span>ভেঙ্গো না মোদের প্রেমের বাসর। <br></div>
<div class="v" id="v5"><h2>ষষ্ঠ গীত</h2><h2>সখীবৃন্দ:</h2><span class="vn">5</span> <span class="br-ind"><br><span class="indent">&nbsp;</span></span>মরুপথ বেয়ে কে আসে ঐ বাহুতে লগ্নবাহু প্রিয়া যে তার? <br><span class="br-ind"><br><span class="indent">&nbsp;</span></span>জাগিয়েছিলাম তোমায় আমি সেই আপেলের তরুতলে, <br><span class="br-ind"><br><span class="indent">&nbsp;</span></span>নিয়েছিলে জন্ম যেথা তুমি জননীর কোলে। <br><span class="br-ind"><br><span class="indent">&nbsp;</span></span>আমাকে দিয়ে, শুধু আমাকে দিয়ে <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঘিরে রাখ তুমি তোমার হৃদয়খানি <br><span class="br-ind"><br><span class="indent">&nbsp;</span></span>আমা বিনা আর বেঁধো না কারেও তব বাহুবন্ধনে। <br><span class="br-ind"><br><span class="indent">&nbsp;</span></span>শক্তিধর সেই প্রেম মরণের মত, <br><span class="br-ind"><br><span class="indent">&nbsp;</span></span>কামনা যেন অমোঘ মৃত্যু, <br><span class="br-ind"><br><span class="indent">&nbsp;</span></span>জ্বলে ওঠে অগ্নিশিখার মত, <br><span class="br-ind"><br><span class="indent">&nbsp;</span></span>দাউ দাউ করে জ্বলে লেলিহান অগ্নিশিখা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জলসিঞ্চনে নেভে না এ আগুন <br><span class="br-ind"><br><span class="indent">&nbsp;</span></span>বন্যাও ভাসাতে পারে না একে। <br><span class="br-ind"><br><span class="indent">&nbsp;</span></span>ঐশ্বর্য সম্পদ দিয়ে যদি কেউ <br><span class="br-ind"><br><span class="indent">&nbsp;</span></span>এ প্রেম কিনতে চায়, <br><span class="br-ind"><br><span class="indent">&nbsp;</span></span>অবজ্ঞার বিড়ম্বনা ছাড়া পায় না কিছুই। <br></div>
<div class="v" id="v8"><h2>নারী:</h2><span class="vn">8</span> <span class="br-ind"><br><span class="indent">&nbsp;</span></span>আমাদের ছোট্ট একটি বোন আছে <br><span class="br-ind"><br><span class="indent">&nbsp;</span></span>যৌবন তার আসে নি এখনও <br><span class="br-ind"><br><span class="indent">&nbsp;</span></span>কোন নবীন যুবক যদি আসে <br><span class="br-ind"><br><span class="indent">&nbsp;</span></span>তার কাছে প্রেম নিবেদন মানসে, <br><span class="br-ind"><br><span class="indent">&nbsp;</span></span>বল, কি করব আমরাএ তার জন্য? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে যদি প্রাচীর হয়, <br><span class="br-ind"><br><span class="indent">&nbsp;</span></span>তার উপরে সাজিয়ে দেব রজত মিনার <br><span class="br-ind"><br><span class="indent">&nbsp;</span></span>যদি সে দ্বার হয় সে দ্বার সাজাব আমরা <br><span class="br-ind"><br><span class="indent">&nbsp;</span></span>সীডার কাঠের শিল্প শোভায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি এক প্রাচীর স্বরূপা কুচযুগ মোর যেন তার সুউচ্চ মিনার। <br><span class="br-ind"><br><span class="indent">&nbsp;</span></span>প্রেমিক আমার জানে এই কথা <br><span class="br-ind"><br><span class="indent">&nbsp;</span></span>তারই মাঝে মোর পরম তৃপ্তি আনন্দ অপার। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বেল-হামোনে শলোমনেরএক দ্রাক্ষাকুঞ্জ ছিল, <br><span class="br-ind"><br><span class="indent">&nbsp;</span></span>কৃষকেরা জমা নিয়েছিল সেই কুঞ্জখানি <br><span class="br-ind"><br><span class="indent">&nbsp;</span></span>প্রত্যেকে তাকে ফসলের জন্য দিত সহস্র রজত মুদ্রা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শলোমন পান সহস্র মুদ্রা, <br><span class="br-ind"><br><span class="indent">&nbsp;</span></span>অংশরূপে পায় কৃষকেরা দুই শত। <br><span class="br-ind"><br><span class="indent">&nbsp;</span></span>আমারও একটি দ্রাক্ষাকুঞ্জ আছে, <br><span class="br-ind"><br><span class="indent">&nbsp;</span></span>সে আমার, আমারই একান্ত! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ওগো প্রিয়তম, শোনাও আমায় শোনাও মধুর স্বর <br><span class="br-ind"><br><span class="indent">&nbsp;</span></span>তব সুললিত স্বর শোনার আশায় <br><span class="br-ind"><br><span class="indent">&nbsp;</span></span>সখীরা আমার রয়েছে প্রতীক্ষায়। প্রিয়তম মোর ক্ষিপ্রচরণে হরিণের মত এস, <br><span class="br-ind"><br><span class="indent">&nbsp;</span></span>মশলার বলে শিশু মৃগসম ত্বরিততরণে মোর উপবনে এস।<br></div>
</div>
<!-- PARSED ABOVE; EDITING MAY BREAK PARSER -->
</body></html>