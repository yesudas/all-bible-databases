<html><head>
<meta http-equiv="Content-Type" content="text/html;charset=utf-8" />
<title>Zech 1 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <b>1</b> <a href="Zech_2.html">2</a> <a href="Zech_3.html">3</a> ... <a href="Zech_14.html">14</a> </div><hr>
<h1>Zech 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->নবী সখরিয়ের পুস্তকে দুটি সুস্পষ্ট ভাগ আছেঃ (1) 1-8 অধ্যায়ের ভবিষ্যদ্বাণীগুলি খ্রীস্টপূর্ব 520 অব্দ থেকে 518 অব্দের মধ্যে বিভিন্ন সময়ে নবী সখরিয়ের মাধ্যমে ব্যক্ত হয়েছিল। মূলতঃ এগুলি ব্যক্ত হয়েছিল দর্শনের আকারে–বক্তব্য ছিল জেরুশালেমের পুনরুদ্ধার, মন্দির পুনর্নির্মাণ, ঈশ্বরের প্রজাদের সংশোধন এবং মশীহের যুগের আগমনীবার্তা। (2) 9-14 অধ্যায়ে আছে প্রত্যাশিত মশীহের সম্পর্কে এবং শেষ বিচার সম্পর্কে পরবর্তীকালের কতকগুলি বার্তার সঙ্কলন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• সাবধান বাণী ও আশার বার্তা <!--raw 1 bo --><a href='B:450 1:1-8:23'><!--endraw 1-->1:1-8:23<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইসরায়েলীদের প্রতিবেশীদের উপরে বিচারাজ্ঞা <!--raw 1 bo --><a href='B:450 9:1-8'><!--endraw 1-->9:1-8<!--raw 1 bo --></a><!--endraw 1--> <!--raw 1 bo --><br/><!--endraw 1-->• ভাবী সমৃদ্ধি ও শান্তি <!--raw 1 bo --><a href='B:450 9:9-14:21'><!--endraw 1-->9:9-14:21<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><h2>সখরিয়ের কাছে ঈশ্বরের আহ্বান</h2><span class="vn">1</span> <span class="br-p"><br><br></span>সখরিয় ইদ্দোর পৌত্র বেরিখিয়ের পুত্র ছিলেন। পারস্য সম্রাট দারাউসের রাজত্বের দ্বিতীয় বৎসরের অষ্টম মাসে সখরিয়ের কাছে পরমেশ্বরের এই বাণী এল:<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> পরমেশ্বর তোমাদের পূর্বপুরুষদের প্রতি অত্যন্ত ক্রুদ্ধ হয়েছিলেন।</div>
<div class="v" id="v3"><span class="vn">3</span> তাদের বল, সর্বাধিপতি প্রভু পরমেশ্বর বলছেন, তোমরা আমার কাছে ফিরে এস, তাহলে আমিও তোমাদের কাছে ফিরে যাব।</div>
<div class="v" id="v4"><span class="vn">4</span> তোমরা তোমাদের পূর্বপুরুষদের মত হয়ো না। পূর্বকালে আমার নবীরা তাদের কাছে আমার বাণী ঘোষণা করেছিল। তাদের কুকর্ম ও কুপথ ছেড়ে ফিরে আসার কথা বলেছিল, কিন্তু তারা সে কথা শোনেনি, আমার কথায় তারা কান দেয়নি।</div>
<div class="v" id="v5"><span class="vn">5</span> তোমাদের পূর্বপুরুষেরা আজ কোথায়? নবীরা কি চিরজীবী?</div>
<div class="v" id="v6"><span class="vn">6</span> আমি আমার দাস নবীদের মাধ্যমে যে নির্দেশ ও অনুশাসন ব্যক্ত করেছিলাম তা সবই তোমাদের পিতৃপুরুষদের কাছে পৌঁছেছিল। তারা তখন অনুতাপ করে বলেছিল যে আমি সর্বাধিপতি প্রভু পরমেশ্বর তাদের আচরণ ও ক্রিয়াকলাপ অনুযায়ী তাদের প্রতি যেমন ব্যবহার করা উচিত মনে করেছি তেমনিই করেছি।</div>
<div class="v" id="v7"><h2>বিভিন্ন দিব্যদর্শন ও তার ব্যাখ্যা প্রথম দর্শনঃ অশ্ব</h2><span class="vn">7</span> <span class="br-p"><br><br></span>সম্রাট দারাউসের রাজত্বের ঐ বৎসরের একাদশ মাসে (অর্থাৎ শবাট মাসের চব্বিশ তারিখে) সখরিয়ের কাছে পরমেশ্বরের বাণী এল।</div>
<div class="v" id="v8"><span class="vn">8</span> আমি রাত্রে এক দর্শনে দেখলাম, লাল রং এর ঘোড়ায় চড়ে এক স্বর্গদূত গিরিখাতের চিরহরিৎ বৃক্ষরাজির মাঝখানে দাঁড়িয়ে আছেন। তাঁর পিছনে ছিল লাল, ধূসর ও সাদা রং এর কয়েকটি ঘোড়া।<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> আমি তাঁকে জিজ্ঞাসা করলাম, এই ঘোড়াগুলির তাৎপর্য কি? তিনি বললেন, এদের তাৎপর্য আমি তোমাকে জানাচ্ছি।</div>
<div class="v" id="v10"><span class="vn">10</span> পরমেশ্বর এদের পৃথিবী পর্যটন করতে পাঠিয়েছেন।</div>
<div class="v" id="v11"><span class="vn">11</span> <span class="br-p"><br><br></span>তখন সেই ঘোড়াগুলি স্বর্গদূতকে বলল, আমরা পৃথিবী পর্যটন করেছি, সারা পৃথিবী থমথমে হয়ে আছে।</div>
<div class="v" id="v12"><span class="vn">12</span> <span class="br-p"><br><br></span>তিনি বললেন, হে সর্বাধিপতি প্রভু পরমেশ্বর, জেরুশালেম ও যিহুদীয়ার নগরসমূহের উপর এই সত্তর বৎসর তুমি ক্রুদ্ধ হয়ে আছ। এদের প্রতি করুণা প্রদর্শন করতে তুমি আর কত বিলম্ব করবে?</div>
<div class="v" id="v13"><span class="vn">13</span> <span class="br-p"><br><br></span>তখন পরমেশ্বর স্বর্গদূতকে অভয় দিলেন।</div>
<div class="v" id="v14"><span class="vn">14</span> স্বর্গদূত আমাকে বললেন, তুমি ঘোষণা কর যে সর্বাধিপতি প্রভু বলেছেন, জেরুশালেম আমার পবিত্র নগরী, তাকে আমি গভীরভাবে ভালবাসি।</div>
<div class="v" id="v15"><span class="vn">15</span> আর যে সব জাতি নিশ্চিন্তে কাল কাটাচ্ছে তাদের উপর আমি অত্যন্ত ক্রুদ্ধ, কারণ আমার ক্রোধ যখন অল্প ছিল তখন তারা আমার প্রজাদের আরও বেশী দুষ্কর্মে লিপ্ত করেছে। তাদের দুঃখ বাড়িয়েছে।</div>
<div class="v" id="v16"><span class="vn">16</span> তাই আমি পরম মমতায় জেরুশালেমে ফিরে এসেছি। জেরুশালেমকে জরীপ করা হবে, নতুন করে আমার মন্দির ও নগরী গড়ে উঠছে।</div>
<div class="v" id="v17"><span class="vn">17</span> <span class="br-p"><br><br></span>তুমি আরও ঘোষণা কর, সর্বাধিপতি প্রভু বলেন, আমার নগরগুলি আবার সমৃদ্ধ সচ্ছল হয়ে উঠবে, প্রভু সিয়োনকে আবার সান্ত্বনা দান করবেন, জেরুশালেমকে মনোনীত করবেন।</div>
<div class="v" id="v18"><h2>দ্বিতীয় দর্শনঃ চারিটি শৃঙ্গ ও চারজন কর্মকার</h2><span class="vn">18</span> <span class="br-p"><br><br></span>আর একটি দর্শনে আমি চারটি শৃঙ্গ দেখলাম।</div>
<div class="v" id="v19"><span class="vn">19</span> আমি তখন সেই স্বর্গদূতকে জিজ্ঞাসা করলাম, এগুলির অর্থ কি? <span class="br-p"><br><br></span>তিনি আমাকে বললেন, এইগুলি সেই সমস্ত জাতির প্রতীক যারা যিহুদীয়া, ইসরায়েল ও জেরুশালেমকে ছিন্নভিন্ন করেছে।</div>
<div class="v" id="v20"><span class="vn">20</span> <span class="br-p"><br><br></span>এরপরে প্রভু আমাকে চারজন কর্মকারকে দেখালেন।</div>
<div class="v" id="v21"><span class="vn">21</span> আমি জিজ্ঞাসা করলাম, এরা কি করতে এসেছে? <span class="br-p"><br><br></span>তিনি বললেন, ঐ শৃঙ্গগুলি যিহুদীয়াকে এমনভাবে ছিন্নভিন্ন করেছিল যে কেউ আর মাথা তুলে দাঁড়াতে পারেনি। যে সব জাতি যিহুদীয়া দেশের এই দুর্দশা করেছিল তাদের মধ্যে সন্ত্রাস সৃষ্টি ও বিনাশ করার জন্যই ওরা এসেছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:150 4:24-5:1'><!--endraw 1-->ইষ্রা 4:24-5:1<!--raw 1 bo --></a><!--endraw 1-->; <!--raw 1 bo --><a href='B:150 6:14'><!--endraw 1-->6:14<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:730 6:2-8'><!--endraw 1-->প্রকা 6:2-8<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>