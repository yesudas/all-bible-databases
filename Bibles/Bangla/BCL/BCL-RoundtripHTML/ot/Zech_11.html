<html><head>
<meta http-equiv="Content-Type" content="text/html;charset=utf-8" />
<title>Zech 11 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 11);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <a href="Zech_1.html">1</a> ... <a href="Zech_9.html">9</a> <a href="Zech_10.html">10</a> <b>11</b> <a href="Zech_12.html">12</a> <a href="Zech_13.html">13</a> <a href="Zech_14.html">14</a> </div><hr>
<h1>Zech 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উৎপীড়কের পতন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে লেবানন, উন্মুক্ত করে দাও তোমার তোরণ, <br><span class="br-ind"><br><span class="indent">&nbsp;</span></span>অগ্নি গ্রাস করবে তোমার সীডার বৃক্ষ<sup class="fnm"><a name="fnm1" href="#fn1">1</a></sup> শ্রেণী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ওগো দেওদার তরু, রোদন কর, <br><span class="br-ind"><br><span class="indent">&nbsp;</span></span>কারণ সীডার ভূপাতিত, <br><span class="br-ind"><br><span class="indent">&nbsp;</span></span>বনস্পতিকুল বিধ্বস্ত। <br><span class="br-ind"><br><span class="indent">&nbsp;</span></span>ওগো, বাশানের ওক বৃক্ষরাজি, বিলাপ কর, <br><span class="br-ind"><br><span class="indent">&nbsp;</span></span>নিবিড় অরণ্য হয়েছে উৎপাটিত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঐ শোন, মেষপালকদের আর্তনাদ, <br><span class="br-ind"><br><span class="indent">&nbsp;</span></span>তাদের গর্বের সম্পদ লুণ্ঠিত। <br><span class="br-ind"><br><span class="indent">&nbsp;</span></span>ঐ শোন সিংহের গর্জন, <br><span class="br-ind"><br><span class="indent">&nbsp;</span></span>জর্ডন তীরের উপবনগুলি হয়েছে ধ্বংস। <br></div>
<div class="v" id="v4"><h2>দুই প্রকার মেষপালক</h2><span class="vn">4</span> <span class="br-p"><br><br></span>আমার আরাধ্য ঈশ্বর প্রভু পরমেশ্বর বলেছেন এই কথা: হননের জন্য নির্দিষ্ট এই মেষপালের পালক হও তুমি,</div>
<div class="v" id="v5"><span class="vn">5</span> এদের ক্রেতারা এদের বধ করলে তাদের কোন দোষ হয় না, যারা এদের বিক্রি করে তারা বলে: ‘ধন্য প্রভু, আমার ধনাগম হয়েছে–’ এদের পালকদের কোন দয়ামায়া নেই এদের প্রতি।</div>
<div class="v" id="v6"><span class="vn">6</span> <span class="br-p"><br><br></span>প্রভু বলেন, আমি কোন দিন তাদের কাউকে দয়া করব না। প্রত্যেককে আমি তাদের প্রতিবেশী রাজার হাতে সমর্পণ করব। তারা এ দেশকে বিধ্বস্ত করবে, তাদের হাত থেকে আমি কাউকে উদ্ধার করব না।</div>
<div class="v" id="v7"><span class="vn">7</span> <span class="br-p"><br><br></span>আমি তখন হননের জন্য নির্দিষ্ট সেই হতভাগ্য মেষপালকে চরাতে লাগলাম। আমি দুটি পাঁচনী নিলাম। একটির নাম দিলাম, ‘অনুগ্রহ’ অন্যটির নাম ‘একতা’।</div>
<div class="v" id="v8"><span class="vn">8</span> এক মাসের মধ্যে আমি তাদের তিনজন পালককে উচ্ছিন্ন করলাম, কারণ তাদের আমি আর সহ্য করতে পারছিলাম না, আর তারাও আমার প্রতি বিরূপ হয়ে উঠেছিল।</div>
<div class="v" id="v9"><span class="vn">9</span> আমি মেষমালিকদের বললাম, আমি আর মেষপালকের কাজ করব না। তোমাদের মেষ মরে মরুক, যেগুলো ধ্বংস হবার ধ্বংস হোক, বাকীরা নিজেদের মধ্যে লড়াই করে মরুক।</div>
<div class="v" id="v10"><span class="vn">10</span> এই বলে ‘অনুগ্রহ’ পাঁচনীটা ভেঙ্গে ফেললাম এবং সর্বজাতির সঙ্গে আমার সম্বন্ধের যে শর্ত স্থির করেছিলাম, সেটা বাতিল করে দিলাম।</div>
<div class="v" id="v11"><span class="vn">11</span> সেইদিনই তা বাতিল হয়ে গেল এবং মেষমালিকেরা এসব দেখে বুঝল যে, আমার এই কাজের মধ্যে দিয়ে পরমেশ্বর প্রভুর নির্দেশ প্রকাশ পাচ্ছে।</div>
<div class="v" id="v12"><span class="vn">12</span> আমি তাদের বললাম, যদি তোমরা উচিত মনে কর, তবে আমার বেতন দাও, নয়তো থাক। তারা তখন আমার বেতন হিসাব করে ত্রিশটি<sup class="fnm"><a name="fnm2" href="#fn2">2</a></sup> রৌপ্য মুদ্রা আমাকে দিল। ওদের বিচারে এই ছিল আমার সর্বোচ্চ পারিশ্রমিক।<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> <span class="br-p"><br><br></span>প্রভু পরমেশ্বর তখন আমাকে বললেন, ওগুলো মন্দিরের<sup class="fnm"><a name="fnm4" href="#fn4">4</a></sup> কোষাগারে জমা দাও–। আমি সেই ত্রিশটি মুদ্রা মন্দিরের কোষাগারে জমা দিলাম।<sup class="fnm"><a name="fnm5" href="#fn5">5</a></sup></div>
<div class="v" id="v14"><span class="vn">14</span> তারপর আমি দ্বিতীয় পাঁচনীটি, যার নাম ‘একতা’ সেটিও ভেঙ্গে ফেললাম। এইভাবে যিহুদীয়া তথা ইসরায়েলের জাতীয় ঐক্য বিনষ্ট হল।</div>
<div class="v" id="v15"><span class="vn">15</span> <span class="br-p"><br><br></span>এর পরে প্রভু পরমেশ্বর আমাকে বললেন, তুমি আবার এক অপাদর্থ মেষপালকের সাজসরঞ্জাম নাও,</div>
<div class="v" id="v16"><span class="vn">16</span> কারণ দেখ, আমি এ দেশে এমন এক মেষপালকের উত্থান ঘটাব যে ধ্বংসমুখী মেষপালের তত্ত্বাবধান করবে না, পথহারা মেষদের সন্ধান করবে না, আহতদের শুশ্রুষা করবে না বা সুস্থদের লালনপালন করবে না, কিন্তু হৃষ্টপুষ্ট মেষগুলির মাংস খাবে, এমনকি তাদের খুরগুলিও বিচ্ছিন্ন করবে।</div>
<div class="v" id="v17"><span class="vn">17</span> ধিক্‌ সেই অপদার্থ মেষপালককে, যে তার মেষপাল পরিত্যাগ করে, যুদ্ধ বিগ্রহে তার শক্তি খর্ব হবে, তার বাহু অসাড় হয়ে যাবে, অন্ধ হয়ে যাবে তার ডান চোখ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সীডার বৃক্ষ: শক্তিশালী জাতি অথবা নৃপতির প্রতীক।</div>
<div class="fn"><sup class="fnt"><a name="fn2" href="#fnm2">2</a></sup> ত্রিশটি রৌপ্যমুদ্রা: হিব্রু: ক্রীতদাসের সর্বোচ্চ মূল্য–যাত্রাপুস্তক 21:32।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 26:15'><!--endraw 1-->মথি 26:15<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> মন্দিরের কোষাগার: হিব্রু: কুম্ভকারকে দাও।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:470 27:9-10'><!--endraw 1-->মথি 27:9-10<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>