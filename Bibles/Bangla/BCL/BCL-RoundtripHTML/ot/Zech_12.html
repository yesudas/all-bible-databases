<html><head>
<meta http-equiv="Content-Type" content="text/html;charset=utf-8" />
<title>Zech 12 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 12);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <a href="Zech_1.html">1</a> ... <a href="Zech_10.html">10</a> <a href="Zech_11.html">11</a> <b>12</b> <a href="Zech_13.html">13</a> <a href="Zech_14.html">14</a> </div><hr>
<h1>Zech 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের পুনরুদ্ধার</h2><span class="vn">1</span> <span class="br-p"><br><br></span>ইসরায়েল সম্পর্কে প্রভু পরমেশ্বরের ভবিষ্যদ্বাণী। প্রভু পরমেশ্বর যিনি আকাশমণ্ডল ও পৃথিবী সৃষ্টি করেছেন এবং মানুষের অন্তরে আত্মা সৃষ্টি করেছেন, তিনিই বলেনঃ</div>
<div class="v" id="v2"><span class="vn">2</span> আমি প্রতিবেশী জাতিবৃন্দ বিহ্বল হয়ে পড়বে। যখন তারা জেরুশালেম ও যিহুদীয়া অবরোধ করবে তখনই তাদের এই অবস্থা হবে।</div>
<div class="v" id="v3"><span class="vn">3</span> সেইদিন আমি জেরুশালেমকে তাদের কাছে জগদ্দল পাথরের মত করব। যারা তা সরাবার চেষ্টা করবে তারা সকলেই হবে গুরুতরভাবে আহত। পৃথিবীর সর্বজাতি একজোট হয়ে জেরুশালেমের বিরুদ্ধে অভিযান করবে।</div>
<div class="v" id="v4"><span class="vn">4</span> সেই দিন আমি অশ্বগুলিকে আতঙ্কিত করব এবং অশ্বারোহীদের উদ্ভ্রান্ত করে দেব। আমি যিহুদীয়ার প্রতি সতর্ক দৃষ্টি রাখব কিন্তু শত্রুপক্ষের অশ্বগুলিকে অন্ধ করে দেব।</div>
<div class="v" id="v5"><span class="vn">5</span> যিহুদীয়ার গোষ্ঠীপতিরা তখন পরস্পরকে এই কথা বলবে: জেরুশালেমনিবাসীরাই আমাদের শক্তি, কারণ সর্বাধিপতি প্রভু পরমেশ্বরই তাদের এই শক্তির উৎস।</div>
<div class="v" id="v6"><span class="vn">6</span> <span class="br-p"><br><br></span>সেদিন আমি যিহুদা গোষ্ঠীপতিদের কাষ্ঠরাশির মাঝে জ্বলন্ত অঙ্গারপাত্রের মত এবং শস্যের বোঝার মাঝখানে জ্বলন্ত মশালের মত করব। তারা তাদের ডাইনে বাঁয়ে সর্বজাতিকে গ্রাস করবে এবং জেরুশালেমের অধিবাসীরা স্বস্থানেই প্রতিষ্ঠিত থাকবে।</div>
<div class="v" id="v7"><span class="vn">7</span> <span class="br-p"><br><br></span>প্রভু সর্বপ্রথমে যিহুদার ছাউনিগুলিকে জয়যুক্ত করবেন যেন দাউদ বংশের ও জেরুশালেমনিবাসীদের গৌরব যিহুদা কুলের গৌরবকে ছাপিয়ে উঠতে না পারে।</div>
<div class="v" id="v8"><span class="vn">8</span> সেদিন প্রভু পরমেশ্বর জেরুশালেমনিবাসীদের সর্বতোভাবে রক্ষা করবেন এবং তাদের মধ্যে যে সবচেয়ে দুর্বল সেও হবে দাউদের মত, আর দাউদের বংশধরেরা তাদের পরিচালনা করবে পরমেশ্বরের দূতের মত, স্বয়ং পরমেশ্বরের মত।</div>
<div class="v" id="v9"><span class="vn">9</span> সেদিন যে সমস্ত জাতি জেরুশালেম আক্রমণ করতে আসবে তিনি তাদের ধ্বংস করবেন।</div>
<div class="v" id="v10"><h2>শোক দিবস</h2><span class="vn">10</span> <span class="br-p"><br><br></span>সেদিন আমি দাউদ বংশ ও জেরুশালেমবাসীকে মিনতি জানাতে অনুপ্রাণিত করব, তাদের হৃদয়ে সঞ্চার করব করুণা। তখন তারা যাঁকে বিদ্ধ করেছে তাঁর কথা স্মরণ করে তাঁর জন্য শোকাকুল হবে। একমাত্র সন্তান কিম্বা প্রথম পুত্রের জন্য লোকে যেমন বিলাপ করে সেইভাবে তাঁর জন্য তারা বিলাপ করবে।<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> সেদিন জেরুশালেমের হাহাকার মেগিদ্দো উপত্যকায় হাদাদ-রিম্মোনের বিলাপের<sup class="fnm"><a name="fnm2" href="#fn2">2</a></sup> মতই তীব্র হবে।</div>
<div class="v" id="v12"><span class="vn">12</span> সারা দেশ শোক করবে, প্রত্যেক পরিবার, দাউদ বংশের পরিবারসমূহ, তাদের নারীকুল, নাথানের বংশধরেরা, তাদের পত্নীরা,</div>
<div class="v" id="v13"><span class="vn">13</span> লেবীকুল ও তাদের রমণীরা, শিমিয়ির গোষ্ঠী, ও তাদের বণিতারা এবং বাকী সমস্ত গোষ্ঠী ও তাদের ঘরের মেয়েরা সকলেই পৃথক পৃথক ভাবে বিলাপ করবে।<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:500 19:37'><!--endraw 1-->যোহন 19:37<!--raw 1 bo --></a><!--endraw 1-->; <!--raw 1 bo --><a href='B:730 1:7'><!--endraw 1-->প্রকা 1:7<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হাদাদ-রিম্মোনঃ কনান ও সিরিয়া দেশের উর্বরতার দেবতা।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><a href='B:470 24:30'><!--endraw 1-->মথি 24:30<!--raw 1 bo --></a><!--endraw 1-->; <!--raw 1 bo --><a href='B:730 1:7'><!--endraw 1-->প্রকা 1:7<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>