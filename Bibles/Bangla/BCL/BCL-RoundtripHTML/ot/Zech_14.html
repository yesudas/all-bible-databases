<html><head>
<meta http-equiv="Content-Type" content="text/html;charset=utf-8" />
<title>Zech 14 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 14);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <a href="Zech_1.html">1</a> ... <a href="Zech_12.html">12</a> <a href="Zech_13.html">13</a> <b>14</b> </div><hr>
<h1>Zech 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নতুন যুগ: উদ্ধারপ্রাপ্ত নগর</h2><span class="vn">1</span> <span class="br-p"><br><br></span>দেখ, প্রভু পরমেশ্বরের সেইদিন এগিয়ে আসছে যেদিন তোমাদের কাছ থেকে লুণ্ঠিত সম্পদ তোমাদেরই মাঝে বণ্টিত হবে।</div>
<div class="v" id="v2"><span class="vn">2</span> আমি সর্বজাতিকে জেরুশালেমের বিরুদ্ধে যুদ্ধের জন্য একত্র করব। এই নগর অধিকৃত হবে, নগরের ঘরবাড়ি সবই লুণ্ঠিত হবে, নারীর সম্মান ধূলায় লুটাবে। নগরের অধিবাসীদের অর্ধেক নির্বাসিত হবে কিন্তু বাকী লোক নগরে থেকে যাবে।</div>
<div class="v" id="v3"><span class="vn">3</span> প্রভু পরমেশ্বর স্বয়ং তখন ঐ সব জাতির বিরুদ্ধে অভিযান করবেন এবং অতীতের মতই তাদের বিরুদ্ধে সংগ্রাম করবেন।</div>
<div class="v" id="v4"><span class="vn">4</span> সেদিন তিনি জেরুশালেমের পূর্বে অলিভ পাহাড়ে গিয়ে দাঁড়াবেন। তখন অলিভ পূর্ব-পশ্চিম দুভাগে ভাগ হয়ে যাবে, মাঝখানে থাকবে বিস্তীর্ণ এক উপত্যকা। পাহাড়ের অর্ধেক উত্তর দিকে এবং বাকী অর্ধেক দক্ষিণ দিকে সরে যাবে।</div>
<div class="v" id="v5"><span class="vn">5</span> তখন তোমরা সেই উপত্যকা দিয়ে পালিয়ে যাবে। যিহুদীয়ার রাজা উৎসিয়ের আমলে ভূমিকম্পের সময় যেভাবে তোমাদের পূর্বপুরুষেরা পালিয়েছিল, সেইভাবেই তোমরা পালিয়ে যাবে। তখন আমার প্রভু পরমেশ্বর তাঁর পবিত্র বাহিনী সঙ্গে নিয়ে আবির্ভূত হবেন।</div>
<div class="v" id="v6"><span class="vn">6</span> <span class="br-p"><br><br></span>সেদিন শৈত্য বা তুষারপাত হবে না। সেই দিনটি হবে বিশিষ্ট একদিন,</div>
<div class="v" id="v7"><span class="vn">7</span> সেদিন দিন ও রাত্রির পার্থক্য থাকবে না, সন্ধ্যাকালেও থাকবে আলোক। সেই দিনটি হবে বিশিষ্ট একটি দিন (প্রভুই তার মর্ম জানেন)।</div>
<div class="v" id="v8"><span class="vn">8</span> <span class="br-p"><br><br></span>সেদিন জেরুশালেম থেকে প্রবাহিত হবে এক জলস্রোত, তার অর্ধাংশ পূর্ব সাগরের দিকে এবং অপর অংশ পশ্চিম সাগরের দিকে বয়ে যাবে। শীত ও গ্রীষ্ম উভয় ঋতুতেই সেই স্রোত বইতে থাকবে।<sup class="fnm"><a name="fnm1" href="#fn1">1</a></sup></div>
<div class="v" id="v9"><span class="vn">9</span> সমগ্র পৃথিবীতে প্রভুর রাজত্ব প্রতিষ্ঠিত হবে সেদিন। প্রভু পরমেশ্বরই হবেন একচ্ছত্র অধিপতি। তাঁর নামই হবে একমাত্র নাম।</div>
<div class="v" id="v10"><span class="vn">10</span> <span class="br-p"><br><br></span>গেবা থেকে জেরুশালেমের দক্ষিণে অবস্থিত রিম্মোন পর্যন্ত সমগ্র এলাকা রূপান্তরিত হয়ে অরাবা উপত্যকার মত সমতল ভূমিতে পরিণত হবে, কিন্তু জেরুশালেম সগৌরবে মাথা উঁচু করে দাঁড়িয়ে থাকবে। বিন্যামীন তোরণ থেকে সাবেক তোরণ যেখানে ছিল সেই স্থান পর্যন্ত ও কোণের তোরণ থেকে হানানেল-এর মিনার পর্যন্ত এবং রাজার দ্রাক্ষাকুণ্ড পর্যন্ত লোকবসতি থাকবে।</div>
<div class="v" id="v11"><span class="vn">11</span> লোকে জেরুশালেমে নির্ভয়ে বাস করবে, আর কখনও তা ধ্বংস হবে না।</div>
<div class="v" id="v12"><span class="vn">12</span> <span class="br-p"><br><br></span>যে সব জাতি জেরুশালেমের বিরুদ্ধে যুদ্ধ করতে আসবে, প্রভু পরমেশ্বর তাদের সকলকে মহামারী দিয়ে আঘাত করবেন। জীবন্ত অবস্থাতেই তাদের দেহে পচন ধরবে, তাদের কোটরগত চোখ গলে যাবে, মুখের ভেতরে জিভ খসে যাবে।</div>
<div class="v" id="v13"><span class="vn">13</span> <span class="br-p"><br><br></span>সেদিন প্রভুর সৃষ্ট মহা আতঙ্ক তাদের উপরে নেমে আসবে, ফলে একে অপরকে ধরে মারবে।</div>
<div class="v" id="v14"><span class="vn">14</span> এমনকি যিহুদীয়াও জেরুশালেমের বিরুদ্ধে যুদ্ধ করবে এবং প্রতিবেশী সমস্ত জাতির ধনসম্পদ–সোনা, রূপো, পোষাক পরিচ্ছদ প্রচুর পরিমাণে সংগৃহীত হবে।</div>
<div class="v" id="v15"><span class="vn">15</span> <span class="br-p"><br><br></span>তাদের শিবিরেও ঘোড়া, খচ্চর, উট, গাধা ইত্যাদি যেসব পশু থাকবে তারাও ঐ একইভাবে ধ্বংস হবে।</div>
<div class="v" id="v16"><h2>সর্বাধিপতি প্রভু পরমেশ্বর</h2><span class="vn">16</span> <span class="br-p"><br><br></span>তখন জেরুশালেমের বিরুদ্ধে আগত বিভিন্ন জাতির মধ্যে যারা অবশিষ্ট থাকবে তারা প্রতি বছর তাদের রাজা সর্বাধিপতি প্রভু পরমেশ্বরের উপাসনা ও কুটিরোৎসব পালন করতে সেখানে যাবে।</div>
<div class="v" id="v17"><span class="vn">17</span> পৃথিবীর কোন মানব গোষ্ঠী যদি তাদের রাজা সর্বাধিপতি প্রভু পরমেশ্বরের কাছে প্রণিপাত করতে জেরুশালেমে না যায়, তাহলে তাদের দেশে বৃষ্টিপাত হবে না।</div>
<div class="v" id="v18"><span class="vn">18</span> মিশরের কোন গোষ্ঠী যদি সেখানে উপস্থিত না হয়, তাহলে কুটিরোৎসব পালন করতে না আসা জাতির মতই তিনি তাদের সেই একই দণ্ড দেবেন।</div>
<div class="v" id="v19"><span class="vn">19</span> মিশরী ও অন্যান্য যে সব জাতি কুটিরোৎসব পালন করতে জেরুশালেমে যাবে না, এই হবে তাদের দণ্ড।</div>
<div class="v" id="v20"><h2>পবিত্রতার যুগ</h2><span class="vn">20</span> <span class="br-p"><br><br></span>সেই দিন অশ্বগুলির গলায় ঘণ্টায় লেখা থাকবে ‘ঈশ্বরের জন্য’ এবং প্রভু পরমেশ্বরের মন্দিরের পাত্রগুলি হোমবেদীর পাত্রের মতই পবিত্র হবে।</div>
<div class="v" id="v21"><span class="vn">21</span> জেরুশালেম ও যিহুদীয়ার সমস্ত পাত্র সর্বাধিপতি প্রভু পরমেশ্বরের উদ্দেশে পবিত্রীকৃত হবে, আর যারা বলিদান করবে, তারা এসে সেগুলির মধ্যে থেকে পাত্র বেছে নিয়ে তাতে বলির মাংস রান্না করবে। সেইদিন সর্বাধিপতি প্রভু পরমেশ্বরের মন্দিরে কোন ব্যবসাদার থাকবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:330 47:1'><!--endraw 1-->যিহি 47:1<!--raw 1 bo --></a><!--endraw 1-->; <!--raw 1 bo --><a href='B:500 7:38'><!--endraw 1-->যোহন 7:38<!--raw 1 bo --></a><!--endraw 1-->; <!--raw 1 bo --><a href='B:730 22:1'><!--endraw 1-->প্রকা 22:1<!--raw 1 bo --></a><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>