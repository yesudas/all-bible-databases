<html><head>
<meta http-equiv="Content-Type" content="text/html;charset=utf-8" />
<title>Zech 5 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 5);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <a href="Zech_1.html">1</a> ... <a href="Zech_3.html">3</a> <a href="Zech_4.html">4</a> <b>5</b> <a href="Zech_6.html">6</a> <a href="Zech_7.html">7</a> ... <a href="Zech_14.html">14</a> </div><hr>
<h1>Zech 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ষষ্ঠ দর্শনঃ উড়ন্ত পুঁথি</h2><span class="vn">1</span> <span class="br-p"><br><br></span>আমি আবার দেখলাম, একটা গোটানো পুঁথি উড়ছে।</div>
<div class="v" id="v2"><span class="vn">2</span> তিনি আমাকে জিজ্ঞাসা করলেন, তুমি কি দেখতে পাচ্ছ? আমি বললাম, আমি দেখছি একটা গোটানো পুঁথি উড়ছে। সেটা কুড়ি হাত লম্বা ও দশ হাত চওড়া।</div>
<div class="v" id="v3"><span class="vn">3</span> <span class="br-p"><br><br></span>তিনি তখন আমাকে বললেন, এ হচ্ছে সেই অভিশাপ লিপি, যা সারা দেশের উপরে নেমে আসছে। এর এক পিঠের লেখন অনুযায়ী চোরের দল উচ্ছিন্ন হবে এবং অন্য পিঠের লেখন অনুযায়ী মিথ্যা শপথকারীরা নির্মূল হবে।</div>
<div class="v" id="v4"><span class="vn">4</span> সর্বাধিপতি প্রভু পরমেশ্বর বলেন, আমি এই অভিশাপ পাঠাচ্ছি, সে এই সব চোরের ঘরে এবং আমার নামে যারা মিথ্যা শপথ করে তাদের ঘরে ঢুকবে এবং কাঠ ও পাথর সমেত গোটা বাড়িই ধ্বংস করবে।</div>
<div class="v" id="v5"><h2>সপ্তম দর্শনঃ ঝুড়ির মধ্যে রমণী</h2><span class="vn">5</span> <span class="br-p"><br><br></span> স্বর্গদূত এগিয়ে এসে আবার আমাকে বললেন, চেয়ে দেখ কি বেরিয়ে আসছে।</div>
<div class="v" id="v6"><span class="vn">6</span> <span class="br-p"><br><br></span>আমি জিজ্ঞাসা করলাম, এটা কি জিনিস? তিনি বললেন, এটা একটা ঝুড়ি। এ হচ্ছে সারা দেশের লোকদের অধর্ম।</div>
<div class="v" id="v7"><span class="vn">7</span> <span class="br-p"><br><br></span>ঝুড়িটার সীসের ঢাকনা খোলা হল। দেখলাম, ঝুড়ির মধ্যে একটি রমণী বসে আছে।</div>
<div class="v" id="v8"><span class="vn">8</span> <span class="br-p"><br><br></span>স্বর্গদূত বললেন, এ হচ্ছে দুষ্টতা। তিনি ঐ রমণীকে ঝুড়ির মধ্যে ঠেলে দিয়ে ঢাকনা বন্ধ করে দিলেন।</div>
<div class="v" id="v9"><span class="vn">9</span> আর তখনই আমি দেখলাম, দুটি রমণী উড়ে এল। সারস পাখির ডানার মত তাদের দুটি করে ডানা। তারা ঝুড়িটাকে নিয়ে উড়ে চলে গেল।</div>
<div class="v" id="v10"><span class="vn">10</span> <span class="br-p"><br><br></span>আমি তখন জিজ্ঞাসা করলাম, ঝুড়িটাকে ওরা কোথায় নিয়ে যাচ্ছে?</div>
<div class="v" id="v11"><span class="vn">11</span> <span class="br-p"><br><br></span>তিনি আমাকে বললেন, ব্যাবিলনে<sup class="fnm"><a name="fnm1" href="#fn1">1</a></sup>। সেখানে এর জন্য একটা মন্দির হবে। সেই মন্দিরে ওরা একে প্রতিষ্ঠা করবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: শিনিয়র।</div>
</div>
<!-- PARSED ABOVE; EDITING MAY BREAK PARSER -->
</body></html>