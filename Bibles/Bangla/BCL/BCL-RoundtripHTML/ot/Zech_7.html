<html><head>
<meta http-equiv="Content-Type" content="text/html;charset=utf-8" />
<title>Zech 7 &ndash; নবী সখরিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 7);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সখরিয়ের পুস্তক</b> &ndash; <a href="Zech_1.html">1</a> ... <a href="Zech_5.html">5</a> <a href="Zech_6.html">6</a> <b>7</b> <a href="Zech_8.html">8</a> <a href="Zech_9.html">9</a> ... <a href="Zech_14.html">14</a> </div><hr>
<h1>Zech 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রকৃত ধার্মিকতা: মমতা ও ন্যায়বিচার</h2><span class="vn">1</span> <span class="br-p"><br><br></span>সম্রাট দারাউসের রাজত্বের চতুর্থ<sup class="fnm"><a name="fnm1" href="#fn1">1</a></sup> বৎসরের নবম মাস কিষলেব-এর<sup class="fnm"><a name="fnm2" href="#fn2">2</a></sup> চার তারিখে সখরিয় প্রভু পরমেশ্বরের বাণী পেলেন।</div>
<div class="v" id="v2"><span class="vn">2</span> <span class="br-p"><br><br></span>সেই সময়ে বেথেলের লোকেরা শারেৎসার ও রেগেম-মেলেককে লোকজনসহ প্রভু পরমেশ্বরের অনুগ্রহ লাভের জন্য মন্দিরে বিনতি করতে পাঠালেন।</div>
<div class="v" id="v3"><span class="vn">3</span> সর্বাধিপতি প্রভু পরমেশ্বরের মন্দিরের পুরোহিত এবং নবীদের কাছে তাঁদের জিজ্ঞাসা করতে বলা হয়েছিল যে আমরা এত বৎসর ধরে যেমন করেছি এবারও কি তেমনি পঞ্চম মাসে<sup class="fnm"><a name="fnm3" href="#fn3">3</a></sup> শোকপালন ও উপবাস করব?</div>
<div class="v" id="v4"><span class="vn">4</span> <span class="br-p"><br><br></span>তখন সর্বাধিপতি প্রভু পরমেশ্বরের এই নির্দেশ আমি পেলাম:</div>
<div class="v" id="v5"><span class="vn">5</span> তুমি দেশবাসীকে ও পুরোহিতদের এই কথা বল, তোমরা এই সত্তর বছর ধরে পঞ্চম ও সপ্তম মাসে যে উপবাস ও শোকপালন করেছ, তা কি আমার উদ্দেশে করেছ?</div>
<div class="v" id="v6"><span class="vn">6</span> তোমরা যখন ভোজের আয়োজন কর তখন তা কি নিজেদের পরিতৃপ্তির জন্য কর না?</div>
<div class="v" id="v7"><span class="vn">7</span> <span class="br-p"><br><br></span>জেরুশালেম যখন জনবহুল ও সমৃদ্ধ ছিল, যখন তার চারিদিকে গড়ে উঠেছিল অনেক জনপদ, যখন দক্ষিণাঞ্চল ও পাহাড়তলীতেও ছিল জনবসিত, তখনও সর্বাধিপতি প্রভু পরমেশ্বর, তৎকালীন নবীদের মাধ্যমে এই কথাই ঘোষণা করেছিলেন।</div>
<div class="v" id="v9"><h2>ইসরায়েলের কাঠিন্য ও ঈশ্বরের কোপ</h2><span class="vn">9</span> <span class="br-p"><br><br></span>তোমরা ন্যায়বিচার কর, অন্যের সঙ্গে সদয় ব্যবহার কর,</div>
<div class="v" id="v10"><span class="vn">10</span> বিধবা, পিতৃহীন, প্রবাসী কিম্বা দীনদুঃখীদের উপর তোমরা অত্যাচার করো না। তোমরা কেউ কারও অনিষ্ট চিন্তা মনে পোষণ করো না।</div>
<div class="v" id="v11"><span class="vn">11</span> <span class="br-p"><br><br></span>কিন্তু তারা এসব কথা শুনল না। এসব কথা শুনবে না বলে জিদ ধরে কান বন্ধ করে ঘাড় বেঁকিয়ে থাকল।</div>
<div class="v" id="v12"><span class="vn">12</span> সর্বাধিপতি প্রভু পরমেশ্বর তখনকার নবীদের মাধ্যমে যে বিধিনির্দেশ দিয়েছিলেন, তা কিছুতেই মানতে চাইল না, তাই সর্বাধিপতি প্রভুর প্রচণ্ড ক্রোধ নেমে এল তাদের উপর।</div>
<div class="v" id="v13"><span class="vn">13</span> তিনি বলেছেন, আমার ডাকে ওরা যেমন সাড়া দেয়নি তেমনি আমিও ওদের ডাকে সাড়া দিইনি।</div>
<div class="v" id="v14"><span class="vn">14</span> ঘূর্ণিঝড়ে আমি তাদের অচেনা সব জাতির মাঝে ছড়িয়ে দিলাম। তাদের দেশ হল জনশূন্য। এইভাবেই সেই মনোরম দেশ হয়েছিল পরিত্যক্ত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> খ্রীস্টপূর্ব 518 সাল।</div>
<div class="fn"><sup class="fnt"><a name="fn2" href="#fnm2">2</a></sup> কিষলেব: নভেম্বর-ডিসেম্বর</div>
<div class="fn"><sup class="fnt"><a name="fn3" href="#fnm3">3</a></sup> খ্রী. পূ. 586 সালরের পঞ্চম মাসে মন্দির ধ্বংস করা হয়েছিল (<!--raw 1 bo --><a href='B:120 25:8-9'><!--endraw 1-->২ রাজা 25:8-9<!--raw 1 bo --></a><!--endraw 1-->) সেই থেকে উপবাস পালনের রীতি।</div>
</div>
<!-- PARSED ABOVE; EDITING MAY BREAK PARSER -->
</body></html>