<html><head>
<meta http-equiv="Content-Type" content="text/html;charset=utf-8" />
<title>Zeph 1 &ndash; নবী সফনিয়ের পুস্তক &ndash; পবিএ বাইবেল CL Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zeph', 1);">
<div id="navbar"><a href="../index.html">পবিএ বাইবেল CL Bible</a> &ndash; <b>নবী সফনিয়ের পুস্তক</b> &ndash; <b>1</b> <a href="Zeph_2.html">2</a> <a href="Zeph_3.html">3</a> </div><hr>
<h1>Zeph 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->খ্রীস্টপূর্ব সপ্তম শতাব্দীর শেষের দিকে নবী সফনিয় তাঁর প্রচার কার্য সম্পন্ন করেছিলেন, সম্ভবতঃ খ্রীস্টপূর্ব 621 অব্দে রাজা যোশিয়ের ধর্মসংস্কারের আগের দশকে। পুস্তকটি অত্যন্ত সুপরিচিত ভবিষ্যদ্বাণীমূলক বিষয়বস্তু নিয়ে রচিত। ভিন্ন দেবতাদের উপাসনা করার অপরাধে যিহুদীয়াকে যখন দণ্ডদান করা হবে তখন আসবে সেই শেষ বিচারের দিন, সমূহ সর্বনাশের দিন। এখানে তারই হুমকি দেওয়া হয়েছে। প্রভু পরমেশ্বর অন্যান্য জাতিকেও দণ্ড দেবেন। তবে জেরুশালেম ধ্বংস হলেও উপযুক্ত সময়ে সেই নগরীকে আবার উদ্ধার করা হবে। সেখানে বাস করবে নতনম্র ন্যায়পরায়ণ মানুষ। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়বস্তুর রূপরেখা<!--raw 1 bo --></b><!--endraw 1--> <!--raw 1 bo --><p/><!--endraw 1-->• প্রভু পরমেশ্বরের বিচারের দিন <!--raw 1 bo --><a href='B:430 1:1-2:3'><!--endraw 1-->1:1-2:3<!--raw 1 bo --></a><!--endraw 1--> <!--raw 1 bo --><br/><!--endraw 1-->• ইসরায়েলের প্রতিবেশীদের ধ্বংস <!--raw 1 bo --><a href='B:430 2:4-15'><!--endraw 1-->2:4-15<!--raw 1 bo --></a><!--endraw 1--> <!--raw 1 bo --><br/><!--endraw 1-->• জেরুশালেমের ধ্বংস ও পুনরুদ্ধার <!--raw 1 bo --><a href='B:430 3:1-20'><!--endraw 1-->3:1-20<!--raw 1 bo --></a><!--endraw 1-->
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহুদীয়া রাজ আম্মোনের পুত্র যোশিয়ের রাজত্বকালে প্রভু পরমেশ্বরের এই বাণী নবী সফনিয়ের কাছে এল। ইনি ছিলেন কুশির পুত্র, কুশি গদলিয়ের পুত্র, গদলিয় অমরিয়ের পুত্র, অমরিয় হিষ্কিয়ের পুত্র।<sup class="fnm"><a name="fnm1" href="#fn1">1</a></sup></div>
<div class="v" id="v2"><h2>প্রভুর দণ্ডবিধানের দিন</h2><span class="vn">2</span> <span class="br-p"><br><br></span>প্রভু বললেনঃ পৃথিবীর বুক থেকে আমি সব কিছু নিশ্চিহ্ন করে দেব।</div>
<div class="v" id="v3"><span class="vn">3</span> সমগ্র মানব জাতিকে আমি ধ্বংস করব। জল, স্থল ও আকাশের কোন প্রাণীই নিস্তার পাবে না। দুর্জনের বিনাশ হবে, মুছে যাবে মানবজাতি পৃথিবীর বুক থেকে।</div>
<div class="v" id="v4"><span class="vn">4</span> <span class="br-p"><br><br></span>আমি যিহুদীয়ার সকল অধিবাসীর উপরে আঘাত হানব। জেরুশালেমও বাদ যাবে না। এই স্থান থেকে মুছে ফেলব বেলদেবের পূজার শেষ চিহ্নটুকুও, সেইসঙ্গে মুছে ফেলব তার পুরোহিতদের নাম।</div>
<div class="v" id="v5"><span class="vn">5</span> যারা ঘরের ছাদে উঠে আকাশের নক্ষত্ররাজির উদ্দেশে প্রণিপাত করে, যারা আমার আরাধনা করে আবার মোলেক দেবকেও<sup class="fnm"><a name="fnm2" href="#fn2">2</a></sup>1 মানে, আমি তাদের ধ্বংস করব।</div>
<div class="v" id="v6"><span class="vn">6</span> যারা আমার পথ থেকে সরে গেছে, আর আমাকে ডাকে না, আমার নির্দেশও জানতে চায় না, আমি তাদের বিনাশ করব।</div>
<div class="v" id="v7"><span class="vn">7</span> <span class="br-p"><br><br></span>পরমেশ্বরের সাক্ষাতে নীরব হও, প্রভুর দণ্ডবিধানের দিন আসন্ন। প্রভু এক যজ্ঞের আয়োজন করছেন, তিনি তাঁর প্রজাদের যজ্ঞের বলিরূপে উৎসর্গ করার জন্য প্রস্তুত করছেন।</div>
<div class="v" id="v8"><span class="vn">8</span> সেইদিন তিনি রাজকর্মচারী, রাজকুমারদের বিলাসিতার জন্য এবং যারা ভিন্নজাতির রীতিনীতি, আচার অনুষ্ঠান অনুকরণ করে, তাদের দণ্ড দেবেন।</div>
<div class="v" id="v9"><span class="vn">9</span> যারা বিজাতীয়দের অনুকরণে লাফ দিয়ে চৌকাঠ ডিঙ্গায়,<sup class="fnm"><a name="fnm3" href="#fn3">3</a></sup> লুঠতরাজ ও জালিয়াতি করে, চুরি করা ধনে নিজেদের দেবতার মন্দির সাজায় সেইদিন প্রভু পরমেশ্বর তাদেরও দণ্ড দেবেন।</div>
<div class="v" id="v10"><span class="vn">10</span> <span class="br-p"><br><br></span>পরমেশ্বর বলেন, সেদিন জেরুশালেমের মীনতোরণ<sup class="fnm"><a name="fnm4" href="#fn4">4</a></sup> থেকে ক্রন্দনরোল উঠবে নগরীর নবনির্মিত অঞ্চল থেকে হাহাকার ধ্বনি ওপর্বত থেকে ভাঙ্গনের প্রচণ্ড শব্দশোনা যাবে।</div>
<div class="v" id="v11"><span class="vn">11</span> হে মক্তেশ নিবাসী, বিলাপ কর। কারণ বণিকেরা সব ধ্বংস হয়েছে,ব্যবসায়ীরাও হয়েছে বিনষ্ট।</div>
<div class="v" id="v12"><span class="vn">12</span> <span class="br-p"><br><br></span>তখন তিনি প্রদীপ জ্বেলে জেরুশালেমের কোণে কোণে খুঁজবেন তাদের। যারা আত্মতুষ্টির নেশায় বিভোর হয়ে নিরুদ্বেগে কাল যাপন করে আর ভাবে, পরমেশ্বর ভাল কি মন্দ কিছুই করেন না,তাদের উপর নেমে আসবে তাঁর মহাদণ্ড।</div>
<div class="v" id="v13"><span class="vn">13</span> তাদের সম্পদ সমস্তই লুণ্ঠিত হবে,তাদের ঘরবাড়ি হবে বিধ্বস্ত। তারা গৃহনির্মাণ করলেওসেখানে বাস করতে পারবে না। দ্রাক্ষাকুঞ্জ রচনা করলেওতা থেকে উৎপন্ন সুরাপান করতে তারা পারবে না।</div>
<div class="v" id="v14"><span class="vn">14</span> <span class="br-p"><br><br></span>পরমেশ্বরের দণ্ডবিধানের দিন আসন্ন, দ্রুত এগিয়ে আসছে। বিদ্যুতের চেয়েও দ্রুত তার গতিভয়াবহ তার পদধ্বনি।</div>
<div class="v" id="v15"><span class="vn">15</span> সেইদিন ক্রোধের দিন, ক্লেশ ও যন্ত্রণার দিন, সর্বনাশ ও ধ্বংসের দিন, অন্ধকার ও ঘোর তমসার দিন, মেঘ ও ঘন কুয়াশার দিন!</div>
<div class="v" id="v16"><span class="vn">16</span> তুরীধ্বনি ও রণহুঙ্কারের দিন, প্রাচীরঘেরা নগর ও সুউচ্চ দুর্গসমূহের আক্রান্ত হওয়ার দিন!</div>
<div class="v" id="v17"><span class="vn">17</span> <span class="br-p"><br><br></span>সেদিন মানবকুল হবে বিপর্যস্ত। তারা অন্ধের মত বিচরণ করবে কারণ পরমেশ্বরের বিরুদ্ধে তারা পাপ করেছে। তাদের রক্ত স্রোতের মত প্রবাহিত হবে, তাদের গলিত শবে ভরে যাবে চারিদিক।</div>
<div class="v" id="v18"><span class="vn">18</span> <span class="br-p"><br><br></span>প্রভুর ক্রোধের দিনেকোন সম্পদই তাদের উদ্ধার করতে পারবে না। তাঁর রোষানলে সমগ্র দেশ নিঃশেষ হয়ে যাবে, আকস্মিক আঘাতে নিশ্চিহ্ন হয়ে যাবে দেশের সকল অধিবাসী।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:120 22:1-23:30'><!--endraw 1-->২ রাজা 22:1-23:30<!--raw 1 bo --></a><!--endraw 1-->; <!--raw 1 bo --><a href='B:140 34:1-35:27'><!--endraw 1-->২ বংশা 34:1-35:27<!--raw 1 bo --></a><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> 1 রাজা 11:7–এই দেবতার উদ্দেশে নরবলি দেওয়া হত।</div>
<div class="fn"><sup class="fnt"><a name="fn3" href="#fnm3">3</a></sup> ফিলিস্তিনীদের এটি একটি ধর্মীয় প্রথা। দ্রষ্টব্য: <!--raw 1 bo --><a href='B:90 5:4-5'><!--endraw 1-->১ শমু 5:4-5<!--raw 1 bo --></a><!--endraw 1--></div>
<div class="fn"><sup class="fnt"><a name="fn4" href="#fnm4">4</a></sup> ঐ তোরণের কাছে ছিল মাছের বাজার। দ্রষ্টব্য: নহিমিয় 11:39</div>
</div>
<!-- PARSED ABOVE; EDITING MAY BREAK PARSER -->
</body></html>