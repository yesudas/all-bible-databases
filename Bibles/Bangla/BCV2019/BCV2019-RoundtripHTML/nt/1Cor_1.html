<html><head>
<meta http-equiv="Content-Type" content="text/html;charset=utf-8" />
<title>1Cor 1 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <b>1</b> <a href="1Cor_2.html">2</a> <a href="1Cor_3.html">3</a> ... <a href="1Cor_16.html">16</a> </div><hr>
<h1>1Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রাচীন করিন্থ নগরী গ্রীসের প্রধান বাণিজ্যকেন্দ্র ছিল। ব্যবসা-বাণিজ্য ও ধনসম্পত্তি বৃদ্ধির সঙ্গে সঙ্গে নগরটিতে বহুবিধ পাপাচারের বিকাশ ঘটেছিল। এই কারণে, এখানে পৌলের দ্বারা স্থাপিত মণ্ডলীর নতুন বিশ্বাসীদের বহু সমস্যার সম্মুখীন হতে হয়েছিল। তাদের মধ্যে পরিলক্ষিত হয়েছিল দলভেদ, নিকট আত্মীয়দের মধ্যে সংঘটিত জঘন্য ব্যভিচার, পরস্পরের বিরুদ্ধে আদালতে মামলা-মোকদ্দমা, বিবাহ-বিচ্ছেদ, প্রতিমাপূজার প্রসাদ-ভক্ষণ, এছাড়াও মণ্ডলীতে নারীদের স্থান, প্রভুর ভোজ, আত্মিক বরদান, এসব বিষয়ে বহু প্রশ্ন উঠেছিল। আবার পুনরুত্থান ও মৃত্যুর পরবর্তী জীবন সম্পর্কিত প্রশ্নেরও উত্তর পৌল তাঁর এই পত্রে আলোচনা করেছেন। প্রকৃত প্রেম সম্বন্ধে বিশদ ব্যাখ্যা এই পত্রেই লিপিবদ্ধ করা হয়েছে। <!--raw 1 bo --><p/><!--endraw 1-->পৌল তাঁর দ্বিতীয় প্রচার-অভিযানের সময় এই স্থানে মণ্ডলী স্থাপন করেন। তিনি করিন্থে দেড় বছর যাবৎ পরিচর্যা সম্পন্ন করেন। এখানে সব ধরনের ধর্ম ও দর্শন-বিদ্যার অনুপ্রবেশ ঘটেছিল। পৌল করিন্থ ত্যাগ করার পরই মণ্ডলী উপরোক্ত সমস্যাগুলির দ্বারা কবলিত হয়। <!--raw 1 bo --><p/><!--endraw 1-->১–৬ অধ্যায়ে পৌল মণ্ডলীর পাপ প্রসঙ্গে আলোচনা করেছেন; ৭–১৬ অধ্যায়ে তাদের বিভিন্ন প্রশ্নের উত্তর দিয়েছেন। পৌল নগরের মধ্যে মণ্ডলী স্থাপন করেছিলেন, কিন্তু পরে নগর মণ্ডলীর মধ্যে প্রবেশ করেছিল। তাই সেখানে সব ধরনের সমস্যার উদ্ভব হয়েছিল। রোমীয় ১২:২ পদের শিক্ষা যেমন করিন্থের জন্য, তেমনই আমাদের জন্যও বর্তমান সময়ে বিশেষ প্রয়োজন। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল <!--raw 1 bo --><p/><!--endraw 1-->রচনার স্থান: ইফিষ নগর <!--raw 1 bo --><p/><!--endraw 1-->রচনাকাল: আনুমানিক ৫৭ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: মণ্ডলীর অনুশাসন <!--raw 1 bo --><p/><!--endraw 1--><!--raw 1 bo --><b><!--endraw 1-->করিন্থীয়দের প্রতি প্রথম পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রেরিতদের কার্যবিবরণ পুস্তকে আমরা দেখেছি পৌল, সীল এবং তিমথি ম্যাসিডোনিয়াতে (পূর্ব গ্রীস) কীভাবে যীশুর সুসমাচার প্রচার করেছিলেন, কিন্তু নিজেদের নিরাপত্তার কারণে সেখান থেকে আখায়ায় (দক্ষিণ গ্রীস) পালিয়ে যেতে বাধ্য হয়েছিলেন (দ্রষ্টব্য প্রেরিত ১৭:১–১৫)। এরপর এথেন্সে থাকাকালীন পৌল থিষলনীকীয় মণ্ডলীর বিশ্বাসীদের প্রতি উৎসাহ ও উপদেশ দিয়ে দুটি পত্র লিখেছিলেন (দ্রষ্টব্য ১ থিষলনীকীয়)। এরপর তিনি করিন্থ নামক শহরে গেলেন যা ছিল এক সমৃদ্ধশালী এবং মহাজাগতিক বাণিজ্যিক কেন্দ্র। সেই সময় বহু লোক যীশুকে গ্রহণ করেছিল আর তিনি তাদের শিক্ষা দেওয়ার জন্য করিন্থ শহরে দেড়বছর থাকলেন। কিন্তু পৌল জানতেন যে তার প্রাথমিক কাজ ছিল যে সব স্থানে সুসমাচার কোনোদিন পৌঁছায়নি সেইসব স্থানে সুসমাচার পৌঁছে দেওয়া। সেইজন্য তিনি জেরুশালেম ও আন্তিয়খ শহরের খ্রীষ্টিয় নেতৃত্বকে সেকথা জানিয়ে আবার প্রচারে বেরিয়ে পড়লেন। ৫৩ খ্রীষ্টাব্দের প্রথমদিকে তিনি ইফিষ নামক স্থানে দুই বছর বাস করলেন। আর যেহেতু এই স্থানটির ঠিক অপর পারে ছিল এজিয়ান সাগরের তীরে অবস্থিত করিন্থ শহর, তিনি করিন্থীয় মণ্ডলীর সাথে পত্রের সাহায্যে যোগাযোগ রাখতে সক্ষম হলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->করিন্থীয়ের লোকেরা পৌলকে চিঠি লিখে কিন্তু প্রশ্ন করেছিল এবং তাদের কিছু প্রচলিত রীতির সপক্ষে তর্ক করেছিল। <!--raw 1 bo --><p/><!--endraw 1--><!--raw 1 bo --><p><!--endraw 1-->তাদের মধ্যে গ্রিকদের একটি ধারণা প্রচলিত ছিল—যা কিছু জাগতিক তা মন্দ; তাই তারা মানুষের আত্মাকে শরীর থেকে মুক্তি দিতে চেয়েছিল। তারা শরীরের সব রকম সুখ অস্বীকার করে তা অর্জন করতে চেয়েছিল। তাদের মনে হয় নি যে স্বামী ও স্ত্রীর মধ্যে শারীরিক সম্পর্ক থাকা উচিত; তাই তারা প্রেমিক-যুগলদের বিয়ে না করতে উৎসাহ দিত। এই বিষয়ে তারা পৌলের পরামর্শ চেয়েছিল। <!--raw 1 bo --><p/><!--endraw 1-->শরীর থেকে আত্মাকে পৃথক রাখার কামনা কিছু করিন্থীয়বাসীকে পুনরুত্থান অস্বীকার করতে প্রভাবিত করেছিল। চিঠিতে তারা পৌলের কাছে পুনরুত্থানের বিষয়ে বিস্তারিত বিবরণ দাবি করেছিল। <!--raw 1 bo --><p/><!--endraw 1-->কিছু লোক পরজাতীয় দেবতার সম্মানে আয়োজিত ভোজে অংশগ্রহণ করত এবং তর্ক করত যে যেহেতু এই দেবতারা আসল নয় তাই এইসব ভোজ আত্মিক ভাবে ক্ষতিকারক নয়। <!--raw 1 bo --><p/><!--endraw 1-->করিন্থীয়রা বুঝতে পেরেছিল যে ঈশ্বর বিশেষ বিশেষ ভাষায় কথা বলার ক্ষমতা দিতে পারেন। তারা এই বিশেষ আশীর্বাদ পেতে এবং আরাধনায় তা ব্যবহার করতে উদগ্রীব ছিল। কিন্তু তারা বিভ্রান্ত হল যে কখন তাদের মধ্যে কেউ কেউ বলতে শুরু করেছিল <!--raw 1 bo --><b><!--endraw 1-->যীশু অভিশপ্ত হোক।<!--raw 1 bo --></b><!--endraw 1--> <!--raw 1 bo --><p/><!--endraw 1-->সব শেষে তারা পৌলের কাছে জানতে চেয়েছিল দরিদ্রদের সাহায্য করতে কীভাবে অর্থ সংগ্রহ করবে এবং কীভাবে সেই সাহায্য সঠিক লোকেদের কাছে পৌঁছে দেবে। <!--raw 1 bo --></p><!--endraw 1--> <!--raw 1 bo --><p/><!--endraw 1-->করিন্থীয় মণ্ডলীতে যীশুর অনুগামীদের প্রতিনিধি হিসেবে স্তেফানা, ফর্তুনাত ও আখাইকা নামক তিন ব্যক্তি এই পত্র নিয়ে পৌলের কাছে গেলেন। প্রায় একই সময় ক্লোয়ী নামক ইফিষীয় মহিলার এক দাস করিন্থ থেকে ব্যবসা করে ফেরার সময় পৌলের সাথে দেখা করে কিছু অতিরিক্ত সমস্যার কথা বলেন। <!--raw 1 bo --><p/><!--endraw 1--><!--raw 1 bo --><p><!--endraw 1-->যীশুর অনুগামীরা অনেকগুলি গোষ্ঠীতে বিভক্ত হয়ে গিয়েছিল; প্রত্যেকটি গোষ্ঠীর প্রধান ছিল একজন করে স্থানীয় খ্রীষ্টিয় নেতা। সেই সময়ের বিভিন্ন দার্শনিকদের মতানুসারে এই প্রকারের বিভেদ খুবই প্রচলিত ছিল। <!--raw 1 bo --><p/><!--endraw 1-->খ্রীষ্টিয় সমাজে যারা ব্যভিচারী হয়ে জীবনযাপন করছে তাদের সাথে কীরূপ আচরণ করতে হবে সেই বিষয়ে বিশ্বাসীরা পৌলের আদেশকে আপাতদৃষ্টিতে ভুল বুঝেছিল ও অপপ্রয়োগ করেছিল। <!--raw 1 bo --><p/><!--endraw 1-->পৌলকে ক্লোয়ীর দাস আরও জানিয়েছিল যে করিন্থীয়দের মধ্যে কেউ একে অপরকে মামলা-মোকদ্দমায় আদালতে নিয়ে গিয়েছিল; <!--raw 1 bo --><p/><!--endraw 1-->আরাধনার সময় মাথাকে কাপড় দিয়ে ঢাকা নিয়ে বিশ্বাসীদের মধ্যে বিতর্ক শুরু হয়েছিল; <!--raw 1 bo --><p/><!--endraw 1-->আর যখন প্রভুর ভোজে সমাজের সবাই একত্রিত হত, তখন ধনীরা গরিবদের অভুক্ত রেখেই নিজেদের খাবার খেয়ে নিত। <!--raw 1 bo --></p><!--endraw 1--> <!--raw 1 bo --><p/><!--endraw 1-->করিন্থীয়দের প্রতি প্রথম পত্রে পৌল এই সময় বিষয়গুলি নিয়ে লিখেছেন। খ্রীষ্ট যীশুর পুনরুত্থানের কুড়ি বছর পর খ্রীষ্টবিশ্বাসীদের দৈনিক জীবন কী হওয়া উচিত, পৌলের এই পত্রে সেই বিষয়ে আলোকপাত করা আছে। এই পত্র আরও দেখায় যে এক প্রবীণ পরিচারক কীভাবে নতুন বিশ্বাসীদের যীশুর দেখানো পথে বেড়ে উঠতে শিক্ষা, উপদেশ, সংশোধন এমনকি মিনতি করে চলেছেন। <!--raw 1 bo --><p/><!--endraw 1-->পৌল বিশ্বাসীদের বলছেন, <!--raw 1 bo --><b><!--endraw 1-->এই জগৎ তার বর্তমান প্রকৃতি অনুযায়ী অতিক্রান্ত হচ্ছে,<!--raw 1 bo --></b><!--endraw 1--> তথাপি নিজেদের তারা <!--raw 1 bo --><b><!--endraw 1-->সম্পূর্ণরূপে ঈশ্বরের কাজের জন্য সমর্পণ,<!--raw 1 bo --></b><!--endraw 1--> করতে পারে, কারণ <!--raw 1 bo --><b><!--endraw 1-->প্রভুতে তাদের পরিশ্রম বিফলে যাবে না।<!--raw 1 bo --></b><!--endraw 1--> আসন্ন মৃতদের পুনরুত্থান আর নতুন পৃথিবী যা প্রকাশ পাবে, তাদের বর্তমান পরিশ্রমের মূল্য নিয়ে আসবে। আজকের দিনে যখন আমরা ঈশ্বরের রাজ্য বিস্তারের জন্য আমাদের ভূমিকা গ্রহণ করি, তখন পৌলের এই ব্যবহারিক শিক্ষা আমাদের অন্তদৃষ্টিকে খুলে দেয়। <!--raw 1 bo --><p/><!--endraw 1-->১ করিন্থীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল, ঈশ্বরের ইচ্ছায় খ্রীষ্ট যীশুর আহূত প্রেরিতশিষ্য ও আমাদের ভাই সোস্থিনি,</div>
<div class="v" id="v2"><span class="vn">2</span> <span class="br-p"><br><br></span>করিন্থে স্থিত ঈশ্বরের মণ্ডলী সমীপে, খ্রীষ্ট যীশুতে শুচিশুদ্ধকৃত ও পবিত্ররূপে আহূতদের সমীপে, সেই সঙ্গে যারা সর্বত্র আমাদের প্রভু যীশু খ্রীষ্টের নামে ডাকে, তাদের সর্বজন সমীপে—তিনি তাদের ও আমাদেরও প্রভু।</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর ও প্রভু যীশু খ্রীষ্ট থেকে অনুগ্রহ ও শান্তি তোমাদের প্রতি বর্তুক।</div>
<div class="v" id="v4"><h2>ধন্যবাদ জ্ঞাপন</h2><span class="vn">4</span> <span class="br-p"><br><br></span>খ্রীষ্ট যীশুতে যে অনুগ্রহ তোমাদের প্রতি দত্ত হয়েছে, সেজন্য আমি নিয়ত ঈশ্বরকে ধন্যবাদ দিই।</div>
<div class="v" id="v5"><span class="vn">5</span> কারণ তাঁতেই তোমরা—তোমাদের সমস্ত কথাবার্তায় ও তোমাদের সমস্ত জ্ঞানে—সর্বতোভাবে সমৃদ্ধ হয়েছ।</div>
<div class="v" id="v6"><span class="vn">6</span> কারণ খ্রীষ্ট সম্পর্কে আমাদের সাক্ষ্য তোমাদের মধ্যে স্বীকৃত হয়েছে।</div>
<div class="v" id="v7"><span class="vn">7</span> এই কারণে যখন তোমরা আমাদের প্রভু যীশু খ্রীষ্টের প্রকাশের জন্য সাগ্রহে অপেক্ষা করছ, তোমাদের মধ্যে কোনও আত্মিক বরদানের অভাব ঘটেনি।</div>
<div class="v" id="v8"><span class="vn">8</span> তিনিই শেষ পর্যন্ত তোমাদের সবল রাখবেন, যেন তোমরা আমাদের প্রভু যীশু খ্রীষ্টের দিনে অনিন্দনীয় থাকতে পারো।</div>
<div class="v" id="v9"><span class="vn">9</span> ঈশ্বর, যিনি তাঁর পুত্র, আমাদের প্রভু, যীশু খ্রীষ্টের সহভাগিতায় তোমাদের আহ্বান করেছেন, তিনি বিশ্বাসযোগ্য।</div>
<div class="v" id="v10"><h2>মণ্ডলীতে দলাদলি</h2><span class="vn">10</span> <span class="br-p"><br><br></span>ভাইবোনেরা,<sup class="fnm"><a name="fnm1" href="#fn1">1</a></sup> আমাদের প্রভু যীশু খ্রীষ্টের নামে তোমাদের কাছে আবেদন করছি, তোমরা সকলে পরস্পর অভিন্নমত হও, যেন তোমাদের মধ্যে কোনোরকম দলাদলি না হয় এবং তোমরা যেন মনে ও চিন্তায় সম্পূর্ণরূপে ঐক্যবদ্ধ থাকো।</div>
<div class="v" id="v11"><span class="vn">11</span> আমার ভাইবোনরা, ক্লোয়ীর পরিজনদের মধ্যে কয়েকজন আমাকে এই সংবাদ দিয়েছে যে, তোমাদের মধ্যে ঝগড়া-বিবাদ আছে।</div>
<div class="v" id="v12"><span class="vn">12</span> আমি যা বলতে চাই, তা হল এই: তোমাদের মধ্যে একজন বলে, “আমি পৌলের অনুসারী,” অন্য একজন, “আমি আপল্লোর অনুসরণ করি,” আরও একজন, “আমি কৈফার<sup class="fnm"><a name="fnm2" href="#fn2">2</a></sup> অনুসারী”; এছাড়াও অন্য একজন, “আমি খ্রীষ্টের অনুসারী।”</div>
<div class="v" id="v13"><span class="vn">13</span> <span class="br-p"><br><br></span>খ্রীষ্ট কি বিভাজিত হয়েছেন? পৌল কি তোমাদের জন্য ক্রুশবিদ্ধ হয়েছে? তোমরা কি পৌলের নামে বাপ্তাইজিত হয়েছ?</div>
<div class="v" id="v14"><span class="vn">14</span> আমি ঈশ্বরের কাছে কৃতজ্ঞ যে, ক্রীষ্প ও গায়ো ব্যতিরেকে তোমাদের মধ্যে আমি আর কাউকে বাপ্তিষ্ম দিইনি,</div>
<div class="v" id="v15"><span class="vn">15</span> তাই কেউই বলতে পারে না যে, তোমরা আমার নামে বাপ্তিষ্ম গ্রহণ করেছ।</div>
<div class="v" id="v16"><span class="vn">16</span> (হ্যাঁ, আমি স্তেফানার পরিজনদেরও বাপ্তিষ্ম দিয়েছি, এছাড়া আর কাউকে যে আমি বাপ্তিষ্ম দিয়েছি, তা আমার মনে পড়ে না)</div>
<div class="v" id="v17"><span class="vn">17</span> কারণ খ্রীষ্ট আমাকে বাপ্তিষ্ম প্রদানের জন্য প্রেরণ করেননি, কিন্তু সুসমাচার প্রচারের জন্য—কিন্তু তা মানবিক প্রজ্ঞার বাণী দ্বারা নয়, যেন খ্রীষ্টের ক্রুশের পরাক্রম ক্ষুণ্ণ না হয়।</div>
<div class="v" id="v18"><h2>খ্রীষ্টই ঈশ্বরের প্রজ্ঞা ও পরাক্রম</h2><span class="vn">18</span> <span class="br-p"><br><br></span>কারণ যারা ধ্বংস হচ্ছে সেই ক্রুশের বার্তা তাদের কাছে মূর্খতা, কিন্তু আমরা যারা পরিত্রাণ লাভ করছি, এ হল ঈশ্বরের পরাক্রমস্বরূপ।</div>
<div class="v" id="v19"><span class="vn">19</span> কারণ একথা লিখিত আছে: <span class="br-p"><br><br></span><span class="br-ind"><br><span class="indent">&nbsp;</span></span>“আমি জ্ঞানীদের জ্ঞান নষ্ট করব,<br> <span class="br-ind"><br><span class="indent">&nbsp;</span></span>বুদ্ধিমানদের বুদ্ধি ব্যর্থ করব।”<sup class="fnm"><a name="fnm3" href="#fn3">3</a></sup><br></div>
<div class="v" id="v20"><span class="vn">20</span> <span class="br-p"><br><br></span>জ্ঞানবান মানুষ কোথায়? বিধানের শিক্ষকই বা কোথায়? এই যুগের দার্শনিক কোথায়? ঈশ্বর কি জগতের জ্ঞানকে মূর্খতায় পরিণত করেননি?</div>
<div class="v" id="v21"><span class="vn">21</span> কারণ, যেহেতু ঈশ্বরের জ্ঞান অনুসারে জগৎ তার জ্ঞানে তাঁকে জানতে পারেনি, ঈশ্বর, যা প্রচারিত হয়েছিল, সেই মূর্খতার মাধ্যমে, যারা বিশ্বাস করে তাদের পরিত্রাণ করতে প্রীত হলেন।</div>
<div class="v" id="v22"><span class="vn">22</span> ইহুদিরা অলৌকিক বিভিন্ন চিহ্ন দাবি করে এবং গ্রিকেরা জ্ঞানের অন্বেষণ করে,</div>
<div class="v" id="v23"><span class="vn">23</span> কিন্তু আমরা ক্রুশে হত খ্রীষ্টকে প্রচার করি; তিনি ইহুদিদের কাছে প্রতিবন্ধকতাস্বরূপ ও অইহুদিদের কাছে মূর্খতাস্বরূপ।</div>
<div class="v" id="v24"><span class="vn">24</span> কিন্তু ইহুদি ও গ্রিক নির্বিশেষে, ঈশ্বর যাদের আহ্বান করেছেন, তাদের কাছে খ্রীষ্টই হলেন ঈশ্বরের পরাক্রম ও ঈশ্বরের জ্ঞানস্বরূপ।</div>
<div class="v" id="v25"><span class="vn">25</span> কারণ ঈশ্বরের মূর্খতা মানুষের জ্ঞান থেকেও বেশি জ্ঞানসম্পন্ন এবং ঈশ্বরের দুর্বলতা মানুষের শক্তি থেকেও বেশি শক্তিশালী।</div>
<div class="v" id="v26"><span class="vn">26</span> <span class="br-p"><br><br></span>ভাইবোনেরা, ভেবে দেখো, যখন তোমাদের আহ্বান করা হয়, তখন তোমরা কী ছিলে? মানবিক মানদণ্ড অনুসারে, তোমরা অনেকেই জ্ঞানী ছিলে না; অনেকেই প্রভাবশালী ছিলে না; অনেকেই অভিজাত বংশীয় ছিলে না।</div>
<div class="v" id="v27"><span class="vn">27</span> কিন্তু ঈশ্বর জগতের মূর্খ বিষয়গুলি মনোনীত করলেন, যেন জ্ঞানীদের লজ্জা দেন; ঈশ্বর জগতের দুর্বল বিষয়গুলি মনোনীত করলেন, যেন শক্তিসম্পন্ন বিষয়গুলিকে লজ্জিত করেন।</div>
<div class="v" id="v28"><span class="vn">28</span> তিনি জগতের যা কিছু নিচুস্তরের, যা কিছু তুচ্ছ, আবার যেসব বিষয় কিছুই নয়, সেইসব বিষয় মনোনীত করলেন, যেন যা কিছু আছে, সেগুলিকে নাকচ করেন,</div>
<div class="v" id="v29"><span class="vn">29</span> যেন কোনো মানুষ তাঁর সাক্ষাতে গর্ব করতে না পারে।</div>
<div class="v" id="v30"><span class="vn">30</span> এ তাঁরই কারণে যে, তোমরা খ্রীষ্ট যীশুতে আছো, যিনি আমাদের জন্য ঈশ্বরের কাছ থেকে জ্ঞানস্বরূপ হয়েছেন—অর্থাৎ, আমাদের ধার্মিকতা, পবিত্রতা ও মুক্তিস্বরূপ।</div>
<div class="v" id="v31"><span class="vn">31</span> অতএব, যেমন লিখিত আছে, “যে গর্ব করে, সে প্রভুতেই গর্ব করুক।”<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ভাইয়েরা; ১১ ও ২৬ পদেও।</div>
<div class="fn"><sup class="fnt"><a name="fn2" href="#fnm2">2</a></sup> বা পিতরের।</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ২৯:১৪</div>
<div class="fn"><sup class="fnt"><a name="fn4" href="#fnm4">4</a></sup> যিরমিয় ৯:২৪</div>
</div>
<!-- PARSED ABOVE; EDITING MAY BREAK PARSER -->
</body></html>