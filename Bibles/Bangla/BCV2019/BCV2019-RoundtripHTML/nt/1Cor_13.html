<html><head>
<meta http-equiv="Content-Type" content="text/html;charset=utf-8" />
<title>1Cor 13 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> ... <a href="1Cor_11.html">11</a> <a href="1Cor_12.html">12</a> <b>13</b> <a href="1Cor_14.html">14</a> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রেমের উৎকৃষ্টতা</h2><span class="vn">1</span> <span class="br-p"><br><br></span>আমি যদি সব মানুষের ও দূতদেরও ভাষায় কথা বলি, কিন্তু আমার প্রেম না থাকে, তাহলে আমি শুধু এক অনুরণনকারী কাঁসরঘণ্টা বা ঝনঝনকারী করতাল মাত্র হই।</div>
<div class="v" id="v2"><span class="vn">2</span> যদি আমার ভাববাণী বলার বরদান আছে এবং আমি সকল গুপ্তরহস্য ও সমস্ত জ্ঞানে পারদর্শী হই এবং আমার যদি এমন বিশ্বাস থাকে, যা পাহাড়-পর্বতকে স্থানান্তরিত করতে পারে, অথচ আমার প্রেম না থাকে, তাহলে আমি কিছুই নই।</div>
<div class="v" id="v3"><span class="vn">3</span> যদি আমি আমার সর্বস্ব দরিদ্রদের দান করি এবং অগ্নিদগ্ধ হওয়ার জন্য আমার শরীরকে সমর্পণ করি, কিন্তু প্রেম না থাকে, আমার কোনোই লাভ হয় না।</div>
<div class="v" id="v4"><span class="vn">4</span> <span class="br-p"><br><br></span>প্রেম চিরসহিষ্ণু, প্রেম সদয়<sup class="fnm"><a name="fnm1" href="#fn1">1</a></sup>। তা ঈর্ষা করে না, আত্ম-অহংকার করে না, গর্বিত হয় না।</div>
<div class="v" id="v5"><span class="vn">5</span> তা রূঢ় আচরণ করে না, স্বার্থ অন্বেষণ করে না, সহজে ক্রুদ্ধ হয় না, অন্যায় আচরণ স্মরণে রাখে না।</div>
<div class="v" id="v6"><span class="vn">6</span> প্রেম মন্দতায় আনন্দ করে না, কিন্তু সত্যে উল্লসিত হয়।</div>
<div class="v" id="v7"><span class="vn">7</span> তা সবসময় সুরক্ষা দেয়, সবসময়ই বিশ্বাস করে, সবসময়ই প্রত্যাশায় থাকে, সবসময়ই ধৈর্যধারণ করে।</div>
<div class="v" id="v8"><span class="vn">8</span> <span class="br-p"><br><br></span>প্রেম কখনও ব্যর্থ<sup class="fnm"><a name="fnm2" href="#fn2">2</a></sup> হয় না। কিন্তু যদি ভাববাণী থাকে, সেগুলির অবসান হবে। যদি ভিন্ন ভিন্ন ভাষা থাকে, সেগুলি স্তব্ধ হয়ে যাবে; যদি জ্ঞান থাকে, তা অবলুপ্ত হবে।</div>
<div class="v" id="v9"><span class="vn">9</span> এখন, আমরা অংশবিশেষ জানি ও আংশিকরূপে ভাববাণী বলি,</div>
<div class="v" id="v10"><span class="vn">10</span> কিন্তু পূর্ণতা উপস্থিত হলে যা কিছু অসম্পূর্ণ, সেগুলি বিলীন হবে।</div>
<div class="v" id="v11"><span class="vn">11</span> আমি যখন শিশু ছিলাম, আমি শিশুর মতো কথা বলতাম, শিশুর মতো চিন্তা করতাম, শিশুর মতো বিচার করতাম। যখন আমি পরিণত বয়স্ক হয়ে উঠলাম, আমি শিশুসুলভ সবকিছুই ত্যাগ করলাম।</div>
<div class="v" id="v12"><span class="vn">12</span> এখন আমরা যেন দর্পণের মধ্য দিয়ে অস্পষ্ট দেখছি, তখন দেখব মুখোমুখি। এখন আমি তাকে আংশিকভাবে জানি; তখন আমি পূর্ণরূপে জানতে পারব—যেমন আমিও পূর্ণরূপে পরিচিত হয়েছি।</div>
<div class="v" id="v13"><span class="vn">13</span> <span class="br-p"><br><br></span>আর এখন এই তিনটি অবশিষ্ট আছে: বিশ্বাস, প্রত্যাশা ও প্রেম। কিন্তু এগুলির মধ্যে প্রেম-ই সর্বশ্রেষ্ঠ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা কোমল।</div>
<div class="fn"><sup class="fnt"><a name="fn2" href="#fnm2">2</a></sup> কোনো কোনো সংস্করণে, শেষ হয় না।</div>
</div>
<!-- PARSED ABOVE; EDITING MAY BREAK PARSER -->
</body></html>