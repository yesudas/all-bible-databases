<html><head>
<meta http-equiv="Content-Type" content="text/html;charset=utf-8" />
<title>1Cor 15 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> ... <a href="1Cor_13.html">13</a> <a href="1Cor_14.html">14</a> <b>15</b> <a href="1Cor_16.html">16</a> </div><hr>
<h1>1Cor 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্টের ও বিশ্বাসীদের পুনরুত্থান</h2><span class="vn">1</span> <span class="br-p"><br><br></span>এখন ভাইবোনেরা, আমি যে সুসমাচার তোমাদের কাছে প্রচার করেছি, তা আমি তোমাদের স্মরণ করিয়ে দিতে চাই, যা তোমরা গ্রহণ করেছিলে এবং যার উপরে তোমরা প্রতিষ্ঠিত আছো।</div>
<div class="v" id="v2"><span class="vn">2</span> এই সুসমাচারের দ্বারা তোমরা পরিত্রাণ পেয়েছ, যদি তোমরা তোমাদের কাছে আমার প্রচারিত বাক্য দৃঢ়ভাবে ধারণ করে থাকো। অন্যথায়, তোমরা বৃথাই বিশ্বাস করেছ।</div>
<div class="v" id="v3"><span class="vn">3</span> <span class="br-p"><br><br></span>কারণ আমি যা প্রাপ্ত হয়েছি, তা গুরুত্বপূর্ণ বলে প্রথমেই তোমাদের কাছে তা সমর্পণ করেছি যে, শাস্ত্র অনুসারে খ্রীষ্ট আমাদের পাপের কারণে মৃত্যুবরণ করেছেন,</div>
<div class="v" id="v4"><span class="vn">4</span> তিনি সমাধিপ্রাপ্ত হয়েছেন ও শাস্ত্র অনুসারেই তিনি তৃতীয় দিবসে উত্থাপিত হয়েছেন</div>
<div class="v" id="v5"><span class="vn">5</span> এবং পরে কৈফা ও সেই বারোজনকে দর্শন দিয়েছেন।</div>
<div class="v" id="v6"><span class="vn">6</span> এরপরে তিনি ভাইদের মধ্যে পাঁচশোরও বেশিজনকে একবারে দর্শন দেন, যাঁদের মধ্যে কয়েকজন নিদ্রাগত হলেও, অধিকাংশ জনই এখনও জীবিত আছেন।</div>
<div class="v" id="v7"><span class="vn">7</span> তারপর তিনি যাকোবকে ও পরে সমস্ত প্রেরিতশিষ্যকে দর্শন দেন;</div>
<div class="v" id="v8"><span class="vn">8</span> সবশেষে, আমার মতো অকালজাতের<sup class="fnm"><a name="fnm1" href="#fn1">1</a></sup> কাছেও তিনি দর্শন দেন।</div>
<div class="v" id="v9"><span class="vn">9</span> <span class="br-p"><br><br></span>কারণ, আমি প্রেরিতশিষ্যদের মধ্যে নগণ্যতম, এমনকি, প্রেরিতশিষ্যরূপে অভিহিত হওয়ারও যোগ্য নই, কারণ আমি ঈশ্বরের মণ্ডলীকে নির্যাতন করতাম।</div>
<div class="v" id="v10"><span class="vn">10</span> কিন্তু ঈশ্বরের অনুগ্রহে আমি যা-আছি, তাই হয়েছি এবং আমার প্রতি তাঁর অনুগ্রহ নিরর্থক হয়নি। বরং, আমি তাঁদের সকলের চেয়ে বেশি পরিশ্রম করেছি—তবুও আমি নই, কিন্তু ঈশ্বরের অনুগ্রহ আমার সহবর্তী ছিল।</div>
<div class="v" id="v11"><span class="vn">11</span> অতএব, আমি হই বা তাঁরা হন, একথাই আমরা প্রচার করি এবং তোমরা একথাই বিশ্বাস করেছ।</div>
<div class="v" id="v12"><h2>মৃতের পুনরুত্থান</h2><span class="vn">12</span> <span class="br-p"><br><br></span>কিন্তু একথা যদি প্রচার করা হয়ে থাকে যে, খ্রীষ্টকে মৃতলোক থেকে উত্থাপিত করা হয়েছে, তাহলে তোমাদের মধ্যে কেউ কীভাবে বলে যে, মৃতদের পুনরুত্থান নেই?</div>
<div class="v" id="v13"><span class="vn">13</span> যদি মৃতদের পুনরুত্থান নেই, তাহলে এমনকি খ্রীষ্টও উত্থাপিত হননি!</div>
<div class="v" id="v14"><span class="vn">14</span> আবার খ্রীষ্ট যদি উত্থাপিত না-হয়েছেন, আমাদের প্রচার করা ও তোমাদের বিশ্বাস করা, সব অর্থহীন হয়েছে।</div>
<div class="v" id="v15"><span class="vn">15</span> তার চেয়েও বড় কথা, আমরা তখন ঈশ্বর সম্পর্কে মিথ্যাসাক্ষী বলে প্রমাণিত হব, কারণ ঈশ্বর সম্পর্কে আমরা এই সাক্ষ্য দিয়েছি যে, তিনি খ্রীষ্টকে মৃতলোক থেকে উত্থাপিত করেছেন।</div>
<div class="v" id="v16"><span class="vn">16</span> কারণ মৃতদের উত্থাপন যদি না হয়, তাহলে খ্রীষ্টকেও উত্থাপিত করা হয়নি।</div>
<div class="v" id="v17"><span class="vn">17</span> আর যদি খ্রীষ্ট উত্থাপিত না-হয়েছেন, তোমাদের বিশ্বাস নিরর্থক, তোমরা এখনও তোমাদের পাপের মধ্যে রয়েছ।</div>
<div class="v" id="v18"><span class="vn">18</span> সুতরাং, যারা খ্রীষ্টে নিদ্রাগত হয়েছে, তারাও বিনষ্ট হয়েছে।</div>
<div class="v" id="v19"><span class="vn">19</span> কেবলমাত্র এই জীবনের জন্য যদি আমাদের খ্রীষ্টে প্রত্যাশা থাকে, তাহলে সব মানুষের চেয়ে আমরাই বেশি দুর্ভাগ্যপূর্ণ।</div>
<div class="v" id="v20"><span class="vn">20</span> <span class="br-p"><br><br></span>কিন্তু খ্রীষ্ট সত্যিই মৃতদের মধ্য থেকে উত্থাপিত হয়েছেন, যারা নিদ্রাগত হয়েছে, তাদের মধ্যে তিনিই প্রথম ফলস্বরূপ।<sup class="fnm"><a name="fnm2" href="#fn2">2</a></sup></div>
<div class="v" id="v21"><span class="vn">21</span> কারণ মৃত্যু যেহেতু একজন মানুষের মাধ্যমে এসেছিল, মৃতদের পুনরুত্থানও তেমনই একজন মানুষের মাধ্যমেই আসে।</div>
<div class="v" id="v22"><span class="vn">22</span> কারণ আদমে যেমন সকলের মৃত্যু হয়, তেমনই খ্রীষ্টে সকলেই পুনর্জীবিত হবে।</div>
<div class="v" id="v23"><span class="vn">23</span> কিন্তু প্রত্যেকেই তার নিজ নিজ পর্যায়ক্রমে: প্রথম ফসল খ্রীষ্ট, পরে যখন তিনি আসবেন, তাঁর আপনজনেরা।</div>
<div class="v" id="v24"><span class="vn">24</span> তারপর আসবে সমাপ্তি, যখন তিনি সমস্ত শাসনভার, কর্তৃত্ব ও পরাক্রম ধ্বংস করার পর, পিতা ঈশ্বরের হাতে রাজ্যের ভার হস্তান্তর করবেন।</div>
<div class="v" id="v25"><span class="vn">25</span> কারণ যতক্ষণ না তিনি তাঁর সমস্ত শত্রুকে তাঁর পদানত করেন, তাঁকে রাজত্ব করতেই হবে।</div>
<div class="v" id="v26"><span class="vn">26</span> সর্বশেষ শত্রু যে মৃত্যু, তাও ধ্বংস করা হবে।</div>
<div class="v" id="v27"><span class="vn">27</span> কারণ, “তিনি সবকিছুই তাঁর পদানত করেছেন।”<sup class="fnm"><a name="fnm3" href="#fn3">3</a></sup> এখন, যখন বলা হচ্ছে, “সবকিছুই” তাঁর বশ্যতাধীন করা হয়েছে, এ বিষয় সুস্পষ্ট যে, এতে স্বয়ং ঈশ্বর অন্তর্ভুক্ত নন, যিনি সবকিছুই খ্রীষ্টের অধীন করেছেন।</div>
<div class="v" id="v28"><span class="vn">28</span> তিনি যখন এরকম করবেন, তখন পুত্রও স্বয়ং তাঁর বশ্যতাধীন হবেন, যিনি সবকিছুই তাঁর বশ্যতাধীন করেন, যেন ঈশ্বরই সর্বেসর্বা হন।</div>
<div class="v" id="v29"><span class="vn">29</span> <span class="br-p"><br><br></span>এখন পুনরুত্থান যদি না থাকে, তাহলে যারা মৃতদের জন্য বাপ্তিষ্ম গ্রহণ করে, তারা কী করবে? মৃতেরা যদি আদৌ উত্থাপিত না হয়, লোকেরা কেন তাদের জন্য বাপ্তিষ্ম গ্রহণ করে?</div>
<div class="v" id="v30"><span class="vn">30</span> আর আমাদের প্রসঙ্গে বলতে হলে, আমরাই বা কেন প্রতি মুহূর্তে নিজেদের বিপদগ্রস্ত করে তুলি?</div>
<div class="v" id="v31"><span class="vn">31</span> আমি প্রতিদিন মৃত্যুবরণ করি—অর্থাৎ, আমি বলতে চাইছি, ভাইবোনেরা—যেমন নিশ্চিতরূপে আমি তোমাদের জন্য, আমাদের প্রভু, খ্রীষ্ট যীশুতে গৌরববোধ করি।</div>
<div class="v" id="v32"><span class="vn">32</span> শুধুমাত্র মানবিক কারণেই যদি আমি ইফিষে বন্যপশুদের সঙ্গে লড়াই করে থাকি, তাহলে আমি কী লাভ করেছি? মৃতেরা যদি উত্থাপিত না হয়, তাহলে, <span class="br-p"><br><br></span><span class="br-ind"><br><span class="indent">&nbsp;</span></span>“এসো আমরা ভোজন ও পান করি,<br> <span class="br-ind"><br><span class="indent">&nbsp;</span></span>কারণ আগামীকাল আমরা মারা পড়ব।”<sup class="fnm"><a name="fnm4" href="#fn4">4</a></sup><br></div>
<div class="v" id="v33"><span class="vn">33</span> <span class="br-p"><br><br></span>তোমরা বিভ্রান্ত হয়ো না। “অসৎ সঙ্গ সচ্চরিত্র কলুষিত করে।”</div>
<div class="v" id="v34"><span class="vn">34</span> তোমাদের যেমন হওয়া উচিত, চেতনায় ফিরে এসো এবং পাপ করা থেকে ক্ষান্ত হও; কারণ এমন কিছু মানুষ আছে, যাদের ঈশ্বর-জ্ঞান নেই। তোমাদের লজ্জা দেওয়ার জন্য আমি একথা বলছি।</div>
<div class="v" id="v35"><h2>পুনরুত্থিত শরীর</h2><span class="vn">35</span> <span class="br-p"><br><br></span>কিন্তু, কেউ হয়তো প্রশ্ন করবে, “কীভাবে মৃতদের উত্থাপিত করা হয়? কোন প্রকারের শরীর নিয়ে তারা উপস্থিত হবে?”</div>
<div class="v" id="v36"><span class="vn">36</span> কী মূর্খতা! তোমরা যা বপন করো, তা না-মরলে জীবিত হয় না।</div>
<div class="v" id="v37"><span class="vn">37</span> যখন তোমরা কিছু বপন করো, যে গাছ উৎপন্ন হবে, তা কিন্তু তোমরা বপন করো না, কিন্তু একটি বীজমাত্র বপন করো; তা হয়তো গমের বা অন্য কিছুর।</div>
<div class="v" id="v38"><span class="vn">38</span> কিন্তু ঈশ্বর যেমন নির্ধারণ করেছেন, তেমনই তার দেহ দান করেন এবং প্রত্যেক প্রকারের বীজকে তার নিজ নিজ দেহ দান করেন।</div>
<div class="v" id="v39"><span class="vn">39</span> সব মাংসই এক প্রকারের নয়: মানুষের এক প্রকার মাংস আছে, পশুদের অন্য প্রকার; পাখিদের এক প্রকার এবং মাছের আর এক প্রকার;</div>
<div class="v" id="v40"><span class="vn">40</span> এছাড়াও আছে স্বর্গীয় দেহ এবং আছে পার্থিব দেহ; কিন্তু স্বর্গীয় দেহগুলির ঔজ্জ্বল্য এক প্রকার, পার্থিব দেহগুলির অন্য প্রকার।</div>
<div class="v" id="v41"><span class="vn">41</span> সূর্যের আছে এক ধরনের ঔজ্জ্বল্য, চাঁদের আর এক ধরনের ও তারকাগুলির আর এক ধরনের; আর ঔজ্জ্বল্যের দিক দিয়ে এক তারকা অন্য তারকা থেকে ভিন্ন।</div>
<div class="v" id="v42"><span class="vn">42</span> <span class="br-p"><br><br></span>মৃতদের পুনরুত্থানের ক্ষেত্রেও এরকমই হবে। ক্ষয়ে বপন করা হয়, কিন্তু অক্ষয়তায় উত্থাপিত করা হবে;</div>
<div class="v" id="v43"><span class="vn">43</span> অনাদরে বপন করা হয়, মহিমায় তা উত্থাপিত করা হবে; দুর্বলতায় তা বপন করা হয়, পরাক্রমের সঙ্গে তা উত্থাপিত হবে;</div>
<div class="v" id="v44"><span class="vn">44</span> স্বাভাবিক দেহ বপন করা হয়, আত্মিক দেহ উত্থাপিত হবে। <span class="br-p"><br><br></span>যদি স্বাভাবিক দেহ থাকে, তাহলে আত্মিক দেহও থাকো।</div>
<div class="v" id="v45"><span class="vn">45</span> তাই এরকম লিখিত আছে: “প্রথম মানব আদম হলেন এক জীবন্ত প্রাণী”; শেষ আদম হলেন এক জীবনদায়ী আত্মা।</div>
<div class="v" id="v46"><span class="vn">46</span> আত্মিক প্রথমে আসেনি, কিন্তু এসেছে স্বাভাবিক, তারপর আত্মিক।</div>
<div class="v" id="v47"><span class="vn">47</span> প্রথম মানব ছিলেন পৃথিবীর ধুলি থেকে, দ্বিতীয় মানব স্বর্গ থেকে।</div>
<div class="v" id="v48"><span class="vn">48</span> পার্থিব সব মানুষ সেই পার্থিব মানবের মতো এবং স্বর্গীয় সকলে সেই স্বর্গ থেকে আগত মানবের মতোই।</div>
<div class="v" id="v49"><span class="vn">49</span> আর যেমন আমরা পার্থিব মানবের স্বরূপ ধারণ করেছি, তেমনই আমরা স্বর্গ থেকে আগত মানবের রূপও ধারণ করব।</div>
<div class="v" id="v50"><span class="vn">50</span> <span class="br-p"><br><br></span>ভাইবোনেরা, আমি তোমাদের কাছে ঘোষণা করছি যে, রক্তমাংসের শরীর ঈশ্বরের রাজ্যের অধিকারী হতে পারে না, কিংবা বিনাশশীল <i>শরীর</i> অবিনাশ্যতার অধিকারী হয় না।</div>
<div class="v" id="v51"><span class="vn">51</span> শোনো, আমি তোমাদের এক গুপ্তরহস্য বলি: আমরা সকলে নিদ্রাগত হব না, কিন্তু আমরা সকলেই রূপান্তরিত হব—</div>
<div class="v" id="v52"><span class="vn">52</span> এক নিমেষে, চোখের পলকে, শেষ তূরীধ্বনির সঙ্গে তা ঘটবে। কারণ তূরীধ্বনি হবে, মৃতেরা অবিনাশীরূপে উত্থাপিত হবে এবং আমরা রূপান্তরিত হব,</div>
<div class="v" id="v53"><span class="vn">53</span> কারণ বিনাশশীলকে অবিনাশ্যতা এবং নশ্বরতাকে অবিনশ্বরতা অবশ্যই পরিহিত হতে হবে।</div>
<div class="v" id="v54"><span class="vn">54</span> যখন বিনাশশীল অবিনাশ্যতা ও নশ্বরতা অবিনশ্বরতা পরিহিত হবে, তখন এই যে কথা লিখিত আছে, তা সত্য প্রমাণিত হবে: “মৃত্যু জয়ে কবলিত হয়েছে।”<sup class="fnm"><a name="fnm5" href="#fn5">5</a></sup></div>
<div class="v" id="v55"><span class="vn">55</span> <span class="br-p"><br><br></span><span class="br-ind"><br><span class="indent">&nbsp;</span></span>“মৃত্যু, তোমার জয় কোথায়?<br> <span class="br-ind"><br><span class="indent">&nbsp;</span></span>মৃত্যু, তোমার হুল কোথায়?”<sup class="fnm"><a name="fnm6" href="#fn6">6</a></sup><br></div>
<div class="v" id="v56"><span class="vn">56</span> <span class="br-p"><br><br></span>মৃত্যুর হুল পাপ ও পাপের পরাক্রম হল বিধান।</div>
<div class="v" id="v57"><span class="vn">57</span> কিন্তু ঈশ্বরের ধন্যবাদ হোক! তিনি প্রভু যীশু খ্রীষ্টের মাধ্যমে আমাদের বিজয় দান করেন।</div>
<div class="v" id="v58"><span class="vn">58</span> <span class="br-p"><br><br></span>তাই, আমার প্রিয় ভাইবোনেরা, সুস্থির থাকো। কোনো কিছুই তোমাদের বিচলিত না করুক। প্রভুর কাজে তোমরা সর্বদা নিজেদের সম্পূর্ণরূপে উত্সর্গ করো, কারণ তোমরা জেনো যে, প্রভুতে তোমাদের পরিশ্রম ব্যর্থ হবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, অসময়ে যার জন্ম হয়েছে।</div>
<div class="fn"><sup class="fnt"><a name="fn2" href="#fnm2">2</a></sup> বা অগ্রিমাংশ।</div>
<div class="fn"><sup class="fnt"><a name="fn3" href="#fnm3">3</a></sup> গীত ৮:৬</div>
<div class="fn"><sup class="fnt"><a name="fn4" href="#fnm4">4</a></sup> যিশাইয় ২১:১৩</div>
<div class="fn"><sup class="fnt"><a name="fn5" href="#fnm5">5</a></sup> যিশাইয় ২৫:৮</div>
<div class="fn"><sup class="fnt"><a name="fn6" href="#fnm6">6</a></sup> হোশেয় ১৩:১৪</div>
</div>
<!-- PARSED ABOVE; EDITING MAY BREAK PARSER -->
</body></html>