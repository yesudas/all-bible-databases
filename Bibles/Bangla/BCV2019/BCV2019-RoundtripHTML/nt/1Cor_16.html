<html><head>
<meta http-equiv="Content-Type" content="text/html;charset=utf-8" />
<title>1Cor 16 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 16);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> ... <a href="1Cor_14.html">14</a> <a href="1Cor_15.html">15</a> <b>16</b> </div><hr>
<h1>1Cor 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দান সংগ্রহ</h2><span class="vn">1</span> <span class="br-p"><br><br></span>এখন ঈশ্বরের লোকদের জন্য দান সংগ্রহ প্রসঙ্গে লিখছি: আমি গালাতিয়ায় স্থিত মণ্ডলীগুলিকে যা করতে বলেছি, তোমরাও তাই করো।</div>
<div class="v" id="v2"><span class="vn">2</span> প্রত্যেক সপ্তাহের প্রথম দিনে, তোমাদের প্রত্যেকে নিজ নিজ উপার্জনের সঙ্গে সংগতি রেখে কিছু অর্থ আলাদা করে সঞ্চিত কোরো, যেন আমি যখনই আসি, তখন কোনো চাঁদা সংগ্রহ করতে না হয়।</div>
<div class="v" id="v3"><span class="vn">3</span> তারপর, আমি উপস্থিত হয়ে, তোমরা যাদের উপযুক্ত মনে করবে, আমি তাদের পরিচয়-পত্র দেব এবং তাদের সেই দান দিয়ে জেরুশালেমে প্রেরণ করব।</div>
<div class="v" id="v4"><span class="vn">4</span> আর যদি আমার যাওয়া প্রয়োজন বলে মনে হয়, তারাও আমার সঙ্গে যাবে।</div>
<div class="v" id="v5"><h2>ব্যক্তিগত অনুরোধ</h2><span class="vn">5</span> <span class="br-p"><br><br></span>ম্যাসিডোনিয়া দিয়ে আমার যাত্রা সমাপ্ত হলেই আমি তোমাদের ওখানে যাব—কারণ আমাকে ম্যাসিডোনিয়ার মধ্য দিয়ে যেতে হবে।</div>
<div class="v" id="v6"><span class="vn">6</span> আমি হয়তো কিছুকাল তোমাদের সঙ্গে থাকব, কিংবা শীতকালও যাপন করব, যেন আমি যেখানেই যাই, তোমরা আমার যাত্রায় সাহায্য করতে পারো।</div>
<div class="v" id="v7"><span class="vn">7</span> আমি এখন তোমাদের সঙ্গে সাক্ষাৎ করতে চাই না, কেবলমাত্র যাওয়ার পথে পরিদর্শন করব; প্রভুর অনুমতি পেলে, আমি তোমাদের সঙ্গে কিছু সময় কাটানোর আশা করছি।</div>
<div class="v" id="v8"><span class="vn">8</span> কিন্তু পঞ্চাশত্তমী পর্যন্ত আমি ইফিষেই থাকব,</div>
<div class="v" id="v9"><span class="vn">9</span> কারণ ফলপ্রসূ কর্মের এক বিরাট দ্বার আমার সামনে উন্মুক্ত হয়েছে, আর অনেকেই আমার বিরোধিতা করছে।</div>
<div class="v" id="v10"><span class="vn">10</span> <span class="br-p"><br><br></span>যদি তিমথি আসেন, দেখো, তোমাদের সঙ্গে থাকার সময় তাঁর ভয় পাওয়ার যেন কিছু না থাকে, কারণ তিনি আমারই মতো প্রভুর কাজ করে চলেছেন।</div>
<div class="v" id="v11"><span class="vn">11</span> তাই, কেউই তাঁকে যেন গ্রহণ করতে অস্বীকার না করে। তাঁকে শান্তিতে তাঁর যাত্রাপথে পাঠিয়ে দিয়ো, যেন তিনি আমার কাছে ফিরে আসতে পারেন। আমি ভাইদের সঙ্গে তাঁরও আগমনের প্রতীক্ষায় আছি।</div>
<div class="v" id="v12"><span class="vn">12</span> <span class="br-p"><br><br></span>এখন আমাদের ভাই আপল্লো সম্পর্কে বলছি, অপর বিশ্বাসীদের সঙ্গে তোমাদের কাছে যাওয়ার জন্য আমি তাঁকে প্রবলরূপে অনুরোধ করেছিলাম। তিনি এখন একেবারেই যেতে ইচ্ছুক নন, কিন্তু সুযোগ পেলেই তিনি যাবেন।</div>
<div class="v" id="v13"><h2>উপসংহার</h2><span class="vn">13</span> <span class="br-p"><br><br></span>তোমরা সতর্ক থেকো; বিশ্বাসে অবিচলিত থেকো; সাহসী মানুষ ও শক্তিমান হও।</div>
<div class="v" id="v14"><span class="vn">14</span> তোমরা সবকিছু প্রেমে করো।</div>
<div class="v" id="v15"><span class="vn">15</span> <span class="br-p"><br><br></span>তোমরা জানো যে স্তেফানার পরিজনেরা হলেন আখায়া প্রদেশের প্রথম ফসল, তাঁরা সন্তজনেদের সেবাকর্মে নিজেদের নিযুক্ত করেছেন। ভাইবোনেরা, আমি তোমাদের অনুনয় করছি,</div>
<div class="v" id="v16"><span class="vn">16</span> এই প্রকার লোকদের এবং যারা তাঁদের কর্মে যুক্ত হয় ও পরিশ্রম করে, তাদের প্রত্যেকজনের অনুগত হও।</div>
<div class="v" id="v17"><span class="vn">17</span> স্তেফানা, ফর্তুনাত ও আখাইকার আগমনে আমি আনন্দিত হয়েছিলাম, কারণ তোমাদের কাছ থেকে যা অপূর্ণ ছিল, তাঁরা তা সরবরাহ করেছেন।</div>
<div class="v" id="v18"><span class="vn">18</span> এর কারণ হল, তাঁরা আমার ও সেই সঙ্গে তোমাদেরও আত্মাকে আপ্যায়িত করেছেন। এই ধরনের মানুষেরা স্বীকৃতিদানের যোগ্য।</div>
<div class="v" id="v19"><h2>অন্তিম শুভেচ্ছা</h2><span class="vn">19</span> <span class="br-p"><br><br></span>এশিয়া প্রদেশের মণ্ডলীগুলি তোমাদের অভিবাদন জানাচ্ছেন। <span class="br-p"><br><br></span>আক্বিলা ও প্রিষ্কিল্লা<sup class="fnm"><a name="fnm1" href="#fn1">1</a></sup> এবং তাদের গৃহস্থিত মণ্ডলী, প্রভুতে তোমাদের উষ্ণ শুভেচ্ছা জ্ঞাপন করছেন।</div>
<div class="v" id="v20"><span class="vn">20</span> <span class="br-p"><br><br></span>এখানকার সমস্ত ভাইবোনেরা তোমাদের শুভেচ্ছা জানাচ্ছেন। <span class="br-p"><br><br></span>তোমরা পবিত্র চুম্বনে পরস্পরকে প্রীতি-সম্ভাষণ জানাও।</div>
<div class="v" id="v21"><span class="vn">21</span> <span class="br-p"><br><br></span>আমি পৌল, স্বহস্তে এই অভিনন্দন-বাণী লিখছি।</div>
<div class="v" id="v22"><span class="vn">22</span> <span class="br-p"><br><br></span>কেউ যদি প্রভুকে না ভালোবাসে, তবে তার উপরে অভিশাপ নেমে আসুক। হে প্রভু, তুমি এসো!<sup class="fnm"><a name="fnm2" href="#fn2">2</a></sup></div>
<div class="v" id="v23"><span class="vn">23</span> <span class="br-p"><br><br></span>প্রভু যীশুর অনুগ্রহ তোমাদের সহবর্তী হোক।</div>
<div class="v" id="v24"><span class="vn">24</span> <span class="br-p"><br><br></span>খ্রীষ্ট যীশুতে তোমাদের সকলের প্রতি আমার ভালোবাসা জানাই। আমেন।<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: প্রিষ্কা।</div>
<div class="fn"><sup class="fnt"><a name="fn2" href="#fnm2">2</a></sup> আরামীয় ভাষায় অভিব্যক্তিটি হল: ও প্রভু, তুমি এসো। (মারাণা থা)</div>
<div class="fn"><sup class="fnt"><a name="fn3" href="#fnm3">3</a></sup> কতগুলি পাণ্ডুলিপিতে আমেন শব্দটি নেই।</div>
</div>
<!-- PARSED ABOVE; EDITING MAY BREAK PARSER -->
</body></html>