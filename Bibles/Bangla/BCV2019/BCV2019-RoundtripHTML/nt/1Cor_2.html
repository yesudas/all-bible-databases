<html><head>
<meta http-equiv="Content-Type" content="text/html;charset=utf-8" />
<title>1Cor 2 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> <b>2</b> <a href="1Cor_3.html">3</a> <a href="1Cor_4.html">4</a> ... <a href="1Cor_16.html">16</a> </div><hr>
<h1>1Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ভাইবোনেরা,<sup class="fnm"><a name="fnm1" href="#fn1">1</a></sup> আমি যখন তোমাদের কাছে গিয়েছিলাম, আমি কোনো বাক্যালংকার ব্যবহার বা জ্ঞানের উৎকৃষ্টতার সঙ্গে তোমাদের কাছে ঈশ্বরের সাক্ষ্য ঘোষণা করতে যাইনি।<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> কারণ আমি মনস্থির করেছিলাম, তোমাদের সঙ্গে থাকার সময়, আমি যীশু খ্রীষ্ট ও তাঁকে ক্রুশে হত বলে জানা ছাড়া আর কিছুই জানতে চাইব না।</div>
<div class="v" id="v3"><span class="vn">3</span> আমি তোমাদের কাছে দুর্বলতায় ও ভয়ে এবং মহাকম্পিত হয়ে গিয়েছিলাম।</div>
<div class="v" id="v4"><span class="vn">4</span> আমার বার্তা ও আমার প্রচার কোনও জ্ঞানের বা প্রেরণা-সঞ্চারী বাক্যযুক্ত ছিল না, কিন্তু ছিল <i>পবিত্র</i> আত্মার পরাক্রমের প্রদর্শনযুক্ত,</div>
<div class="v" id="v5"><span class="vn">5</span> যেন তোমাদের বিশ্বাস মানবীয় জ্ঞানের উপরে প্রতিষ্ঠিত না হয়ে ঈশ্বরের পরাক্রমের উপরে হয়।</div>
<div class="v" id="v6"><h2>আত্মা-প্রদত্ত জ্ঞান</h2><span class="vn">6</span> <span class="br-p"><br><br></span>আমরা অবশ্য, যারা পরিপক্ব, তাদের কাছে জ্ঞানের কথা বলে থাকি, তা কিন্তু এই যুগের জ্ঞান অনুযায়ী নয় বা এই যুগের শাসকদেরও নয়, যাঁরা ক্রমেই মূল্যহীন হয়ে পড়ছেন।</div>
<div class="v" id="v7"><span class="vn">7</span> না, আমরা ঈশ্বরের গোপন প্রজ্ঞার কথা বলি, যে প্রজ্ঞা গুপ্ত ছিল, যা কালপর্যায় শুরু হওয়ার পূর্বেই ঈশ্বর আমাদের মহিমার জন্য নির্দিষ্ট করে রেখেছিলেন।</div>
<div class="v" id="v8"><span class="vn">8</span> এই যুগের শাসকদের কেউই তা বুঝতে পারেননি, কারণ যদি পারতেন, তাহলে তারা মহিমার প্রভুকে ক্রুশার্পিত করতেন না।</div>
<div class="v" id="v9"><span class="vn">9</span> কিন্তু, যেমন লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“কোনো চোখ যা দেখেনি, কোনো কান যা শোনেনি,<br> <span class="br-ind"><br><span class="indent">&nbsp;</span></span>কোনো মানুষের মনে যা উদয় হয়নি,<br> <span class="br-ind"><br><span class="indent">&nbsp;</span></span>যারা তাঁকে ভালোবাসে,<br> <span class="br-ind"><br><span class="indent">&nbsp;</span></span>ঈশ্বর তাদের জন্য তাই প্রস্তুত করেছেন।”<sup class="fnm"><a name="fnm3" href="#fn3">3</a></sup><br></div>
<div class="v" id="v10"><span class="vn">10</span> <span class="br-p"><br><br></span>কিন্তু ঈশ্বর, তাঁর আত্মার দ্বারা, তা আমাদের কাছে প্রকাশ করেছেন। <span class="br-p"><br><br></span>আত্মা সকল বিষয়ের, এমনকি, ঈশ্বরের নিগূঢ় বিষয়গুলিও অনুসন্ধান করেন।</div>
<div class="v" id="v11"><span class="vn">11</span> কারণ মানুষের অন্তরস্থ আত্মা ছাড়া মানুষদের মধ্যে কে কোনো মানুষের চিন্তাগুলি জানতে পারে? একইভাবে, ঈশ্বরের চিন্তাভাবনাগুলি ঈশ্বরের আত্মা ছাড়া আর কেউই জানতে পারে না।</div>
<div class="v" id="v12"><span class="vn">12</span> আমরা জগতের আত্মাকে লাভ করিনি, কিন্তু লাভ করেছি সেই আত্মাকে, যিনি ঈশ্বর থেকে নির্গত হয়েছেন, যেন আমরা বুঝতে পারি, ঈশ্বর বিনামূল্যে আমাদের কী দান করেছেন।</div>
<div class="v" id="v13"><span class="vn">13</span> আমরা একথাই বলি, মানুষের জ্ঞান দ্বারা আমাদের শেখানো ভাষায় নয়, কিন্তু <i>পবিত্র</i> আত্মার দ্বারা শেখানো ভাষায়, যা আত্মিক বিভিন্ন সত্যকে আত্মিক ভাষায় ব্যক্ত করে।<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> প্রাণিক<sup class="fnm"><a name="fnm5" href="#fn5">5</a></sup> মানুষ ঈশ্বরের আত্মা থেকে আগত বিষয়গুলি গ্রহণ করতে পারে না, কারণ সেগুলি তার কাছে মূর্খতা। সে সেগুলি বুঝতেও পারে না, কারণ সেগুলি আত্মিকভাবে বিচার-বিশ্লেষণ করতে হয়।</div>
<div class="v" id="v15"><span class="vn">15</span> আত্মিক চেতনা সম্পন্ন মানুষ সব বিষয়েরই বিচার করে, কিন্তু সে স্বয়ং কোনো মানুষের বিচারাধীন হয় না।</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“কারণ প্রভুর মন কে জানতে পেরেছে,<br> <span class="br-ind"><br><span class="indent">&nbsp;</span></span>যে তাঁকে পরামর্শ দান করতে পারে?”<sup class="fnm"><a name="fnm6" href="#fn6">6</a></sup><br> <span class="br-p"><br><br></span>কিন্তু খ্রীষ্টের মানসিকতা আমাদের আছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ভাইয়েরা</div>
<div class="fn"><sup class="fnt"><a name="fn2" href="#fnm2">2</a></sup> কোনো কোনো পাণ্ডুলিপিতে আছে, ঈশ্বরের গুপ্তরহস্যকে ঘোষণা।</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ৬৪:৪</div>
<div class="fn"><sup class="fnt"><a name="fn4" href="#fnm4">4</a></sup> বা আত্মিক মানুষদের কাছে আত্মিক সত্যসমূহ ব্যাখ্যা করি।</div>
<div class="fn"><sup class="fnt"><a name="fn5" href="#fnm5">5</a></sup> প্রাকৃতিক বা ঐশ-আত্মাবিহীন মানুষ।</div>
<div class="fn"><sup class="fnt"><a name="fn6" href="#fnm6">6</a></sup> যিশাইয় ৪০:১৩</div>
</div>
<!-- PARSED ABOVE; EDITING MAY BREAK PARSER -->
</body></html>