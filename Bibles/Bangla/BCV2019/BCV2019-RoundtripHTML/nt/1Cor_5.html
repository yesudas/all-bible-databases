<html><head>
<meta http-equiv="Content-Type" content="text/html;charset=utf-8" />
<title>1Cor 5 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> ... <a href="1Cor_3.html">3</a> <a href="1Cor_4.html">4</a> <b>5</b> <a href="1Cor_6.html">6</a> <a href="1Cor_7.html">7</a> ... <a href="1Cor_16.html">16</a> </div><hr>
<h1>1Cor 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নীতিভ্রষ্ট ভাইকে বহিষ্কার</h2><span class="vn">1</span> <span class="br-p"><br><br></span>আমাকে বাস্তবিক-ই এরকম সংবাদ দেওয়া হয়েছে যে, তোমাদের মধ্যে নীতিবিরুদ্ধ যৌনাচার রয়েছে, আর তা এমনই ধরনের, যে পৌত্তলিকদের মধ্যেও তেমন দেখা যায় না। এক ব্যক্তি তার বিমাতার সঙ্গে সহবাস করছে।</div>
<div class="v" id="v2"><span class="vn">2</span> আর তোমরা গর্ব করছ? তোমাদের কি দুঃখে ভারাক্রান্ত হওয়া এবং যে লোকটি এ কাজ করেছে, তাকে তোমাদের সহভাগিতা থেকে বহিষ্কার করা উচিত ছিল না?</div>
<div class="v" id="v3"><span class="vn">3</span> আমি যদিও সশরীরে তোমাদের মধ্যে নেই, আত্মায় আমি তোমাদের সঙ্গে আছি। আর আমি ইতিমধ্যে একজন উপস্থিত ব্যক্তির মতোই সেই লোকটির, যে এরকম করেছে, তার বিচার করেছি।</div>
<div class="v" id="v4"><span class="vn">4</span> তোমরা যখন প্রভু যীশুর নামে সমবেত হও এবং আমিও আত্মায় তোমাদের সঙ্গে থাকি ও প্রভু যীশুর পরাক্রম উপস্থিত থাকে,</div>
<div class="v" id="v5"><span class="vn">5</span> সেই লোকটিকে শয়তানের হাতে সমপর্ণ কোরো, যেন তার পাপময় চরিত্রের<sup class="fnm"><a name="fnm1" href="#fn1">1</a></sup> বিনাশ হয় ও তার আত্মা আমাদের প্রভু যীশুর দিনে রক্ষা পায়।</div>
<div class="v" id="v6"><span class="vn">6</span> <span class="br-p"><br><br></span>তোমাদের গর্ব করা ভালো নয়। তোমরা কি জানো না যে, সামান্য খামির<sup class="fnm"><a name="fnm2" href="#fn2">2</a></sup> ময়দার সমস্ত তালকেই খামিরময় করতে পারে?</div>
<div class="v" id="v7"><span class="vn">7</span> তোমরা পুরোনো খামির দূর করে দাও, যেন এক নতুন তাল হতে পারো, যার মধ্যে খামির থাকবে না—প্রকৃতপক্ষে যেমন তোমরা আছো। কারণ খ্রীষ্ট, আমাদের নিস্তারপর্বীয় মেষশাবক বলিরূপে উত্সর্গীকৃত হয়েছেন।</div>
<div class="v" id="v8"><span class="vn">8</span> তাই এসো, আমরা পুরোনো খামির দিয়ে নয়, যা হিংসা ও দুষ্টতার খামির, বরং খামিরশূন্য রুটি দিয়ে, যা সরলতা ও সত্যশীলতার খামির, তা দিয়ে পর্বটি পালন করি।</div>
<div class="v" id="v9"><span class="vn">9</span> <span class="br-p"><br><br></span>আমার পত্রে আমি লিখেছিলাম, তোমরা যেন নীতিবিরুদ্ধ যৌন-সংসর্গকারীদের সঙ্গে যুক্ত না থাকো—</div>
<div class="v" id="v10"><span class="vn">10</span> তার অর্থ এই নয় যে, এ জগতের সব লোক, যারা নীতিভ্রষ্ট বা লোভী বা পরধনগ্রাহী কিংবা প্রতিমাপূজক, তাদের সংস্রব ত্যাগ করতে হবে। সেক্ষেত্রে তোমাদের এ জগৎ পরিত্যাগ করতে হবে।</div>
<div class="v" id="v11"><span class="vn">11</span> কিন্তু এখন আমি তোমাদের লিখছি, বিশ্বাসী<sup class="fnm"><a name="fnm3" href="#fn3">3</a></sup> নামে পরিচয় দিয়ে যে ব্যক্তি বিবাহ-বহির্ভূত সংসর্গে লিপ্ত থাকে, অথবা লোভী, প্রতিমাপূজক বা পরনিন্দুক, মদ্যপ বা পরধনগ্রাহী হয়, তার সঙ্গ অবশ্যই ত্যাগ করবে। এধরনের মানুষের সঙ্গে এমনকি, আহারও করবে না।</div>
<div class="v" id="v12"><span class="vn">12</span> <span class="br-p"><br><br></span>মণ্ডলী বহির্ভূত লোকের বিচার করায় আমার কী-কাজ? ভেতরের লোকদের বিচার করা কি তোমাদের দায়িত্ব নয়?</div>
<div class="v" id="v13"><span class="vn">13</span> বাইরের লোকদের বিচার ঈশ্বর করবেন। “তোমরা ওই দুষ্ট লোকটিকে তোমাদের মধ্য থেকে দূর করে দাও।”<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা শরীরের।</div>
<div class="fn"><sup class="fnt"><a name="fn2" href="#fnm2">2</a></sup> বা তাড়ি।</div>
<div class="fn"><sup class="fnt"><a name="fn3" href="#fnm3">3</a></sup> গ্রিক: ভাই</div>
<div class="fn"><sup class="fnt"><a name="fn4" href="#fnm4">4</a></sup> দ্বিতীয় বিবরণ ১৭:৭; ১৯:১৯; ২১:২১; ২২:২১,২৪; ২৪:৭</div>
</div>
<!-- PARSED ABOVE; EDITING MAY BREAK PARSER -->
</body></html>