<html><head>
<meta http-equiv="Content-Type" content="text/html;charset=utf-8" />
<title>1Cor 6 &ndash; 1 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 করিন্থীয়</b> &ndash; <a href="1Cor_1.html">1</a> ... <a href="1Cor_4.html">4</a> <a href="1Cor_5.html">5</a> <b>6</b> <a href="1Cor_7.html">7</a> <a href="1Cor_8.html">8</a> ... <a href="1Cor_16.html">16</a> </div><hr>
<h1>1Cor 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্বাসীদের মধ্যে মামলা-মোকদ্দমা</h2><span class="vn">1</span> <span class="br-p"><br><br></span>তোমাদের মধ্যে কারও যদি অন্যজনের সঙ্গে বিবাদ থাকে, সে কি তা বিচারের জন্য সন্তজনেদের<sup class="fnm"><a name="fnm1" href="#fn1">1</a></sup> কাছে নিয়ে না গিয়ে, অবিশ্বাসীদের কাছে নিয়ে যাওয়ার সাহস দেখায়?</div>
<div class="v" id="v2"><span class="vn">2</span> তোমরা কি জানো না যে, সন্তজনেরা জগতের বিচার করবেন? আর যদি তোমরা জগতের বিচার করতে যাচ্ছ, তাহলে তোমরা কি এই যত্সামান্য বিষয়গুলিও বিচার করার যোগ্য নও?</div>
<div class="v" id="v3"><span class="vn">3</span> তোমরা কি জানো না যে, আমরা স্বর্গদূতদেরও বিচার করব? তাহলে, ইহজীবন-সংক্রান্ত বিষয়ের বিচার আরও কতই না বেশি করব!</div>
<div class="v" id="v4"><span class="vn">4</span> অতএব, এই সমস্ত বিষয়ে যদি তোমাদের বিবাদ থাকে, তাহলে মণ্ডলীতে যারা কিছুরই মধ্যে গণ্য নয়, তাদেরই কি বিচারকের আসনে বসিয়ে থাকো?<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> তোমাদের লজ্জা দেওয়ার উদ্দেশে আমি একথা বলছি। বিশ্বাসীদের মধ্যে বিরোধ দেখা দিলে নিষ্পত্তি করার মতো যথেষ্ট বিচক্ষণ ব্যক্তি তোমাদের মধ্যে কেউই নেই, এও কি সম্ভব?</div>
<div class="v" id="v6"><span class="vn">6</span> কিন্তু এর পরিবর্তে, এক ভাই অপর এক ভাইয়ের বিরুদ্ধে আইনের দ্বারস্থ হচ্ছে—তাও আবার অবিশ্বাসীদের সামনেই!</div>
<div class="v" id="v7"><span class="vn">7</span> <span class="br-p"><br><br></span>তোমাদের মধ্যে মামলা-মোকদ্দমা থাকার অর্থ, তোমরা ইতিমধ্যে সম্পূর্ণরূপে পরাস্ত হয়েছ। বরং অন্যায় সহ্য করো না কেন? কেনই বা প্রতারিত হও না?</div>
<div class="v" id="v8"><span class="vn">8</span> এর পরিবর্তে, তোমরা নিজেরাই প্রতারণা ও অন্যায় করছ, আবার একরকমভাবে, তোমাদের সহ-বিশ্বাসীদের<sup class="fnm"><a name="fnm3" href="#fn3">3</a></sup> বিরুদ্ধেই করছ।</div>
<div class="v" id="v9"><span class="vn">9</span> তোমরা কি জানো না, যে যারা অধার্মিক,<sup class="fnm"><a name="fnm4" href="#fn4">4</a></sup> তারা ঈশ্বরের রাজ্যের অধিকার লাভ করবে না? তোমরা বিভ্রান্ত হয়ো না। কারণ যারা বিবাহ-বহির্ভূত সংসর্গকারী, বা প্রতিমাপূজক, বা ব্যভিচারী,<sup class="fnm"><a name="fnm5" href="#fn5">5</a></sup> বা পুং-গণিকা বা সমকামী</div>
<div class="v" id="v10"><span class="vn">10</span> বা চোর বা লোভী বা মদ্যপ বা কুত্সা-রটনাকারী<sup class="fnm"><a name="fnm6" href="#fn6">6</a></sup> বা পরধনগ্রাহী, তারা কেউই ঈশ্বরের রাজ্যে অধিকার লাভ করবে না।</div>
<div class="v" id="v11"><span class="vn">11</span> আর তোমরাও কেউ কেউ সেইরকমই ছিলে, কিন্তু তোমরা প্রভু যীশু খ্রীষ্টের নামে ও আমাদের ঈশ্বরের আত্মার দ্বারা ধৌত হয়েছ, শুচিশুদ্ধ হয়েছ ও নির্দোষ প্রতিপন্ন হয়েছ।</div>
<div class="v" id="v12"><h2>যৌন-অনাচার এড়ানো</h2><span class="vn">12</span> <span class="br-p"><br><br></span>“সবকিছু করা আমার পক্ষে নিয়মসঙ্গত,” কিন্তু সবকিছুই আমার জন্য উপকারী নয়। “সবকিছু করা আমার পক্ষে নিয়মসঙ্গত,” কিন্তু কোনো কিছুই আমার উপরে কর্তৃত্ব করবে না।</div>
<div class="v" id="v13"><span class="vn">13</span> “উদরের জন্য খাদ্য এবং খাদ্যের জন্য উদর,” কিন্তু ঈশ্বর এই উভয়কেই ধ্বংস করবেন। শরীর অবৈধ সংসর্গের জন্য নয়, কিন্তু প্রভুর জন্য এবং প্রভু শরীরের জন্য।</div>
<div class="v" id="v14"><span class="vn">14</span> ঈশ্বর তাঁর পরাক্রমের দ্বারা প্রভুকে মৃত্যু থেকে উত্থাপিত করেছেন এবং তিনি আমাদেরও উত্থাপিত করবেন।</div>
<div class="v" id="v15"><span class="vn">15</span> তোমরা কি জানো না যে, তোমাদের শরীরগুলি স্বয়ং খ্রীষ্টেরই অঙ্গস্বরূপ? তাহলে আমি কি খ্রীষ্টের অঙ্গগুলিকে নিয়ে কোনো পতিতার সঙ্গে সংযুক্ত করব? কখনোই নয়!</div>
<div class="v" id="v16"><span class="vn">16</span> তোমরা কি জানো না, যে নিজেকে পতিতার সঙ্গে সংযুক্ত করে, সে তার সঙ্গে এক শরীরবিশিষ্ট হয়? কারণ এরকম বলা হয়েছে, “সেই দুজন একাঙ্গ হবে।”<sup class="fnm"><a name="fnm7" href="#fn7">7</a></sup></div>
<div class="v" id="v17"><span class="vn">17</span> কিন্তু যে নিজেকে প্রভুর সঙ্গে সংযুক্ত করে, সে তাঁর সঙ্গে একাত্ম হয়।</div>
<div class="v" id="v18"><span class="vn">18</span> <span class="br-p"><br><br></span>তোমরা অবৈধ সংসর্গ থেকে পলায়ন করো। কোনো মানুষ অন্য যেসব পাপাচারে লিপ্ত হয়, সেগুলি তার শরীর-বহির্ভূত, কিন্তু যে যৌন-পাপ করে, সে তার নিজের শরীরের বিরুদ্ধেই পাপ করে।</div>
<div class="v" id="v19"><span class="vn">19</span> তোমরা কি জানো না যে, তোমাদের শরীর পবিত্র আত্মার মন্দির, যিনি তোমাদের অন্তরে বাস করেন, যাঁকে তোমরা ঈশ্বরের কাছ থেকে প্রাপ্ত হয়েছ?</div>
<div class="v" id="v20"><span class="vn">20</span> তোমরা আর তোমাদের নিজেদের নও, তোমাদের এক মূল্য দিয়ে ক্রয় করা হয়েছে। অতএব, তোমাদের শরীর দ্বারা তোমরা ঈশ্বরের গৌরব করো।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক শব্দটির বাংলায় নিকটতম অর্থ, সাধু বা সন্ত। বাইবেলের পুরাতন সংস্করণে শব্দটি সাধারণভাবে পবিত্র বলে অনূদিত হয়েছে। শব্দটি দ্বারা যে কোনো বিশ্বাসীকে সন্ত বোঝানো হয়েছে, বিশেষ কোনও শ্রেণীর মানুষকে নয়।</div>
<div class="fn"><sup class="fnt"><a name="fn2" href="#fnm2">2</a></sup> অথবা, মণ্ডলীতে যাদের অবদান যত্সামান্য, তোমরা কি তাদেরই বিচারকের আসনে বসিয়ে থাকো?</div>
<div class="fn"><sup class="fnt"><a name="fn3" href="#fnm3">3</a></sup> গ্রিক: ভাইদের</div>
<div class="fn"><sup class="fnt"><a name="fn4" href="#fnm4">4</a></sup> বা দুষ্ট প্রকৃতির মানুষ।</div>
<div class="fn"><sup class="fnt"><a name="fn5" href="#fnm5">5</a></sup> বা পারদারিক।</div>
<div class="fn"><sup class="fnt"><a name="fn6" href="#fnm6">6</a></sup> বা পরনিন্দুক।</div>
<div class="fn"><sup class="fnt"><a name="fn7" href="#fnm7">7</a></sup> আদি পুস্তক ২:২৪</div>
</div>
<!-- PARSED ABOVE; EDITING MAY BREAK PARSER -->
</body></html>