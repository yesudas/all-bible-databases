<html><head>
<meta http-equiv="Content-Type" content="text/html;charset=utf-8" />
<title>1Pet 2 &ndash; 1 পিতর &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 পিতর</b> &ndash; <a href="1Pet_1.html">1</a> <b>2</b> <a href="1Pet_3.html">3</a> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অতএব, তোমরা সমস্ত বিদ্বেষ এবং সমস্ত ছলনা, ভণ্ডামি ও সমস্ত রকম কুত্সা-রটানো বর্জন করো।</div>
<div class="v" id="v2"><span class="vn">2</span> নবজাত শিশুর মতো, বিশুদ্ধ আত্মিক দুধের আকাঙ্ক্ষা করো, যেন এর গুণে তোমরা পরিত্রাণের পূর্ণ অভিজ্ঞতায় বৃদ্ধিলাভ করতে পারো,</div>
<div class="v" id="v3"><span class="vn">3</span> যেহেতু এখন তোমরা আস্বাদন করে দেখেছ যে, প্রভু মঙ্গলময়।<sup class="fnm"><a name="fnm1" href="#fn1">1</a></sup></div>
<div class="v" id="v4"><h2>জীবন্ত পাথর ও এক মনোনীত জাতি</h2><span class="vn">4</span> <span class="br-p"><br><br></span>তোমরা যখন তাঁর কাছে, সেই জীবন্ত পাথরের কাছে আসছ—যিনি মানুষদের দ্বারা প্রত্যাখ্যাত, কিন্তু ঈশ্বরের দ্বারা মনোনীত হয়েছিলেন ও তাঁর কাছে মহামূল্যবান—</div>
<div class="v" id="v5"><span class="vn">5</span> তখন তোমাদেরও জীবন্ত পাথরের মতো, একটি আত্মিক আবাসরূপে গড়ে তোলা হয়, যেন এক পবিত্র যাজকসমাজ হয়ে তোমরা যীশু খ্রীষ্টের মাধ্যমে ঈশ্বরের কাছে গ্রহণযোগ্য আত্মিক বলি উত্সর্গ করতে পারো।</div>
<div class="v" id="v6"><span class="vn">6</span> কারণ শাস্ত্রে বলা হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“দেখো, আমি সিয়োনে এক প্রস্তর স্থাপন করি,<br> <span class="br-ind"><br><span class="indent">&nbsp;</span></span>এক মনোনীত ও মহামূল্যবান কোণের প্রস্তর,<br> <span class="br-ind"><br><span class="indent">&nbsp;</span></span>যে তাঁর উপরে আস্থা রাখে,<br> <span class="br-ind"><br><span class="indent">&nbsp;</span></span>সে লজ্জিত হবে না কখনও।”<sup class="fnm"><a name="fnm2" href="#fn2">2</a></sup><br></div>
<div class="v" id="v7"><span class="vn">7</span> <span class="br-p"><br><br></span>এখন তোমরা যারা বিশ্বাস করো, তাদের কাছে এই পাথর বহুমূল্য। কিন্তু যারা বিশ্বাস করে না, তাদের ক্ষেত্রে, <span class="br-p"><br><br></span><span class="br-ind"><br><span class="indent">&nbsp;</span></span>“যে প্রস্তরকে স্থপতিরা প্রত্যাখ্যান করেছিল,<br> <span class="br-ind"><br><span class="indent">&nbsp;</span></span>তাই হয়ে উঠল শীর্ষপ্রস্তর,”<sup class="fnm"><a name="fnm3" href="#fn3">3</a></sup><br></div>
<div class="v" id="v8"><span class="vn">8</span> <span class="br-p"><br><br></span>এবং <span class="br-p"><br><br></span><span class="br-ind"><br><span class="indent">&nbsp;</span></span>“এক প্রস্তর, যাতে মানুষেরা হোঁচট খায়<br> <span class="br-ind"><br><span class="indent">&nbsp;</span></span>এবং এক শিলা, যা তাদের পতন ঘটায়।”<sup class="fnm"><a name="fnm4" href="#fn4">4</a></sup><br> <span class="br-p"><br><br></span>সেই বার্তার অবাধ্য হওয়ার জন্য তারা হোঁচট খায়, যার জন্য তারা নির্ধারিত হয়েই আছে।</div>
<div class="v" id="v9"><span class="vn">9</span> <span class="br-p"><br><br></span>কিন্তু তোমরা এক মনোনীত বংশ, এক রাজকীয় যাজক-সম্প্রদায়, এক পবিত্র জাতি, ঈশ্বরের অধিকারস্বরূপ নিজস্ব এক প্রজা, যেন তোমরা তাঁরই গুণকীর্তন করতে পারো, যিনি তোমাদের অন্ধকার থেকে আহ্বান করে তাঁর আশ্চর্য জ্যোতির মধ্যে নিয়ে এসেছেন।</div>
<div class="v" id="v10"><span class="vn">10</span> এক সময় তোমরা প্রজা ছিলে না, কিন্তু এখন তোমরা ঈশ্বরের প্রজা হয়েছ; এক সময় তোমরা করুণা পাওনি, কিন্তু এখন তোমরা করুণা লাভ করেছ।</div>
<div class="v" id="v11"><span class="vn">11</span> <span class="br-p"><br><br></span>প্রিয় বন্ধুরা, আমি তোমাদের অনুনয় করি, পৃথিবীতে তোমরা বিদেশি ও প্রবাসী বলে, তোমরা পাপপূর্ণ কামনা-বাসনাগুলি থেকে দূরে থাকো, যেগুলি তোমাদের প্রাণের বিরুদ্ধে যুদ্ধ করে।</div>
<div class="v" id="v12"><span class="vn">12</span> পৌত্তলিকদের মধ্যে তোমরা এমন উৎকৃষ্ট মানের জীবনযাপন করো যে, তারা যদিও তোমাদের দুষ্কর্মকারী বলে অভিযুক্ত করে, তারা তোমাদের সৎ কর্মগুলি দেখতে পায় ও যেদিন ঈশ্বর আমাদের পরিদর্শন করেন, তারা তাঁর গৌরব কীর্তন করে।</div>
<div class="v" id="v13"><h2>শাসক ও মনিবদের প্রতি বশ্যতা</h2><span class="vn">13</span> <span class="br-p"><br><br></span>প্রভুরই কারণে তোমরা মানুষদের মধ্যে নিযুক্ত প্রত্যেক কর্তৃপক্ষের বশ্যতাধীন হও, তা তিনি সর্বোচ্চ ক্ষমতাসম্পন্ন রাজা হন,</div>
<div class="v" id="v14"><span class="vn">14</span> বা তাঁর প্রেরিত প্রদেশপালেরা, যেন তাঁরা অন্যায়কারীদের শাস্তি ও সদাচারীদের প্রশংসা করেন।</div>
<div class="v" id="v15"><span class="vn">15</span> কারণ ঈশ্বরের ইচ্ছা হল এই যে, সৎকর্মের দ্বারা তোমরা নির্বোধ লোকেদের অর্থইীন কথাবার্তাকে যেন স্তব্ধ করে দিতে পারো।</div>
<div class="v" id="v16"><span class="vn">16</span> তোমরা স্বাধীন মানুষের মতো জীবনযাপন করো;<sup class="fnm"><a name="fnm5" href="#fn5">5</a></sup> কিন্তু তোমাদের স্বাধীনতাকে মন্দতা গোপন করার বিষয়রূপে ব্যবহার কোরো না; তোমরা ঈশ্বরের সেবকরূপে জীবনযাপন করো।</div>
<div class="v" id="v17"><span class="vn">17</span> প্রত্যেক মানুষের প্রতি যথোচিত সম্মান প্রদর্শন করো: বিশ্বাসী ভ্রাতৃমণ্ডলীকে প্রেম করো, ঈশ্বরকে ভয় করো, রাজাকে সমাদর করো।</div>
<div class="v" id="v18"><span class="vn">18</span> <span class="br-p"><br><br></span>ক্রীতদাসেরা, তোমরা সব ব্যাপারে শ্রদ্ধার সঙ্গে তোমাদের মনিবদের বশ্যতাস্বীকার করো; কেবলমাত্র যারা সজ্জন ও সুবিবেচক, তাদেরই নয়, কিন্তু যারা হৃদয়হীন, তাদেরও।</div>
<div class="v" id="v19"><span class="vn">19</span> কারণ ঈশ্বর-সচেতন কোনো মানুষ যদি অন্যায্য যন্ত্রণা পেয়ে কষ্টভোগ করে, তাহলে তা প্রশংসার যোগ্য।</div>
<div class="v" id="v20"><span class="vn">20</span> কিন্তু অন্যায় কর্মের জন্য যদি মার খাও ও তা সহ্য করো, তাহলে এতে তোমাদের কৃতিত্ব কোথায়? বরং সৎকর্মের জন্য যদি কষ্টভোগ করো ও তা সহ্য করো, তাই ঈশ্বরের কাছে প্রশংসনীয়।</div>
<div class="v" id="v21"><span class="vn">21</span> এই উদ্দেশ্যেই তোমরা আহূত হয়েছ, কারণ খ্রীষ্টও তোমাদের জন্য কষ্টভোগ করেছেন ও তোমাদের কাছে এক দৃষ্টান্ত রেখে গেছেন, যেন তোমরা তার পদাঙ্ক অনুসরণ করে চলো।</div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>“তিনি কোনও পাপ করেননি,<br> <span class="br-ind"><br><span class="indent">&nbsp;</span></span>তাঁর মুখেও পাওয়া যায়নি কোনো ছলনার বাণী!”<sup class="fnm"><a name="fnm6" href="#fn6">6</a></sup><br></div>
<div class="v" id="v23"><span class="vn">23</span> <span class="br-p"><br><br></span>তাঁর প্রতি যখন নিন্দা-অপমান বর্ষিত হল, তিনি প্রতিনিন্দা করলেন না। যখন কষ্টভোগ করলেন, তিনি ভীতি প্রদর্শন করলেন না। পরিবর্তে, যিনি ন্যায়বিচারক, তিনি তাঁরই উপরে নির্ভর করেছিলেন।</div>
<div class="v" id="v24"><span class="vn">24</span> তিনি স্বয়ং গাছের উপরে<sup class="fnm"><a name="fnm7" href="#fn7">7</a></sup> নিজ শরীরে আমাদের পাপরাশি বহন করলেন, যেন আমরা পাপসমূহের পক্ষে মৃত্যুবরণ করে, ধার্মিকতার পক্ষে জীবনধারণ করি; তাঁরই ক্ষতসকলের দ্বারা তোমরা আরোগ্য লাভ করেছ।<sup class="fnm"><a name="fnm8" href="#fn8">8</a></sup></div>
<div class="v" id="v25"><span class="vn">25</span> কারণ তোমরা বিপথগামী মেষের মতো ছিলে, কিন্তু এখন তোমরা তোমাদের প্রাণের পালক ও তত্ত্বাবধায়কের কাছে ফিরে এসেছ।<sup class="fnm"><a name="fnm9" href="#fn9">9</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৩৪:৮</div>
<div class="fn"><sup class="fnt"><a name="fn2" href="#fnm2">2</a></sup> যিশাইয় ২৮:১৬</div>
<div class="fn"><sup class="fnt"><a name="fn3" href="#fnm3">3</a></sup> বা কোণের প্রস্তর; গীত ১১৮:২২</div>
<div class="fn"><sup class="fnt"><a name="fn4" href="#fnm4">4</a></sup> যিশাইয় ৮:১৪</div>
<div class="fn"><sup class="fnt"><a name="fn5" href="#fnm5">5</a></sup> অর্থাৎ, বিধিবিধানের বেড়াজাল থেকে মুক্ত মানুষরূপে।</div>
<div class="fn"><sup class="fnt"><a name="fn6" href="#fnm6">6</a></sup> যিশাইয় ৫৩:৯</div>
<div class="fn"><sup class="fnt"><a name="fn7" href="#fnm7">7</a></sup> দ্বিতীয় বিবরণ ৩২:৩৯; গীত ১০৩:৩</div>
<div class="fn"><sup class="fnt"><a name="fn8" href="#fnm8">8</a></sup> যিশাইয় ৫৩:৫</div>
<div class="fn"><sup class="fnt"><a name="fn9" href="#fnm9">9</a></sup> যিশাইয় ৫৩:৫,৬,৯,১২</div>
</div>
<!-- PARSED ABOVE; EDITING MAY BREAK PARSER -->
</body></html>