<html><head>
<meta http-equiv="Content-Type" content="text/html;charset=utf-8" />
<title>1Pet 5 &ndash; 1 পিতর &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 পিতর</b> &ndash; <a href="1Pet_1.html">1</a> ... <a href="1Pet_3.html">3</a> <a href="1Pet_4.html">4</a> <b>5</b> </div><hr>
<h1>1Pet 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রাচীনদের ও নবীনদের উদ্দেশ্যে</h2><span class="vn">1</span> <span class="br-p"><br><br></span>তোমাদের মধ্যে যে প্রাচীনেরা আছেন, তাঁদের কাছে একজন সহ-প্রাচীন, খ্রীষ্টের কষ্টভোগের সাক্ষী ও যে মহিমা প্রকাশিত হবে, তার অংশীদাররূপে আমি মিনতি করছি,</div>
<div class="v" id="v2"><span class="vn">2</span> ঈশ্বরের যে পাল<sup class="fnm"><a name="fnm1" href="#fn1">1</a></sup> তোমাদের তত্ত্বাবধানে আছে, তাদের পালক হও—তত্ত্বাবধায়করূপে<sup class="fnm"><a name="fnm2" href="#fn2">2</a></sup> তাদের সেবা করো—বাধ্য হয়ে নয়, কিন্তু তোমরা ইচ্ছুক বলে, যেমন ঈশ্বর তোমাদের কাছে চান; অর্থের লালসায় নয়, কিন্তু সেবার আগ্রহ নিয়ে,</div>
<div class="v" id="v3"><span class="vn">3</span> যাদের তোমাদের হাতে সমপর্ণ করা হয়েছে, তাদের উপরে প্রভুত্ব করার জন্য নয়, কিন্তু পালের কাছে আদর্শস্বরূপ হয়ে করো।</div>
<div class="v" id="v4"><span class="vn">4</span> তাহলে, যখন প্রধান পালক প্রকাশিত হবেন, তোমরা মহিমার মুকুট লাভ করবে, যা কখনও ম্লান হবে না।</div>
<div class="v" id="v5"><span class="vn">5</span> <span class="br-p"><br><br></span>সেভাবে যুবকেরা, তোমরা প্রাচীনদের বশ্যতাস্বীকার করো। তোমাদের মধ্যে প্রত্যেকেই পরস্পরের প্রতি নতনম্র আচরণ করো,<sup class="fnm"><a name="fnm3" href="#fn3">3</a></sup> কারণ, <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বর অহংকারীদের প্রতিরোধ করেন,<br> <span class="br-ind"><br><span class="indent">&nbsp;</span></span>কিন্তু বিনম্রদের অনুগ্রহ দান করেন।”<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-p"><br><br></span>সেই কারণে, ঈশ্বরের পরাক্রমী হাতের নিচে, নিজেদের নতনম্র করো, যেন তিনি উপযুক্ত সময়ে তোমাদের উন্নত করেন।</div>
<div class="v" id="v7"><span class="vn">7</span> তোমাদের সমস্ত দুশ্চিন্তার ভার তাঁরই উপরে ফেলে দাও, কারণ তিনি তোমাদের জন্য চিন্তা করেন।</div>
<div class="v" id="v8"><span class="vn">8</span> <span class="br-p"><br><br></span>তোমরা আত্মসংযমী হও ও সতর্ক থাকো। তোমাদের শত্রু, সেই দিয়াবল, গর্জনকারী সিংহের মতো কাকে গ্রাস করবে, তাকে চারদিকে খুঁজে বেড়াচ্ছে।</div>
<div class="v" id="v9"><span class="vn">9</span> বিশ্বাসে অটল থেকে তোমরা তার প্রতিরোধ করো, কারণ তোমরা জানো যে, সমগ্র জগতে ভ্রাতৃমণ্ডলীও একই রকমের কষ্ট-লাঞ্ছনা ভোগ করছে।</div>
<div class="v" id="v10"><span class="vn">10</span> <span class="br-p"><br><br></span>আর সমস্ত অনুগ্রহের ঈশ্বর, যিনি খ্রীষ্টে তাঁর শাশ্বত মহিমা প্রদানের জন্য তোমাদের আহ্বান করেছেন, সাময়িক কষ্টভোগ করার পর তিনি স্বয়ং তোমাদের পুনঃপ্রতিষ্ঠিত করবেন এবং তোমাদের শক্তিশালী, সুদৃঢ় ও অবিচল করবেন।</div>
<div class="v" id="v11"><span class="vn">11</span> যুগে যুগে চিরকাল তাঁর পরাক্রম হোক। আমেন।</div>
<div class="v" id="v12"><h2>অন্তিম শুভেচ্ছা</h2><span class="vn">12</span> <span class="br-p"><br><br></span>সীল, যাঁকে আমি বিশ্বস্ত ভাই বলে মনে করি, তাঁরই সাহায্য নিয়ে আমি তোমাদের উৎসাহ দিয়ে এই সংক্ষিপ্ত পত্র লিখেছি এবং সাক্ষ্য দিচ্ছি যে, এই হল ঈশ্বরের প্রকৃত অনুগ্রহ। এতেই তোমরা স্থির থাকো।</div>
<div class="v" id="v13"><span class="vn">13</span> <span class="br-p"><br><br></span>তোমাদেরই সঙ্গে মনোনীত ব্যাবিলনবাসী সেই বোন<sup class="fnm"><a name="fnm5" href="#fn5">5</a></sup> তোমাদের প্রতি তাঁর শুভেচ্ছা জানাচ্ছেন। আমার পুত্রসম মার্ক-ও তাঁর শুভেচ্ছা জানাচ্ছেন।</div>
<div class="v" id="v14"><span class="vn">14</span> <span class="br-p"><br><br></span>প্রীতি-চুম্বনে তোমরা পরস্পরকে শুভেচ্ছা জানাও। <span class="br-p"><br><br></span>তোমরা যতজন খ্রীষ্টে আছো, সকলের প্রতি শান্তি বর্তুক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, মণ্ডলীর বিশ্বাসীরা।</div>
<div class="fn"><sup class="fnt"><a name="fn2" href="#fnm2">2</a></sup> অধ্যক্ষ বা বিশপরূপে।</div>
<div class="fn"><sup class="fnt"><a name="fn3" href="#fnm3">3</a></sup> গ্রিক: নম্রতা পরিহিত হও।</div>
<div class="fn"><sup class="fnt"><a name="fn4" href="#fnm4">4</a></sup> হিতোপদেশ ৩:৩৪</div>
<div class="fn"><sup class="fnt"><a name="fn5" href="#fnm5">5</a></sup> বা মণ্ডলী</div>
</div>
<!-- PARSED ABOVE; EDITING MAY BREAK PARSER -->
</body></html>