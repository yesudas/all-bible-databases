<html><head>
<meta http-equiv="Content-Type" content="text/html;charset=utf-8" />
<title>1Thess 1 &ndash; 1 থিষলনীকীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 থিষলনীকীয়</b> &ndash; <b>1</b> <a href="1Thess_2.html">2</a> <a href="1Thess_3.html">3</a> ... <a href="1Thess_5.html">5</a> </div><hr>
<h1>1Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->থিষলনিকা নগরে প্রেরিতশিষ্য পৌল প্রচার করার পর বহু পরজাতি (অইহুদি) ব্যক্তি প্রভু যীশুকে পরিত্রাতারূপে গ্রহণ করে। প্রচণ্ড বিরোধিতা ও নির্যাতনের সম্মুখীন হয়ে মাত্র তিন সপ্তাহ পরে পৌল সেই স্থান পরিত্যাগ করেন, কিন্তু প্রভু আশ্চর্যজনকভাবে তাদের সহায়তা করায়, সেই মণ্ডলীর সাক্ষ্য সর্বত্র বিদিত হয়। <!--raw 1 bo --><p/><!--endraw 1-->সেই স্থানের নতুন বিশ্বাসীদের অবস্থা অবগত হওয়ার জন্য পৌল তিমথিকে থিষলনিকায় প্রেরণ করেন। নিদারুণ নিপীড়ন সত্ত্বেও তারা বিশ্বাসে অটল ছিল, তিমথির কাছে এই বার্তা শ্রবণ করে, তাদের উৎসাহ ও প্রেরণাদানের জন্য পৌল এই পত্র লেখেন। তাদের আশ্বাস প্রদান করে পৌল খ্রীষ্টের পুনরাগমন, বিশ্বাসীর গৌরবময় ভবিষ্যৎ, জীবিত ও নিদ্রাগত বিশ্বাসীদের প্রভুর সঙ্গে মিলন ও অনন্ত জীবন প্রসঙ্গে এই পত্রে বিশদ আলোচনা করেছেন। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল। <!--raw 1 bo --><p/><!--endraw 1-->রচনার স্থান: করিন্থ নগর। <!--raw 1 bo --><p/><!--endraw 1-->রচনাকাল: আনুমানিক ৫২–৫৩ খ্রীষ্টাব্দ। <!--raw 1 bo --><p/><!--endraw 1-->মূল বিষয়বস্তু: প্রভুর পুনরাগমনের প্রক্রিয়া। <!--raw 1 bo --><p/><!--endraw 1--><!--raw 1 bo --><b><!--endraw 1-->থিষলনীকীয়দের প্রতি প্রথম পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রেরিতশিষ্যদের কার্যাবলি থেকে আমরা জানতে পারি যে ৫১ খ্রীষ্টাব্দে কীভাবে পৌল, সীল ও তিমথি যীশুর সুসমাচারকে ইউরোপের বিভিন্ন দেশে পৌঁছে দিয়েছিলেন (দ্রষ্টব্য প্রেরিত ১৬:১১)। তারা উত্তর গ্রীসের ম্যাসিডোনিয়া নামক জায়গা থেকে এই প্রচার অভিযান শুরু করেছিলেন। তারা প্রথমে ফিলিপী নামক শহরে গিয়েছিলেন এবং সেখানে বহু লোক যীশুকে গ্রহণ করেছিল। কিন্তু সেখানে স্থানীয় প্রশাসন ও জনতা পৌল ও সীলকে আক্রমণ করে বন্দি করেছিল এবং তাদেরকে সেই শহর ছাড়তে বাধ্য করেছিল। যেহেতু তিমথি জাতিতে গ্রিক ছিলেন, তাই তার কোনো ক্ষতি স্থানীয় লোকেরা করেনি কিন্তু পৌল ও সীল ইহুদি হওয়ার জন্য, তাদেরকে বিরোধিতার সম্মুখীন হতে হয়েছিল এবং মার খেতে হয়েছিল। এরপর তারা তিনজন থিষলনিকা নামক শহরে গিয়েছিলেন এবং সেখানেও গণ্ডগোল বেঁধে গিয়েছিল। পৌল ও সীলের বিরুদ্ধে অভিযোগ উঠেছিল যে <!--raw 1 bo --><b><!--endraw 1-->এরা সবাই কৈসরের শাসন অস্বীকার করে, বলে যে, যীশু নামে আর একজন রাজা আছেন<!--raw 1 bo --></b><!--endraw 1--> (দ্রষ্টব্য প্রেরিত ১৭:৫-৮)। তারা কোনোক্রমে সেখান থেকে প্রাণ বাঁচিয়ে পালিয়ে গিয়েছিলেন। এই ঘটনার পর তারা বিরয়া নামক নগরে গেলেন, সেখানে লোকেরা তাদের কথা শ্রদ্ধা সহকারে শুনল। কিন্তু কিছুক্ষণের মধ্যে থিষলনিকা নগর থেকে কিছু লোক বিরয়াতে এসে লোকজনকে পৌলদের বিরুদ্ধে খেপিয়ে তুলল এবং পৌল প্রাণ বাঁচতে আখায়া (দক্ষিণ গ্রীস) প্রদেশের এথেন্সে পালিয়ে গেলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌল ভেবেছিলেন যে থিষলনিকার বিশ্বাসীরা স্থানীয় বিরোধিতার কারণে যীশুর পথ অনুসরণ করা ছেড়ে দেবে। কিন্তু যখন তিনি সীল ও তিমথির সঙ্গে সাক্ষাৎ করলেন, সেই বিশ্বাসীদের উৎসাহিত করতে তিনি তিমথিকে আবার থিষলনিকায় পাঠালেন। যখন তিমথি ফিরে এসে পৌলকে খবর দিলেন যে বিশ্বাসীরা যীশুর প্রতি বিশ্বাসে অবিচল আছে, পৌল আনন্দিত হলেন এবং থিষলনীকীয় মণ্ডলীর প্রতি তিনি তার পত্রে এই আনন্দ ব্যক্ত করলেন। তিনি থিষলনীকীয় মণ্ডলীর প্রতি পত্রে তাদের প্রয়োজনীয় কিছু শিক্ষা ও সংশোধনের কথাও উল্লেখ করলেন। <!--raw 1 bo --><p/><!--endraw 1-->পবিত্র বাইবেলে সংরক্ষিত পৌলের অন্যান্য পত্রগুলির মতো এই পত্রও সেই সময়ের বিবিধ ঘটনা বর্ণনা করে। পত্রের প্রথমেই আছে প্রেরক ও প্রাপকের নাম এবং তারপর শুভেচ্ছা। এরপর রয়েছে প্রার্থনা ও ধন্যবাদ। পত্রের মূল বিষয় এরপর রাখা হয়েছে এবং পরিশেষে আবার ধন্যবাদ ও শুভকামনা জানিয়ে পত্রের সমাপ্তি করা হয়েছে। পত্রের প্রধান অংশে থিষলনীকীয় মণ্ডলীর নতুন বিশ্বাসীদের সাথে পৌল তার আত্মিক সম্পর্কের কথা বিস্তারিত ভাবে বলেছেন। মণ্ডলীর বিশ্বাসীদের সাথে সময় অতিবাহিত করা এবং খ্রীষ্ট যীশুর প্রতি অনুগত থাকার জন্য পৌল মণ্ডলীর প্রতি কতটা কৃতজ্ঞ, তা এই পত্রে প্রকাশ করেছেন। পত্রে তিনি বিশ্বাসীদের শুভেচ্ছা ও আশীর্বাদ জানানোর পরে কিছু বাস্তব বিষয়ে তাদের নির্দেশ ও শিক্ষা দিয়েছেন। (খুব সম্ভবত তিমথি দ্বিতীয় বার থিষলনীকীয় মণ্ডলী থেকে ফিরে পৌলকে যা যা বলেছিলেন তার উপর ভিত্তি করেই এই নির্দেশ ও শিক্ষা।) <!--raw 1 bo --><p/><!--endraw 1--><!--raw 1 bo --><p><!--endraw 1-->পৌল থিষলনীকীয় মণ্ডলীর বিশ্বাসীদের নির্দেশ দিয়েছিলেন যেন তারা ব্যভিচার থেকে বিরত থাকে। তারা যেন পরস্পরকে ভালোবেসে কঠোর পরিশ্রম করে এবং নিজেদের অন্ন সংস্থান নিজেরাই করে। <!--raw 1 bo --><p/><!--endraw 1-->তিনি আরও বলেছেন যারা <!--raw 1 bo --><b><!--endraw 1-->প্রভুর আগমনের<!--raw 1 bo --></b><!--endraw 1--> পূর্বে মারা গিয়েছেন তারা খ্রীষ্ট যীশুর উপস্থিতিতে আবার মৃত্যু থেকে পুনরুত্থিত হবেন। কিন্তু পৌল এও মনে করিয়ে দিয়েছেন যে খ্রীষ্ট যীশুর দ্বিতীয় আগমন হঠাৎ এবং অপ্রত্যাশিত ভাবেই হবে। সেইজন্য বিশ্বাসীরা যেন এমন ভাবে জীবনযাপন করে যে যীশুর আগমনের সময় তারা লজ্জিত না হয়। <!--raw 1 bo --><p/><!--endraw 1-->পরিশেষে পৌল উপদেশ দিয়েছেন কীভাবে খ্রীষ্টবিশ্বাসী হয়ে এক সম্প্রদায়ের মধ্যে তাদের জীবনযাপন করা উচিত। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌলের সমস্ত শিক্ষা ও উপদেশের মধ্যে মূল বার্তা ছিল, “ভাল কাজ করে যাও!” যদিও তিনি থিষলনীকীয় মণ্ডলীর বিশ্বাসীদের <!--raw 1 bo --><b><!--endraw 1-->ভাই ও বোন<!--raw 1 bo --></b><!--endraw 1--> বলে সম্বোধন করেছেন কিন্তু তিনি আরও বলেছেন যে, যেমন মা ও বাবা তাদের সন্তানদের স্নেহ করেন তেমনি তিনি নিজে, সীল ও তিমথি তাদের স্নেহ করেন। এর মাধ্যমে ইউরোপের প্রথম খ্রীষ্টবিশ্বাসী মণ্ডলীর প্রতি পৌলের স্নেহ ও ভালোবাসা প্রকাশ পায়। <!--raw 1 bo --><p/><!--endraw 1-->১ থিষলনীকীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পিতা ঈশ্বর এবং প্রভু যীশু খ্রীষ্টে থিষলনীকীয় মণ্ডলী সমীপে, <span class="br-p"><br><br></span>পৌল, সীল<sup class="fnm"><a name="fnm1" href="#fn1">1</a></sup> এবং তিমথি এই পত্র লিখছি। <span class="br-p"><br><br></span>অনুগ্রহ ও শান্তি তোমাদের প্রতি বর্তুক।</div>
<div class="v" id="v2"><h2>থিষলনীকীয়দের বিশ্বাসের জন্য পৌলের ধন্যবাদ জ্ঞাপন</h2><span class="vn">2</span> <span class="br-p"><br><br></span>আমাদের প্রার্থনায় তোমাদের নাম উল্লেখ করে আমরা তোমাদের সবার জন্য ঈশ্বরের কাছে সবসময় ধন্যবাদ নিবেদন করি।</div>
<div class="v" id="v3"><span class="vn">3</span> বিশ্বাসের বলে তোমরা যে কাজ করেছ, প্রেমের বশে যে পরিশ্রম দিয়েছ এবং আমাদের প্রভু যীশু খ্রীষ্টের উপর প্রত্যাশা রেখে যে সহিষ্ণুতার পরিচয় রেখেছ—আমাদের ঈশ্বর ও পিতার সমক্ষে আমরা সেকথা অবিরত স্মরণ করি।</div>
<div class="v" id="v4"><span class="vn">4</span> <span class="br-p"><br><br></span>ঈশ্বরের প্রীতিভাজন ভাইবোনেরা, আমরা জানি যে, তিনি তোমাদের মনোনীত করেছেন,</div>
<div class="v" id="v5"><span class="vn">5</span> কারণ, আমাদের সুসমাচার শুধু বাক্যবিন্যাসের দ্বারা তোমাদের কাছে আসেনি, কিন্তু এসেছিল পরাক্রম, পবিত্র আত্মায় এবং গভীর প্রত্যয়ের সঙ্গে। তোমাদের মধ্যে, তোমাদেরই জন্য আমরা কীভাবে জীবনযাপন করেছি, তা তোমরা জানো।</div>
<div class="v" id="v6"><span class="vn">6</span> তোমরা আমাদের এবং প্রভুর অনুকরণ করেছিলে, প্রচণ্ড দুঃখকষ্টের মধ্যেও পবিত্র আত্মার দত্ত আনন্দে তোমরা সেই বার্তাকে স্বাগত জানিয়েছ।</div>
<div class="v" id="v7"><span class="vn">7</span> তাই ম্যাসিডোনিয়া এবং আখায়ার সমস্ত বিশ্বাসীর কাছে তোমরা আদর্শ হয়ে উঠেছ।</div>
<div class="v" id="v8"><span class="vn">8</span> তোমাদের কাছ থেকে প্রভুর বার্তা শুধু যে ম্যাসিডোনিয়া এবং আখায়াতে ঘোষিত হয়েছে তা নয়, ঈশ্বরের প্রতি তোমাদের বিশ্বাসের কথা সর্বত্র ছড়িয়ে পড়েছে। তাই এ বিষয়ে আমাদের কিছু বলা নিষ্প্রয়োজন।</div>
<div class="v" id="v9"><span class="vn">9</span> কারণ তোমরা আমাদের কী রকম অভ্যর্থনা জানিয়েছিলে, লোকেরা নিজেরাই সেকথা প্রচার করেছে। তারা প্রকাশ করে যে, জীবন্ত এবং সত্য ঈশ্বরের সেবা করার জন্য তোমরা সব প্রতিমা পরিহার করে কীভাবে ঈশ্বরের কাছে ফিরে এসেছ এবং</div>
<div class="v" id="v10"><span class="vn">10</span> তিনি যাঁকে মৃতদের মধ্য থেকে পুনরুত্থিত করেছিলেন, সন্নিকট ক্রোধ থেকে যিনি আমাদের নিস্তার করবেন, তোমরা ঈশ্বরের সেই পুত্র যীশুর স্বর্গ থেকে আগমনের প্রতীক্ষায় রয়েছ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: সিলভেনাস।</div>
</div>
<!-- PARSED ABOVE; EDITING MAY BREAK PARSER -->
</body></html>