<html><head>
<meta http-equiv="Content-Type" content="text/html;charset=utf-8" />
<title>1Tim 1 &ndash; 1 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 তিমথি</b> &ndash; <b>1</b> <a href="1Tim_2.html">2</a> <a href="1Tim_3.html">3</a> ... <a href="1Tim_6.html">6</a> </div><hr>
<h1>1Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->রোমে পৌলের বিচারের রায় তাঁর পক্ষে যাওয়ায় তিনি কারামুক্ত হন। সম্ভবত, এরপর তিনি কলসী নগরে ফিলীমনকে পরিদর্শন করতে যান (ফিলিপীয় ২:২)। কলসী, অথবা ফিলিপী থেকে তিনি তিমথির প্রতি প্রথম পত্রটি লেখেন। <!--raw 1 bo --><p/><!--endraw 1-->মিশ্র-বিবাহের ফলে তিমথির জন্ম (প্রেরিত ১৬:১); তিনি এক ঈশ্বরভক্ত পরিবারে প্রতিপালিত হন (২ তিমথি ১:৫; ৩:১৫) এবং পৌলের পরিচর্যায় খ্রীষ্টকে পরিত্রাতারূপে গ্রহণ করেন (১ তিমথি ১:২)। পৌল লুস্ত্রায় তাঁকে তাঁর দলের সঙ্গী করেন। পরে তিনি পৌলের অন্যতম বিশেষ পরিচারক হন (ফিলিপীয় ২:১৯-২২)। কালত্রুমে ইফিষের মণ্ডলীকে নেতৃত্ব দেওয়ার জন্য তিমথি প্রেরিত হন। <!--raw 1 bo --><p/><!--endraw 1-->১ তিমথি একটি কর্ম-সহায়ক পত্র। স্থানীয় মণ্ডলীতে কী ধরনের আচরণ হওয়া উচিত, পালক ও সভ্যদের সেই বিষয়েই এই পত্রে নির্দেশনা দেওয়া হয়েছে। সত্যের সপক্ষে প্রচার (১–৪), প্রার্থনা করা (২) এবং যোগ্যতাসম্পন্ন নেতাদের নিয়োগ (৩–৫) সম্বন্ধে পৌল তাঁর পত্রে গুরুত্ব আরোপ করেছেন। মণ্ডলীতে বিভিন্ন ধরনের ব্যক্তিকে কীভাবে পরিচর্যা করতে হবে, সেই শিক্ষা দিয়ে তিনি তাঁর পত্র সমাপ্ত করেছেন। <!--raw 1 bo --><p/><!--endraw 1-->তিমথি নামটির অর্থ, ঈশ্বরের প্রতি সম্ভ্রম প্রকাশ। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল। <!--raw 1 bo --><p/><!--endraw 1-->রচনার স্থান: কলসী অথবা ফিলিপী নগর। <!--raw 1 bo --><p/><!--endraw 1-->রচনাকাল: আনুমানিক ৬৩ খ্রীষ্টাব্দ। <!--raw 1 bo --><p/><!--endraw 1-->মূল বিষয়বস্তু: মণ্ডলী ও পরিচর্যা। <!--raw 1 bo --><p/><!--endraw 1--><!--raw 1 bo --><b><!--endraw 1-->তিমথির প্রতি প্রথম পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->দুই বছর কারাগারে বন্দি থাকার পর পৌল কারাগার থেকে মুক্তি পেলেন। তিনি তার প্রচারকাজ করে যেতে লাগলেন; নতুন নতুন স্থানে যীশুর সুসমাচার প্রচার এবং যে সব মণ্ডলীগুলি স্থাপন করেছিলেন তার লোকদেরকে পরামর্শ ও উৎসাহ দিয়ে গেলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌল কারাগারে যাওয়ার আগে ইফিষে দুই বছর ছিলেন এবং যীশুর অনুগামীদের নিয়ে একটি শক্তিশালী মণ্ডলী তৈরি করেছিলেন। কিন্তু একটি নির্দিষ্ট সমস্যা তার জন্য সেই শহরে অপেক্ষা করে ছিল। গ্রেপ্তার ও কারাবন্দি হওয়ার পূর্বে যখন তিনি দরিদ্রদের জন্য সংগৃহীত অনুদান নিয়ে জেরুশালেমে যাচ্ছিলেন সেই সময় তিনি অনুভব করলেন যে ইফিষীয় মণ্ডলীর কিছু নেতা ধনী হওয়ার ও নিজেদের অনুগামীদের সংখ্যা বৃদ্ধি করার উদ্দেশে যীশুর বাক্যকে বিকৃত করবে। তাই তিনি তাদেরকে সতর্ক করার জন্য একটি বিশেষ সভার আয়োজন করলেন (দ্রষ্টব্য প্রেরিত ২০:১৭-৩৮)। পরে কারাগার থেকে মুক্তি পেয়ে তিনি দেখলেন যে তিনি যা অনুমান করেছিলেন এই নেতারা ঠিক তাই করেছে। তারা ইহুদিদের কিছু নিয়মকে ভুল ভাবে প্রয়োগ করেছে এবং যীশুর শেখানো বিশ্বাসের সঙ্গে অন্য চিন্তাধারা ও দর্শনকে তাদের জীবনে স্থান দিয়েছে। এইভাবে অন্যান্য জায়গায় যারা পৌলের বিরোধিতা করেছিল তাদেরই মতো তারা কিছু খাদ্য ও বিবাহ নিষিদ্ধ করেছিল এবং কিছু বিতর্কিত ধারণাকে আত্মিক উন্নতির উপায় হিসেবে গুরুত্ব দিয়েছিল; একইসাথে কিছু অনৈতিক কাজকেও সমর্থন করেছিল। এটি অনুমান করা হয় যে এই ধরনের ভুল শিক্ষার প্রচারকার্য কিছু কমবয়েসি বিধবা মহিলাকে দিয়ে করানো হয়েছিল, কারণ তাদের প্রচুর উৎসাহ ও হাতে প্রচুর সময় ছিল কারণ তারা স্থানীয় মণ্ডলী থেকে আর্থিক সাহায্য পেত। <!--raw 1 bo --><p/><!--endraw 1-->পৌল কারাগার থেকে মুক্তি পাওয়ার পর ম্যাসিডোনিয়া যাওয়ার আগে সংক্ষিপ্ত সফরে ইফিষে গিয়েছিলেন। তিনি সেখানে তাদের সমস্যার দিকগুলি লিখিতভাবে তাদের নেতৃত্বকে জানাতে পারেননি, কারণ অনেক নেতৃত্ব তার কথা শুনছিল না এবং কেউ কেউ পৌলের কর্তৃত্ব নিয়ে প্রশ্ন তুলে ছিল। তাই পৌল তার সহকর্মী তিমথিকে ইফিষে রেখে গিয়েছিলেন এবং তাকে একটি পত্র লিখে দিয়েছিলেন। পৌল আশাবাদী ছিলেন যে যতদিন না তিনি নিজে ইফিষে যেতে পারবেন, এই পত্র তিমথিকে দৃঢ়তা দেবে ও সমস্ত বিষয়গুলিকে ঠিক করার ক্ষেত্রে তাকে প্রভাবিত করবে। এই পত্র তিমথিকে উদ্দেশ্য করে লেখা হলেও পৌল চেয়েছিলেন যে এই পত্রের বিষয়গুলি স্থানীয় সমাজের লোকদেরকে জানানো হবে ও আলোচিত হবে। <!--raw 1 bo --><p/><!--endraw 1-->তিমথিকে ইফিষে রেখে যাওয়ার কারণ ব্যখ্যা করে পৌল এই পত্র শুরু করেছেন। তিনি প্রেরিত রূপে তার প্রচারকার্যের বিষয়ে পক্ষসমর্থন করেছেন। তিনি ব্যখ্যা করেছেন যে তিনি সমাজের দুই নেতা হুমিনায় ও আলেকজাণ্ডারকে ক্ষমতাচ্যুত করেছিলেন কারণ তারা যীশুর সুসমাচার থেকে বিচ্যুত হয়েছিল। তিনি ইফিষীয় মণ্ডলীর লোকেদের সতর্ক করেছেন, যে সব নেতৃত্ব নৈতিক ও সামাজিক অপশাসন চালাচ্ছে, তারা যেন তাদের বিরুদ্ধে দাঁড়িয়ে কর্তৃত্ব সহকারে যীশুর সুসমাচারকে প্রতিষ্ঠা করে এবং <!--raw 1 bo --><b><!--endraw 1-->পরিপূর্ণ ভক্তিতে ও পবিত্রতায়, শান্তিপূর্ণ ও নিরুদ্বিগ্ন জীবনযাপন করতে পারে।<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল তার পত্রে ব্যখ্যা করেছেন কী ধরনের লোকেদের নেতৃত্বে থাকা উচিত, যেন তারা অযোগ্য লোকেদের সরিয়ে দিয়ে যোগ্য লোকের নির্বাচিত করে। তিনি সতর্ক করেছিলেন কীভাবে কমবয়েসি বিধবাদের সমস্যা সমাধান করা যায় যারা <!--raw 1 bo --><b><!--endraw 1-->বাড়ি বাড়ি ঘুরে বেড়াত<!--raw 1 bo --></b><!--endraw 1--> ও অপরদের ভুল পথে প্ররোচিত করত: কেবলমাত্র ঈশ্বরবিশ্বাসী বয়স্ক বিধবাদেরই সমর্থন করা উচিত; কমবয়েসি বিধবাদের পুনরায় বিবাহ করে ও সংসার কর্মে মনোযোগী হওয়া উচিত। এই পত্রের শেষের দিকে পৌল লোভ থেকে দূরে থাকার বিষয়ে সতর্ক করেছেন, যা ছিল এই মণ্ডলীর সমস্যার একটি প্রধান কারণ। <!--raw 1 bo --><p/><!--endraw 1-->এই পত্র যেমন একদিকে ইফিষীয় মণ্ডলীকে উদ্দেশ্য করে লেখা তেমনই অন্যদিকে ব্যক্তিগত ভাবে তিমথিকে বিশেষ কিছু নির্দেশ দিয়ে লেখা হয়েছে (যেমন তিনি লিখেছেন, <!--raw 1 bo --><b><!--endraw 1-->তুমি যুবক বলে কেউ যেন তোমাকে অবজ্ঞা না করে<!--raw 1 bo --></b><!--endraw 1-->)। খুব সম্ভবত তিমথি এই পত্রের অধিকাংশই মণ্ডলীকে পড়ে শুনিয়েছিলেন। বাস্তবিক, পৌল এই পত্রের মাধ্যমে তিমথিকে চূড়ান্ত উৎসাহ দিয়েছেন আর মণ্ডলীর সবাইকে শুভেচ্ছা জানিয়েছেন। তিনি আশাবাদী ছিলেন যে, মণ্ডলীর লোকেরা সঠিক নেতৃত্বকে চিনতে পারবে কারণ তিনি অনেক শ্রম ও সময় ব্যয় করে তাদের জন্য সঠিক রূপরেখা তৈরি করে দিয়েছেন। <!--raw 1 bo --><p/><!--endraw 1-->সমস্ত পত্রে পৌল একটি শব্দ বারবার ব্যবহার করেছেন <!--raw 1 bo --><b><!--endraw 1-->খ্রীষ্ট যীশু<!--raw 1 bo --></b><!--endraw 1-->—অর্থাৎ মশীহ যীশু—যা যীশুর রাজত্বকে নির্দেশ করে। এই বাক্য মণ্ডলীকে মনে করিয়ে দেয় যে যীশুই হলেন প্রকৃত নেতা এবং সঠিক নেতৃত্বের স্বচ্ছতম প্রতীক। <!--raw 1 bo --><p/><!--endraw 1-->১ তিমথি
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমাদের পরিত্রাতা ঈশ্বর এবং আমাদের প্রত্যাশা খ্রীষ্ট যীশুর আদেশে, তাঁরই প্রেরিতশিষ্য, আমি পৌল,</div>
<div class="v" id="v2"><span class="vn">2</span> <span class="br-p"><br><br></span>বিশ্বাসে আমার প্রকৃত সন্তান তিমথি সমীপে এই পত্র লিখছি। <span class="br-p"><br><br></span>পিতা ঈশ্বর এবং আমাদের প্রভু, খ্রীষ্ট যীশুর অনুগ্রহ, করুণা এবং শান্তি বর্ষিত হোক।</div>
<div class="v" id="v3"><h2>ভ্রান্ত শাস্ত্রবিদদের বিরুদ্ধে সতর্কীকরণ</h2><span class="vn">3</span> <span class="br-p"><br><br></span>ম্যাসিডোনিয়া যাওয়ার পথে, আমি তোমাকে অনুরোধ করেছিলাম, যেন তুমি ইফিষে থেকে কতগুলি লোককে আদেশ দাও, তারা যেন আর ভুল শিক্ষা না দেয় এবং</div>
<div class="v" id="v4"><span class="vn">4</span> তারা যেন পুরাকাহিনী ও অন্তহীন বংশাবলির আলোচনাতেই নিজেদের মনপ্রাণ ঢেলে না দেয়। ঈশ্বরের কাজের পরিবর্তে এগুলি বিতর্কেরই সৃষ্টি করে। কারণ ঈশ্বরের কাজ চলে বিশ্বাসের উপর নির্ভর করে।</div>
<div class="v" id="v5"><span class="vn">5</span> এই আদেশের লক্ষ্য হল ভালোবাসা, যা শুচিশুদ্ধ হৃদয়, সৎ বিবেক ও অকপট বিশ্বাস থেকে উৎসারিত হয়।</div>
<div class="v" id="v6"><span class="vn">6</span> কিছু লোক এসব থেকে বিচ্যুত হয়ে অর্থহীন আলোচনাতে মন দিয়েছে।</div>
<div class="v" id="v7"><span class="vn">7</span> তারা বিধানশাস্ত্রের শিক্ষক হতে চায়, কিন্তু তারা কোন বিষয়ে বলছে বা যেসব বিষয়ে এত জোরের সঙ্গে বলেছে, তা সম্বন্ধে তারা নিজেরাই জানে না।</div>
<div class="v" id="v8"><span class="vn">8</span> <span class="br-p"><br><br></span>আমরা জানি, যথার্থভাবে প্রয়োগ করলেই বিধান মঙ্গলজনক হয়ে ওঠে।</div>
<div class="v" id="v9"><span class="vn">9</span> আমরা আরও জানি যে, ধার্মিকদের জন্য বিধানের সৃষ্টি হয়নি, বরং যারা বিধানভঙ্গকারী, ভক্তিহীন ও উচ্ছৃঙ্খল এবং পাপী, অপবিত্র, ধর্মবিরোধী, পিতৃহন্তা, মাতৃহন্তা, নরঘাতক,</div>
<div class="v" id="v10"><span class="vn">10</span> ব্যভিচারী, বিকৃতকাম ব্যক্তি ও ক্রীতদাস-ব্যবসায়ী এবং মিথ্যাবাদী ও মিথ্যাশপথকারী, তাদের জন্য এবং যা কিছু নির্ভুল শিক্ষার প্রতিকূল, তারই জন্য বিধানের সৃষ্টি।</div>
<div class="v" id="v11"><span class="vn">11</span> পরমধন্য ঈশ্বরের গৌরবদীপ্ত সুসমাচারের সঙ্গে সঙ্গতিপূর্ণ সেই বিষয়টি প্রচার করার দায়িত্ব তিনি আমার উপরে অর্পণ করেছেন।</div>
<div class="v" id="v12"><h2>পৌলের প্রতি প্রভুর অনুগ্রহ</h2><span class="vn">12</span> <span class="br-p"><br><br></span>আমাদের প্রভু, খ্রীষ্ট যীশু, যিনি আমাকে শক্তি দান করেছেন এবং আমাকে বিশ্বস্ত বিচার করে যিনি তাঁর পরিচর্যা কর্মে আমাকে নিযুক্ত করেছেন, তাঁকে আমার ধন্যবাদ জ্ঞাপন করি।</div>
<div class="v" id="v13"><span class="vn">13</span> যদিও আমি এক সময় ঈশ্বর-নিন্দুক, নির্যাতনকারী এবং নৃশংস ছিলাম, তিনি আমার প্রতি করুণা প্রদর্শন করেছেন, কারণ অজ্ঞতা ও অবিশ্বাসের বশেই সে-কাজটি আমি করেছিলাম।</div>
<div class="v" id="v14"><span class="vn">14</span> আমাদের প্রভুর অনুগ্রহ, খ্রীষ্ট যীশুতে স্থিত বিশ্বাস ও ভালোবাসাসহ প্রচুররূপে আমার উপরে বর্ষিত হয়েছে।</div>
<div class="v" id="v15"><span class="vn">15</span> <span class="br-p"><br><br></span>এই উক্তি বিশ্বাসযোগ্য এবং সম্পূর্ণরূপে গ্রহণের যোগ্য যে, খ্রীষ্ট যীশু পাপীদের উদ্ধার করার জন্য পৃথিবীতে এসেছেন এবং তাদের মধ্যে আমিই নিকৃষ্টতম।<sup class="fnm"><a name="fnm1" href="#fn1">1</a></sup></div>
<div class="v" id="v16"><span class="vn">16</span> কিন্তু শুধু এই কারণেই ঈশ্বর আমার প্রতি করুণা প্রদর্শন করলেন যে, আমার মতো জঘন্যতম পাপীর মধ্য দিয়ে খ্রীষ্ট যীশু যেন তাঁর অসীম সহিষ্ণুতা প্রদর্শন করতে পারেন, যেন তাঁর উপর বিশ্বাস করে, যারা শাশ্বত জীবনের অধিকারী হবে, তাদের কাছে তিনি আমাদের উদাহরণস্বরূপ উপস্থাপিত করতে পারেন।</div>
<div class="v" id="v17"><span class="vn">17</span> এখন শাশ্বত রাজাধিরাজ, অবিনশ্বর, অদৃশ্য, একমাত্র ঈশ্বর, তাঁরই প্রতি যুগে যুগে সম্মান ও মহিমা অর্পিত হোক। আমেন।</div>
<div class="v" id="v18"><span class="vn">18</span> <span class="br-p"><br><br></span>বত্স তিমথি, এক সময় তোমার বিষয়ে যেসব ভবিষ্যৎ বাণী করা হয়েছিল, তার সঙ্গে সঙ্গতি রেখে আমি তোমাকে এই নির্দেশ দিচ্ছি, সেসব পালনের মধ্য দিয়ে তুমি যেন যথোচিত সংগ্রাম করতে পারো,</div>
<div class="v" id="v19"><span class="vn">19</span> বিশ্বাস ও সৎ বিবেক ধরে রাখতে পারো। কেউ কেউ এসব প্রত্যাখান করায়, তাদের বিশ্বাসরূপ নৌকার ভরাডুবি হয়েছে।</div>
<div class="v" id="v20"><span class="vn">20</span> তাদের মধ্যে রয়েছে হুমিনায় ও আলেকজাণ্ডার। আমি তাদের শয়তানের হাতে সমর্পণ করেছি, যেন তারা ঈশ্বরনিন্দা না করার শিক্ষা লাভ করে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা অগ্রগণ্য।</div>
</div>
<!-- PARSED ABOVE; EDITING MAY BREAK PARSER -->
</body></html>