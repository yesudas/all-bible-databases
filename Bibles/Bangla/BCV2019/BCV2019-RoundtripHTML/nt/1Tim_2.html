<html><head>
<meta http-equiv="Content-Type" content="text/html;charset=utf-8" />
<title>1Tim 2 &ndash; 1 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 তিমথি</b> &ndash; <a href="1Tim_1.html">1</a> <b>2</b> <a href="1Tim_3.html">3</a> <a href="1Tim_4.html">4</a> ... <a href="1Tim_6.html">6</a> </div><hr>
<h1>1Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উপাসনা সম্বন্ধীয় নির্দেশাবলি</h2><span class="vn">1</span> <span class="br-p"><br><br></span>সর্বপ্রথমেই আমি অনুনয় করছি, সকলের জন্য যেন অনুরোধ, প্রার্থনা, মিনতি এবং ধন্যবাদ জ্ঞাপন করা হয়,</div>
<div class="v" id="v2"><span class="vn">2</span> বিশেষত রাজন্যবর্গ এবং উচ্চপদে আসীন সকল ব্যক্তির জন্য, যেন আমরা পরিপূর্ণ ভক্তিতে ও পবিত্রতায়, শান্তিপূর্ণ ও নিরুদ্বিগ্ন জীবনযাপন করতে পারি।</div>
<div class="v" id="v3"><span class="vn">3</span> এটিই উত্তম এবং আমাদের পরিত্রাতা ঈশ্বরের সন্তোষজনক।</div>
<div class="v" id="v4"><span class="vn">4</span> তিনি চান, সব মানুষ যেন পরিত্রাণ পায় এবং সত্য-সম্পর্কিত জ্ঞানে উপনীত হতে পারে।</div>
<div class="v" id="v5"><span class="vn">5</span> কারণ ঈশ্বর ও মানুষের মধ্যে একজন ঈশ্বর ও একজন মধ্যস্থতাকারী আছেন, তিনি মানব, খ্রীষ্ট যীশু।</div>
<div class="v" id="v6"><span class="vn">6</span> তিনি সব মানুষের জন্য নিজেকে মুক্তিপণরূপে প্রদান করেছেন—এই সাক্ষ্য যথাসময়ে দত্ত হয়েছে।</div>
<div class="v" id="v7"><span class="vn">7</span> এই উদ্দেশ্যেই আমি বার্তাবাহক ও প্রেরিতশিষ্যরূপে এবং অইহুদিদের কাছে প্রকৃত বিশ্বাসের শিক্ষকরূপে নিযুক্ত হয়েছি—আমি সত্যিই বলছি, মিথ্যা নয়।</div>
<div class="v" id="v8"><span class="vn">8</span> <span class="br-p"><br><br></span>আমি চাই, সর্বত্র পুরুষেরা ক্রোধ ছাড়া এবং মতানৈক্য ছাড়া, পবিত্র দু-হাত তুলে প্রার্থনা করুক।</div>
<div class="v" id="v9"><span class="vn">9</span> আমি এও চাই, নারীরা পরিশীলিত সাজসজ্জা করুক, শোভনতা ও শালীনতা বজায় রাখুক। কেশবিন্যাস, স্বর্ণ ও মণিমুক্তা বা বহুমূল্য পরিচ্ছদ দ্বারা নয়,</div>
<div class="v" id="v10"><span class="vn">10</span> কিন্তু যে নারীরা নিজেদের ঈশ্বরের উপাসক বলে দাবি করে, তারা যোগ্যরূপে সৎকর্মের দ্বারা ভূষিত হোক।</div>
<div class="v" id="v11"><span class="vn">11</span> <span class="br-p"><br><br></span>নীরবে এবং সম্পূর্ণ বশ্যতার সঙ্গে নারীর শিক্ষাগ্রহণ করা উচিত।</div>
<div class="v" id="v12"><span class="vn">12</span> শিক্ষা দেওয়ার বা পুরুষের উপর কর্তৃত্ব করার অনুমতি আমি নারীকে দিই না, সে নীরব হয়ে থাকবে।</div>
<div class="v" id="v13"><span class="vn">13</span> কারণ, প্রথমে সৃষ্টি হয়েছিল আদমের, পরে হবার।</div>
<div class="v" id="v14"><span class="vn">14</span> আর আদম প্রতারিত হননি, নারীই প্রতারিত হয়ে পাপী প্রতিপন্ন হলেন।</div>
<div class="v" id="v15"><span class="vn">15</span> কিন্তু নারী যদি আত্ম-সংযমের সঙ্গে বিশ্বাস, প্রেম ও পবিত্রতা বজায় রাখে, তাহলে সন্তান-ধারণের মধ্য দিয়ে সে মুক্তি<sup class="fnm"><a name="fnm1" href="#fn1">1</a></sup> পাবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বিকল্প অনুবাদ: নারী সন্তান প্রসব করার সময় রক্ষা পাবে। (অর্থাৎ, মারা যাবে না)</div>
</div>
<!-- PARSED ABOVE; EDITING MAY BREAK PARSER -->
</body></html>