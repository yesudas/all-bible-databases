<html><head>
<meta http-equiv="Content-Type" content="text/html;charset=utf-8" />
<title>1Tim 3 &ndash; 1 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 তিমথি</b> &ndash; <a href="1Tim_1.html">1</a> <a href="1Tim_2.html">2</a> <b>3</b> <a href="1Tim_4.html">4</a> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তত্ত্বাবধায়ক ও ডিকন</h2><span class="vn">1</span> <span class="br-p"><br><br></span>একটি বিশ্বাসযোগ্য উক্তি আছে: যদি কেউ অধ্যক্ষ<sup class="fnm"><a name="fnm1" href="#fn1">1</a></sup> হওয়ার জন্য মনস্থির করেন, তাহলে তিনি মহৎ কাজ করারই আকাঙ্ক্ষী হন।</div>
<div class="v" id="v2"><span class="vn">2</span> অধ্যক্ষকে অবশ্যই নিন্দার ঊর্ধ্বে থাকতে হবে; তিনি এক স্ত্রীর স্বামী হবেন।<sup class="fnm"><a name="fnm2" href="#fn2">2</a></sup> তিনি হবেন মিতাচারী, আত্ম-সংযমী, শ্রদ্ধার পাত্র, অতিথিপরায়ণ এবং শিক্ষাদানে দক্ষ।</div>
<div class="v" id="v3"><span class="vn">3</span> তিনি পানাসক্ত বা উগ্র স্বভাবের মানুষ হবেন না, কিন্তু হবেন অমায়িক; তিনি কলহপরায়ণ বা অর্থলোভী হবেন না।</div>
<div class="v" id="v4"><span class="vn">4</span> নিজের পরিবারের উপরে তাঁর সুনিয়ন্ত্রণ থাকবে এবং তিনি দেখবেন, তাঁর সন্তানেরা যেন যথোচিত শ্রদ্ধায় তাঁর বাধ্য হয়।</div>
<div class="v" id="v5"><span class="vn">5</span> (কারণ কেউ যদি নিজের পরিবারকে নিয়ন্ত্রণ করতে না-জানেন, তাহলে কীভাবে তিনি ঈশ্বরের মণ্ডলীর তত্ত্বাবধান করবেন?)</div>
<div class="v" id="v6"><span class="vn">6</span> তিনি যেন নতুন বিশ্বাসী না হন, অন্যথায়, তিনি গর্বোদ্ধত হয়ে দিয়াবলের মতো একই বিচারের দায়ে পতিত হতে পারেন।</div>
<div class="v" id="v7"><span class="vn">7</span> বাইরের সব মানুষের কাছেও তাঁর সুনাম থাকা চাই, যেন তিনি অসম্মানের ভাগী না হন এবং দিয়াবলের ফাঁদে না পড়েন।</div>
<div class="v" id="v8"><span class="vn">8</span> <span class="br-p"><br><br></span>তেমনই, ডিকনেরাও<sup class="fnm"><a name="fnm3" href="#fn3">3</a></sup> হবেন শ্রদ্ধার যোগ্য ও আন্তরিকতাপূর্ণ। তাঁরা যেন অত্যধিক মদ্যপানে আসক্ত ও অসৎ ভাবে ধনলাভের জন্য সচেষ্ট না হন।</div>
<div class="v" id="v9"><span class="vn">9</span> নির্মল বিবেকে তাঁরা যেন বিশ্বাসের গভীর সত্যকে ধারণ করে থাকেন।</div>
<div class="v" id="v10"><span class="vn">10</span> প্রথমে তাঁদের যাচাই করে দেখতে হবে, যদি তাঁরা অনিন্দনীয় হন, তবেই ডিকনরূপে তাঁদের পরিচর্যা করতে দেওয়া হবে।</div>
<div class="v" id="v11"><span class="vn">11</span> <span class="br-p"><br><br></span>একইভাবে, তাঁদের স্ত্রীদেরও<sup class="fnm"><a name="fnm4" href="#fn4">4</a></sup> শ্রদ্ধার পাত্রী হতে হবে। পরনিন্দাকারিনী না হয়ে তাঁরা যেন মিতাচারী এবং সর্ববিষয়ে বিশ্বস্ত হন।</div>
<div class="v" id="v12"><span class="vn">12</span> <span class="br-p"><br><br></span>ডিকনেরা কেবলমাত্র এক স্ত্রীর স্বামী হবেন। তাঁর সন্তান এবং পরিজনদের তিনি যেন উত্তমরূপে বশ্যতাধীনে রাখেন।</div>
<div class="v" id="v13"><span class="vn">13</span> কারণ যাঁরা উত্তমরূপে পরিচর্যা করেছেন, তাঁরা লাভ করবেন সুপ্রতিষ্ঠা এবং খ্রীষ্ট যীশুতে তাঁদের বিশ্বাসে মহা-নিশ্চয়তা।</div>
<div class="v" id="v14"><h2>খ্রীষ্টিয় মণ্ডলী জীবন্ত ঈশ্বরের গৃহ</h2><span class="vn">14</span> <span class="br-p"><br><br></span>যদিও শীঘ্রই আমি তোমাদের কাছে যাওয়ার প্রত্যাশা করছি, এই সমস্ত নির্দেশ আমি তোমাদের লিখে জানাচ্ছি, যেন</div>
<div class="v" id="v15"><span class="vn">15</span> আমার দেরি হলেও, তোমরা জানতে পারবে যে, ঈশ্বরের গৃহের মধ্যে লোকদের আচরণ কেমন হওয়া উচিত। এই গৃহ হল জীবন্ত ঈশ্বরের মণ্ডলী এবং সত্যের স্তম্ভ ও বুনিয়াদ।</div>
<div class="v" id="v16"><span class="vn">16</span> ধার্মিকতার গুপ্তরহস্য মহৎ! তা প্রশ্নাতীত: <span class="br-p"><br><br></span><span class="br-ind"><br><span class="indent">&nbsp;</span></span>তিনি<sup class="fnm"><a name="fnm5" href="#fn5">5</a></sup> দেহ ধারণ করে প্রকাশিত হলেন,<br> <span class="br-ind"><br><span class="indent">&nbsp;</span></span>আত্মার দ্বারা প্রতিপন্ন নির্দোষরূপে হলেন,<br> <span class="br-ind"><br><span class="indent">&nbsp;</span></span>তিনি দূতদের দ্বারা দৃষ্ট হলেন,<br> <span class="br-ind"><br><span class="indent">&nbsp;</span></span>সর্বজাতির মাঝে প্রচারিত হলেন,<br> <span class="br-ind"><br><span class="indent">&nbsp;</span></span>তিনি বিশ্বাসে জগতের মাঝে গৃহীত হলেন,<br> <span class="br-ind"><br><span class="indent">&nbsp;</span></span>মহিমান্বিত হয়ে ঊর্ধ্বে নীত হলেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->অধ্যক্ষ <!--raw 1 bo --></em><!--endraw 1-->তত্ত্বাবধায়ক বা বিশপ বা প্রাচীন।</div>
<div class="fn"><sup class="fnt"><a name="fn2" href="#fnm2">2</a></sup> বিকল্প অনুবাদ: যিনি তাঁর স্ত্রীর প্রতি বিশ্বস্ত বা যাঁর একাধিক স্ত্রী নেই।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->ডিকন <!--raw 1 bo --></em><!--endraw 1-->পরিচারক।</div>
<div class="fn"><sup class="fnt"><a name="fn4" href="#fnm4">4</a></sup> অথবা, মহিলা ডিকনদের বা পরিচারিকাদের।</div>
<div class="fn"><sup class="fnt"><a name="fn5" href="#fnm5">5</a></sup> কোনো কোনো পাণ্ডুলিপিতে, <!--raw 1 bo --><em><!--endraw 1-->ঈশ্বর<!--raw 1 bo --></em><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>