<html><head>
<meta http-equiv="Content-Type" content="text/html;charset=utf-8" />
<title>1Tim 5 &ndash; 1 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 তিমথি</b> &ndash; <a href="1Tim_1.html">1</a> ... <a href="1Tim_3.html">3</a> <a href="1Tim_4.html">4</a> <b>5</b> <a href="1Tim_6.html">6</a> </div><hr>
<h1>1Tim 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিধবা, প্রাচীন এবং ক্রীতদাসদের সম্বন্ধে শিক্ষা</h2><span class="vn">1</span> <span class="br-p"><br><br></span>কোনো প্রবীণ ব্যক্তিকে কঠোরভাবে তিরস্কার কোরো না, বরং তাঁকে তোমার পিতার মতো মনে করে বিনীতভাবে অনুনয় কোরো। যুবকদের কনিষ্ঠ ভাইয়ের মতো মনে কোরো।</div>
<div class="v" id="v2"><span class="vn">2</span> প্রবীণাদের মায়ের মতো এবং তরুণীদের সঙ্গে সম্পূর্ণ শুদ্ধভাবে বোনের মতো আচরণ করবে।</div>
<div class="v" id="v3"><span class="vn">3</span> <span class="br-p"><br><br></span>প্রকৃত দুস্থ বিধবাদের যথাযথ স্বীকৃতি দিয়ো।</div>
<div class="v" id="v4"><span class="vn">4</span> কিন্তু কোনো বিধবার যদি সন্তানসন্ততি বা পৌত্র-পৌত্রী থাকে, প্রথমে তারা নিজেদের তত্ত্বাবধানের মাধ্যমে তাদের ধর্মীয় কর্তব্য পালন করা শিক্ষা করুক এবং এইভাবে তারা তাদের পিতামাতার ও পিতামহ-পিতামহীর প্রত্যুপকার করুক, কারণ তা ঈশ্বরের সন্তোষজনক।</div>
<div class="v" id="v5"><span class="vn">5</span> যে বিধবা প্রকৃতই নিঃস্ব ও একেবারেই নিঃসঙ্গ, সে ঈশ্বরের উপরেই প্রত্যাশা রাখে এবং দিনরাত প্রার্থনায় নিবিষ্ট থেকে ঈশ্বরের সাহায্য ভিক্ষা করে।</div>
<div class="v" id="v6"><span class="vn">6</span> কিন্তু যে বিধবা কামনার বশে জীবনযাপন করে, সে জীবিত থেকেও মৃত।</div>
<div class="v" id="v7"><span class="vn">7</span> তুমি লোকদের এই শিক্ষাও দাও, যেন কেউ তাদের অপবাদের সুযোগ না পায়।</div>
<div class="v" id="v8"><span class="vn">8</span> কেউ যদি তার আত্মীয়-স্বজনের, বিশেষত পরিবারের আপনজনদের ভরণ-পোষণ না করে, সে বিশ্বাস অস্বীকার করেছে এবং অবিশ্বাসীর চেয়েও নিকৃষ্ট প্রতিপন্ন হয়েছে।</div>
<div class="v" id="v9"><span class="vn">9</span> <span class="br-p"><br><br></span>তাঁরই নাম বিধবাদের তালিকাভুক্ত হবে, যাঁর বয়স ষাট বছরের ঊর্ধ্বে, যিনি তাঁর স্বামীর প্রতি বিশ্বস্ত ছিলেন,</div>
<div class="v" id="v10"><span class="vn">10</span> যিনি বিভিন্ন সৎকর্মের জন্য সুপরিচিত, যেমন সন্তানের লালন-পালন, আতিথেয়তা, সন্তজনদের পাদপ্রক্ষালন, বিপন্নদের সাহায্য দান এবং যিনি সর্বপ্রকার সত্কর্মে আত্মনিয়োগ করেছেন।</div>
<div class="v" id="v11"><span class="vn">11</span> <span class="br-p"><br><br></span>অল্পবয়স্ক বিধবাদের নাম এই ধরনের তালিকায় অন্তর্ভুক্ত কোরো না। কারণ খ্রীষ্টের প্রতি আত্মনিবেদনের চেয়ে, তাদের জৈবিক কামনা-বাসনা যখন প্রবল হয়ে ওঠে, তখন তারা বিবাহ করতে চায়।</div>
<div class="v" id="v12"><span class="vn">12</span> তারা যদি এরকম করে তবে তারা বিচারিত হবে। এভাবে তারা প্রথম প্রতিশ্রুতি ভঙ্গ করে নিজেদের অপরাধী করে তোলে।</div>
<div class="v" id="v13"><span class="vn">13</span> এছাড়া তারা অলসতায় জীবনযাপন করতে এবং বাড়ি বাড়ি ঘুরে বেড়াতে অভ্যস্ত হয়ে পড়ে। তারা যে শুধু অলসই হয়, তা নয়, তারা অনধিকারচর্চা এবং কুত্সা-রটনা করে যা বলা উচিত নয়, এমন কথা বলে বেড়ায়।</div>
<div class="v" id="v14"><span class="vn">14</span> তাই অল্পবয়স্ক বিধবাদের প্রতি আমার শিক্ষা: তারা বিবাহ করুক, সন্তানের জন্ম দিক, তাদের গৃহ নিয়ন্ত্রণ করুক, মিথ্যা কলঙ্ক দেওয়ার কোনো সুযোগ তারা যেন শত্রুকে না দেয়।</div>
<div class="v" id="v15"><span class="vn">15</span> বাস্তবিক, কেউ কেউ ইতিমধ্যেই পথভ্রষ্ট হয়ে শয়তানের অনুগামী হয়েছে।</div>
<div class="v" id="v16"><span class="vn">16</span> <span class="br-p"><br><br></span>বিশ্বাসী কোনো মহিলার পরিবারে যদি বিধবারা থাকে, তাহলে সে তাদের সাহায্য করুক, তাদের জন্য মণ্ডলীকে যেন ভারগ্রস্ত না হতে হয়; সেক্ষেত্রে যে বিধবারা সত্যিসত্যিই দুস্থ, মণ্ডলী তাদের সাহায্য করতে পারবে।</div>
<div class="v" id="v17"><span class="vn">17</span> <span class="br-p"><br><br></span>যেসব প্রাচীন মাণ্ডলিক কাজকর্ম ভালোভাবে পরিচালনা করেন, তাঁরা দ্বিগুণ সম্মানের যোগ্য, বিশেষত, যাঁরা প্রচারক ও শিক্ষক।</div>
<div class="v" id="v18"><span class="vn">18</span> কারণ শাস্ত্র বলে, “শস্য মাড়াই করার সময় বলদের মুখে জালতি দিয়ো না”<sup class="fnm"><a name="fnm1" href="#fn1">1</a></sup> এবং “কর্মচারী তার বেতন পাওয়ার যোগ্য”<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> দুজন কি তিনজন সাক্ষীর সমর্থন ছাড়া, কোনো প্রাচীনের বিরুদ্ধে আনীত অভিযোগকে গ্রাহ্য কোরো না।</div>
<div class="v" id="v20"><span class="vn">20</span> যারা পাপ করে, প্রকাশ্যে তাদের তিরস্কার করো, যেন অন্যেরা সতর্ক হতে পারে।</div>
<div class="v" id="v21"><span class="vn">21</span> ঈশ্বর, খ্রীষ্ট যীশু এবং মনোনীত দূতদের সাক্ষাতে আমি তোমাকে আদেশ দিচ্ছি, এসব নির্দেশ নিরপেক্ষভাবে পালন কোরো, পক্ষপাতিত্বের বশে কোনো কিছুই কোরো না।</div>
<div class="v" id="v22"><span class="vn">22</span> <span class="br-p"><br><br></span>সত্বর কারও উপরে হাত রেখো না; অপরের পাপের ভাগী হয়ো না; নিজেকে শুচিশুদ্ধ রেখো।</div>
<div class="v" id="v23"><span class="vn">23</span> <span class="br-p"><br><br></span>এখন থেকে শুধু জলপান কোরো না, তোমার পাকস্থলীর পীড়া এবং বারবার অসুস্থতার জন্য একটু দ্রাক্ষারস পান কোরো।</div>
<div class="v" id="v24"><span class="vn">24</span> <span class="br-p"><br><br></span>কিছু লোকের পাপ স্পষ্ট ধরা পড়ে এবং তা বিচারের অপেক্ষা রাখে না, কিন্তু অন্যদের পাপ পরবর্তীকালে ধরা পড়ে।</div>
<div class="v" id="v25"><span class="vn">25</span> একইভাবে, সৎ কর্মগুলি সুস্পষ্ট দেখা যায়, এমনকি, যদি নাও দেখা যায়, সেগুলি ঢেকে রাখা যায় না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> দ্বিতীয় বিবরণ ২৫:৪</div>
<div class="fn"><sup class="fnt"><a name="fn2" href="#fnm2">2</a></sup> লূক ১০:৭</div>
</div>
<!-- PARSED ABOVE; EDITING MAY BREAK PARSER -->
</body></html>