<html><head>
<meta http-equiv="Content-Type" content="text/html;charset=utf-8" />
<title>2Cor 1 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <b>1</b> <a href="2Cor_2.html">2</a> <a href="2Cor_3.html">3</a> ... <a href="2Cor_13.html">13</a> </div><hr>
<h1>2Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->করিন্থীয় মণ্ডলীতে পৌলের লিখিত প্রথম পত্রটি প্রেরিত হওয়ার পর সব সমস্যার সমাধান তো হয়ই-নি, বরং কিছু কিছু ক্ষেত্রে পরিস্থিতি আরও ঘোরতর আকার ধারণ করেছিল। ভীষণ কষ্টকর এক যাত্রার মাধ্যমে তিনি তাদের সম্মুখীন হন এবং সামনাসামনি তাদের সঙ্গে বাদানুবাদ করেন (২ করিন্থীয় ২:১), এরপরে তিনি আরও কঠোর একটি পত্র লিখে তীতের হাতে তা প্রেরণ করেন (২ করিন্থীয় ২:৪-৯; ৭:৮-১২) কিছুকাল পরে, তীত করিন্থ থেকে সুসংবাদ নিয়ে আসার পর পৌল তাঁর এই পত্রখানি লেখেন। <!--raw 1 bo --><p/><!--endraw 1-->পৌল প্রথমত, তাঁর পরিচর্যা সম্পর্কে বিবৃতি দিয়ে বিশদ ব্যাখ্যা করেছেন যে, কেন তাঁকে করিন্থ যাত্রার পরিকল্পনা পরিবর্তন করতে হয়েছিল। (১–৭) এটি ছিল তাঁর পুনরায় মিলনসাধনের আবেদন। এরপর তিনি তাঁদের প্রেমের নিদর্শনস্বরূপ আর্থিক সহায়তা যিহূদিয়ার মণ্ডলীতে পৌঁছে দেওয়ার পরিকল্পনার বিষয়টি পরিষ্কার করেন (৮–৯)। এটি ছিল সহভাগিতা স্থাপনের আবেদন। আবার করিন্থীয় মণ্ডলীর কিছু সংখ্যক সদস্য পৌলের প্রেরিতশিষ্যত্ব সম্পর্কে প্রশ্ন তুলেছিল, তাই তিনি তার সপক্ষে যুক্তি দিয়ে পত্রটি সমাপ্ত করেছেন (১০–১৩)। এটি ছিল তাঁর যথাযথ সপ্রশংস উপলব্ধির এবং ঈশ্বরের বাক্য পালনের আবেদন। <!--raw 1 bo --><p/><!--endraw 1-->২ করিন্থীয় পত্রের অন্যতম একটি প্রধান শব্দ হল “আশ্বাস,” বা “সান্ত্বনা।” প্রায় ২৯ বার শব্দটির উল্লেখ আছে। এছাড়াও আছে কষ্টভোগের বিভিন্ন উল্লেখ। এই পত্রে পৌল তাঁর হৃদয় উন্মুক্ত করে তাঁর গভীর আনন্দ ও মর্মবেদনার কথা ব্যক্ত করেছেন, কারণ খ্রীষ্টিয়ানেরাও সাধারণ মানুষ এবং তাঁরাও তাঁদের মনোভাব প্রকাশের ক্ষেত্রে অবশ্যই সততা অবলম্বন করবেন। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল <!--raw 1 bo --><p/><!--endraw 1-->রচনার স্থান: ম্যাসিডোনিয়া <!--raw 1 bo --><p/><!--endraw 1-->রচনাকাল: আনুমানিক ৫৭ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: মণ্ডলীর অনুশাসন সম্পর্কে কৈফিয়ত প্রদান <!--raw 1 bo --><p/><!--endraw 1--><!--raw 1 bo --><b><!--endraw 1-->করিন্থীয়দের প্রতি দ্বিতীয় পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রথম পত্রে পৌল লিখেছিলেন যে তিনি ইফিষে কিছু দিন থাকবেন এবং তারপর ম্যাসিডোনিয়া মণ্ডলীতে যাবেন। দরিদ্রদের জন্য যে অর্থ তারা সংগ্রহ করেছে, তা নিয়ে তিনি আখায়াতে যাবেন (দ্রষ্টব্য ১ করিন্থীয় ১৬:৩)। সেইজন্য ম্যাসিডোনিয়া যাওয়ার আগে তিনি যখন করিন্থে গেলেন তখন তাকে দেখে সেখানকার লোকেরা আশ্চর্য হল। তারা পৌলকে দেখে অপ্রস্তুত হল কারণ তারা দান নিয়মিত সরিয়ে রাখছিল না আর তাদের দান সংগ্রহও সম্পূর্ণ হয়নি। তারা পৌলকে দোষারোপ করতে আরম্ভ করল যে তিনি এক কথা বলেন আর অন্য কিছু করেন। একজন ব্যক্তি পৌলের নেতৃত্ব নিয়ে বিশেষভাবে আপত্তি করল। এই ঘটনার পরে পৌল আচমকা সেখান থেকে চলে যান, কিন্তু এই বলে গেলেন যে তিনি আবার করিন্থে তাদের সংগ্রহ করা দান নিতে ফিরে আসবেন এবং তারপর ম্যাসিডোনিয়া যাবেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌল, ইফিষে ফিরে গেলেন ও সহকর্মী তীতকে করিন্থে বেশ কড়া ভাষায় লেখা এক পত্রসহ পাঠালেন। তিনি দাবি করলেন যে ব্যক্তি তার বিরোধিতা করেছিল তাকে সুশৃঙ্খল করতে তাদের আদেশ দিলেন। তীতকে দায়িত্ব দেওয়া হয়েছিল করিন্থীয়দের উত্তর পৌলকে এনে দিতে। কিন্তু পৌলকে পুনরায় তার যাত্রা-পরিকল্পনা পরিবর্তন করতে হল। ইফিষে যীশুর অনুগামীদের বিরুদ্ধে এক দাঙ্গা শুরু হয়। নিজেকে বাঁচানোর জন্য পৌল লুকিয়ে পড়লেন (দ্রষ্টব্য প্রেরিত ২০:১)। অবশেষে যখন তিনি যাত্রা করতে সক্ষম হলেন, তিনি ত্রোয়াতে গেলেন, যেখানে তীতের সাথে দেখা করার পরিকল্পনা করেছিলেন। কিন্তু সেখানে তীতের দেখা না পেয়ে তিনি ম্যাসিডোনিয়াতে গেলেন ও সেখানে তীতের দেখা পেলেন। তীতের কাছ থেকে জানতে পারলেন যে করিন্থীয়রা আবার তার নেতৃত্বের প্রতি আস্থা প্রকাশ করেছে এবং যে ব্যক্তি তার বিরুদ্ধে কথা বলেছিল তাকে অনুশাসনে থাকার নির্দেশ দিয়েছে। কিন্তু তীত আরও একটি নতুন সমস্যার কথা বললেন। ভ্রমণকারী কিছু ইহুদি-খ্রীষ্টিয় শিক্ষক পরিচয়ের চিত্তাকর্ষক চিঠিপত্র নিয়ে করিন্থে পৌঁছেছে এবং তারা নিজেদের <!--raw 1 bo --><b><!--endraw 1-->প্রেরিতশিষ্য-শিরোমণি<!--raw 1 bo --></b><!--endraw 1--> বলে দাবি করেছে। পৌল এইসব পরিস্থিতিতে সমস্ত সমস্যা ও সমাধানের জন্য করিন্থীয় মণ্ডলীর প্রতি তার দ্বিতীয় পত্রটি লিখেছিলেন। এই পত্রে তিনি সমস্ত প্রতিকূলতার সাথে লড়াই করে ঈশ্বরের রাজ্যের জন্য বিজয় ও সংগ্রাম উভয়েরই কথা বলেছেন। <!--raw 1 bo --><p/><!--endraw 1-->পত্রের মূল অংশটি চারটি ভাগে বিভক্ত। প্রতিটি ভাগের প্রথমে এক-একটি জায়গার উল্লেখ আছে: <!--raw 1 bo --><p/><!--endraw 1--><!--raw 1 bo --><p><!--endraw 1-->প্রিয় ভাই ও বোনের, এশিয়া প্রদেশে আমরা যে সমস্যার সম্মুখীন হয়েছিলাম সেই বিষয়ে তোমাদের অবগত করতে চাই (২ করিন্থীয় ১:৮–২:১১)। <!--raw 1 bo --><p/><!--endraw 1-->যখন আমি ত্রোয়াতে প্রচার করতে গিয়েছিলাম আর অনুভব করেছিলাম যে ঈশ্বর আমার জন্য দরজা খুলে দিয়েছেন, আমি কিন্তু মনের শান্তি পাইনি কারণ সেখানে আমি আমার ভাই তীতকে খুঁজে পাইনি (২ করিন্থীয় ২:১২–৭:৪)। <!--raw 1 bo --><p/><!--endraw 1-->যখন আমরা ম্যাসিডোনিয়াতে এসেছিলাম তখন আমরা বিশ্রাম পাইনি বরং প্রতি পদক্ষেপে বাঁধা পেয়েছি, বাইরে বিরোধিতা ও মনে ভয় (২ করিন্থীয় ৭:৫–৯:১৫)। <!--raw 1 bo --><p/><!--endraw 1-->যখন আমি করিন্থে আসব, আমি অনুনয় করি যে সেই লোকেদের প্রতি যেন আমাদের এত কঠোর হতে না হয়, যারা ভাবে যে আমরা জাগতিক ভাবে জীবনযাপন করি (২ করিন্থীয় ১০:১–১৩:১০)। <!--raw 1 bo --></p><!--endraw 1--> <!--raw 1 bo --><p/><!--endraw 1-->পত্রের চারটি অংশে পৌল নিজেকে এইরকম ভিন্ন ভিন্ন স্থানে কল্পনা করেছেন। করিন্থীয় মণ্ডলীর সাথে তার সম্পর্কের গভীরতাকে স্মরণ করে তিনি তাদেরকে চারটি আলাদা দৃষ্টিকোণ থেকে সম্বোধন করেছেন। তবুও পত্রের মধ্যে একটি প্রধান বিষয় স্পষ্ট: ঈশ্বর সমস্ত প্রতিকূল পরিস্থিতিতে আমাদের সান্তনা দেবেন এবং আমরাও যেন পরস্পরকে সেই সান্তনা দিই। তা সত্বেও, পত্রের চূড়ান্ত, সংঘাতমূলক অংশে, পৌল করিন্থীয়দের অস্বস্তিতে ফেলেন। যদিও তিনি তা করতে চাননি কিন্তু তার হাতে আর কোনো উপায় ছিল না। পত্রের শেষে তিনি আশার বাণী শুনিয়েছেন, তিনি সবাইকে ঈশ্বরের <!--raw 1 bo --><b><!--endraw 1-->অনুগ্রহ, প্রেম<!--raw 1 bo --></b><!--endraw 1--> আর <!--raw 1 bo --><b><!--endraw 1-->সহভাগিতায়<!--raw 1 bo --></b><!--endraw 1--> আনন্দ করতে আহ্বান করেছেন। <!--raw 1 bo --><p/><!--endraw 1-->২ করিন্থীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল, ঈশ্বরের ইচ্ছা অনুযায়ী খ্রীষ্ট যীশুর একজন প্রেরিতশিষ্য এবং আমাদের ভাই তিমথি, <span class="br-p"><br><br></span>করিন্থে স্থিত ঈশ্বরের মণ্ডলী এবং সমস্ত আখায়া প্রদেশের যত সন্তজন আছে, তাদের সর্বজন সমীপেষু:</div>
<div class="v" id="v2"><span class="vn">2</span> <span class="br-p"><br><br></span>আমাদের পিতা ঈশ্বর ও প্রভু যীশু খ্রীষ্ট থেকে অনুগ্রহ ও শান্তি তোমাদের প্রতি বর্তুক।</div>
<div class="v" id="v3"><h2>সান্ত্বনাদাতা ঈশ্বর</h2><span class="vn">3</span> <span class="br-p"><br><br></span>আমাদের প্রভু যীশু খ্রীষ্টের ঈশ্বর ও পিতার প্রশংসা হোক, যিনি করুণাময় পিতা ও সমস্ত সান্ত্বনার ঈশ্বর,</div>
<div class="v" id="v4"><span class="vn">4</span> যিনি আমাদের সকল কষ্টের জন্য সান্ত্বনা প্রদান করেন, যেন আমরা স্বয়ং যে সান্ত্বনা ঈশ্বরের কাছ থেকে লাভ করেছি, যারা যে কোনো কষ্টভোগ করছে, তাদের সেই সান্ত্বনা দ্বারা সান্ত্বনা প্রদান করতে পারি।</div>
<div class="v" id="v5"><span class="vn">5</span> কারণ যেমন খ্রীষ্টের কষ্টভোগ আমাদের জীবনে প্রচুররূপে প্রবাহিত হয়েছে, তেমনই খ্রীষ্টের মাধ্যমে আমাদের সান্ত্বনাও যেন প্রবলরূপে উপচে পড়ে।</div>
<div class="v" id="v6"><span class="vn">6</span> আমরা যদি যন্ত্রণাগ্রস্ত হই, তা তোমাদের সান্ত্বনা ও পরিত্রাণের জন্য; যদি আমরা সান্ত্বনা লাভ করি, তা তোমাদের সান্ত্বনার জন্য, যা তোমাদের মধ্যে ধৈর্যসহ, আমরা যে কষ্টভোগ করি, সেই একই কষ্টভোগে সহ্যশক্তি উৎপন্ন করে।</div>
<div class="v" id="v7"><span class="vn">7</span> আর তোমাদের জন্য আমাদের প্রত্যাশা অবিচল, কারণ আমরা জানি যে, যেমন তোমরা আমাদের কষ্টভোগের অংশীদার হও, তেমনই তোমরা আমাদের সান্ত্বনারও সহভাগী হয়ে থাকো।</div>
<div class="v" id="v8"><h2>পাপীকে ক্ষমা</h2><span class="vn">8</span> <span class="br-p"><br><br></span>ভাইবোনেরা, আমি চাই না, এশিয়া প্রদেশে যে দুর্দশা আমরা ভোগ করেছিলাম, তা তোমাদের অজানা থাকে। আমাদের সহ্যশক্তির থেকেও বহুগুণে বেশি আমরা নিদারুণ চাপের মধ্যে ছিলাম, যার ফলে আমরা প্রাণের আশা ছেড়ে দিয়েছিলাম।</div>
<div class="v" id="v9"><span class="vn">9</span> প্রকৃতপক্ষে, আমরা আমাদের অন্তরে মৃত্যুর দণ্ডাদেশ অনুভব করেছিলাম। কিন্তু এরকম ঘটল, আমরা যেন নিজের উপরে নির্ভর না করে ঈশ্বরের উপরে করি, যিনি মৃতদের উত্থাপিত করেন।</div>
<div class="v" id="v10"><span class="vn">10</span> তিনিই আমাদের এরকম মৃত্যুজনক সংকট থেকে উদ্ধার করেছেন এবং তিনি আমাদের উদ্ধার করবেন। তাঁরই উপর আমরা আশা রেখেছি যে, তিনি আমাদের পুনরায় উদ্ধার করবেন,</div>
<div class="v" id="v11"><span class="vn">11</span> যেমন তোমরা তোমাদের প্রার্থনা দ্বারা আমাদের সাহায্য করে থাকো। এরপর অনেকের প্রার্থনার উত্তরে আমরা যে মহা-অনুগ্রহ লাভ করেছি, সেই কারণে, অনেকেই আমাদের পক্ষে ঈশ্বরকে ধন্যবাদ জ্ঞাপন করবে।</div>
<div class="v" id="v12"><h2>পৌলের ভ্রমণসূচির পরিবর্তন</h2><span class="vn">12</span> <span class="br-p"><br><br></span>এখন আমাদের গর্ব এই: আমাদের বিবেক সাক্ষ্য দেয় যে, আমরা ঈশ্বরের দেওয়া পবিত্রতায় এবং সরলতায় জগতের মধ্যে আচরণ করেছি, বিশেষত তোমাদের সঙ্গে আমাদের সম্পর্কের ক্ষেত্রে। এই গুণগুলি ঈশ্বর থেকে লব্ধ। আমরা জাগতিক প্রজ্ঞা অনুসারে নয়, কিন্তু ঈশ্বরের অনুগ্রহের দ্বারা এরকম করেছি।</div>
<div class="v" id="v13"><span class="vn">13</span> আমরা শুধু তা-ই লিখছি, যা তোমরা পড়তে ও বুঝতে পারবে। আমি এই আশাতেই আছি।</div>
<div class="v" id="v14"><span class="vn">14</span> এখন পর্যন্ত তোমরা আমাদের আংশিকরূপে বুঝতে পেরেছ, যেন প্রভু যীশুর দিনে তোমরা আমাদের জন্য গর্ব করতে পারো, যেমন আমরা তোমাদের জন্য গর্ব করব।</div>
<div class="v" id="v15"><span class="vn">15</span> <span class="br-p"><br><br></span>আমি যেহেতু এ বিষয়ে নিশ্চিত ছিলাম, যাত্রার শুরুতে আমি প্রথমে তোমাদের কাছে যাব, যেন তোমরা দুবার উপকৃত হতে পারো।</div>
<div class="v" id="v16"><span class="vn">16</span> আমি ম্যাসিডোনিয়া যাওয়ার পথে তোমাদের পরিদর্শন করার পরিকল্পনা করেছিলাম এবং চেয়েছিলাম সেখান থেকে তোমাদের কাছে ফিরে আসতে, তারপর তোমরা যেন আমাকে যিহূদিয়ার পথে প্রেরণ করো।</div>
<div class="v" id="v17"><span class="vn">17</span> এই পরিকল্পনা করার সময় আমি কি তা লঘুভাবে করেছিলাম? নাকি আমি আমার পরিকল্পনাগুলি জাগতিক উপায়ে করি যে, একইসঙ্গে আমি “হ্যাঁ, হ্যাঁ” ও “না, না” বলি?</div>
<div class="v" id="v18"><span class="vn">18</span> <span class="br-p"><br><br></span>কিন্তু ঈশ্বর যেমন নিশ্চিতরূপে বিশ্বস্ত, তোমাদের কাছে আমাদের বার্তা তেমনই “হ্যাঁ” বা “না” নয়।</div>
<div class="v" id="v19"><span class="vn">19</span> কারণ ঈশ্বরের পুত্র, যীশু খ্রীষ্ট, যাঁকে আমি, সীল<sup class="fnm"><a name="fnm1" href="#fn1">1</a></sup> ও তিমথি তোমাদের কাছে প্রচার করেছিলাম, তিনি “হ্যাঁ” ও “না” মেশানো ছিলেন না, কিন্তু তাঁর মধ্যে সবসময়ই “ইতিবাচক” ব্যাপার ছিল।</div>
<div class="v" id="v20"><span class="vn">20</span> কারণ ঈশ্বর যত প্রতিশ্রুতিই দিয়েছে, সেগুলি খ্রীষ্টের মধ্যে “ইতিবাচক” হয়েছে। আর তাই, তাঁরই মাধ্যমে ঈশ্বরের মহিমার উদ্দেশে আমরা “আমেন” বলি।</div>
<div class="v" id="v21"><span class="vn">21</span> এখন ঈশ্বর তোমাদের সঙ্গে আমাদের, উভয়কেই খ্রীষ্টে দৃঢ়প্রতিষ্ঠ করেছেন। তিনি আমাদের অভিষিক্ত করেছেন,</div>
<div class="v" id="v22"><span class="vn">22</span> আমাদের উপরে তাঁর অধিকারের সিলমোহর দিয়েছেন এবং সন্নিকট সব বিষয়ের নিশ্চয়তাস্বরূপ তাঁর আত্মাকে আমাদের হৃদয়ে অগ্রিম দানস্বরূপ স্থাপন করেছেন।</div>
<div class="v" id="v23"><span class="vn">23</span> <span class="br-p"><br><br></span>আমি আমার প্রাণের উপরে ঈশ্বরকে সাক্ষী রেখে বলছি যে, তোমাদেরকে কঠোর তিরস্কার থেকে বাঁচানোর জন্যই আমি করিন্থে ফিরে যাইনি।</div>
<div class="v" id="v24"><span class="vn">24</span> তোমাদের বিশ্বাসের উপরে প্রভুত্ব করতে চেয়েছি বলে নয়, কিন্তু তোমাদের আনন্দের জন্য আমরা তোমাদের সহকর্মী হয়েছি, কারণ বিশ্বাস সম্পর্কে বলতে গেলে, তোমরা তার উপরে সুদৃঢ়রূপে প্রতিষ্ঠিত আছো।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: সিলভেনাস।</div>
</div>
<!-- PARSED ABOVE; EDITING MAY BREAK PARSER -->
</body></html>