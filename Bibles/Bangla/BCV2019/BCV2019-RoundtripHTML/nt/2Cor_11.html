<html><head>
<meta http-equiv="Content-Type" content="text/html;charset=utf-8" />
<title>2Cor 11 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <a href="2Cor_1.html">1</a> ... <a href="2Cor_9.html">9</a> <a href="2Cor_10.html">10</a> <b>11</b> <a href="2Cor_12.html">12</a> <a href="2Cor_13.html">13</a> </div><hr>
<h1>2Cor 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পৌল ও ভণ্ড প্রেরিতেরা</h2><span class="vn">1</span> <span class="br-p"><br><br></span>আমি আশা করি, তোমরা আমার সামান্য নির্বুদ্ধিতা সহ্য করবে; অবশ্য তা তোমরা আগে থেকেই করে আসছ।</div>
<div class="v" id="v2"><span class="vn">2</span> আমি তোমাদের জন্য ঈর্ষান্বিত, তবে সেই ঈর্ষা ঐশ্বরিক। আমি তোমাদেরকে এক বর, খ্রীষ্টের কাছে সমর্পণ করার জন্য বাগদান করেছি, যেন অপাপবিদ্ধ কুমারীর মতো আমি তাঁর কাছে তোমাদের উপস্থাপিত করি।</div>
<div class="v" id="v3"><span class="vn">3</span> কিন্তু আমার ভয় হয়, হবা যেমন সেই সাপের চতুরতায় প্রতারিত হয়েছিলেন, খ্রীষ্টের প্রতি তোমাদের আন্তরিক ও অমলিন ভক্তি থেকে তোমাদের মন-ও তেমনই কোনো ভাবে বিপথে চালিত হয়।</div>
<div class="v" id="v4"><span class="vn">4</span> কারণ কেউ যদি তোমাদের কাছে এসে যে যীশুকে আমরা প্রচার করেছি, তাঁকে ছাড়া এমন এক যীশুকে তোমাদের কাছে প্রচার করে বা যে <i>পবিত্র</i> আত্মা তোমরা পেয়েছ, তা ছাড়া কোনো ভিন্নতর আত্মাকে তোমরা গ্রহণ করো, কিংবা যে সুসমাচার তোমরা গ্রহণ করেছ, তা ছাড়া অন্য কোনো সুসমাচার পাও, তাহলে তোমরা যথেষ্ট সহজরূপেই তা সহ্য করছ।</div>
<div class="v" id="v5"><span class="vn">5</span> <span class="br-p"><br><br></span>প্রকৃতপক্ষে, আমি মনে করি না, ওইসব “প্রেরিতশিষ্য-শিরোমণির” তুলনায় আমি কোনও অংশে নিকৃষ্ট।</div>
<div class="v" id="v6"><span class="vn">6</span> হতে পারে, আমি কোনও প্রশিক্ষিত বক্তা নই, কিন্তু আমার জ্ঞান-বুদ্ধি আছে। আমরা সর্বতোভাবে এ বিষয় তোমাদের কাছে সম্পূর্ণরূপে স্পষ্ট করে দিয়েছি।</div>
<div class="v" id="v7"><span class="vn">7</span> তোমাদের উন্নত করার জন্য আমি নিজেকে অবনত করে বিনামূল্যে তোমাদের কাছে ঈশ্বরের সুসমাচার প্রচার করেছি। এতে আমার কি পাপ হয়েছে?</div>
<div class="v" id="v8"><span class="vn">8</span> তোমাদের সেবা করার জন্য অন্যান্য মণ্ডলী থেকে সাহায্য গ্রহণ করে আমি তাদের লুণ্ঠন করেছি।</div>
<div class="v" id="v9"><span class="vn">9</span> আর তোমাদের সঙ্গে থাকার সময় আমার যখন কিছু প্রয়োজন হত, আমি কারও বোঝাস্বরূপ হইনি, কারণ ম্যাসিডোনিয়া থেকে আগত ভাইয়েরা আমার সমস্ত প্রয়োজন মিটিয়েছিলেন। কোনো দিক দিয়েই আমি যেন তোমাদের বোঝাস্বরূপ না হই, তাই আমি নিজেকে রক্ষা করেছি এবং এভাবেই আমি করে যাব।</div>
<div class="v" id="v10"><span class="vn">10</span> খ্রীষ্টের সত্য যেমন নিশ্চিতরূপে আমার মধ্যে বিদ্যমান, সমস্ত আখায়া প্রদেশে কোনো মানুষই আমার এই গর্ব করা থেকে নিবৃত্ত করতে পারবে না।</div>
<div class="v" id="v11"><span class="vn">11</span> কেন? আমি তোমাদের ভালোবাসি না বলে? ঈশ্বর জানেন, আমি ভালোবাসি!</div>
<div class="v" id="v12"><span class="vn">12</span> <span class="br-p"><br><br></span>আর তাই আমি যা করছি, তা করেই যাব, যেন যারা আমাদের সমকক্ষ হওয়ার সুযোগ পেতে চায়, যে বিষয়গুলি নিয়ে তারা গর্ব করে, সেগুলির সুযোগ আমি তাদের পেতেই দেব না।</div>
<div class="v" id="v13"><span class="vn">13</span> কারণ এসব মানুষ হল ভণ্ড প্রেরিত, প্রতারক সব কর্মী, তারা খ্রীষ্টের প্রেরিতশিষ্যদের ছদ্মবেশ ধারণ করে।</div>
<div class="v" id="v14"><span class="vn">14</span> বিস্ময়ের কিছু নেই, কারণ শয়তান স্বয়ং দীপ্তিময় স্বর্গদূতের ছদ্মবেশ ধারণ করে।</div>
<div class="v" id="v15"><span class="vn">15</span> তাহলে এতেও অবাক হওয়ার কিছু নেই যে, তার পরিচারকেরা ধার্মিকতার পরিচারকদের ছদ্মবেশ ধারণ করবে। তাদের কাজগুলির নিরিখেই তাদের যোগ্য পরিণতি হবে।</div>
<div class="v" id="v16"><h2>দুঃখভোগে পৌলের গর্ব</h2><span class="vn">16</span> <span class="br-p"><br><br></span>আমি আবার বলছি, কেউ যেন আমাকে নির্বোধ বলে মনে না করে। কিন্তু তোমরা যদি করো, তাহলে এক নির্বোধের মতোই আমাকে গ্রহণ কোরো, যেন আমিও কিছু পরিমাণে গর্ব করতে পারি।</div>
<div class="v" id="v17"><span class="vn">17</span> আত্ম-প্রত্যয়ের সঙ্গে এই যে গর্বপ্রকাশ, প্রভু যে রকম বলতেন, আমি সেরকম বলছি না, কিন্তু বলছি এক নির্বোধের মতো।</div>
<div class="v" id="v18"><span class="vn">18</span> যেহেতু অনেকে যখন জাগতিক উপায়ে গর্ব করছে, আমিও সেভাবে গর্ব করব।</div>
<div class="v" id="v19"><span class="vn">19</span> তোমরা সানন্দে মূর্খদের সহ্য করো, যেহেতু তোমরা কত জ্ঞানবান!</div>
<div class="v" id="v20"><span class="vn">20</span> প্রকৃতপক্ষে, কেউ যদি তোমাদের দাসত্ব করায়, কিংবা শোষণ করে বা তোমাদের কাছ থেকে সুযোগ আদায় করে বা নিজেকে পুরোভাগে দেখায় বা তোমাদের মুখে চড় মারে—তোমরা এদের যে কোনও জনকে সহ্য করে থাকো।</div>
<div class="v" id="v21"><span class="vn">21</span> আমি লজ্জার সঙ্গে স্বীকার করছি যে, এ বিষয়ে আমরা খুবই দুর্বলচিত্ত ছিলাম। <span class="br-p"><br><br></span>অপর কেউ যে বিষয়ে গর্ব করতে সাহস করে—আমি নির্বোধের মতোই বলছি—আমিও গর্ব করতে সাহস করি।</div>
<div class="v" id="v22"><span class="vn">22</span> ওরা কি হিব্রু? আমিও তাই। ওরা কি ইস্রায়েলী? আমিও তাই। ওরা কি অব্রাহামের বংশধর? আমিও তাই।</div>
<div class="v" id="v23"><span class="vn">23</span> ওরা কি খ্রীষ্টের সেবক? (আমি উন্মাদের মতো একথা বলছি) আমি বেশিমাত্রায়। আমি আরও কঠোর পরিশ্রম করেছি, ঘনঘন কারারুদ্ধ হয়েছি, আরও বেশি কশা-প্রহারিত হয়েছি, বারবার মৃত্যুর সম্মুখীন হয়েছি।</div>
<div class="v" id="v24"><span class="vn">24</span> ইহুদিদের কাছ থেকে আমি পাঁচ দফায় ঊনচল্লিশ ঘা করে চাবুক খেয়েছি।</div>
<div class="v" id="v25"><span class="vn">25</span> তিনবার আমাকে বেত্রাঘাত করা হয়েছে, একবার প্রস্তরাঘাত, তিনবার আমি জাহাজডুবিতে পড়েছি, অগাধ সমুদ্রের জলে আমি এক রাত ও একদিন কাটিয়েছি,</div>
<div class="v" id="v26"><span class="vn">26</span> আমি অবিরত এক স্থান থেকে অন্যত্র গিয়েছি। আমি কতবার নদীঘটিত বিপদে পড়েছি, দস্যুদের কাছে বিপদে, স্বদেশবাসীদের কাছে, অইহুদি জাতির মানুষদের কাছে বিপদে পড়েছি, নগরের মধ্যে, মরুপ্রান্তরে, সমুদ্রের মধ্যে ও ভণ্ড ভাইদের মধ্যে আমি বিপদে পড়েছি।</div>
<div class="v" id="v27"><span class="vn">27</span> আমি পরিশ্রম ও মেহনত করেছি এবং প্রায়ই অনিদ্রায় কাটিয়েছি, আমি ক্ষুধা-তৃষ্ণার সঙ্গে পরিচিত হয়েছি ও কতবারই অনাহারে কাটিয়েছি, শীতে ও নগ্নতায় দিনযাপন করেছি।</div>
<div class="v" id="v28"><span class="vn">28</span> এর অতিরিক্তরূপে, অন্য সবকিছু ছাড়া, প্রতিদিন একটি বিষয় আমার উপর চাপ সৃষ্টি করে, তা হল, সব মণ্ডলীর চিন্তা।</div>
<div class="v" id="v29"><span class="vn">29</span> কে দুর্বল হলে আমি দুর্বলতা অনুভব করি না? কে পাপ-পথে চালিত হলে আমি অন্তরে দগ্ধ হই না?</div>
<div class="v" id="v30"><span class="vn">30</span> <span class="br-p"><br><br></span>আমাকে যদি গর্ব করতেই হয়, যেসব বিষয় আমার দুর্বলতাকে প্রকাশ করে, আমি সেগুলি নিয়েই গর্ব করব।</div>
<div class="v" id="v31"><span class="vn">31</span> প্রভু যীশুর ঈশ্বর ও পিতা, যিনি চিরতরে প্রশংসনীয়, তিনি জানেন যে, আমি মিথ্যা কথা বলছি না!</div>
<div class="v" id="v32"><span class="vn">32</span> দামাস্কাসে রাজা আরিতা-র অধীনস্থ প্রশাসক আমাকে গ্রেপ্তার করার জন্য দামাস্কাসবাসীদের সেই নগরে প্রহরা বসিয়েছিলেন।</div>
<div class="v" id="v33"><span class="vn">33</span> কিন্তু প্রাচীরের একটি জানালা দিয়ে ঝুড়িতে করে আমাকে নামিয়ে দেওয়া হয়েছিল। এভাবে আমি তাঁর হাত এড়িয়েছিলাম।</div>
</div>
<!-- PARSED ABOVE; EDITING MAY BREAK PARSER -->
</body></html>