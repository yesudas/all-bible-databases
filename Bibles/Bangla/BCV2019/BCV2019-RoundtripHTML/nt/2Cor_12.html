<html><head>
<meta http-equiv="Content-Type" content="text/html;charset=utf-8" />
<title>2Cor 12 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <a href="2Cor_1.html">1</a> ... <a href="2Cor_10.html">10</a> <a href="2Cor_11.html">11</a> <b>12</b> <a href="2Cor_13.html">13</a> </div><hr>
<h1>2Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পৌলের স্বর্গীয় দর্শন লাভ</h2><span class="vn">1</span> <span class="br-p"><br><br></span>আমি অবশ্যই গর্ব করতে থাকব। যদিও লাভজনক কিছু না হলেও আমি প্রভুর কাছ থেকে উপলব্ধ বিভিন্ন দর্শন ও প্রত্যাদেশের কথা বলে যাব।</div>
<div class="v" id="v2"><span class="vn">2</span> আমি খ্রীষ্টে আশ্রিত একজন মানুষকে জানি, চোদ্দো বত্সর আগে যিনি তৃতীয় স্বর্গে<sup class="fnm"><a name="fnm1" href="#fn1">1</a></sup> নীত হয়েছিলেন। তা সশরীরে, না অশরীরে, তা আমি জানি না—ঈশ্বরই জানেন।</div>
<div class="v" id="v3"><span class="vn">3</span> আর আমি জানি যে এই মানুষটি—সশরীরে, না অশরীরে, তা আমি জানি না, ঈশ্বরই জানেন—</div>
<div class="v" id="v4"><span class="vn">4</span> তাঁকে পরমদেশে<sup class="fnm"><a name="fnm2" href="#fn2">2</a></sup> তুলে নেওয়া হয়েছিল। তিনি অবর্ণনীয় সব বিষয় শ্রবণ করেছিলেন, যে বিষয়গুলি বলার অধিকার মানুষকে দেওয়া হয়নি।</div>
<div class="v" id="v5"><span class="vn">5</span> এরকম মানুষের জন্যই আমি গর্ব করব; কিন্তু আমার দুর্বলতাগুলি ছাড়া আমি নিজের সম্পর্কে কোনো গর্ব করব না।</div>
<div class="v" id="v6"><span class="vn">6</span> যদিও আমি গর্ব করাকে বেছে নিই, আমি একজন নির্বোধ হব না, কারণ আমি সত্যি কথাই বলব। তবুও আমি সংযত থাকি, যেন আমার মধ্যে কেউ যা দেখে বা আমার কাছে যা-শোনে, তার চেয়ে বেশি সে আমাকে কিছু মনে না করে।</div>
<div class="v" id="v7"><h2>পৌলের দুর্বলতাস্বরূপ কণ্টক</h2><span class="vn">7</span> <span class="br-p"><br><br></span>এই সমস্ত অসাধারণ, মহৎ প্রত্যাদেশের কারণে, আমি যেন গর্বে স্ফীত হয়ে না উঠি, আমার শরীরে এক কণ্টক, শয়তানের এক দূত, দত্ত হয়েছে যেন সে আমাকে পীড়ন<sup class="fnm"><a name="fnm3" href="#fn3">3</a></sup> করে।</div>
<div class="v" id="v8"><span class="vn">8</span> আমার কাছ থেকে এটি সরিয়ে নেওয়ার জন্য তিনবার আমি প্রভুর কাছে মিনতি করেছিলাম।</div>
<div class="v" id="v9"><span class="vn">9</span> কিন্তু তিনি আমাকে বলেছেন, “আমার অনুগ্রহ তোমার পক্ষে যথেষ্ট, কারণ আমার শক্তি দুর্বলতায় সিদ্ধিলাভ করে।” অতএব, আমার দুর্বলতাগুলি সম্পর্কে আমি সানন্দে আরও বেশি গর্ব করব, যেন খ্রীষ্টের শক্তি আমার উপরে অবস্থিতি করে।</div>
<div class="v" id="v10"><span class="vn">10</span> এই কারণে, খ্রীষ্টের জন্য আমি বিভিন্ন দুর্বলতায়, অপমানে, অনটনে, ক্লেশভোগ ও কষ্ট-সংকটে আনন্দ করি, কারণ যখন আমি দুর্বল, তখনই আমি শক্তিমান।</div>
<div class="v" id="v11"><h2>করিন্থবাসীদের জন্য পৌলের উদ্বেগ</h2><span class="vn">11</span> <span class="br-p"><br><br></span>আমি নিজেকে নির্বোধ প্রতিপন্ন করেছি, কিন্তু তোমরাই তা করতে আমাকে বাধ্য করেছ। তোমাদের দ্বারা আমার প্রশংসা হওয়া উচিত ছিল, কারণ যদিও আমি কিছু নই, সেই “প্রেরিতশিষ্য-শিরোমণিদের” তুলনায় কিন্তু কোনো অংশে নিকৃষ্ট নই।</div>
<div class="v" id="v12"><span class="vn">12</span> যেসব বিষয় কোনো প্রেরিতশিষ্যকে চিহ্নিত করে—চিহ্নকর্ম, বিস্ময়কর ও অলৌকিক কর্মসকল—অত্যন্ত প্রযত্নের সঙ্গে আমি সেগুলি তোমাদের মধ্যে করেছি।</div>
<div class="v" id="v13"><span class="vn">13</span> অন্যান্য সব মণ্ডলীর তুলনায় তোমরা কীভাবে নিকৃষ্ট হয়েছ, আমি কখনও তোমাদের বোঝাস্বরূপ হইনি, কেবলমাত্র এই বিষয়টি ছাড়া? এই অন্যায়টির জন্য তোমরা আমাকে ক্ষমা করো।</div>
<div class="v" id="v14"><span class="vn">14</span> <span class="br-p"><br><br></span>এখন, এই তৃতীয়বার, আমি তোমাদের কাছে যাওয়ার জন্য প্রস্তুত হয়ে আছি। আমি তোমাদের পক্ষে বোঝাস্বরূপ হব না, কারণ আমি যা চাই, তা তোমাদের ধনসম্পত্তি নয়, কিন্তু তোমাদেরই চাই। যাই হোক, পিতামাতার জন্য সন্তানদের সঞ্চয় করা উচিত হবে না, কিন্তু পিতামাতাই সন্তানদের জন্য করবে।</div>
<div class="v" id="v15"><span class="vn">15</span> তাই, আমার যা কিছু আছে, সবই এবং নিজেকেও তোমাদের জন্য সানন্দে ব্যয় করব। আমি যদি তোমাদের বেশি ভালোবাসি, তোমরা কি আমাকে কম ভালোবাসবে?</div>
<div class="v" id="v16"><span class="vn">16</span> যাই হোক, একথা ঠিক, আমি তোমাদের কাছে বোঝাস্বরূপ হইনি। তবুও, চতুর ব্যক্তি আমি না-কি তোমাদের কৌশলে বশ করেছি!</div>
<div class="v" id="v17"><span class="vn">17</span> যাঁদের আমি তোমাদের কাছে পাঠিয়েছিলাম, তাঁদের কারও মাধ্যমে আমি কি তোমাদের শোষণ করেছি?</div>
<div class="v" id="v18"><span class="vn">18</span> তোমাদের কাছে যাওয়ার জন্য আমি তীতকে বিনীত অনুরোধ করেছিলাম এবং তাঁর সঙ্গে আমাদের সেই ভাইকে প্রেরণ করেছিলাম। তীত তোমাদের শোষণ করেননি, তাই নয় কি? আমরা উভয়ই কি একই মানসিকতা নিয়ে কাজ করিনি ও একই পথ অনুসরণ করিনি?</div>
<div class="v" id="v19"><h2>পৌলের দুশ্চিন্তা</h2><span class="vn">19</span> <span class="br-p"><br><br></span>তোমরা কি এ পর্যন্ত এই ভেবে এসেছ যে, আমরা তোমাদের কাছে আত্মপক্ষ সমর্থন করছি? ঈশ্বরের দৃষ্টিতে আমরা খ্রীষ্টে আশ্রিত মানুষদের মতোই কথা বলছি। প্রিয় বন্ধুরা, আমরা যা কিছু করি, তোমাদের শক্তি জোগানোর জন্যই তা করি।</div>
<div class="v" id="v20"><span class="vn">20</span> কারণ আমার ভয় হয়, আমি যখন আসব, আমি তোমাদের যেমন দেখতে চাই, তেমন হয়তো দেখতে পাব না এবং তোমরা আমাকে যেমনভাবে দেখতে চাও, তেমন হয়তো দেখতে পাবে না। আমার ভয় হয়, হয়তো কলহ-বিবাদ, ঈর্ষা, ক্রোধের বহিঃপ্রকাশ, দলাদলি, অপবাদ, কুত্সা-রটনা, ঔদ্ধত্য ও বিশৃঙ্খলা দেখা যাবে।</div>
<div class="v" id="v21"><span class="vn">21</span> আমার আশঙ্কা, আমি যখন আবার আসব, আমার ঈশ্বর তোমাদের সামনে আমাকে অবনত করবেন এবং পূর্বে যারা পাপ করেছে ও তাদের অশুদ্ধতার কাজ যৌন-পাপ ও লাম্পট্যে জড়িয়ে পড়ার জন্য অনুতাপ করেনি, এমন অনেক মানুষের জন্য আমাকে বিলাপ করতে হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->এখানে স্বর্গ <!--raw 1 bo --></em><!--endraw 1-->ও <!--raw 1 bo --><em><!--endraw 1-->আকাশ<!--raw 1 bo --></em><!--endraw 1-->—সমার্থক। প্রথম আকাশ হল, পৃথিবীকে ঘিরে থাকা আবহমণ্ডল। দ্বিতীয় আকাশ হল, যেখানে নক্ষত্রমণ্ডলী রয়েছে। আর তৃতীয় আকাশ হল, ঈশ্বর যেখানে থাকেন।</div>
<div class="fn"><sup class="fnt"><a name="fn2" href="#fnm2">2</a></sup> ইং, প্যারাডাইস—মাণ্ডলিক যুগে, খ্রীষ্ট বিশ্বাসীদের আত্মা, মৃত্যুর পরে যেখানে বিশ্রাম লাভ করে। খ্রীষ্টের দ্বিতীয় আগমনের সময়, তাদের নতুন দেহ দান করা হবে (খ্রীষ্টের পুনরুত্থিত শরীরের মতো)</div>
<div class="fn"><sup class="fnt"><a name="fn3" href="#fnm3">3</a></sup> আক্ষরিক: ঘুসি মারে।</div>
</div>
<!-- PARSED ABOVE; EDITING MAY BREAK PARSER -->
</body></html>