<html><head>
<meta http-equiv="Content-Type" content="text/html;charset=utf-8" />
<title>2Cor 2 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <a href="2Cor_1.html">1</a> <b>2</b> <a href="2Cor_3.html">3</a> <a href="2Cor_4.html">4</a> ... <a href="2Cor_13.html">13</a> </div><hr>
<h1>2Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তাই আমি আমার মনে স্থির করেছিলাম যে, পুনরায় তোমাদের কাছে এক যন্ত্রণাদায়ক পরিদর্শন আমি করব না।</div>
<div class="v" id="v2"><span class="vn">2</span> কারণ, আমি যদি তোমাদের দুঃখ দিই, তাহলে যাদের দুঃখ দিয়েছি, সেই তোমরা ছাড়া আমাকে আনন্দ-প্রদানের জন্য আর কে থাকবে?</div>
<div class="v" id="v3"><span class="vn">3</span> পত্র লেখার সময় আমি এরকমই লিখেছিলাম যে, আমি যখন আসব, তখন যাদের কাছ থেকে আমার আনন্দ পাওয়ার কথা, তাদের কাছ থেকে যেন দুঃখ না-পাই। তোমাদের সকলের প্রতি আমার এই দৃঢ় বিশ্বাস ছিল যে, তোমরা সকলে আমার আনন্দে আনন্দিত হবে।</div>
<div class="v" id="v4"><span class="vn">4</span> আমি নিদারুণ কষ্ট ও মর্মযন্ত্রণায় ও অনেক অশ্রুপাতের সঙ্গে তোমাদের লিখেছিলাম, তোমাদের দুঃখ দেওয়ার জন্য নয়, কিন্তু তোমাদের প্রতি আমার গভীর ভালোবাসা জানাবার জন্য।</div>
<div class="v" id="v5"><h2>অনুতপ্ত পাপীকে ক্ষমা</h2><span class="vn">5</span> <span class="br-p"><br><br></span>কেউ যদি দুঃখের কারণ হয়ে থাকে, সে আমাকে তেমন দুঃখ দেয়নি, যেমন তোমাদের সবাইকে কিছু পরিমাণে দিয়েছে—কোনও অতিশয়োক্তি না করেই আমি একথা বলছি।</div>
<div class="v" id="v6"><span class="vn">6</span> অধিকাংশ লোকই তাকে যে শাস্তি দিয়েছে, তাই তার পক্ষে যথেষ্ট।</div>
<div class="v" id="v7"><span class="vn">7</span> বরং, এখন তোমাদের উচিত তাকে ক্ষমা করা ও সান্ত্বনা দেওয়া, যেন সে দুঃখের আতিশয্যে ভেঙে না পড়ে।</div>
<div class="v" id="v8"><span class="vn">8</span> তাই, আমি তোমাদের অনুনয় করছি, তোমরা পুনরায় তার প্রতি তোমাদের প্রেম প্রদর্শন করো।</div>
<div class="v" id="v9"><span class="vn">9</span> তোমাদের কাছে আমার লেখার কারণ এই যে, আমি দেখতে চেয়েছিলাম, তোমরা সেই পরীক্ষা সহ্য করতে ও সর্ববিষয়ে অনুগত থাকতে পারো কি না।</div>
<div class="v" id="v10"><span class="vn">10</span> তোমরা যদি কাউকে ক্ষমা করো, আমিও তাকে ক্ষমা করি। আর আমি যা ক্ষমা করেছি—যদি ক্ষমা করার মতো কিছু ছিল—আমি তোমাদেরই কারণে খ্রীষ্টের সাক্ষাতে তাকে ক্ষমা করেছি,</div>
<div class="v" id="v11"><span class="vn">11</span> যেন শয়তান ধূর্ততায় আমাদের পরাস্ত করতে না পারে, কারণ তার কৌশলগুলি আমাদের অজানা নয়।</div>
<div class="v" id="v12"><h2>নতুন নিয়মের সেবক</h2><span class="vn">12</span> <span class="br-p"><br><br></span>এখন খ্রীষ্টের সুসমাচার প্রচারের জন্য যখন আমি ত্রোয়াতে গেলাম, দেখলাম প্রভু আমার জন্য এক দুয়ার খুলে দিয়েছেন।</div>
<div class="v" id="v13"><span class="vn">13</span> তবুও আমার মনে শান্তি ছিল না, কারণ সেখানে আমি আমার ভাই তীতের সন্ধান পাইনি। তাই তাদের বিদায় জানিয়ে আমি ম্যাসিডোনিয়ায় চলে গেলাম।</div>
<div class="v" id="v14"><span class="vn">14</span> <span class="br-p"><br><br></span>কিন্তু ঈশ্বরের ধন্যবাদ হোক, তিনি সর্বদা আমাদের নিয়ে খ্রীষ্টে বিজয়-যাত্রা করেন এবং আমাদের মাধ্যমে সর্বত্র তাঁর সম্পর্কীয় জ্ঞানের সৌরভ ছড়িয়ে দেন।</div>
<div class="v" id="v15"><span class="vn">15</span> কারণ যারা পরিত্রাণ পাচ্ছে এবং যারা ধ্বংস হচ্ছে, উভয়েরই কাছে আমরা ঈশ্বরের পক্ষে খ্রীষ্টের সৌরভস্বরূপ।</div>
<div class="v" id="v16"><span class="vn">16</span> এক পক্ষের কাছে আমরা মৃত্যুর ভীতিপ্রদ গন্ধস্বরূপ, অপর পক্ষের কাছে জীবনের সুগন্ধস্বরূপ। আর এধরনের কাজের জন্য উপযুক্ত ব্যক্তি কে?</div>
<div class="v" id="v17"><span class="vn">17</span> অনেকের মতো, আমরা লাভের জন্য ঈশ্বরের বাক্য ফেরি করে বেড়াই না।<sup class="fnm"><a name="fnm1" href="#fn1">1</a></sup> এর পরিবর্তে, ঈশ্বর প্রেরিত মানুষদের মতো, আমরা সরলতার সঙ্গে ঈশ্বরের সাক্ষাতে খ্রীষ্টেই কথা বলি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কোনো কোনো সংস্করণে, বিকৃত করি না, বা ভাঁজ দিই না। পৌল বলতে চেয়েছেন, আসলে কোনো কোনো লোক শুধুমাত্র আর্থিক লাভের জন্য ঈশ্বরের বাক্য ঘোষণা করছিল, তা নয়, তারা সেই উদ্দেশে ঈশ্বরের বাক্য বিকৃতও করছিল।</div>
</div>
<!-- PARSED ABOVE; EDITING MAY BREAK PARSER -->
</body></html>