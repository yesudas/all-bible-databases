<html><head>
<meta http-equiv="Content-Type" content="text/html;charset=utf-8" />
<title>2Cor 4 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <a href="2Cor_1.html">1</a> <a href="2Cor_2.html">2</a> <a href="2Cor_3.html">3</a> <b>4</b> <a href="2Cor_5.html">5</a> <a href="2Cor_6.html">6</a> ... <a href="2Cor_13.html">13</a> </div><hr>
<h1>2Cor 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাটির পাত্রে রক্ষিত সম্পদ</h2><span class="vn">1</span> <span class="br-p"><br><br></span>এই কারণে, ঈশ্বরের করুণার মাধ্যমে আমাদের যেহেতু এই পরিচর্যা আছে, আমরা নিরুৎসাহ হই না।</div>
<div class="v" id="v2"><span class="vn">2</span> বরং, আমরা গোপনীয় ও লজ্জাজনক পথগুলি ত্যাগ করেছি; আমরা ধূর্ততার আশ্রয় নিই না, কিংবা ঈশ্বরের বাক্যকে বিকৃতও করি না। এর বিপরীতে, সহজ-সরলভাবে সত্যকে প্রকাশ করে আমরা ঈশ্বরের দৃষ্টিতে সব মানুষের বিবেকের কাছে নিজেদের যোগ্য করে তুলি।</div>
<div class="v" id="v3"><span class="vn">3</span> আবার, আমাদের সুসমাচার যদি আবৃত থাকে, তাহলে যারা ধ্বংস হচ্ছে, তা তাদের কাছেই আবৃত থাকে।</div>
<div class="v" id="v4"><span class="vn">4</span> এই যুগের দেবতা অবিশ্বাসীদের মন অন্ধ করেছে, যেন তারা খ্রীষ্টের মহিমার যে সুসমাচার, তার আলো দেখতে না পায়। সেই খ্রীষ্টই হলেন ঈশ্বরের প্রতিমূর্তিস্বরূপ।</div>
<div class="v" id="v5"><span class="vn">5</span> কারণ আমরা নিজেদের বিষয়ে প্রচার করি না, কিন্তু যীশু খ্রীষ্টকে প্রভুরূপে করি এবং যীশুর কারণে নিজেদের তোমাদের দাসরূপে।</div>
<div class="v" id="v6"><span class="vn">6</span> কারণ যে ঈশ্বর বলেছিলেন, “অন্ধকারের মধ্য থেকে জ্যোতি উদ্ভাসিত হোক,”<sup class="fnm"><a name="fnm1" href="#fn1">1</a></sup> তিনি তাঁর জ্যোতি আমাদের হৃদয়ে উদ্দীপিত করলেন, যেন খ্রীষ্টের মুখমণ্ডলে বিরাজিত ঈশ্বরের যে মহিমা, তার জ্ঞানের আলো আমাদের প্রদান করেন।</div>
<div class="v" id="v7"><span class="vn">7</span> <span class="br-p"><br><br></span>কিন্তু এই সম্পদ আমরা মৃত্তিকার পাত্রে ধারণ করছি, যেন এরকম প্রত্যক্ষ হয় যে, সর্বগুণে উত্কৃষ্টতর এই পরাক্রম আমাদের থেকে নয়, কিন্তু ঈশ্বরের কাছ থেকে আসে।</div>
<div class="v" id="v8"><span class="vn">8</span> আমরা চতুর্দিক থেকেই প্রবলরূপে নিষ্পেষিত হচ্ছি, কিন্তু চূর্ণ হচ্ছি না; হতবুদ্ধি হচ্ছি, কিন্তু নিরাশ হচ্ছি না;</div>
<div class="v" id="v9"><span class="vn">9</span> নির্যাতিত, কিন্তু পরিত্যক্ত নই; আঘাতে ভূলুণ্ঠিত হলেও, বিধ্বস্ত হচ্ছি না।</div>
<div class="v" id="v10"><span class="vn">10</span> আমরা সবসময়ই, আমাদের শরীরে যীশুর মৃত্যুকে বহন করে চলেছি, যেন আমাদের শরীরে যীশুর জীবনও প্রকাশ পায়।</div>
<div class="v" id="v11"><span class="vn">11</span> কারণ আমরা যারা জীবিত আছি, তাদের সবসময়ই যীশুর কারণে মৃত্যুর কাছে সমর্পণ করা হচ্ছে, যেন আমাদের এই মর্ত্যশরীরে তাঁর জীবনও প্রকাশিত হতে পারে।</div>
<div class="v" id="v12"><span class="vn">12</span> তাহলে এখন, মৃত্যু আমাদের শরীরে সক্রিয় ঠিকই, কিন্তু তোমাদের মধ্যে জীবন সক্রিয় আছে।</div>
<div class="v" id="v13"><span class="vn">13</span> <span class="br-p"><br><br></span>বিশ্বাসের সেই একই আত্মা আমাদের আছে বলে, যেমন লিখিত আছে, “আমি বিশ্বাস করেছি, তাই কথা বলেছি,”<sup class="fnm"><a name="fnm2" href="#fn2">2</a></sup> সেই অনুযায়ী আমরাও বিশ্বাস করি ও সেই কারণে কথা বলি।</div>
<div class="v" id="v14"><span class="vn">14</span> কারণ আমরা জানি যে, যিনি প্রভু যীশুকে মৃতলোক থেকে উত্থাপিত করেছেন, তিনি যীশুর সঙ্গে আমাদেরও উত্থাপিত করবেন এবং তোমাদের সঙ্গে আমাদেরও তাঁর সান্নিধ্যে উপস্থিত করবেন।</div>
<div class="v" id="v15"><span class="vn">15</span> এসবই তোমাদের কল্যাণের জন্য, যেন যে অনুগ্রহ উত্তরোত্তর বেশি সংখ্যক মানুষের কাছে উপস্থিত হচ্ছে, তা ঈশ্বরের মহিমার উদ্দেশে উপচে পড়া ধন্যবাদ জ্ঞাপনের কারণস্বরূপ হয়।</div>
<div class="v" id="v16"><span class="vn">16</span> <span class="br-p"><br><br></span>সেই কারণে, আমরা নিরুৎসাহ হই না। যদিও বাহ্যিকভাবে আমরা ক্ষয়প্রাপ্ত হচ্ছি, তবুও অভ্যন্তরীণভাবে দিন-প্রতিদিন আমরা নবায়িত হচ্ছি।</div>
<div class="v" id="v17"><span class="vn">17</span> কারণ আমাদের তুচ্ছ ও ক্ষণস্থায়ী কষ্টসমস্যাগুলি আমাদের জন্য যে চিরন্তন মহিমা অর্জন করছে, তা সেইসব কষ্টসমস্যাকে বিপুলরূপে অতিক্রম করে।</div>
<div class="v" id="v18"><span class="vn">18</span> তাই কোনো দৃশ্যমান বস্তুর দিকে নয়, কিন্তু যা অদৃশ্য তার প্রতি আমরা দৃষ্টি নিবদ্ধ করি। কারণ যা কিছু দৃশ্যমান, তা ক্ষণস্থায়ী, কিন্তু যা কিছু অদৃশ্য তাই চিরন্তন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আদি পুস্তক ১:৩</div>
<div class="fn"><sup class="fnt"><a name="fn2" href="#fnm2">2</a></sup> গীত ১১৬:১০</div>
</div>
<!-- PARSED ABOVE; EDITING MAY BREAK PARSER -->
</body></html>