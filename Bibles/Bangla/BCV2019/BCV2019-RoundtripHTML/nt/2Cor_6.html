<html><head>
<meta http-equiv="Content-Type" content="text/html;charset=utf-8" />
<title>2Cor 6 &ndash; 2 করিন্থীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 করিন্থীয়</b> &ndash; <a href="2Cor_1.html">1</a> ... <a href="2Cor_4.html">4</a> <a href="2Cor_5.html">5</a> <b>6</b> <a href="2Cor_7.html">7</a> <a href="2Cor_8.html">8</a> ... <a href="2Cor_13.html">13</a> </div><hr>
<h1>2Cor 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এই মুহূর্তটিই পরিত্রাণ গ্রহণের</h2><span class="vn">1</span> <span class="br-p"><br><br></span>ঈশ্বরের সহকর্মীরূপে আমরা তোমাদের নিবেদন করছি, তোমরা ঈশ্বরের অনুগ্রহ বৃথা গ্রহণ কোরো না।</div>
<div class="v" id="v2"><span class="vn">2</span> কারণ তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার অনুগ্রহ প্রদর্শনকালে, আমি তোমার কথা শুনেছি,<br> <span class="br-ind"><br><span class="indent">&nbsp;</span></span>আর পরিত্রাণের দিবসে আমি তোমাকে সাহায্য-প্রদান করেছি।”<sup class="fnm"><a name="fnm1" href="#fn1">1</a></sup><br> <span class="br-p"><br><br></span>আমি তোমাদের বলি, এখনই ঈশ্বরের সেই অনুগ্রহের সময়, আজই সেই পরিত্রাণের দিন।</div>
<div class="v" id="v3"><h2>পৌলের ক্লেশভোগ</h2><span class="vn">3</span> <span class="br-p"><br><br></span>আমরা কারও পথে কোনো বাধার সৃষ্টি করি না, যেন আমাদের পরিচর্যা কলঙ্কিত না হয়।</div>
<div class="v" id="v4"><span class="vn">4</span> বরং, আমরা যেহেতু ঈশ্বরের পরিচারক, সবদিক দিয়ে নিজেদের যোগ্যপাত্ররূপে দেখাতে চাই: মহা ধৈর্যে, কষ্ট-সংকটে, ক্লেশভোগ ও দুর্দশায়;</div>
<div class="v" id="v5"><span class="vn">5</span> প্রহারে, কারাবাসে ও গণবিক্ষোভে, কঠোর পরিশ্রমে, নিদ্রাহীন রাত্রিযাপনে ও অনাহারে;</div>
<div class="v" id="v6"><span class="vn">6</span> শুদ্ধতায়, জ্ঞানে, সহিষ্ণুতায় ও সদয়ভাবে, পবিত্র আত্মায় ও অকপট ভালোবাসায়;</div>
<div class="v" id="v7"><span class="vn">7</span> সত্যভাষণে ও ঐশ্বরিক পরাক্রমে, ডান ও বাঁ হাতে ধার্মিকতার অস্ত্রশস্ত্র নিয়ে;</div>
<div class="v" id="v8"><span class="vn">8</span> গৌরব ও অসম্মানের মধ্যে, অখ্যাতি ও সুখ্যাতিক্রমে; আমরা সত্যনিষ্ঠ, অথচ বিবেচিত হই প্রতারকরূপে;</div>
<div class="v" id="v9"><span class="vn">9</span> পরিচিত, অথচ যেন অপরিচিতের মতো; মরণাপন্ন, তবুও বেঁচে আছি; প্রহারিত, তবুও নিহত নই;</div>
<div class="v" id="v10"><span class="vn">10</span> দুঃখার্ত, তবু যেন সবসময়ই আনন্দ করছি; দরিদ্র, তবুও অনেককে সমৃদ্ধ করছি; আমাদের কিছুই নেই, তবুও সবকিছুর অধিকারী।</div>
<div class="v" id="v11"><span class="vn">11</span> <span class="br-p"><br><br></span>করিন্থের মানুষেরা, আমরা অবাধে তোমাদের সঙ্গে কথা বলছি এবং তোমাদের কাছে আমাদের হৃদয় প্রশস্তরূপে উন্মুক্ত রেখেছি।</div>
<div class="v" id="v12"><span class="vn">12</span> আমরা আমাদের ভালোবাসা তোমাদের দিতে অস্বীকার করিনি, কিন্তু তোমরা তোমাদের ভালোবাসা আমাদের দিতে অস্বীকার করছ।</div>
<div class="v" id="v13"><span class="vn">13</span> শোভন বিনিময়রূপে—আমি আমার সন্তানরূপে তোমাদের বলছি—তোমরাও তোমাদের হৃদয় প্রশস্তরূপে উন্মুক্ত করো।</div>
<div class="v" id="v14"><h2>অসম জোয়ালে আবদ্ধ না হওয়া</h2><span class="vn">14</span> <span class="br-p"><br><br></span>তোমরা অবিশ্বাসীদের সঙ্গে অসম জোয়ালে আবদ্ধ হয়ো না। কারণ ধার্মিকতা ও দুষ্টতার মধ্যে কী সাদৃশ্য আছে? অথবা, অন্ধকারের সঙ্গে আলোর কী সহভাগিতা থাকতে পারে?</div>
<div class="v" id="v15"><span class="vn">15</span> খ্রীষ্ট ও বলিয়ালের<sup class="fnm"><a name="fnm2" href="#fn2">2</a></sup> মধ্যেই বা কী ঐক্য? কোনো বিশ্বাসীর সঙ্গে অবিশ্বাসীরই বা কী মিল?</div>
<div class="v" id="v16"><span class="vn">16</span> ঈশ্বরের মন্দির ও প্রতিমাদের মধ্যেই বা কী সহযোগিতা থাকতে পারে? কারণ আমরাই তো জীবন্ত ঈশ্বরের মন্দির! ঈশ্বর যেমন বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“আমি তাদের মধ্যে বসতি করব<br> <span class="br-ind"><br><span class="indent">&nbsp;</span></span>ও তাদের মধ্যে গমনাগমন করব,<br> <span class="br-ind"><br><span class="indent">&nbsp;</span></span>আর আমি তাদের ঈশ্বর হব<br> <span class="br-ind"><br><span class="indent">&nbsp;</span></span>ও তারা আমার প্রজা হবে।”<sup class="fnm"><a name="fnm3" href="#fn3">3</a></sup><br></div>
<div class="v" id="v17"><span class="vn">17</span> <span class="br-p"><br><br></span>অতএব, <span class="br-p"><br><br></span><span class="br-ind"><br><span class="indent">&nbsp;</span></span>“তোমরা তাদের মধ্য থেকে বেরিয়ে এসো<br> <span class="br-ind"><br><span class="indent">&nbsp;</span></span>ও পৃথক হও,<br> <span class="br-ind"><br><span class="indent">&nbsp;</span></span>একথা বলেন প্রভু।<br> <span class="br-ind"><br><span class="indent">&nbsp;</span></span>কোনো অশুচি বস্তু স্পর্শ কোরো না,<br> <span class="br-ind"><br><span class="indent">&nbsp;</span></span>তাহলে আমি তোমাদের গ্রহণ করব।”<sup class="fnm"><a name="fnm4" href="#fn4">4</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“আমি তোমাদের পিতা হব,<br> <span class="br-ind"><br><span class="indent">&nbsp;</span></span>আর তোমরা হবে আমার পুত্র-কন্যা,<br> <span class="br-ind"><br><span class="indent">&nbsp;</span></span>সর্বশক্তিমান প্রভু বলেন একথা।”<sup class="fnm"><a name="fnm5" href="#fn5">5</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যিশাইয় ৪৯:৮</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: বলিয়াল—শয়তানের এক উপনাম; এর অর্থ, অকাজের, অযোগ্য, দুষ্ট, পাপাসক্ত।</div>
<div class="fn"><sup class="fnt"><a name="fn3" href="#fnm3">3</a></sup> লেবীয় পুস্তক ২৬:১২; যিরমিয় ৩২:৩৮; যিহিষ্কেল ৩২:২৭</div>
<div class="fn"><sup class="fnt"><a name="fn4" href="#fnm4">4</a></sup> যিশাইয় ৫২:১১; যিহিষ্কেল ২০:৩৪,৪১</div>
<div class="fn"><sup class="fnt"><a name="fn5" href="#fnm5">5</a></sup> ২ শমূয়েল ৭:৮,১৪</div>
</div>
<!-- PARSED ABOVE; EDITING MAY BREAK PARSER -->
</body></html>