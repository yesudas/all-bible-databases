<html><head>
<meta http-equiv="Content-Type" content="text/html;charset=utf-8" />
<title>2Pet 1 &ndash; 2 পিতর &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Pet', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 পিতর</b> &ndash; <b>1</b> <a href="2Pet_2.html">2</a> <a href="2Pet_3.html">3</a> </div><hr>
<h1>2Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পিতর তাঁর জীবনসায়াহ্নে এই পত্রখানি রচনা করেন। মণ্ডলীর মধ্যে ভণ্ড শিক্ষকদের অনুপ্রবেশ সম্বন্ধে সতর্ক করে তিনি তাঁর এই পত্র প্রেরণ করেন। বিভিন্ন কল্পকাহিনীর উপর নির্ভর না করে, প্রভু যীশুর উপরে বিশ্বাস ও তাঁর দ্বিতীয় আগমনের জন্য তিনি অপেক্ষা করার পরামর্শ দান করেছেন। তিনি বলেছেন, বিশ্বাসীবর্গ যেন অমূল্য ঈশ্বরের বাক্যে অবিচল থাকে ও আত্মিকভাবে বৃদ্ধি পায় (১), ভণ্ড শিক্ষকদের চিহ্নিত করে তাদের থেকে নিরাপদ দূরত্বে থাকে (২) এবং খ্রীষ্টের পুনরাগমনের প্রতিশ্রুতিকে তারা যেন হৃদয়ে সর্বোচ্চ প্রাধান্য দেয় (৩)। ঈশ্বরের বাক্য যে আত্মিক জ্ঞানের সঞ্চার করে, তিনি তার প্রতি গুরুত্ব আরোপ করেছেন। এই পৃথিবী যেহেতু অচিরেই ধ্বংসপ্রাপ্ত হবে, তিনি শিক্ষা দিয়েছেন যেন বিশ্বাসীরা জাগতিক বিষয়সমূহের প্রতি আকৃষ্ট না হয়ে, পবিত্র জীবনযাপনে উদ্বুদ্ধ হয়। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পিতর শিমোন। <!--raw 1 bo --><p/><!--endraw 1-->রচনার স্থান: অজ্ঞাত। <!--raw 1 bo --><p/><!--endraw 1-->রচনাকাল: আনুমানিক ৬৭ খ্রীষ্টাব্দ। <!--raw 1 bo --><p/><!--endraw 1-->মূল প্রসঙ্গ: ভণ্ড শিক্ষকদের বিরুদ্ধে সতর্কতা। <!--raw 1 bo --><p/><!--endraw 1--><!--raw 1 bo --><b><!--endraw 1-->পিতরের দ্বিতীয় পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->৬৫ খ্রীষ্টাব্দের দিকে রোমের সম্রাট নিরো প্রেরিতশিষ্য পিতরকে বন্দি করেছিলেন। পিতর বুঝতে পেরেছিলেন যে খুব শীঘ্রই তিনি মৃত্যুদণ্ডে দণ্ডিত হবেন। যেহেতু তিনি যীশুর কাজের প্রত্যক্ষ সাক্ষী ছিলেন, তাই তিনি ঠিক করলেন, যে বিশ্বাসীদের প্রতি তিনি আগে লিখেছিলেন, আর একবার তাদের প্রতি একটি পত্র লিখে তাদের পুনরায় মনে করিয়ে দেবেন যে যীশুর সম্বন্ধে তাদের যা শিক্ষা দেওয়া হয়েছে তা সত্য এবং নির্ভুল। <!--raw 1 bo --><b><!--endraw 1-->এই দেহরূপ তাঁবুতে আমি যতদিন বসবাস করব, ততদিন তোমাদের স্মরণ করিয়ে দেওয়া বিহিত বলে আমি মনে করি।<!--raw 1 bo --></b><!--endraw 1--> তিনি লিখলেন, <!--raw 1 bo --><b><!--endraw 1-->কারণ আমি জানি, খুব শীঘ্রই আমাকে তা ছেড়ে যেতে হবে, প্রভু যীশু খ্রীষ্ট আমাকে তা স্পষ্টই জানিয়ে দিয়েছেন। আমি আপ্রাণ চেষ্টা করে যাব, যেন আমার প্রস্থানের পরেও তোমরা এসব বিষয় সবসময়ই মনে রাখতে পারো।<!--raw 1 bo --></b><!--endraw 1--> <!--raw 1 bo --></p><!--endraw 1--> <!--raw 1 bo --><p/><!--endraw 1-->পিতরের পক্ষে সমস্ত বিশ্বাসীদের এটি জানানো খুব গুরুত্বপূর্ণ ছিল কারণ কিছু লোক বলাবলি শুরু করেছিল যে প্রভু যীশু যখন ইতিমধ্যে ফিরে আসেননি, তখন তাঁর আর ফিরে আসার কোনো সম্ভাবনা নেই। (<!--raw 1 bo --><b><!--endraw 1-->তাঁর “আগমন” কোথায় যার তিনি প্রতিশ্রুতি দিয়েছিলেন<!--raw 1 bo --></b><!--endraw 1-->) এই সমস্ত ভুয়ো লোকজনেরা ভবিষ্যতের কোনো বিচারে বিশ্বাস করত না বলে তারা অনৈতিক জীবনযাপন করত। তাদের প্রচার যীশুর অনুগামীদের বিশ্বাস এবং ভরসার ক্ষতিসাধন করছিল। তাদের আচার-ব্যবহার যীশুর অনুগামীদের মধ্যে একটি খারাপ প্রভাব ফেলে এবং অন্যদের অনৈতিক হতে উত্সাহ দেয়। (পিতর, খুব সম্ভবত, যীশুর অন্য এক ভাই যিহুদার পাঠানো চিঠির মাধ্যমে এই ভণ্ড শিক্ষকদের বিষয়ে জানতে পেরেছিলেন এবং তাদের বিরুদ্ধে বিশ্বাসীদের সাবধান হতে বলেছিলেন। যিহুদার পত্রের উদ্বেগ পিতরের এই পত্রে বারবার প্রতিধ্বনিত হয়েছে। দ্রষ্টব্য যিহূদা।) <!--raw 1 bo --><p/><!--endraw 1-->পিতর এই ভণ্ড শিক্ষকদের উদ্দেশ্যে জোর দিয়ে বলেন যে তিনি সেই <!--raw 1 bo --><b><!--endraw 1-->পবিত্র পর্বতে<!--raw 1 bo --></b><!--endraw 1--> যীশুর স্বর্গীয় জ্যোতি এবং মহিমা প্রতক্ষ্য করেছেন (দ্রষ্টব্য মার্ক ৯:২-১৩)। যখন যীশুর প্রত্যাবর্তন হবে তখন সবাই এই মহিমা দেখবে। পিতর তার পাঠকদের মনে করিয়ে দেন যে শাস্ত্রের ভাববাণী যীশুর প্রত্যাবর্তনের পক্ষে সাক্ষ্য দেয়। (প্রথমদিকের খ্রীষ্টিয় সম্প্রদায়ের কাছে “শাস্ত্র” বলতে প্রথম নিয়মের কথা বোঝায়।) <!--raw 1 bo --><p/><!--endraw 1-->এরপর পিতর দেখান যে এই ভণ্ড শিক্ষকরা অতীতে বারবার ঈশ্বরে বিশ্বাসীদের মধ্যে গোপনে ঢুকে পরেছে; তাই এই বিষয়ে তিনি তার পাঠকদের অবাক না হতে বলেন। এই ভণ্ড শিক্ষকদের ধ্বংসাত্মক মনোভাবের প্রভাব খ্রীষ্টিয় সম্প্রদায়ের উপর কী হতে পারে তা পিতর কল্পনার দ্বারা বর্ণনা করেছেন; যে বিচার তাদের জন্য অপেক্ষা করছে তাও উল্লেখ করেছেন। <!--raw 1 bo --><p/><!--endraw 1-->এই চিঠির শেষ অংশে, যীশুর প্রত্যাবর্তনের সত্যকে ভণ্ড শিক্ষকদের অস্বীকার—তাদের এই শিক্ষার বিরুদ্ধে পিতর সরব হয়েছেন। তিনি ব্যাখ্যা করেছেন যে, খ্রীষ্ট যীশু সত্যিই ফিরে আসছেন কিন্তু তাঁর প্রত্যাবর্তন বিলম্ব হচ্ছে কারণ <!--raw 1 bo --><b><!--endraw 1-->ঈশ্বর তোমাদের প্রতি দীর্ঘসহিষ্ণু, তিনি চান না, কেউ যেন বিনষ্ট হয়, কিন্তু চান, প্রত্যেকেই যেন মন পরিবর্তন করে।<!--raw 1 bo --></b><!--endraw 1--> এই বিলম্বের প্রত্যুত্তরে আমাদের প্রত্যেকেরই ধার্মিকতা এবং ন্যায়পরায়ণতার সাথে বেঁচে থাকা উচিত যাতে প্রভুর আগমনে আমরা তাকে স্বাগতম জানাতে পারি। <!--raw 1 bo --><b><!--endraw 1-->আমরা এক নতুন আকাশ ও এক নতুন পৃথিবীর প্রতীক্ষায় আছি, তা হবে ধার্মিকতার আবাস।<!--raw 1 bo --></b><!--endraw 1--> এই আশার কারণে আমাদের শুচিশুদ্ধ এবং ঈশ্বরের সাথে শান্তিতে বাস করা উচিত। <!--raw 1 bo --><p/><!--endraw 1-->২ পিতর
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি শিমোন পিতর, যীশু খ্রীষ্টের একজন প্রেরিত-শিষ্য ও দাস, <span class="br-p"><br><br></span>যারা আমাদের ঈশ্বর ও পরিত্রাতা যীশু খ্রীষ্টের ধার্মিকতার মাধ্যমে আমাদের মতোই বহুমূল্য বিশ্বাস প্রাপ্ত হয়েছ, তাদের উদ্দেশে <i>এই পত্র লিখছি</i>।</div>
<div class="v" id="v2"><span class="vn">2</span> <span class="br-p"><br><br></span>ঈশ্বর ও আমাদের প্রভু, যীশু-বিষয়ক জ্ঞানের মাধ্যমে তোমরা প্রচুররূপে অনুগ্রহ ও শান্তির অধিকারী হও।</div>
<div class="v" id="v3"><h2>আহ্বান ও মনোনয়ন সম্পর্কে নিশ্চয়তা</h2><span class="vn">3</span> <span class="br-p"><br><br></span>আমাদের জীবন ও ভক্তিপরায়ণতা সম্পর্কে যা কিছু প্রয়োজন, তাঁর সম্পর্কিত আমাদের জ্ঞানের মাধ্যমে তাঁর ঐশ্বরিক পরাক্রম আমাদের সবকিছুই দান করেছে। তিনিই তাঁর নিজস্ব মহিমা ও মঙ্গলময়তার গুণে আমাদের আহ্বান করেছেন।</div>
<div class="v" id="v4"><span class="vn">4</span> এসবের মাধ্যমে তিনি আমাদের তাঁর অত্যন্ত মহান ও বহুমূল্য সব প্রতিশ্রুতি দিয়েছেন। তোমরা যেন সেগুলির মাধ্যমে ঐশ্বরিক স্বভাবের অংশীদার হও। সেই সঙ্গে মন্দ কামনা-বাসনার দ্বারা উদ্ভূত যে জগতের কলুষতা, তা থেকে তোমরা পলায়ন করতে পারো।</div>
<div class="v" id="v5"><span class="vn">5</span> <span class="br-p"><br><br></span>বিশেষ এই কারণেই তোমরা সর্বতোভাবে চেষ্টা করে তোমাদের বিশ্বাসের সঙ্গে যুক্ত করো সৎ আচরণ, সৎ আচরণের সঙ্গে জ্ঞান,</div>
<div class="v" id="v6"><span class="vn">6</span> জ্ঞানের সঙ্গে আত্মসংযম, আত্মসংযমের সঙ্গে নিষ্ঠা,<sup class="fnm"><a name="fnm1" href="#fn1">1</a></sup> নিষ্ঠার সঙ্গে ভক্তি</div>
<div class="v" id="v7"><span class="vn">7</span> ও ভক্তির সঙ্গে ভ্রাতৃস্নেহ এবং ভ্রাতৃস্নেহের সঙ্গে প্রেম।</div>
<div class="v" id="v8"><span class="vn">8</span> কারণ তোমরা যদি এই সমস্ত গুণের অধিকারী হয়ে সেগুলির বৃদ্ধি ঘটাও, তাহলে সেগুলিই তোমাদের প্রভু যীশু খ্রীষ্টের সম্বন্ধে জ্ঞানলাভের পথে তোমাদের নিষ্ক্রিয় বা নিষ্ফল হতে দেবে না।</div>
<div class="v" id="v9"><span class="vn">9</span> কিন্তু কারও মধ্যে যদি সেগুলি না থাকে, সে অদূরদর্শী ও অন্ধ, সে ভুলে গেছে যে, তার অতীতের পাপসমূহ থেকে সে পরিশুদ্ধ হয়েছে।</div>
<div class="v" id="v10"><span class="vn">10</span> <span class="br-p"><br><br></span>সেই কারণে ভাইবোনেরা, তোমাদের আহ্বান ও মনোনয়ন সম্পর্কে সুনিশ্চিত হওয়ার জন্য তোমরা সবাই আরও বেশি আগ্রহী হও। কারণ তোমরা এসব বিষয় সম্পন্ন করলে তোমাদের কখনও পতন হবে না।</div>
<div class="v" id="v11"><span class="vn">11</span> আর তোমরা আমাদের প্রভু ও পরিত্রাতা যীশু খ্রীষ্টের শাশ্বত রাজ্যে সাদর অভ্যর্থনা লাভ করবে।</div>
<div class="v" id="v12"><h2>শাস্ত্রের বিভিন্ন ভবিষ্যৎ বাণী</h2><span class="vn">12</span> <span class="br-p"><br><br></span>অতএব, আমি এই সমস্ত বিষয় প্রতিনিয়ত তোমাদের স্মরণ করিয়ে দেব, যদিও তোমরা সেগুলি জানো এবং এখন যে সত্য তোমরা জেনেছ, তাতেই দৃঢ়রূপে প্রতিষ্ঠিত আছো।</div>
<div class="v" id="v13"><span class="vn">13</span> এই দেহরূপ তাঁবুতে আমি যতদিন বসবাস করব, ততদিন তোমাদের স্মরণ করিয়ে দেওয়া বিহিত বলে আমি মনে করি।</div>
<div class="v" id="v14"><span class="vn">14</span> কারণ আমি জানি, খুব শীঘ্রই আমাকে তা ছেড়ে যেতে হবে, প্রভু যীশু খ্রীষ্ট আমাকে তা স্পষ্টই জানিয়ে দিয়েছেন।</div>
<div class="v" id="v15"><span class="vn">15</span> আমি আপ্রাণ চেষ্টা করে যাব, যেন আমার প্রস্থানের পরেও তোমরা এসব বিষয় সবসময়ই মনে রাখতে পারো।</div>
<div class="v" id="v16"><span class="vn">16</span> <span class="br-p"><br><br></span>তোমাদের কাছে আমরা যখন প্রভু যীশু খ্রীষ্টের পরাক্রম ও আগমনের কথা বলেছিলাম, তখন কোনো চাতুর্যপূর্ণ কল্পকাহিনীর আশ্রয় গ্রহণ করিনি, কিন্তু আমরা ছিলাম তাঁর রাজমহিমার প্রত্যক্ষদর্শী।</div>
<div class="v" id="v17"><span class="vn">17</span> কারণ তিনি পিতা ঈশ্বরের কাছ থেকে সম্মান ও গৌরবপ্রাপ্ত হয়েছিলেন, যখন রাজসিক মহিমা থেকে এক বাণী তাঁর কাছে উপস্থিত হল, “ইনিই আমার প্রিয় পুত্র, যাঁকে আমি ভালোবাসি, এঁর প্রতি আমি পরম প্রসন্ন।”<sup class="fnm"><a name="fnm2" href="#fn2">2</a></sup></div>
<div class="v" id="v18"><span class="vn">18</span> আমরা যখন তাঁর সঙ্গে সেই পবিত্র পর্বতে ছিলাম, আমরা নিজেরাও স্বর্গ থেকে আগত সেই স্বর শুনেছি।</div>
<div class="v" id="v19"><span class="vn">19</span> <span class="br-p"><br><br></span>আবার, আমাদের কাছে ভাববাদীদের বাণীও উপলব্ধ, যা আমাদের আরও সুনিশ্চিত করেছে এবং তোমরা এ বিষয়ে মনোনিবেশ করলে ভালোই করবে, কারণ তা এমন কোনও জ্যোতির সদৃশ, যা যতক্ষণ না দিনের সূচনা হয় ও তোমাদের হৃদয়াকাশে প্রভাতি তারার উদয় হয়, সেই পর্যন্ত অন্ধকারময় স্থানে দীপ্তি প্রদান করে।</div>
<div class="v" id="v20"><span class="vn">20</span> সর্বোপরি, তোমাদের অবশ্যই বুঝে নিতে হবে যে, শাস্ত্রের কোনও ভবিষ্যৎ বাণী ভাববাদীর নিজের ব্যাখ্যাপ্রসূত নয়।</div>
<div class="v" id="v21"><span class="vn">21</span> কারণ ভাববাণীর উদ্ভব কখনও মানুষের ইচ্ছার মধ্যে নিহিত ছিল না, মানুষেরা পবিত্র আত্মার দ্বারা চালিত হয়ে ঈশ্বর থেকে যা প্রাপ্ত হয়েছেন, তাই বলেছেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->নিষ্ঠা<!--raw 1 bo --></em><!--endraw 1-->—যত্নের সঙ্গে চেষ্টা চালিয়ে যাওয়া বা লেগে থাকা।</div>
<div class="fn"><sup class="fnt"><a name="fn2" href="#fnm2">2</a></sup> মথি ১৭:৫; মার্ক ৯:৭; লূক ৯:৩৫</div>
</div>
<!-- PARSED ABOVE; EDITING MAY BREAK PARSER -->
</body></html>