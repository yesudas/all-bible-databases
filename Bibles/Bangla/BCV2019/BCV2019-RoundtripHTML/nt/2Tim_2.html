<html><head>
<meta http-equiv="Content-Type" content="text/html;charset=utf-8" />
<title>2Tim 2 &ndash; 2 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 তিমথি</b> &ndash; <a href="2Tim_1.html">1</a> <b>2</b> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্টের উত্তম যোদ্ধা</h2><span class="vn">1</span> <span class="br-p"><br><br></span>অতএব, বত্স আমার, খ্রীষ্ট যীশুতে স্থিত অনুগ্রহে তুমি শক্তিশালী হও।</div>
<div class="v" id="v2"><span class="vn">2</span> আর বহু সাক্ষীর উপস্থিতিতে তুমি আমাকে যেসব বিষয় বলতে শুনেছ, সেগুলি এমন নির্ভরযোগ্য ব্যক্তিদের হাতে অর্পণ করো, যারা আরও অন্যদের কাছে সেগুলি শিক্ষা দিতে সমর্থ হবে।</div>
<div class="v" id="v3"><span class="vn">3</span> তুমি খ্রীষ্ট যীশুর একজন উত্তম সৈনিকের মতো আমাদের সঙ্গে কষ্টভোগ সহ্য করো।</div>
<div class="v" id="v4"><span class="vn">4</span> যে সৈনিকবৃত্তি নিয়েছে, সে সাংসারিক বিষয়ে নিজেকে জড়িত করে না, কিন্তু সে তার সেনানায়ককেই সন্তুষ্ট করতে চায়।</div>
<div class="v" id="v5"><span class="vn">5</span> সেরকমই, ক্রীড়া প্রতিযোগিতায় অংশগ্রহণকারী নিয়ম মেনে না চললে, বিজয়ীর মুকুট লাভ করতে পারে না।</div>
<div class="v" id="v6"><span class="vn">6</span> যে কৃষক কঠোর পরিশ্রম করে, ফসলে তারই প্রথম অধিকার হয়।</div>
<div class="v" id="v7"><span class="vn">7</span> আমি যা বলছি তা গভীরভাবে বিবেচনা করো। প্রভু তোমাকে এসব বিষয়ে অন্তর্দৃষ্টি দান করবেন।</div>
<div class="v" id="v8"><span class="vn">8</span> <span class="br-p"><br><br></span>যীশু খ্রীষ্টকে স্মরণ করো, যিনি মৃতলোক থেকে পুনরুত্থিত হয়েছেন এবং যিনি দাউদের বংশজাত। এই হল আমার সুসমাচার।</div>
<div class="v" id="v9"><span class="vn">9</span> এরই জন্য, আমি অপরাধীর মতো শৃঙ্খলবদ্ধ হয়ে দুঃখ-যন্ত্রণা ভোগ করছি, কিন্তু ঈশ্বরের বাণী শিকলে আবদ্ধ হয়নি।</div>
<div class="v" id="v10"><span class="vn">10</span> অতএব, মনোনীতদের জন্য আমি সবকিছুই সহ্য করি, যেন তারাও শাশ্বত মহিমার সঙ্গে সেই মুক্তি অর্জন করতে পারে, যার আধার খ্রীষ্ট যীশু।</div>
<div class="v" id="v11"><span class="vn">11</span> <span class="br-p"><br><br></span>একটি বিশ্বাসযোগ্য উক্তি হল: <span class="br-p"><br><br></span><span class="br-ind"><br><span class="indent">&nbsp;</span></span>আমরা যদি তাঁর সঙ্গে মৃত্যুবরণ করে থাকি,<br> <span class="br-ind"><br><span class="indent">&nbsp;</span></span>তাহলে তাঁর সঙ্গে জীবিতও থাকব;<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদি সহ্য করি,<br> <span class="br-ind"><br><span class="indent">&nbsp;</span></span>তাহলে তাঁর সঙ্গে রাজত্বও করব।<br> <span class="br-ind"><br><span class="indent">&nbsp;</span></span>যদি তাঁকে অস্বীকার করি,<br> <span class="br-ind"><br><span class="indent">&nbsp;</span></span>তিনিও আমাদের অস্বীকার করবেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমরা যদি বিশ্বাসবিহীন হই,<br> <span class="br-ind"><br><span class="indent">&nbsp;</span></span>তিনি থাকবেন চির বিশ্বস্ত,<br> <span class="br-ind"><br><span class="indent">&nbsp;</span></span>কারণ তিনি নিজেকে অস্বীকার করতে পারেন না।<br></div>
<div class="v" id="v14"><h2>ঈশ্বর-অনুমোদিত কর্মী</h2><span class="vn">14</span> <span class="br-p"><br><br></span>এ সমস্ত বিষয় তুমি তাদের সবসময় স্মরণ করিয়ে দাও। ঈশ্বরের সাক্ষাতে তাদের সতর্ক করে দাও, তারা যেন তর্কবিতর্ক না করে। এর কোনও মূল্য নেই, তা শুধু শ্রোতাদের ধ্বংসসাধন করে।</div>
<div class="v" id="v15"><span class="vn">15</span> তুমি সর্বোত্তম প্রচেষ্টার দ্বারা ঈশ্বরের কাছে নিজেকে অনুমোদিতরূপে<sup class="fnm"><a name="fnm1" href="#fn1">1</a></sup> উপস্থাপনা করো; এমন কার্যকারী হও, যার লজ্জিত হওয়ার প্রয়োজন নেই, যে সত্যের বাক্য যথাযথরূপে বিভাজন করতে জানে।<sup class="fnm"><a name="fnm2" href="#fn2">2</a></sup></div>
<div class="v" id="v16"><span class="vn">16</span> কিন্তু, ঈশ্বরবিরোধী বাক্যালাপ এড়িয়ে চলো, কারণ যারা এগুলিতে জড়িয়ে পড়ে, তারা উত্তরোত্তর ভক্তিহীন হয়।</div>
<div class="v" id="v17"><span class="vn">17</span> তাদের শিক্ষা দূষিত ক্ষতের মতো ছড়িয়ে পড়বে। হুমিনায় ও ফিলিত তাদেরই অন্তর্ভুক্ত।</div>
<div class="v" id="v18"><span class="vn">18</span> তারা সত্যভ্রষ্ট হয়েছে। তারা এই কথা বলে কিছু লোকের বিশ্বাস নষ্ট করছে যে, পুনরুত্থান ইতিমধ্যে হয়ে গেছে।</div>
<div class="v" id="v19"><span class="vn">19</span> তবুও, ঈশ্বরের স্থাপিত বনিয়াদ দৃঢ় ও অটল হয়ে দাঁড়িয়ে আছে, তার উপর মোহরাঙ্কিত আছে এই বাক্য: “প্রভু জানেন কে কে তাঁর”<sup class="fnm"><a name="fnm3" href="#fn3">3</a></sup> এবং “প্রভুর নাম যে কেউ স্বীকার করে, দুষ্কর্ম থেকে সে দূরে থাকুক।”</div>
<div class="v" id="v20"><span class="vn">20</span> <span class="br-p"><br><br></span>কোনো বড় ঘরে শুধু সোনারুপোর বাসনই নয়, কিন্তু কাঠ ও মাটিরও পাত্র থাকে; কতগুলি ব্যবহত হয় বিশেষ কাজে, আবার কতগুলি সাধারণ কাজে।</div>
<div class="v" id="v21"><span class="vn">21</span> কোনো মানুষ যদি নিজেকে ইতরতা থেকে মুক্ত রাখতে পারে, সে হবে মহৎ কাজে ব্যবহারের উপযুক্ত, পবিত্রীকৃত, মনিবের কাজের উপযোগী এবং যে কোনো সৎ কর্মে প্রবৃত্ত হওয়ার জন্য প্রস্তুত।</div>
<div class="v" id="v22"><span class="vn">22</span> <span class="br-p"><br><br></span>তুমি যৌবনের সব কু-অভিলাষ থেকে পলায়ন করো এবং যারা শুদ্ধচিত্তে প্রভুকে ডাকে, তাদের সঙ্গে ধার্মিকতা, বিশ্বাস, প্রেম ও শান্তিলাভের অনুধাবন করো।</div>
<div class="v" id="v23"><span class="vn">23</span> বিচারবুদ্ধিহীন ও নির্বুদ্ধিতার তর্কবিতর্কে রত হয়ো না, কারণ তুমি জানো, এসব থেকে বিবাদের সূত্রপাত হয়।</div>
<div class="v" id="v24"><span class="vn">24</span> আর প্রভুর সেবক কখনোই কলহে লিপ্ত হবে না; বরং সে সবার প্রতি হবে সদয়, শিক্ষাদানে নিপুণ এবং সহনশীল।<sup class="fnm"><a name="fnm4" href="#fn4">4</a></sup></div>
<div class="v" id="v25"><span class="vn">25</span> সে তার বিরুদ্ধবাদীদের এই প্রত্যাশায় বিনম্রভাবে সুপরামর্শ দেবে, যেন ঈশ্বর সত্যের জ্ঞানের দিকে তাদের মন পরিবর্তন করেন এবং</div>
<div class="v" id="v26"><span class="vn">26</span> তারা যেন চেতনা ফিরে পেয়ে দিয়াবলের ফাঁদ থেকে নিষ্কৃতি লাভ করে, যে তার ইচ্ছা পালনের জন্য তাদের বন্দি করে রেখেছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা পরীক্ষাসিদ্ধরূপে।</div>
<div class="fn"><sup class="fnt"><a name="fn2" href="#fnm2">2</a></sup> পাঠান্তরে, সত্যের বাণী যথার্থরূপে ব্যবহার করতে জানে।</div>
<div class="fn"><sup class="fnt"><a name="fn3" href="#fnm3">3</a></sup> গণনা পুস্তক ১৬:৫</div>
<div class="fn"><sup class="fnt"><a name="fn4" href="#fnm4">4</a></sup> অর্থাৎ, সে ক্রুদ্ধ হবে না, ঘৃণা করবে না বা বিদ্বেষপূর্ণ আচরণ করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>