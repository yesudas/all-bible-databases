<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; 2 তিমথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 তিমথি</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বন্দি বৃদ্ধ পৌলের শেষ কথা</h2><span class="vn">1</span> <span class="br-p"><br><br></span>ঈশ্বর এবং যিনি জীবিত ও মৃতদের বিচার করবেন, সেই খ্রীষ্ট যীশুর সাক্ষাতে এবং তাঁর আগমন ও তাঁর রাজ্যের প্রেক্ষিতে আমি তোমাকে এই দায়িত্ব অর্পণ করছি:</div>
<div class="v" id="v2"><span class="vn">2</span> তুমি বাক্য প্রচার করো; সময়ে-অসময়ে প্রস্তুত থেকো; অসীম ধৈর্য ও সুপরামর্শদানের মাধ্যমে সবাইকে সংশোধন, তিরস্কার এবং উত্সাহ প্রদান করো।</div>
<div class="v" id="v3"><span class="vn">3</span> কারণ এমন সময় আসবে যখন মানুষ অভ্রান্ত শিক্ষা সহ্য করতে পারবে না। বরং তাদের নিজস্ব কামনা-বাসনা চরিতার্থ করতে শ্রুতিসুখকর কথা শোনার জন্য তারা অনেক গুরু জোগাড় করবে।</div>
<div class="v" id="v4"><span class="vn">4</span> তারা সত্যের প্রতি কর্ণপাত না করে কল্পকাহিনীর দিকে ঝুঁকে পড়বে।</div>
<div class="v" id="v5"><span class="vn">5</span> কিন্তু সকল পরিস্থিতিতেই তুমি নিজেকে সংযত রেখো, দুঃখকষ্ট সহ্য কোরো, সুসমাচার প্রচারকের কাজ কোরো ও তোমার পরিচর্যার সমস্ত কর্তব্য সম্পাদন কোরো।</div>
<div class="v" id="v6"><span class="vn">6</span> <span class="br-p"><br><br></span>আর আমি ইতিমধ্যে পানীয়-নৈবেদ্যর মতো সেচিত হয়েছি, আমার মহাপ্রস্থানের সময় এসে উপস্থিত হয়েছে।</div>
<div class="v" id="v7"><span class="vn">7</span> আমি উত্তম সমরে সংগ্রাম করেছি। আমার দৌড় সমাপ্ত হয়েছে। আমি বিশ্বাস রক্ষা করেছি।</div>
<div class="v" id="v8"><span class="vn">8</span> এখন আমার জন্য সঞ্চিত আছে সেই ধার্মিকতার মুকুট। ধর্মময় বিচারক, সেই প্রভু, সেদিন আমাকে তা দান করবেন। শুধুমাত্র আমাকে নয়, কিন্তু যতজন তাঁর প্রকাশপ্রাপ্তি ভালোবাসে, তাদের সবাইকেই তা দেবেন।</div>
<div class="v" id="v9"><h2>ব্যক্তিগত নিবেদন</h2><span class="vn">9</span> <span class="br-p"><br><br></span>তুমি অবিলম্বে আমার কাছে আসার জন্য যথাসাধ্য চেষ্টা কোরো,</div>
<div class="v" id="v10"><span class="vn">10</span> কারণ দীমা, এই জগৎকে ভালোবেসে আমাকে ত্যাগ করে থিষলনিকাতে চলে গেছে। ক্রিসেন্স গালাতিয়ায় এবং তীত গেছেন দালমাতিয়ায়।</div>
<div class="v" id="v11"><span class="vn">11</span> কেবলমাত্র লূক, একা আমার সঙ্গে আছেন। তুমি মার্ককে সঙ্গে নিয়ে এসো, কারণ পরিচর্যার কাজে সে আমার উপকারী হবে।</div>
<div class="v" id="v12"><span class="vn">12</span> তুখিককে আমি ইফিষে পাঠিয়েছি।</div>
<div class="v" id="v13"><span class="vn">13</span> আসার সময়, ত্রোয়াতে কার্পের কাছে যে আলখাল্লাটি ফেলে এসেছি, সেটি নিয়ে এসো; আর আমার পুঁথিগুলি, বিশেষত চামড়ার পুঁথিগুলিও নিয়ে আসবে।</div>
<div class="v" id="v14"><span class="vn">14</span> <span class="br-p"><br><br></span>ধাতু-শিল্পী আলেকজাণ্ডার আমার প্রভূত ক্ষতি করেছে। প্রভু তার কাজের সমুচিত প্রতিফল তাকে দেবেন।</div>
<div class="v" id="v15"><span class="vn">15</span> তুমি তার থেকে সাবধানে থেকো, কারণ আমাদের বার্তাকে সে প্রবলভাবে প্রতিরোধ করেছিল।</div>
<div class="v" id="v16"><span class="vn">16</span> <span class="br-p"><br><br></span>প্রথমবারের আত্মপক্ষ সমর্থনের সময়, আমার পক্ষে একজনও এগিয়ে আসেনি, বরং প্রত্যেকেই আমাকে ছেড়ে চলে গিয়েছিল। এ তাদের বিপক্ষে না যাক।</div>
<div class="v" id="v17"><span class="vn">17</span> কিন্তু প্রভু আমার পাশে দাঁড়িয়ে শক্তি দান করেছিলেন, যেন আমার মাধ্যমে সেই বার্তা সম্পূর্ণরূপে প্রচারিত হয় ও অইহুদি জনগণ তা শুনতে পায়। আবার আমি সিংহের মুখ থেকেও উদ্ধার পেয়েছি।</div>
<div class="v" id="v18"><span class="vn">18</span> সমস্ত অশুভ আক্রমণ থেকে প্রভু আমাকে রক্ষা করবেন এবং তাঁর স্বর্গীয় রাজ্যে তিনি আমাকে নিরাপদে নিয়ে আসবেন। চিরকাল প্রতি যুগে কীর্তিত হোক তাঁর মহিমা। আমেন।</div>
<div class="v" id="v19"><h2>অন্তিম শুভেচ্ছা</h2><span class="vn">19</span> <span class="br-p"><br><br></span>প্রিষ্কা ও আক্বিলা এবং অনীষিফরের পরিজনদের শুভেছা জানিয়ো।</div>
<div class="v" id="v20"><span class="vn">20</span> <span class="br-p"><br><br></span>ইরাস্ত করিন্থে থেকে গেছেন এবং ত্রফিমকে আমি পীড়িত অবস্থায় মিলেতায় রেখে এসেছি।</div>
<div class="v" id="v21"><span class="vn">21</span> তুমি শীতকালের আগেই এখানে আসার জন্য যথাসাধ্য চেষ্টা কোরো। <span class="br-p"><br><br></span>উবুল, পুদেন্স্, লীন, ক্লডিয়া এবং ভাইবোনেরা সকলে তোমাকে শুভেচ্ছা জানাচ্ছেন।</div>
<div class="v" id="v22"><span class="vn">22</span> <span class="br-p"><br><br></span>প্রভু তোমার আত্মার সহবর্তী হোন। অনুগ্রহ তোমাদের সহবর্তী হোক।</div>
</div>
<!-- PARSED ABOVE; EDITING MAY BREAK PARSER -->
</body></html>