<html><head>
<meta http-equiv="Content-Type" content="text/html;charset=utf-8" />
<title>Acts 13 &ndash; প্রেরিত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রেরিত</b> &ndash; <a href="Acts_1.html">1</a> ... <a href="Acts_11.html">11</a> <a href="Acts_12.html">12</a> <b>13</b> <a href="Acts_14.html">14</a> <a href="Acts_15.html">15</a> ... <a href="Acts_28.html">28</a> </div><hr>
<h1>Acts 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আন্তিয়খের মণ্ডলীতে কয়েকজন ভাববাদী ও শিক্ষক ছিলেন: বার্ণবা, নিগের নামে আখ্যাত শিমোন, কুরীণ প্রদেশের লুসিয়াস<sup class="fnm"><a name="fnm1" href="#fn1">1</a></sup>, মনায়েন (ইনি সামন্তরাজ হেরোদের সঙ্গে প্রতিপালিত হয়েছিলেন) ও শৌল।</div>
<div class="v" id="v2"><span class="vn">2</span> তাঁরা যখন প্রভুর উপাসনা ও উপবাস করছিলেন, পবিত্র আত্মা বললেন, “বার্ণবা ও শৌলকে আমি যে কাজের জন্য আহ্বান করেছি, সেই কাজের জন্য আমার উদ্দেশে তাদের পৃথক করে দাও।”</div>
<div class="v" id="v3"><span class="vn">3</span> এভাবে তাঁরা উপবাস ও প্রার্থনা সমাপ্ত করার পর, তাঁরা তাঁদের উপরে হাত রাখলেন ও তাঁদের বিদায় দিলেন।</div>
<div class="v" id="v4"><h2>সাইপ্রাসে বাণী প্রচার</h2><span class="vn">4</span> <span class="br-p"><br><br></span>তাঁরা দুজন পবিত্র আত্মার দ্বারা তাঁদের পথে প্রেরিত হলে পর তাঁরা সিলুকিয়াতে গেলেন এবং সেখান থেকে জাহাজে সাইপ্রাস<sup class="fnm"><a name="fnm2" href="#fn2">2</a></sup> গেলেন।</div>
<div class="v" id="v5"><span class="vn">5</span> তাঁরা সালামিতে পৌঁছে ইহুদি সমাজভবনগুলিতে ঈশ্বরের বাক্য প্রচার করলেন। যোহন-ও তাঁদের সঙ্গে সাহায্যকারীরূপে ছিলেন।</div>
<div class="v" id="v6"><span class="vn">6</span> <span class="br-p"><br><br></span>সম্পূর্ণ দ্বীপটি পরিভ্রমণ করে শেষে তাঁরা পাফোতে পৌঁছালেন। সেখানে তাঁরা বর-যীশু নামে একজন ইহুদি জাদুকর ও ভণ্ড ভাববাদীর সাক্ষাৎ পেলেন।</div>
<div class="v" id="v7"><span class="vn">7</span> সে ছিল প্রদেশপাল সের্গীয় পৌলের একজন পরিচারক। প্রদেশপাল ছিলেন একজন বুদ্ধিমান মানুষ। তিনি বার্ণবা ও শৌলকে ডেকে পাঠালেন, কারণ তিনি ঈশ্বরের বাক্য শুনতে চাইছিলেন।</div>
<div class="v" id="v8"><span class="vn">8</span> কিন্তু ইলুমা, সেই জাদুকর (কারণ সেই ছিল তার নামের অর্থ), তাঁদের বিরোধিতা করল এবং প্রদেশপালকে বিশ্বাসচ্যুত করতে চাইল।</div>
<div class="v" id="v9"><span class="vn">9</span> তখন শৌল, যাঁকে পৌল নামেও অভিহিত করা হত, পবিত্র আত্মায় পরিপূর্ণ হয়ে ইলুমার দিকে একদৃষ্টে তাকিয়ে বললেন,</div>
<div class="v" id="v10"><span class="vn">10</span> “তুমি দিয়াবলের সন্তান এবং সর্বপ্রকার ধার্মিকতার বিপক্ষ! তুমি সর্বপ্রকার ছলনা ও ধূর্ততায় পরিপূর্ণ। প্রভুর প্রকৃত পথকে বিকৃত করতে তুমি কি কখনোই ক্ষান্ত হবে না?</div>
<div class="v" id="v11"><span class="vn">11</span> এখন প্রভুর হস্ত তোমার বিপক্ষে রয়েছে। তুমি দৃষ্টিহীন হবে এবং কিছু সময় পর্যন্ত তুমি সূর্যের আলো দেখতে পাবে না।” <span class="br-p"><br><br></span>সঙ্গে সঙ্গে ঘন কুয়াশা ও অন্ধকার তাকে আচ্ছন্ন করল। সে হাতড়ে বেড়াতে লাগল, খুঁজতে লাগল, কেউ যেন তার হাত ধরে নিয়ে যায়।</div>
<div class="v" id="v12"><span class="vn">12</span> যা ঘটেছে, প্রদেশপাল তা লক্ষ্য করে বিশ্বাস করলেন, কারণ তিনি প্রভুর সম্পর্কিত উপদেশে চমৎকৃত হয়েছিলেন।</div>
<div class="v" id="v13"><h2>আন্তিয়খে প্রচার</h2><span class="vn">13</span> <span class="br-p"><br><br></span>পাফো থেকে পৌল ও তাঁর সঙ্গীরা জাহাজে করে পাম্ফুলিয়ার পর্গা নগরে গেলেন। সেখানে যোহন তাঁদের ত্যাগ করে জেরুশালেমে ফিরে গেলেন।</div>
<div class="v" id="v14"><span class="vn">14</span> পর্গা থেকে তাঁরা গেলেন পিষিদিয়ার আন্তিয়খে। বিশ্রামদিনে তাঁরা সমাজভবনে প্রবেশ করে আসন গ্রহণ করলেন।</div>
<div class="v" id="v15"><span class="vn">15</span> বিধান-শাস্ত্র ও ভাববাদী গ্রন্থ পাঠ করা হলে পর, সমাজভবনের অধ্যক্ষেরা তাঁদের কাছে বলে পাঠালেন, “ভাইরা, জনগণের জন্য আপনাদের কাছে যদি কোনও প্রেরণাদায়ী বার্তা থাকে, তাহলে অনুগ্রহ করে বলুন।”</div>
<div class="v" id="v16"><span class="vn">16</span> <span class="br-p"><br><br></span>পৌল উঠে দাঁড়িয়ে হাত দ্বারা ইঙ্গিত করলেন ও বললেন, “ইস্রায়েলী লোকেরা ও ঈশ্বরের উপাসক অইহুদি জনগণ, আমার কথা শুনুন।</div>
<div class="v" id="v17"><span class="vn">17</span> ইস্রায়েল জাতির ঈশ্বর আমাদের পিতৃপুরুষদের মনোনীত করেছিলেন, মিশরে তাঁদের অবস্থিতিকালে তিনিই তাঁদের সমৃদ্ধ করেছিলেন। মহাপরাক্রমের সঙ্গে তিনি সে-দেশ থেকে তাঁদের বের করেও এনেছিলেন।</div>
<div class="v" id="v18"><span class="vn">18</span> চল্লিশ বছর পর্যন্ত মরুপ্রান্তরে তিনি তাঁদের আচরণ<sup class="fnm"><a name="fnm3" href="#fn3">3</a></sup> সহ্য করেছিলেন।</div>
<div class="v" id="v19"><span class="vn">19</span> কনানে সাতটি জাতিকে উৎখাত করে তিনি অধিকাররূপে তাদের দেশ তাঁর প্রজাদের দান করেছিলেন।</div>
<div class="v" id="v20"><span class="vn">20</span> এসব সম্পন্ন হতে প্রায় চারশো পঞ্চাশ বছর লেগেছিল। <span class="br-p"><br><br></span>“এরপর, ভাববাদী শমূয়েলের আমল পর্যন্ত ঈশ্বর তাঁদের জন্য বিচারকর্তৃগণকে দিলেন।</div>
<div class="v" id="v21"><span class="vn">21</span> তারপর প্রজারা একজন রাজা চাইল। তিনি তাদের বিন্যামীন গোষ্ঠীভুক্ত কীশের পুত্র শৌল-কে দিলেন। তিনি চল্লিশ বছর রাজত্ব করলেন।</div>
<div class="v" id="v22"><span class="vn">22</span> শৌলকে অপসারিত করে, তিনি দাউদকে তাঁদের রাজা করলেন। তিনি তাঁর সম্পর্কে সাক্ষ্য দিয়েছিলেন: ‘আমি আমার মনের মতো মানুষ, যিশয়ের পুত্র দাউদকে পেয়েছি। আমি যা চাই, সে আমার জন্য তাই করবে।’</div>
<div class="v" id="v23"><span class="vn">23</span> <span class="br-p"><br><br></span>“তাঁর প্রতিশ্রুতি অনুযায়ী, ঈশ্বর এই মানুষটির বংশধরদের থেকে পরিত্রাতা যীশুকে ইস্রায়েলের কাছে আনয়ন করলেন।</div>
<div class="v" id="v24"><span class="vn">24</span> যীশুর আগমনের পূর্বে যোহন ইস্রায়েলী প্রজাদের কাছে মন পরিবর্তন ও বাপ্তিষ্মের কথা প্রচার করলেন।</div>
<div class="v" id="v25"><span class="vn">25</span> যোহন তাঁর কাজ সম্পূর্ণ করার কালে বলেছিলেন, ‘তোমরা কী মনে করো, আমি কে? আমি সেই ব্যক্তি নই। না, তিনি কিন্তু আমার পরে আসছেন, যাঁর চটিজুতোর বাঁধন খোলারও যোগ্যতা আমার নেই।’</div>
<div class="v" id="v26"><span class="vn">26</span> <span class="br-p"><br><br></span>“ভাইরা, অব্রাহামের সন্তানেরা এবং ঈশ্বর-ভয়শীল অইহুদি আপনারা, আমাদেরই কাছে পরিত্রাণের এই বাণী প্রেরিত হয়েছে।</div>
<div class="v" id="v27"><span class="vn">27</span> জেরুশালেমের লোকেরা ও তাদের অধ্যক্ষেরা যীশুকে চিনতে পারেনি, তবুও তাঁর দণ্ডাদেশ ঘোষণা করে তারা ভাববাদীদের বাণী পূর্ণ করেছে, যা প্রতি বিশ্রামদিনে পঠিত হয়।</div>
<div class="v" id="v28"><span class="vn">28</span> যদিও মৃত্যুদণ্ডাদেশ দেওয়ার জন্য তারা কোনো যথাযথ কারণ খুঁজে পায়নি, তারা পীলাতের কাছে নিবেদন করল, যেন তাঁকে হত্যা করা হয়।</div>
<div class="v" id="v29"><span class="vn">29</span> তাঁর সম্পর্কে লিখিত সব কথা তারা সম্পন্ন করলে পর, তারা তাঁকে গাছ থেকে<sup class="fnm"><a name="fnm4" href="#fn4">4</a></sup> নামিয়ে একটি কবরে সমাহিত করল।</div>
<div class="v" id="v30"><span class="vn">30</span> কিন্তু ঈশ্বর তাঁকে মৃতলোক থেকে উত্থাপিত করলেন।</div>
<div class="v" id="v31"><span class="vn">31</span> যাঁরা তাঁর সঙ্গে গালীল থেকে জেরুশালেমে যাত্রা করেছিলেন, তিনি তাঁদের কাছে প্রত্যক্ষ হয়েছিলেন। তাঁরা এখন আমাদের জাতির কাছে তাঁর সাক্ষী হয়েছেন।</div>
<div class="v" id="v32"><span class="vn">32</span> <span class="br-p"><br><br></span>“আমরা আপনাদের এই সুসমাচার বলি: ঈশ্বর আমাদের পিতৃপুরুষদের যে প্রতিশ্রুতি দিয়েছিলেন,</div>
<div class="v" id="v33"><span class="vn">33</span> যীশুকে উত্থাপিত করে তিনি তাঁদের বংশধরদের, অর্থাৎ আমাদের কাছে তা পূর্ণ করেছেন। দ্বিতীয় গীতে যেমন লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“ ‘তুমি আমার পুত্র,<br> <span class="br-ind"><br><span class="indent">&nbsp;</span></span>আজ আমি তোমার পিতা হয়েছি।’<sup class="fnm"><a name="fnm5" href="#fn5">5</a></sup><br></div>
<div class="v" id="v34"><span class="vn">34</span> <span class="br-p"><br><br></span>ঈশ্বর তাঁকে মৃতলোক থেকে উত্থাপিত করেছেন, কবরে পচনের জন্য ছেড়ে দেননি। এই সত্য এসব বচনে ব্যক্ত হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমি তোমাকে দান করব দাউদের কাছে প্রতিশ্রুত পবিত্র ও সুনিশ্চিত সব আশীর্বাদ।’<sup class="fnm"><a name="fnm6" href="#fn6">6</a></sup><br></div>
<div class="v" id="v35"><span class="vn">35</span> <span class="br-p"><br><br></span>অন্যত্রও এই কথা এভাবে বর্ণিত হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“ ‘তুমি তোমার পবিত্রজনকে ক্ষয় দেখতে দেবে না।’<sup class="fnm"><a name="fnm7" href="#fn7">7</a></sup><br></div>
<div class="v" id="v36"><span class="vn">36</span> <span class="br-p"><br><br></span>“কারণ দাউদ যখন তাঁর প্রজন্মে ঈশ্বরের অভিপ্রায় পূর্ণ করলেন, তিনি নিদ্রাগত হলেন। তিনি তাঁর পিতৃপুরুষদের সঙ্গে কবরপ্রাপ্ত হলেন ও তাঁর শরীর ক্ষয় পেল।</div>
<div class="v" id="v37"><span class="vn">37</span> কিন্তু ঈশ্বর যাঁকে মৃতলোক থেকে উত্থাপিত করেছেন, তিনি ক্ষয় দেখেননি।</div>
<div class="v" id="v38"><span class="vn">38</span> <span class="br-p"><br><br></span>“সেই কারণে, আমার ভাইসব, আমি চাই আপনারা অবগত হন যে, যীশুর মাধ্যমে পাপসমূহের ক্ষমা হয়, তা আপনাদের কাছে ঘোষিত হচ্ছে। মোশির বিধান যে সমস্ত বিষয় থেকে আপনাদের নির্দোষ করতে পারেনি,</div>
<div class="v" id="v39"><span class="vn">39</span> যীশুর মাধ্যমে প্রত্যেকজন, যারা বিশ্বাস করে, তারা সেইসব বিষয় থেকে নির্দোষ গণ্য হয়।</div>
<div class="v" id="v40"><span class="vn">40</span> সাবধান হোন, ভাববাদীরা যা বলে গেছেন, আপনাদের ক্ষেত্রে সেইরকম যেন না হয়:</div>
<div class="v" id="v41"><span class="vn">41</span> <span class="br-p"><br><br></span><span class="br-ind"><br><span class="indent">&nbsp;</span></span>“ ‘ওহে বিদ্রুপকারীর দল,<br> <span class="br-ind"><br><span class="indent">&nbsp;</span></span>তোমরা বিস্ময়চকিত হয়ে ধ্বংসপ্রাপ্ত হও,<br> <span class="br-ind"><br><span class="indent">&nbsp;</span></span>কারণ তোমাদের সময়কালে আমি এমন কিছু সাধন করব,<br> <span class="br-ind"><br><span class="indent">&nbsp;</span></span>সেই কথা যদিও কেউ তোমাদের বলে,<br> <span class="br-ind"><br><span class="indent">&nbsp;</span></span>তোমরা কখনও তা বিশ্বাস করবে না।’ ”<sup class="fnm"><a name="fnm8" href="#fn8">8</a></sup><br></div>
<div class="v" id="v42"><span class="vn">42</span> <span class="br-p"><br><br></span>পৌল ও বার্ণবা সমাজভবন থেকে বেরিয়ে যাওয়ার সময়, লোকেরা পরবর্তী বিশ্রামদিনে এ-প্রসঙ্গে আরও কথা বলার জন্য তাঁদের আমন্ত্রণ জানাল।</div>
<div class="v" id="v43"><span class="vn">43</span> সভা ভঙ্গ হওয়ার পর বহু ইহুদি ও ইহুদি-ধর্মে ধর্মান্তরিত ব্যক্তিরা পৌল ও বার্ণবাকে অনুসরণ করল। তাঁরা তাদের সঙ্গে কথা বললেন এবং ঈশ্বরের অনুগ্রহে অবিচল থাকার জন্য তাদের উত্সাহিত করলেন।</div>
<div class="v" id="v44"><span class="vn">44</span> <span class="br-p"><br><br></span>পরবর্তী বিশ্রামদিনে নগরের প্রায় সমস্ত মানুষ প্রভুর বাক্য শ্রবণের জন্য একত্র হল।</div>
<div class="v" id="v45"><span class="vn">45</span> ইহুদিরা সেই জনসমাগম দেখে ঈর্ষায় পরিপূর্ণ হল। তারা পৌলের বক্তব্যের বিরুদ্ধে কটূক্তি করতে লাগল।</div>
<div class="v" id="v46"><span class="vn">46</span> <span class="br-p"><br><br></span>তখন পৌল ও বার্ণবা সাহসের সঙ্গে উত্তর দিলেন, “প্রথমে আপনাদের কাছে আমাদের ঈশ্বরের বাক্য বলতে হয়েছে। আপনারা যেহেতু তা অগ্রাহ্য করছেন ও নিজেদের শাশ্বত জীবন লাভের জন্য অযোগ্য বিবেচনা করছেন, আমরা এখন অইহুদিদের কাছেই যাচ্ছি।</div>
<div class="v" id="v47"><span class="vn">47</span> কারণ প্রভু আমাদের এই আদেশই দিয়েছেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমি তোমাকে অইহুদিদের জন্য দীপ্তিস্বরূপ করেছি,<br> <span class="br-ind"><br><span class="indent">&nbsp;</span></span>যেন পৃথিবীর প্রান্ত পর্যন্ত তুমি পরিত্রাণ নিয়ে যেতে পারো।’ ”<sup class="fnm"><a name="fnm9" href="#fn9">9</a></sup><br></div>
<div class="v" id="v48"><span class="vn">48</span> <span class="br-p"><br><br></span>অইহুদিরা একথা শুনে আনন্দিত হল। তারা প্রভুর বাক্যের সমাদর করল। যারাই শাশ্বত জীবনের জন্য নিরূপিত হয়েছিল, তারা সকলে বিশ্বাস করল।</div>
<div class="v" id="v49"><span class="vn">49</span> <span class="br-p"><br><br></span>প্রভুর বাক্য সেই সমস্ত অঞ্চলে পরিব্যাপ্ত হল।</div>
<div class="v" id="v50"><span class="vn">50</span> কিন্তু ইহুদিরা সম্ভ্রান্ত ঈশ্বর-ভয়শীল মহিলাদের ও নগরের নেতৃস্থানীয় মানুষদের উত্তেজিত করে তুলল। তারা পৌল ও বার্ণবার প্রতি নিপীড়ন শুরু করল এবং তাদের এলাকা থেকে তাদের বহিষ্কার করল।</div>
<div class="v" id="v51"><span class="vn">51</span> তাঁরা তখন তাদের বিরুদ্ধে প্রতিবাদস্বরূপ তাঁদের পায়ের ধুলো ঝেড়ে ইকনিয়তে চলে গেলেন।</div>
<div class="v" id="v52"><span class="vn">52</span> আর শিষ্যেরা আনন্দে ও পবিত্র আত্মায় পূর্ণ হয়ে উঠলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পুরাতন সংস্করণ: <!--raw 1 bo --><em><!--endraw 1-->লুকিয়<!--raw 1 bo --></em><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> পুরোনো সঃ: কুপ্র</div>
<div class="fn"><sup class="fnt"><a name="fn3" href="#fnm3">3</a></sup> কতগুলি পাণ্ডুলিপিতে: <!--raw 1 bo --><em><!--endraw 1-->তাঁদের তত্ত্বাবধান করেছিলেন<!--raw 1 bo --></em><!--endraw 1-->।</div>
<div class="fn"><sup class="fnt"><a name="fn4" href="#fnm4">4</a></sup> বা, ক্রুশ থেকে।</div>
<div class="fn"><sup class="fnt"><a name="fn5" href="#fnm5">5</a></sup> বা আজ তোমার পিতা হয়েছি।</div>
<div class="fn"><sup class="fnt"><a name="fn6" href="#fnm6">6</a></sup> যিশাইয় ৫৫:৩</div>
<div class="fn"><sup class="fnt"><a name="fn7" href="#fnm7">7</a></sup> গীত ১৬:১০</div>
<div class="fn"><sup class="fnt"><a name="fn8" href="#fnm8">8</a></sup> হবক্‌কূক ১:৫</div>
<div class="fn"><sup class="fnt"><a name="fn9" href="#fnm9">9</a></sup> যিশাইয় ৪৯:৬</div>
</div>
<!-- PARSED ABOVE; EDITING MAY BREAK PARSER -->
</body></html>