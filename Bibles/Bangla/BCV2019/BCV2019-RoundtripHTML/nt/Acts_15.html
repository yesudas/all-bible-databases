<html><head>
<meta http-equiv="Content-Type" content="text/html;charset=utf-8" />
<title>Acts 15 &ndash; প্রেরিত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রেরিত</b> &ndash; <a href="Acts_1.html">1</a> ... <a href="Acts_13.html">13</a> <a href="Acts_14.html">14</a> <b>15</b> <a href="Acts_16.html">16</a> <a href="Acts_17.html">17</a> ... <a href="Acts_28.html">28</a> </div><hr>
<h1>Acts 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের সম্মেলনে আলোচনা</h2><span class="vn">1</span> <span class="br-p"><br><br></span>যিহূদিয়া থেকে কয়েকজন ব্যক্তি আন্তিয়খে এসে বিশ্বাসীদের<sup class="fnm"><a name="fnm1" href="#fn1">1</a></sup> শিক্ষা দিচ্ছিল, “মোশি যে-প্রথার বিষয়ে শিক্ষা দিয়েছেন, সেই অনুযায়ী সুন্নত না করলে, তোমরা পরিত্রাণ পাবে না।”</div>
<div class="v" id="v2"><span class="vn">2</span> এই ঘটনায় পৌল ও বার্ণবার সঙ্গে তাদের তুমুল মতবিরোধ ও তর্কবিতর্ক দেখা দিল। সেই কারণে ঠিক হল, এই প্রশ্নের নিষ্পত্তির জন্য পৌল ও বার্ণবা, আরও কয়েকজন বিশ্বাসীর সঙ্গে জেরুশালেমে যাবেন এবং প্রেরিতশিষ্যবর্গ ও প্রাচীনদের কাছে এ বিষয়ে আলোচনা করবেন।</div>
<div class="v" id="v3"><span class="vn">3</span> মণ্ডলী তাঁদের যাত্রাপথে প্রেরণ করলেন। ফিনিসিয়া ও শমরিয়ার মধ্য দিয়ে যাওয়ার সময় কীভাবে অইহুদি মানুষেরা পরিবর্তিত হয়েছিল, তাঁরা সেকথা বর্ণনা করলেন। এই সংবাদে ভ্রাতৃবৃন্দ আনন্দিত হলেন।</div>
<div class="v" id="v4"><span class="vn">4</span> তাঁরা যখন জেরুশালেমে এলেন, মণ্ডলী প্রেরিতশিষ্যবর্গ ও প্রাচীনদের সঙ্গে তাঁদের স্বাগত জানালেন। ঈশ্বর তাঁদের মাধ্যমে যে সমস্ত কর্ম সাধন করেছিলেন, তাঁরা সেকথা তাঁদের জানালেন।</div>
<div class="v" id="v5"><span class="vn">5</span> <span class="br-p"><br><br></span>তখন ফরিশী-দলভুক্ত কয়েকজন বিশ্বাসী উঠে দাঁড়িয়ে বলল, “অইহুদিদের অবশ্যই সুন্নত করতে হবে এবং তাদের মোশির বিধানও পালন করা প্রয়োজন।”</div>
<div class="v" id="v6"><span class="vn">6</span> <span class="br-p"><br><br></span>প্রেরিতশিষ্যবর্গ ও প্রাচীনেরা এই প্রশ্নের আলোচনার জন্য মিলিত হলেন।</div>
<div class="v" id="v7"><span class="vn">7</span> বহু আলাচনার পর, পিতর উঠে দাঁড়িয়ে, তাঁদের উদ্দেশে বললেন, “ভাইরা, আপনারা জানেন যে, কিছুকাল পূর্বে ঈশ্বর আপনাদের মধ্য থেকে আমাকে মনোনীত করেছিলেন, যেন অইহুদিরা আমার মুখ থেকে সুসমাচারের বার্তা শুনে বিশ্বাস করে।</div>
<div class="v" id="v8"><span class="vn">8</span> ঈশ্বর, যিনি অন্তর্যামী, তিনি তাদের গ্রহণ করেছেন প্রমাণ করার জন্য, আমাদের ক্ষেত্রে যেমন করেছিলেন, তেমনই তাদেরও পবিত্র আত্মা দান করলেন।</div>
<div class="v" id="v9"><span class="vn">9</span> আমাদের ও তাদের মধ্যে তিনি কোনও প্রভেদ রাখেননি, কারণ তিনি বিশ্বাসের দ্বারা তাদের হৃদয় শুচিশুদ্ধ করেছেন।</div>
<div class="v" id="v10"><span class="vn">10</span> তাহলে এখন, কেন আপনারা শিষ্যদের কাঁধে সেই জোয়াল চাপিয়ে দিয়ে, ঈশ্বরকে পরীক্ষা করার চেষ্টা করছেন, যেটি আমরা বা আমাদের পিতৃপুরুষেরা বহন করতে পারিনি?</div>
<div class="v" id="v11"><span class="vn">11</span> না! আমরা বিশ্বাস করি, প্রভু যীশুর অনুগ্রহের মাধ্যমেই আমরা পরিত্রাণ পেয়েছি, ঠিক যেমন তারাও পেয়েছে।”</div>
<div class="v" id="v12"><span class="vn">12</span> <span class="br-p"><br><br></span>সমস্ত মণ্ডলী নীরবে শুনছিল, যখন বার্ণবা ও পৌল অইহুদিদের মধ্যে, তাঁদের মাধ্যমে ঈশ্বর যেসব অলৌকিক নিদর্শন ও বিস্ময়কর কর্ম সম্পাদন করেছিলেন, সেসব বর্ণনা করছিলেন।</div>
<div class="v" id="v13"><span class="vn">13</span> তাঁদের কথা শেষ হলে, যাকোব বলে উঠলেন, “ভাইয়েরা, আমার কথা শুনুন।</div>
<div class="v" id="v14"><span class="vn">14</span> শিমোন<sup class="fnm"><a name="fnm2" href="#fn2">2</a></sup> আমাদের কাছে বর্ণনা করেছেন, ঈশ্বর তাঁর নিজের জন্য অইহুদিদের মধ্য থেকে নিজের প্রজা সংগ্রহের উদ্দেশে কীভাবে প্রথমে তাঁর আগ্রহ প্রদর্শন করেছিলেন।</div>
<div class="v" id="v15"><span class="vn">15</span> ভাববাদীদের বাণীর সঙ্গে এর মিল আছে, যেমন লিখিত আছে:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“ ‘এরপর আমি ফিরে আসব ও<br> <span class="br-ind"><br><span class="indent">&nbsp;</span></span>দাউদের পতিত হওয়া তাঁবু গাঁথব পুনরায়।<br> <span class="br-ind"><br><span class="indent">&nbsp;</span></span>এর ধ্বংসাবশেষকে আমি করব পুননির্মাণ এবং<br> <span class="br-ind"><br><span class="indent">&nbsp;</span></span>তা আমি করব পুনঃপ্রতিষ্ঠিত,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেন লোকেদের অবশিষ্টাংশ এবং<br> <span class="br-ind"><br><span class="indent">&nbsp;</span></span>আমার নাম বহনকারী সমস্ত অইহুদি জাতি<br> <span class="br-ind"><br><span class="indent">&nbsp;</span></span>করতে পারে প্রভুর অন্বেষণ,<br> <span class="br-ind"><br><span class="indent">&nbsp;</span></span>একথা বলেন প্রভু, যিনি করেন এ সমস্ত সাধন’<sup class="fnm"><a name="fnm3" href="#fn3">3</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বহুকাল আগে যা তিনি করেছেন ব্যক্ত।<br></div>
<div class="v" id="v19"><span class="vn">19</span> <span class="br-p"><br><br></span>“অতএব আমার বিচার এই, যে সমস্ত অইহুদি ঈশ্বরের অভিমুখ হচ্ছে, আমরা তাদের কষ্ট দেব না।</div>
<div class="v" id="v20"><span class="vn">20</span> বরং আমরা পত্র লিখে তাদের জানিয়ে দেব, যেন তারা প্রতিমাদের দ্বারা কলুষিত খাদ্যদ্রব্য, অবৈধ যৌন-সংসর্গ, শ্বাসরোধ করে মারা প্রাণীর মাংস ও রক্ত ভোজন করা থেকে বিরত থাকে।</div>
<div class="v" id="v21"><span class="vn">21</span> কারণ প্রাচীনকাল থেকে প্রতিটি নগরেই মোশির <i>বিধান</i> প্রচার করা হয় এবং প্রতি বিশ্রামবারে তা সমাজভবনগুলিতে পঠিত হয়।”</div>
<div class="v" id="v22"><h2>অইহুদি বিশ্বাসীদের কাছে পরিষদের পত্র</h2><span class="vn">22</span> <span class="br-p"><br><br></span>তখন প্রেরিতশিষ্যবর্গ ও প্রাচীনেরা, সমস্ত মণ্ডলীর সঙ্গে স্থির করলেন, তাঁদের নিজস্ব কয়েকজন ব্যক্তিকে মনোনীত করে, পৌল ও বার্ণবার সঙ্গে তাঁদের আন্তিয়খে প্রেরণ করবেন। তাঁরা ভ্রাতৃবর্গের মধ্যে নেতৃস্থানীয় দুজনকে (বার্শব্বা নামেও অভিহিত) যিহূদা ও সীলকে মনোনীত করলেন।</div>
<div class="v" id="v23"><span class="vn">23</span> তাঁদের মারফত তাঁরা নিম্নলিখিত পত্রটি প্ররণ করলেন: <span class="br-p"><br><br></span>আন্তিয়খ, সিরিয়া ও কিলিকিয়ার অইহুদি বিশ্বাসিগণকে, <span class="br-p"><br><br></span>ভ্রাতৃবৃন্দ, প্রেরিতশিষ্যবর্গ ও প্রাচীনগণ, <span class="br-p"><br><br></span>আমরা আপনাদের শুভেচ্ছা জ্ঞাপন করছি।</div>
<div class="v" id="v24"><span class="vn">24</span> <span class="br-p"><br><br></span>“আমরা শুনলাম যে, আমাদের অনুমোদন ছাড়াই আমাদের মধ্য থেকে কয়েকজন, তাঁদের কথাবার্তার দ্বারা আপনাদের মনকে অস্থির ও বিক্ষুদ্ধ করে তুলেছে।</div>
<div class="v" id="v25"><span class="vn">25</span> তাই আমরা সর্বসম্মতিক্রমে কয়েকজনকে মনোনীত করে আমাদের প্রিয় বন্ধু বার্ণবা ও পৌলের সঙ্গে আপনাদের কাছে প্রেরণ করছি।</div>
<div class="v" id="v26"><span class="vn">26</span> এই ব্যক্তিরা আমাদের প্রভু যীশু খ্রীষ্টের নামের জন্য তাঁদের প্রাণের ঝুঁকি নিয়েছিলেন।</div>
<div class="v" id="v27"><span class="vn">27</span> অতএব, আমরা যা লিখছি, তা মুখে আপনাদের কাছে জ্ঞাপন করার জন্য আমরা যিহূদা ও সীলকে প্রেরণ করছি।</div>
<div class="v" id="v28"><span class="vn">28</span> পবিত্র আত্মা ও আমাদের কাছে এ বিষয়ে বিহিত মনে হয়েছে, নিম্নলিখিত প্রয়োজনীয় বিষয়গুলি ছাড়া, আমরা যেন আর কোনো বিষয়েই আপনাদের ভারগ্রস্ত না করি।</div>
<div class="v" id="v29"><span class="vn">29</span> আপনারা দেবমূর্তিদের কাছে উত্সর্গীকৃত আহার্য-দ্রব্য, রক্ত, শ্বাসরোধ করে মারা প্রাণীর মাংস এবং অবৈধ যৌন-সংসর্গ থেকে নিবৃত্ত থাকবেন। এই সমস্ত বিষয় এড়িয়ে চললে আপনাদের মঙ্গল হবে। <span class="br-p"><br><br></span>বিদায়।”</div>
<div class="v" id="v30"><span class="vn">30</span> <span class="br-p"><br><br></span>সেই ব্যক্তিদের বিদায় দেওয়া হলে তাঁরা আন্তিয়খে উপস্থিত হলেন। তাঁরা সেখানে মণ্ডলীকে সমবেত করে পত্রখানি দিলেন।</div>
<div class="v" id="v31"><span class="vn">31</span> লোকেরা তা পাঠ করে তার উৎসাহজনক বার্তার জন্য আনন্দিত হলেন।</div>
<div class="v" id="v32"><span class="vn">32</span> যিহূদা ও সীল, যাঁরা নিজেরাও ভাববাদী ছিলেন, বিশ্বাসীদের উৎসাহ দান ও শক্তি সঞ্চার করার জন্য অনেক কথা বললেন।</div>
<div class="v" id="v33"><span class="vn">33</span> কিছুকাল সেখানে অতিবাহিত করার পর, বিশ্বাসীরা শান্তিকামনার আশীর্বাদসহ তাঁদের বিদায় দিলেন, যেন যাঁরা তাঁদের পাঠিয়েছিলেন, তাঁদের কাছে তাঁরা ফেরত যান।</div>
<div class="v" id="v34"><span class="vn">34</span> কিন্তু সীল সেখানেই থেকে যাওয়ার সিদ্ধান্ত নিলেন।<sup class="fnm"><a name="fnm4" href="#fn4">4</a></sup></div>
<div class="v" id="v35"><span class="vn">35</span> কিন্তু পৌল ও বার্ণবা আন্তিয়খে থেকে গেলেন, যেখানে তাঁরা এবং অন্য আরও অনেকে প্রভুর বাক্য শিক্ষাদানে ও প্রচারে ব্যাপৃত থাকলেন।</div>
<div class="v" id="v36"><h2>পৌল ও বার্ণবার মতবিরোধ</h2><span class="vn">36</span> <span class="br-p"><br><br></span>কিছু দিন পর পৌল বার্ণবাকে বললেন, “যে সমস্ত নগরে আমরা প্রভুর বাক্য প্রচার করেছি, চলো সেখানে ফিরে গিয়ে ভ্রাতৃবৃন্দের সঙ্গে সাক্ষাৎ করি এবং দেখি, তারা কেমন আছে।”</div>
<div class="v" id="v37"><span class="vn">37</span> বার্ণবা চাইলেন যোহনকে, যাকে মার্ক বলেও ডাকা হত, তাঁকে সঙ্গে নিতে।</div>
<div class="v" id="v38"><span class="vn">38</span> কিন্তু পৌল তাঁকে নেওয়া উপযুক্ত হবে বলে মনে করলেন না, কারণ তিনি পাম্ফুলিয়ায় তাঁদের সঙ্গ ত্যাগ করে চলে গিয়েছিলেন, সেই কাজে তাঁদের সহায়তা করেননি।</div>
<div class="v" id="v39"><span class="vn">39</span> এতে তাঁদের মধ্যে মতবিরোধ এমন তীব্র আকার ধারণ করল যে, তাঁরা দল পৃথক করলেন। বার্ণবা মার্ককে সঙ্গে নিয়ে জাহাজে সাইপ্রাস অভিমুখে যাত্রা করলেন,</div>
<div class="v" id="v40"><span class="vn">40</span> কিন্তু পৌল, সীলকে মনোনীত করে প্রভুর অনুগ্রহে সেখানকার ভ্রাতৃবৃন্দের দ্বারা সমর্পিত হয়ে প্রস্থান করলেন।</div>
<div class="v" id="v41"><span class="vn">41</span> তিনি সিরিয়া ও কিলিকিয়ার মধ্য দিয়ে যাওয়ার সময় মণ্ডলীগুলিকে আরও শক্তিশালী করে তুললেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: “ভাইদের।” ৩২ পদেও।</div>
<div class="fn"><sup class="fnt"><a name="fn2" href="#fnm2">2</a></sup> গ্রিক <!--raw 1 bo --><em><!--endraw 1-->শিমিয়োন<!--raw 1 bo --></em><!--endraw 1-->—এর এক ভিন্ন রূপ; অর্থাৎ, পিতর।</div>
<div class="fn"><sup class="fnt"><a name="fn3" href="#fnm3">3</a></sup> আমোষ ৯:১১,১২</div>
<div class="fn"><sup class="fnt"><a name="fn4" href="#fnm4">4</a></sup> ৩৪ সবচেয়ে নির্ভরযোগ্য প্রাচীন সব পাণ্ডুলিপি ৩৪ পদের এই কথাগুলি যুক্ত করেনি</div>
</div>
<!-- PARSED ABOVE; EDITING MAY BREAK PARSER -->
</body></html>