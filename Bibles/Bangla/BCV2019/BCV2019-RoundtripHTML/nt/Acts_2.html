<html><head>
<meta http-equiv="Content-Type" content="text/html;charset=utf-8" />
<title>Acts 2 &ndash; প্রেরিত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রেরিত</b> &ndash; <a href="Acts_1.html">1</a> <b>2</b> <a href="Acts_3.html">3</a> <a href="Acts_4.html">4</a> ... <a href="Acts_28.html">28</a> </div><hr>
<h1>Acts 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চাশত্তমীর দিনে পবিত্র আত্মার আগমন</h2><span class="vn">1</span> <span class="br-p"><br><br></span>যখন পঞ্চাশত্তমীর<sup class="fnm"><a name="fnm1" href="#fn1">1</a></sup> দিন উপস্থিত হল, তাঁরা সকলেই এক স্থানে সমবেত ছিলেন।</div>
<div class="v" id="v2"><span class="vn">2</span> হঠাৎই আকাশ থেকে প্রবল বায়ুপ্রবাহের মতো একটি শব্দ ভেসে এল এবং তাঁরা যেখানে বসেছিলেন, সেই গৃহের সর্বত্র ব্যাপ্ত হল।</div>
<div class="v" id="v3"><span class="vn">3</span> তাঁরা দেখতে পেলেন, যেন জিহ্বাকৃতির আগুন, যা অংশ অংশ হয়ে তাঁদের প্রত্যেকের উপরে অধিষ্ঠান করল।</div>
<div class="v" id="v4"><span class="vn">4</span> আর তাঁরা সবাই পবিত্র আত্মায় পরিপূর্ণ হলেন এবং আত্মা যেমন সক্ষমতা দিলেন, তাঁরা অন্য অন্য ভাষায় কথা বলতে লাগলেন।</div>
<div class="v" id="v5"><span class="vn">5</span> <span class="br-p"><br><br></span>সেই সময় আকাশের নিচে স্থিত সমস্ত দেশ থেকে ঈশ্বর-ভয়শীল ইহুদিরা জেরুশালেমে অধিষ্ঠান করছিল।</div>
<div class="v" id="v6"><span class="vn">6</span> তারা যখন এই শব্দ শুনল, তারা হতচকিত হয়ে সেই স্থানে এসে ভিড় করল, কারণ তাঁদের মধ্যে প্রত্যেকেই তার নিজস্ব ভাষায় তাঁদের কথা বলতে শুনল।</div>
<div class="v" id="v7"><span class="vn">7</span> দারুণভাবে চমৎকৃত হয়ে তারা জিজ্ঞাসা করল, “এই যে লোকেরা কথা বলছে, এরা সবাই কি গালীলীয় নয়?</div>
<div class="v" id="v8"><span class="vn">8</span> তাহলে কীভাবে আমাদের প্রত্যেকেই তার নিজস্ব জন্মদেশীয় ভাষায় এদের কথা বলতে শুনছি?</div>
<div class="v" id="v9"><span class="vn">9</span> পার্থীয়, মাদীয়, এলমীয় এবং মেসোপটেমিয়া, যিহূদিয়া ও কাপ্পাদোকিয়া, পন্ত ও এশিয়ার<sup class="fnm"><a name="fnm2" href="#fn2">2</a></sup> অধিবাসীরা,</div>
<div class="v" id="v10"><span class="vn">10</span> ফরুগিয়া ও পাম্ফুলিয়া, মিশর ও কুরীণের নিকটবর্তী লিবিয়ার অংশবিশেষ, রোম থেকে আগত পরিদর্শকেরা,</div>
<div class="v" id="v11"><span class="vn">11</span> (ইহুদি ও ইহুদিধর্মে ধর্মান্তরিত, উভয়ই); ক্রীটিয় ও আরবীয়েরা, আমরা শুনতে পাচ্ছি, আমাদের নিজস্ব ভাষায় তারা ঈশ্বরের বিস্ময়কর কীর্তির কথা ঘোষণা করছে!”</div>
<div class="v" id="v12"><span class="vn">12</span> চমৎকৃত ও হতভম্ব হয়ে তারা পরস্পরকে জিজ্ঞাসা করল, “এর অর্থ কী?”</div>
<div class="v" id="v13"><span class="vn">13</span> <span class="br-p"><br><br></span>কেউ কেউ অবশ্য তাঁদের পরিহাস করে বলল, “এরা অত্যধিক মিষ্টি দ্রাক্ষারস পান করেছে।”</div>
<div class="v" id="v14"><h2>জনতার উদ্দেশে পিতরের বক্তৃতা</h2><span class="vn">14</span> <span class="br-p"><br><br></span>তখন পিতর সেই এগারোজনের সঙ্গে উঠে উচ্চকণ্ঠে জনতাকে সম্বোধন করলেন, “সহ-ইহুদি ও জেরুশালেমে বসবাসকারী আপনারা সকলে, আমাকে এই ঘটনার কথা আপনাদের কাছে ব্যাখ্যা করতে দিন; আমি যা বলি, তা মনোযোগ দিয়ে শুনুন।</div>
<div class="v" id="v15"><span class="vn">15</span> এই লোকেরা মত্ত নয়, যেমন আপনারা মনে করছেন। এখন সকাল নয় টা মাত্র!</div>
<div class="v" id="v16"><span class="vn">16</span> আসলে ভাববাদী<sup class="fnm"><a name="fnm3" href="#fn3">3</a></sup> যোয়েল এই ঘটনার কথাই ব্যক্ত করেছিলেন:</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বর বলেন, ‘অন্তিমকালে,<br> <span class="br-ind"><br><span class="indent">&nbsp;</span></span>আমি সব মানুষের উপর আমার আত্মা ঢেলে দেব।<br> <span class="br-ind"><br><span class="indent">&nbsp;</span></span>তোমার পুত্রেরা ও কন্যারা ভাববাণী বলবে,<br> <span class="br-ind"><br><span class="indent">&nbsp;</span></span>তোমার যুবকেরা দেখবে দর্শন ও<br> <span class="br-ind"><br><span class="indent">&nbsp;</span></span>তোমাদের প্রবীণেরা দেখবে স্বপ্ন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এমনকি, আমার সেবকদের,<br> <span class="br-ind"><br><span class="indent">&nbsp;</span></span>দাস ও দাসী উভয়েরই উপরে,<br> <span class="br-ind"><br><span class="indent">&nbsp;</span></span>সেই দিনগুলিতে আমার আত্মা আমি দেব ঢেলে,<br> <span class="br-ind"><br><span class="indent">&nbsp;</span></span>আর তারা বলবে ভবিষ্যদ্‌বাণী।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঊর্ধ্বাকাশে আমি দেখাব বিস্ময়কর সব লক্ষণ<br> <span class="br-ind"><br><span class="indent">&nbsp;</span></span>এবং নিচে পৃথিবীতে বিভিন্ন নিদর্শন,<br> <span class="br-ind"><br><span class="indent">&nbsp;</span></span>রক্ত ও আগুন এবং ধোঁয়ার কুণ্ডলী।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>প্রভুর সেই মহৎ ও মহিমাময় দিনের<br> <span class="br-ind"><br><span class="indent">&nbsp;</span></span>আগমনের পূর্বে,<br> <span class="br-ind"><br><span class="indent">&nbsp;</span></span>সূর্য হয়ে যাবে অন্ধকার এবং চন্দ্র হবে রক্তবর্ণ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর যে কেউ ডাকবে প্রভুর নামে,<br> <span class="br-ind"><br><span class="indent">&nbsp;</span></span>সেই পাবে পরিত্রাণ।’<sup class="fnm"><a name="fnm4" href="#fn4">4</a></sup><br></div>
<div class="v" id="v22"><span class="vn">22</span> <span class="br-p"><br><br></span>“ইস্রায়েলী জনগণ, একথা শুনুন, নাসরতীয় যীশু বহু অলৌকিক কর্ম, বিস্ময়কর ঘটনা ও নিদর্শনের মাধ্যমে প্রকাশ্যে আপনাদের কাছে ঈশ্বরের দ্বারা স্বীকৃত মানুষ ছিলেন। সেইসব কর্ম ঈশ্বর তাঁরই মাধ্যমে করেছেন, যেমন আপনারা নিজেরাই অবগত আছেন।</div>
<div class="v" id="v23"><span class="vn">23</span> এই মানুষটিকে ঈশ্বর তাঁর নিরূপিত অভিপ্রায় ও পূর্বজ্ঞান অনুসারে আপনাদের হাতে সমর্পণ করেছিলেন, আর আপনারা দুর্জন<sup class="fnm"><a name="fnm5" href="#fn5">5</a></sup> ব্যক্তিদের সহায়তায় ক্রুশে প্রেকবিদ্ধ করে তাঁকে হত্যা করেছেন।</div>
<div class="v" id="v24"><span class="vn">24</span> কিন্তু ঈশ্বর তাঁকে মৃত্যুযন্ত্রণা থেকে মুক্ত করে মৃতলোক থেকে উত্থাপিত করেছেন, কারণ মৃত্যুর পক্ষে অসম্ভব ছিল তাঁর উপর নিজের প্রভাব ধরে রাখা।</div>
<div class="v" id="v25"><span class="vn">25</span> দাউদ তাঁর সম্পর্কে বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমি প্রভুকে নিয়ত, আমার সামনে দেখেছি।<br> <span class="br-ind"><br><span class="indent">&nbsp;</span></span>কারণ, তিনি তো আমার ডানপাশে,<br> <span class="br-ind"><br><span class="indent">&nbsp;</span></span>আমি বিচলিত হব না।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সেই কারণে আমার হৃদয় আনন্দিত ও আমার জিহ্বা করে উল্লাস,<br> <span class="br-ind"><br><span class="indent">&nbsp;</span></span>আমার শরীরও প্রত্যাশায় করবে বসবাস।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ তুমি আমাকে পাতালের গর্ভে পরিত্যাগ করবে না,<br> <span class="br-ind"><br><span class="indent">&nbsp;</span></span>অথবা, তোমার পবিত্রজনকে ক্ষয় দেখতে দেবে না।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি আমার কাছে জীবনের পথ করেছ অবগত,<br> <span class="br-ind"><br><span class="indent">&nbsp;</span></span>তোমার সান্নিধ্য আমায় আনন্দে পূর্ণ করবে।’<sup class="fnm"><a name="fnm6" href="#fn6">6</a></sup><br></div>
<div class="v" id="v29"><span class="vn">29</span> <span class="br-p"><br><br></span>“ভাইরা, আমি আপনাদের মুক্তকণ্ঠে বলতে পারি যে, পিতৃকুলপতি দাউদ মৃত্যুবরণ করেছিলেন ও তাঁকে কবর দেওয়া হয়েছিল; তাঁর কবর আজও এখানে আমাদের মধ্যে বিদ্যমান রয়েছে।</div>
<div class="v" id="v30"><span class="vn">30</span> কিন্তু তিনি একজন ভাববাদী ছিলেন, আর তিনি জানতেন যে, ঈশ্বর শপথপূর্বক তাঁকে প্রতিশ্রুতি দান করেছেন, তিনি তাঁর এক বংশধরকে তাঁর সিংহাসনে স্থাপন করবেন।</div>
<div class="v" id="v31"><span class="vn">31</span> ভাবীকালে কী ঘটবে, তা পূর্বেই প্রত্যক্ষ করে তিনি মশীহের পুনরুত্থান সম্পর্কে কথা বলেছেন যে, তিনি পাতালের গর্ভে পরিত্যক্ত হবেন না, কিংবা তাঁর শরীর ক্ষয় দেখবে না।</div>
<div class="v" id="v32"><span class="vn">32</span> এই যীশুকেই ঈশ্বর জীবনে উত্থাপিত করেছেন এবং আমরা সকলেই এই ঘটনার সাক্ষী।</div>
<div class="v" id="v33"><span class="vn">33</span> ঈশ্বরের ডানদিকে উন্নীত হয়ে তিনি পিতার কাছ থেকে প্রতিশ্রুত পবিত্র আত্মা লাভ করেছেন এবং আমাদের উপরে ঢেলে দিয়েছেন, যেমন আপনারা এখন দেখছেন ও শুনছেন।</div>
<div class="v" id="v34"><span class="vn">34</span> আবার দাউদও স্বর্গারোহণ করেননি, তবুও তিনি বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“ ‘প্রভু আমার প্রভুকে বললেন,<br> <span class="br-ind"><br><span class="indent">&nbsp;</span></span>তুমি আমার ডানদিকে বসো,<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>যতক্ষণ না আমি তোমার শত্রুদের<br> <span class="br-ind"><br><span class="indent">&nbsp;</span></span>তোমার পাদপীঠ করি।’<sup class="fnm"><a name="fnm7" href="#fn7">7</a></sup><br></div>
<div class="v" id="v36"><span class="vn">36</span> <span class="br-p"><br><br></span>“সেই কারণে, সমস্ত ইস্রায়েল এ বিষয়ে নিশ্চিত হোক: যে যীশুকে আপনারা ক্রুশে বিদ্ধ করেছেন, ঈশ্বর তাঁকে প্রভু ও মশীহ, এই উভয়ই করেছেন।”</div>
<div class="v" id="v37"><span class="vn">37</span> <span class="br-p"><br><br></span>জনতা যখন একথা শুনল, তাঁদের হৃদয় ক্ষতবিক্ষত<sup class="fnm"><a name="fnm8" href="#fn8">8</a></sup> হল। তারা পিতর ও অন্য প্রেরিতশিষ্যদের বলল, “ভাইরা, আমরা কী করব?”</div>
<div class="v" id="v38"><span class="vn">38</span> <span class="br-p"><br><br></span>পিতর উত্তর দিলেন, “আপনারা প্রত্যেকে মন পরিবর্তন করুন ও যীশু খ্রীষ্টের নামে বাপ্তিষ্ম গ্রহণ করুন, যেন আপনাদের পাপ ক্ষমা হয়, তাহলে আপনারা পবিত্র আত্মার দান প্রাপ্ত হবেন।</div>
<div class="v" id="v39"><span class="vn">39</span> এই প্রতিশ্রুতি আপনাদের, আপনাদের সন্তানদের এবং আমাদের ঈশ্বর প্রভু যতজনকে আহ্বান করবেন, দূরে স্থিত সেই সকলের জন্য।”</div>
<div class="v" id="v40"><span class="vn">40</span> <span class="br-p"><br><br></span>আরও বহু অন্য কথায় তিনি তাদের সতর্ক করে দিলেন এবং তিনি তাদের অনুনয় করলেন, “এই কলুষিত<sup class="fnm"><a name="fnm9" href="#fn9">9</a></sup> প্রজন্ম থেকে আপনারা নিজেদের রক্ষা করুন।”</div>
<div class="v" id="v41"><span class="vn">41</span> যারা তাঁর বাণী গ্রহণ করল, তারা বাপ্তাইজিত হল, আর সেদিন প্রায় তিন হাজার লোক তাঁদের সঙ্গে যুক্ত হল।</div>
<div class="v" id="v42"><h2>বিশ্বাসীদের সহভাগিতা</h2><span class="vn">42</span> <span class="br-p"><br><br></span>আর তারা প্রেরিতশিষ্যদের শিক্ষায় ও সহভাগিতায়, রুটি-ভাঙায় ও প্রার্থনায় একান্তভাবে নিয়োজিত রইল।</div>
<div class="v" id="v43"><span class="vn">43</span> প্রত্যেকে সম্ভ্রমে<sup class="fnm"><a name="fnm10" href="#fn10">10</a></sup> পূর্ণ হয়ে উঠল, আর প্রেরিতশিষ্যদের মাধ্যমে বহু আশ্চর্য ঘটনা ও অলৌকিক নিদর্শন সম্পাদিত হচ্ছিল।</div>
<div class="v" id="v44"><span class="vn">44</span> বিশ্বাসকারী সকলেই একত্র থাকত ও সবকিছু সকলের দ্বারাই ব্যবহৃত হত।</div>
<div class="v" id="v45"><span class="vn">45</span> তাদের বিষয়সম্পত্তি ও জিনিসপত্র বিক্রি করে তারা প্রত্যেকের প্রয়োজন অনুযায়ী তা অংশ অংশ করে দিত।</div>
<div class="v" id="v46"><span class="vn">46</span> প্রতিদিন তারা একত্রে মন্দির-প্রাঙ্গণে মিলিত হত। তারা নিজেদের গৃহে রুটি ভাঙ্গত এবং আনন্দের সঙ্গে ও হৃদয়ের সরলতায় একসঙ্গে ভোজন করত।</div>
<div class="v" id="v47"><span class="vn">47</span> তারা ঈশ্বরের প্রশংসা করত এবং সব মানুষ তাদের শ্রদ্ধা করত। আর যারা পরিত্রাণ লাভ করছিল, প্রভু দিন-প্রতিদিন তাঁদের সঙ্গে তাদের যুক্ত করে তাঁদের সংখ্যাবৃদ্ধি করছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইহুদিদের নিস্তারপর্বের পরে পঞ্চাশতম দিনে পালিত শস্য উৎসব।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, এই নামে পরিচিত রোমীয় প্রদেশগুলির (বর্তমান তুরস্কের)</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->ভাববাদী <!--raw 1 bo --></em><!--endraw 1-->সমার্থক শব্দগুলি হল, নবী, প্রবক্তা, ক্রান্তদর্শী, ভবিষ্যৎ বক্তা।</div>
<div class="fn"><sup class="fnt"><a name="fn4" href="#fnm4">4</a></sup> যোয়েল ২:২৮-৩২</div>
<div class="fn"><sup class="fnt"><a name="fn5" href="#fnm5">5</a></sup> বা অধর্মীদের, অর্থাৎ যারা বিধানের অধিকারী নয়, সেই অইহুদিদের।</div>
<div class="fn"><sup class="fnt"><a name="fn6" href="#fnm6">6</a></sup> গীত ১৬:৮-১১</div>
<div class="fn"><sup class="fnt"><a name="fn7" href="#fnm7">7</a></sup> গীত ১১০:১</div>
<div class="fn"><sup class="fnt"><a name="fn8" href="#fnm8">8</a></sup> পুরাতন সংস্করণ: <!--raw 1 bo --><em><!--endraw 1-->শেলবিদ্ধ হল<!--raw 1 bo --></em><!--endraw 1-->।</div>
<div class="fn"><sup class="fnt"><a name="fn9" href="#fnm9">9</a></sup> বিপথগামী, বা সত্যভ্রষ্ট।</div>
<div class="fn"><sup class="fnt"><a name="fn10" href="#fnm10">10</a></sup> বা, শ্রদ্ধামিশ্রিত ভয়ে।</div>
</div>
<!-- PARSED ABOVE; EDITING MAY BREAK PARSER -->
</body></html>