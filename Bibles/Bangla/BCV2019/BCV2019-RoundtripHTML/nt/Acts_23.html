<html><head>
<meta http-equiv="Content-Type" content="text/html;charset=utf-8" />
<title>Acts 23 &ndash; প্রেরিত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রেরিত</b> &ndash; <a href="Acts_1.html">1</a> ... <a href="Acts_21.html">21</a> <a href="Acts_22.html">22</a> <b>23</b> <a href="Acts_24.html">24</a> <a href="Acts_25.html">25</a> ... <a href="Acts_28.html">28</a> </div><hr>
<h1>Acts 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল সরাসরি বিচার-পরিষদের দিকে তাকিয়ে বললেন, “আমার ভাইয়েরা, আজকের এই দিন পর্যন্ত আমি সম্পূর্ণ সৎবিবেকে ঈশ্বরের প্রতি আমার কর্তব্য নিষ্পন্ন করেছি।”</div>
<div class="v" id="v2"><span class="vn">2</span> এতে মহাযাজক অননিয়, যারা পৌলের কাছে দাঁড়িয়েছিল, তাদের আদেশ দিলেন, যেন তাঁর মুখে আঘাত করা হয়।</div>
<div class="v" id="v3"><span class="vn">3</span> তখন পৌল তাঁকে বললেন, “চুনকাম করা দেওয়ালের মতো আপনি, ঈশ্বর আপনাকে আঘাত করবেন! আপনি বিধানসম্মতভাবে আমার বিচার করার জন্য ওখানে বসেছেন, তবু আমাকে আঘাত করার আদেশ দিয়ে আপনি স্বয়ং বিধান লঙ্ঘন করছেন!”</div>
<div class="v" id="v4"><span class="vn">4</span> <span class="br-p"><br><br></span>যারা পৌলের কাছাকাছি দাঁড়িয়েছিল, তারা বলল, “তুমি কি ঈশ্বরের মহাযাজককে অপমান করার দুঃসাহস দেখাচ্ছ?”</div>
<div class="v" id="v5"><span class="vn">5</span> <span class="br-p"><br><br></span>পৌল উত্তর দিলেন, “ভাইয়েরা, আমি বুঝতে পারিনি যে, উনিই মহাযাজক। আমি জানি যে, এরকম লেখা আছে, ‘তোমার স্বজাতির অধ্যক্ষ সম্পর্কে কটূক্তি কোরো না।’<sup class="fnm"><a name="fnm1" href="#fn1">1</a></sup>”</div>
<div class="v" id="v6"><span class="vn">6</span> <span class="br-p"><br><br></span>তারপর পৌল, তাদের একাংশ সদ্দূকী ও একাংশ ফরিশী, একথা জানতে পেরে মহাসভার মধ্যে চিৎকার করে বললেন, “আমার ভাইয়েরা, আমি ফরিশী, একজন ফরিশীর সন্তান। মৃতদের পুনরুত্থান সম্পর্কে আমার প্রত্যাশার জন্যই আমার বিচার করা হচ্ছে।”</div>
<div class="v" id="v7"><span class="vn">7</span> তিনি একথা বলার পর ফরিশী ও সদ্দূকীদের মধ্যে বিতর্ক বেধে গেল, সভা দুদলে ভাগ হয়ে গেল।</div>
<div class="v" id="v8"><span class="vn">8</span> (সদ্দূকীরা বলে, পুনরুত্থান নেই, স্বর্গদূতেরা বা আত্মারাও নেই, কিন্তু ফরিশীরা সেসবই স্বীকার করে থাকে)</div>
<div class="v" id="v9"><span class="vn">9</span> <span class="br-p"><br><br></span>তখন প্রচণ্ড কোলাহল শুরু হল। বিধানের কয়েকজন শিক্ষক, যাঁরা ফরিশী-দলভুক্ত ছিলেন, উঠে দাঁড়িয়ে তীব্র বিতর্ক শুরু করলেন। তাঁরা বললেন, “আমরা এই লোকটির কোনও অন্যায় খুঁজে পাচ্ছি না। কোনো আত্মা বা স্বর্গদূত যদি এর সঙ্গে কথা বলে থাকে, তাহলে তাতেই বা কী?”</div>
<div class="v" id="v10"><span class="vn">10</span> বিতর্ক এমন হিংস্র আকার ধারণ করল যে, সেনানায়ক ভয় পেলেন, তারা হয়তো পৌলকে টুকরো টুকরো করে ছিঁড়ে ফেলবে। তিনি সৈন্যবাহিনীকে আদেশ দিলেন, নিচে নেমে গিয়ে তাঁকে তাদের কাছ থেকে সবলে ছিনিয়ে আনতে ও সেনানিবাসে নিয়ে যেতে।</div>
<div class="v" id="v11"><span class="vn">11</span> <span class="br-p"><br><br></span>পরের রাত্রে প্রভু পৌলের পাশে এসে দাঁড়ালেন ও বললেন, “সাহসী হও! তুমি যেমন জেরুশালেমে আমার বিষয়ে সাক্ষ্য দিয়েছ, তেমনই তুমি রোমেও সাক্ষ্য দেবে।”</div>
<div class="v" id="v12"><h2>পৌলকে হত্যার ষড়যন্ত্র</h2><span class="vn">12</span> <span class="br-p"><br><br></span>পরের দিন সকালবেলা ইহুদিরা এক ষড়যন্ত্র করল এবং একটি শপথে নিজেদের আবদ্ধ করল যে, যে পর্যন্ত তারা পৌলকে হত্যা না করে, তারা ভোজন কি পান করবে না।</div>
<div class="v" id="v13"><span class="vn">13</span> চল্লিশজনেরও বেশি মানুষ এই ষড়যন্ত্রে জড়িত ছিল।</div>
<div class="v" id="v14"><span class="vn">14</span> তারা প্রধান যাজকদের ও প্রাচীনবর্গের কাছে গিয়ে বলল, “আমরা এক গুরু-অঙ্গীকার করেছি যে, পৌলকে হত্যা না করা পর্যন্ত আমরা কিছুই আহার করব না।</div>
<div class="v" id="v15"><span class="vn">15</span> তাহলে এখন, আপনারা ও বিচার পরিষদ, সেনানায়কের কাছে এই অজুহাতে আবেদন করুন যে, তার সম্পর্কে আরও সঠিক তথ্য অনুসন্ধানের জন্য, তাকে যেন আপনাদের সামনে নিয়ে আসা হয়। সে এখানে আসার পূর্বেই তাকে আমরা হত্যা করার জন্য প্রস্তুত আছি।”</div>
<div class="v" id="v16"><span class="vn">16</span> <span class="br-p"><br><br></span>কিন্তু পৌলের ভাগ্নে যখন এই ষড়যন্ত্রের কথা শুনতে পেল, সে সেনানিবাসে গিয়ে পৌলকে সেকথা বলল।</div>
<div class="v" id="v17"><span class="vn">17</span> <span class="br-p"><br><br></span>পৌল তখন একজন শতসেনাপতিকে ডেকে বললেন, “এই যুবককে সেনানায়কের কাছে নিয়ে যান, সে তাঁকে কিছু বলতে চায়।”</div>
<div class="v" id="v18"><span class="vn">18</span> তাই তিনি তাকে সেনানায়কের কাছে নিয়ে গেলেন। <span class="br-p"><br><br></span>শতসেনাপতি বললেন, “বন্দি পৌল আমাকে ডেকে এই যুবককে আপনার কাছে নিয়ে আসতে বলল, কারণ আপনার কাছে এর কিছু বক্তব্য আছে।”</div>
<div class="v" id="v19"><span class="vn">19</span> <span class="br-p"><br><br></span>সেনানায়ক যুবকটির হাত ধরে তাকে এক পাশে নিয়ে গেলেন ও জিজ্ঞাসা করলেন, “তুমি আমাকে কী বলতে চাও?”</div>
<div class="v" id="v20"><span class="vn">20</span> <span class="br-p"><br><br></span>সে বলল, “ইহুদিরা একমত হয়েছে, আগামীকাল পৌলের বিষয়ে আরও তথ্য অনুসন্ধান করবে, এই অজুহাতে তাঁকে বিচার-পরিষদের কাছে হাজির করার জন্য তারা আপনার কাছে আবেদন জানাবে।</div>
<div class="v" id="v21"><span class="vn">21</span> আপনি তাদের কথায় সম্মত হবেন না, কারণ তাদের চল্লিশজনেরও বেশি লোক তাঁর জন্য গোপনে ওত পেতে আছে। তারা শপথ করেছে যে, তাঁকে হত্যা না করা পর্যন্ত তারা খাদ্য বা পানীয় গ্রহণ করবে না। তারা এখনই সেজন্য প্রস্তুত আছে, তাদের অনুরোধের প্রত্যুত্তরে আপনার সম্মতির অপেক্ষা করছে।”</div>
<div class="v" id="v22"><span class="vn">22</span> <span class="br-p"><br><br></span>সেনানায়ক যুবকটিকে বিদায় করার সময় সতর্ক করে দিলেন, “তুমি যে এই সংবাদ আমাকে দিয়েছ, একথা কাউকে বোলো না।”</div>
<div class="v" id="v23"><h2>পৌলকে কৈসরিয়ায় প্রেরণ</h2><span class="vn">23</span> <span class="br-p"><br><br></span>এরপর তিনি তাঁর দুজন শতসেনাপতিকে ডেকে তাঁদের আদেশ দিলেন, “আজ রাত্রি নয়টার সময় 200 জন সেনা, সত্তরজন অশ্বারোহী ও 200 বর্শাধারী সেনা কৈসরিয়ার উদ্দেশে যাত্রা করার জন্য প্রস্তুত থেকো।</div>
<div class="v" id="v24"><span class="vn">24</span> পৌলের জন্য আরও কয়েকটি অশ্বের ব্যবস্থা কোরো, যেন তাকে নিরাপদে প্রদেশপাল ফীলিক্সের কাছে পৌঁছে দেওয়া যায়।”</div>
<div class="v" id="v25"><span class="vn">25</span> <span class="br-p"><br><br></span>তিনি এভাবে একটি পত্র লিখলেন:</div>
<div class="v" id="v26"><span class="vn">26</span> <span class="br-p"><br><br></span>ক্লডিয়াস লিসিয়াসের তরফে, <span class="br-p"><br><br></span>মহামান্য প্রদেশপাল ফীলিক্স সমীপেষু, <span class="br-p"><br><br></span>শুভেচ্ছা।</div>
<div class="v" id="v27"><span class="vn">27</span> <span class="br-p"><br><br></span>ইহুদিরা এই ব্যক্তিকে পাকড়াও করে হত্যা করতে উদ্যত হয়েছিল, কিন্তু আমি আমার সৈন্যবাহিনীসহ গিয়ে একে উদ্ধার করি, কারণ আমি জানতে পেরেছিলাম যে, এ একজন রোমীয় নাগরিক।</div>
<div class="v" id="v28"><span class="vn">28</span> আমি জানতে চেয়েছিলাম, কেন তারা এর বিরুদ্ধে অভিযোগ করছে, তাই আমি একে তাদের বিচার-পরিষদের কাছে নিয়ে গিয়েছিলাম।</div>
<div class="v" id="v29"><span class="vn">29</span> আমি দেখলাম যে, তাদের অভিযোগ ছিল তাদের বিধান-সম্পর্কিত বিষয়ে, কিন্তু এর বিরুদ্ধে মৃত্যুদণ্ড বা কারাদণ্ডের যোগ্য কোনো অভিযোগ-ই ছিল না।</div>
<div class="v" id="v30"><span class="vn">30</span> যখন আমাকে এই ব্যক্তির বিরুদ্ধে এক ষড়যন্ত্র কার্যকর করার কথা জ্ঞাপন করা হল, আমি তক্ষুনি একে আপনার কাছে পাঠিয়ে দিলাম। আমি এর বিরুদ্ধে অভিযোগকারীদেরও আদেশ দিলাম, তারা যেন তাদের অভিযোগ আপনার কাছে উপস্থাপিত করে।</div>
<div class="v" id="v31"><span class="vn">31</span> <span class="br-p"><br><br></span>অতএব সৈন্যরা তাঁর আদেশ পালন করে রাত্রিবেলা পৌলকে সঙ্গে নিয়ে সুদূর আন্তিপাত্রিতে নিয়ে গেল।</div>
<div class="v" id="v32"><span class="vn">32</span> পরের দিন অশ্বারোহী সেনাদের সঙ্গে তাঁকে পাঠিয়ে দিয়ে পদাতিকেরা সেনানিবাসে ফিরে গেল।</div>
<div class="v" id="v33"><span class="vn">33</span> অশ্বারোহী সেনারা কৈসরিয়ায় পৌঁছে, তারা সেই পত্রটি প্রদেশপালকে দিল ও পৌলকে তাঁর হাতে সমর্পণ করল।</div>
<div class="v" id="v34"><span class="vn">34</span> পত্রখানি পাঠ করে প্রদেশপাল জানতে চাইলেন, তিনি কোন প্রদেশের লোক। পৌল কিলিকিয়ার অধিবাসী জানতে পেরে,</div>
<div class="v" id="v35"><span class="vn">35</span> তিনি বললেন, “তোমার অভিযোগকারীরা এখানে এসে উপস্থিত হলে আমি তোমার কথা শুনব।” এরপর তিনি পৌলকে হেরোদের প্রাসাদে প্রহরাধীন রাখার আদেশ দিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যাত্রা পুস্তক ২২:২৮</div>
</div>
<!-- PARSED ABOVE; EDITING MAY BREAK PARSER -->
</body></html>