<html><head>
<meta http-equiv="Content-Type" content="text/html;charset=utf-8" />
<title>Col 1 &ndash; কলসীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>কলসীয়</b> &ndash; <b>1</b> <a href="Col_2.html">2</a> <a href="Col_3.html">3</a> <a href="Col_4.html">4</a> </div><hr>
<h1>Col 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->কলসীয় মণ্ডলী ইপাফ্রা কর্তৃক স্থাপিত হয়। ইপাফ্রা পৌলের প্রচারে মন পরিবর্তন করেন এবং যীশুর অনুগামী হন। পৌল ব্যক্তিগত ভাবে কখনও কলসী নগরে যাননি। রোমে বন্দি থাকার সময় পৌল সংবাদ পান যে এই মণ্ডলীতে ভ্রান্তশিক্ষা পরিবেশিত হয়েছে। তাই এই পত্র পাঠিয়ে তিনি বিশ্বাসীদের সচেতন এবং বিশ্বাসে সুদৃঢ়রূপে প্রতিষ্ঠিত হতে সাহায্য করেছেন। <!--raw 1 bo --><p/><!--endraw 1-->এর মুখ্য প্রসঙ্গ হল, খ্রীষ্টের সর্বাধিপত্য, তথা সর্বোত্কৃষ্টতা। কারণ ভণ্ড শিক্ষকেরা খ্রীষ্টকে ঈশ্বরের অন্যতম সৃষ্টি বলে ঘোষণা করছিল। তারা ইহুদি-আইন বিধান ও প্রাচ্যদেশীয় অতীন্দ্রিয়বাদের সঙ্গে খ্রীষ্টিয় সত্যের সংমিশ্রণ ঘটাচ্ছিল। পৌল তাই দৃঢ়রূপে প্রকাশ করেছেন যে, বিশ্বাসীরা প্রভু যীশু খ্রীষ্টে সম্পূর্ণতা লাভ করেছে এবং ঈশ্বর তাদের কাছে পূর্ণরূপে উপলব্ধ (২:৯,১০)। <!--raw 1 bo --><p/><!--endraw 1-->১ম ও ২ শিক্ষামূলক। এতে প্রভু যীশুকে স্রষ্টা, পরিত্রাতা ও প্রভুরূপে উপস্থাপিত করা হয়েছে। ৩য় ও ৪ ব্যবহারিক। এতে প্রদর্শিত হয়েছে যে, খ্রীষ্টের পরম বৈশিষ্ট্য কীভাবে বিশ্বাসীদের দৈনন্দিন জীবনাচরণে প্রকাশিত হবে। ইফিষীয় ও কলসীয়দের প্রতি পত্রদ্বয় আনুমানিক একই সময়ে লিখিত হওয়ায়, উভয়ের মধ্যে সাদৃশ্য লক্ষ্য করা যায়। কিন্তু ইফিষীয়দের প্রতি পত্রে খ্রীষ্টের শরীর বা দেহ (অর্থাৎ মণ্ডলী) এবং কলসীয়তে দেহের মস্তক (অর্থাৎ প্রভু যীশু) এর উপরে গুরুত্ব আরোপিত হয়েছে। উভয় পত্রই একে অন্যের পরিপূরক। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল। <!--raw 1 bo --><p/><!--endraw 1-->রচনার স্থান: রোম। <!--raw 1 bo --><p/><!--endraw 1-->রচনাকাল: আনুমানিক ৬৩ খ্রীষ্টাব্দ। <!--raw 1 bo --><p/><!--endraw 1-->মূল বিষয়বস্তু: খ্রীষ্টে মণ্ডলীর সম্পূর্ণতা। <!--raw 1 bo --><p/><!--endraw 1--><!--raw 1 bo --><b><!--endraw 1-->কলসীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল ৫৮ খ্রীষ্টাব্দে ইফিষ মণ্ডলী থেকে জেরুশালেমের উদ্দেশ্যে যাত্রা করলেন। ম্যাসিডোনিয়া ও আখায়া মণ্ডলীর যীশুর অনুগামীরা যে অর্থ সংগ্রহ করেছিল সেই অর্থ তিনি সঙ্গে করে দরিদ্রদের দান করার জন্য নিয়ে গিয়েছিলেন। পরবর্তীকালে রোম সাম্রাজ্যের পশ্চিম অংশে যীশুর সুসমাচার প্রচার করতে পৌল মনস্থ করলেন। কিন্তু জেরুশালেমে একদল লোক যারা তার সুসমাচারকে ভুল বুঝেছিল ও বিরোধিতা করেছিল, তারা শহর জুড়ে এক দাঙ্গা শুরু করে দিল। রোমীয় কর্মকর্তারা পৌলকে বন্দি করল ও তাকে জেরা করল (দ্রষ্টব্য প্রেরিত ২১:৩৩–২২:২৯)। তার অনেকবার বিচার ও শুনানি হল কিন্তু বিচারের রায়কে বারবার বিলম্ব করা হল। এইভাবে দুই বছর কেটে গেলে পৌল রোমান নাগরিক হিসেবে তার বিচার দাবি করলেন এবং ব্যক্তিগত ভাবে তার শুনানির জন্য সম্রাট কৈসরের কাছে আবেদন করলেন। তাই তাকে রোমে নিয়ে যাওয়া হল কিন্তু শুনানির জন্য তাকে দুই বছর অপেক্ষা করতে হল। এই বন্দিদশায় পৌল তার কাজ চালিয়ে যেতে লাগলেন, চিঠি ও বার্তা বাহকের মাধ্যমে কারাগার থেকে যীশুর অনভিজ্ঞ অনুগামীদের নির্দেশ ও উৎসাহ দিয়ে গেলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌল যখন ইফিষ মণ্ডলীতে ছিলেন তখন তিনি ইপাফ্রা নামক এক ব্যক্তির সাথে কাজ করতেন। এই ইপাফ্রা আসলে কলসী শহরের বাসিন্দা ছিলেন; এই শহর ছিল প্রায় একশত মাইল পূর্বে। পৌল তাকে কলসী ও আরও দুটি শহর লায়োদেকিয়া ও হিয়েরাপলিসে সুসমাচার প্রচার করতে পাঠিয়েছিলেন। ইপাফ্রাকে পরবর্তীকালে গ্রেপ্তার করা হয় ও বন্দি করে রোমে নিয়ে আসা হয়। তিনি সেখানে এসে পৌলকে জানালেন সেই শহরগুলিতে কী হচ্ছিল। যদিও পৌল ঐ শহরের খ্রীষ্ট অনুগামীদের সঙ্গে কোনোদিন সাক্ষাৎ করেননি তবুও তারা জানতেন যে পৌল কে, আর তারা তার নেতৃত্বকে সম্মান করতেন। তাই পৌল তাদের শিক্ষা ও উৎসাহ দিতে দুটি চিঠি লিখেছিলেন একটি কলসীয় ও একটি ইফিষীয় মণ্ডলীকে। <!--raw 1 bo --><p/><!--endraw 1-->ইপাফ্রা পৌলকে জানিয়েছিলেন যে কলসীয় মণ্ডলীর বিশ্বাসীরা বিশ্বাসে খুবই দৃঢ় কিন্তু সেখানেও কিছু কিছু প্রভাব কাজ করছে, যা দূর করা উচিত। কলসীয়রা প্রধানত ছিল অইহুদি, কিন্তু গালাতীয়দের মতো তাদের ইহুদি নিয়ম কানুন যেমন সুন্নত করা, বিশ্রামদিন, ইহুদি পবিত্র দিন ইত্যাদি পালন করার জন্য তাদের উপর চাপ সৃষ্টি করা হয়েছিল। কিছু লোক করিন্থীয়দের মতো দর্শনে ও গোপন আত্মিক জ্ঞানে অহংকারী ছিল। অনেকে মনে করত <!--raw 1 bo --><b><!--endraw 1-->দেহের উপর কঠোর অত্যাচার<!--raw 1 bo --></b><!--endraw 1--> করলে আত্মার মুক্তি হবে। পৌল লক্ষ্য করলেন এই ধরনের পদ্ধতিগুলি অবলম্বনের মাধ্যমে তারা যীশুতে বিশ্বাস করে যে সম্পূর্ণ পরিত্রাণ পেয়েছিল, তার সঙ্গে কিছু বিষয় যোগ করার চেষ্টা করছিল। তাই এই পত্রে পৌলের মূল বার্তা ছিল, “যখন তোমরা খ্রীষ্ট যীশুকে পেয়েছ, তখন তোমরা সবকিছু পেয়েছ!” <!--raw 1 bo --><p/><!--endraw 1-->এই বার্তাটি স্পষ্ট করে লেখার উদ্দেশে পৌল প্রয়োজনীয় কয়েকটি বিষয় দিয়ে এই পত্রটি শুরু করেছেন। কলসীয়রা তাকে ব্যক্তিগত ভাবে চিনতেন না, তাই পত্রে পৌল নিজেকে ইপাফ্রার সহকর্মী হিসেবে পরিচয় দিয়েছেন। পৌল লিখেছেন যে তিনি তাদেরকে প্রার্থনায় স্মরণ করেন এবং তাদের বিশ্বাসের জন্য তিনি তাদের কাছে কৃতজ্ঞ। তিনি আরও বলেছেন, যে বার্তা তারা গ্রহণ করেছেন, বিশেষ করে—যীশু সবকিছুর সৃষ্টিকর্তা, তিনি সবকিছুর উপর রাজত্ব করেন এবং মনুষ্যজাতিকে ঈশ্বরের সাথে পুনর্মিলন করাচ্ছেন। রোমের কারাগার থেকে পৌল লিখেছেন, পুত্র যীশু <!--raw 1 bo --><b><!--endraw 1-->সমগ্র সৃষ্টির প্রথমজাত,<!--raw 1 bo --></b><!--endraw 1--> এবং সমস্ত বস্তু, এমনকি <!--raw 1 bo --><b><!--endraw 1-->সিংহাসন কি আধিপত্য, রাজন্যবর্গ কি কর্তৃত্ব, সমস্ত বস্তু তাঁরই দ্বারা ও তাঁরই জন্য<!--raw 1 bo --></b><!--endraw 1--> সৃষ্ট হয়েছে। সত্যিকারের ক্ষমতা কৈসরের সিংহাসনে নয়, কিন্তু যীশু খ্রীষ্টের ক্রুশে রয়েছে। <!--raw 1 bo --><p/><!--endraw 1-->পৌল লিখেছেন তার এই কষ্টভোগ ও উদ্যোগ তাদের জন্য এবং তাদের মতো অন্য মণ্ডলীর জন্য; যেন তারা আত্মিকভাবে পরিণত হয়ে উঠতে পারে। তিনি কলসীয়দের সম্পূর্ণ বিশ্বাস নিয়ে জীবনযাপন করার আহ্বান করেছেন। তিনি এর দ্বারা বোঝাতে চেয়েছেন যীশু তাদের জন্য যা করেছেন তাতে তারা যেন কিছু সংযোজন না করে বরং তারা যেন বুঝতে পারে, যা কিছু তাদের প্রয়োজন সবকিছুই যীশুতে বর্তমান। পৌল উৎসাহিত করে বলেছেন তারা যেন নিজেদেরকে নতুন জীবন প্রাপ্ত মানুষ হিসেবে দেখে, এতে তাদের ব্যক্তি চরিত্র এবং সামাজিক সম্পর্কগুলি পরিবর্তিত হবে। তিনি তাদেরকে সতর্ক ও প্রার্থনায় পূর্ণ জীবনযাপন করতে বলেছেন, যেন তাদের দেখে অন্যেরাও যীশুর সুসমাচার গ্রহণ করে। <!--raw 1 bo --><p/><!--endraw 1-->পত্রের শেষে পৌল তুখিকের বিষয়ে বলেছেন, যিনি এই পত্র কলসীয় মণ্ডলীর বিশ্বাসীদের কাছে পৌঁছে দিতে গিয়েছিলেন। তিনি অন্য পত্রবাহকের কথাও এখানে বলেছেন, প্রাক্তন পলাতক ক্রীতদাস ওনীষিম (দ্রষ্টব্য ফিলীমনের পুস্তকে আমন্ত্রণ) তিনি তাকে <!--raw 1 bo --><b><!--endraw 1-->বিশ্বস্ত ও প্রিয় ভাই রূপে<!--raw 1 bo --></b><!--endraw 1--> সম্বোধন করেছেন এবং আশা রেখেছেন যে মণ্ডলী তাকে সহ-বিশ্বাসীরূপে গ্রহণ করবে। তাদের বন্ধু ইপাফ্রার শুভেচ্ছাও তিনি তাদের পাঠিয়েছেন এবং বলেছেন, তার অন্য একজন সহকর্মী মার্ক শীঘ্রই হয়তো তাদের কাছে যাবেন। তাদের মণ্ডলীর নেতা আর্খিপ্পকে তার কর্তব্য পালন করতে মনে করিয়েছেন। এইভাবে পৌল বন্দিদশাতেও যীশুর সুসমাচারকে অইহুদিদের মধ্যে পৌঁছে দিতে ক্রমাগত নির্দেশ দিয়েছেন। তিনি সব জাতির উদ্দেশে ঘোষণা করেছেন যে <!--raw 1 bo --><b><!--endraw 1-->এখানে গ্রিক বা ইহুদি, সুন্নত হওয়া বা সুন্নতবিহীন, বর্বর, স্কুথীয়, ক্রীতদাস বা স্বাধীন বলে কিছু নেই, খ্রীষ্টই সব এবং তিনি সকলের মধ্যে আছেন।<!--raw 1 bo --></b><!--endraw 1--> <!--raw 1 bo --><p/><!--endraw 1-->কলসীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বরের ইচ্ছা অনুযায়ী, খ্রীষ্ট যীশুর প্রেরিতশিষ্য আমি পৌল এবং আমাদের ভাই তিমথি,</div>
<div class="v" id="v2"><span class="vn">2</span> <span class="br-p"><br><br></span>কলসী নগরে খ্রীষ্টে পবিত্র ও বিশ্বস্ত ভাইবোনেদের সমীপে: <span class="br-p"><br><br></span>আমাদের পিতা ঈশ্বর থেকে তোমাদের প্রতি অনুগ্রহ এবং শান্তি বর্ষিত হোক।</div>
<div class="v" id="v3"><h2>ধন্যবাদ এবং প্রার্থনা</h2><span class="vn">3</span> <span class="br-p"><br><br></span>তোমাদের জন্য প্রার্থনা করার সময় আমরা সবসময় আমাদের প্রভু যীশু খ্রীষ্টের পিতা ঈশ্বরকে ধন্যবাদ দিই।</div>
<div class="v" id="v4"><span class="vn">4</span> কারণ খ্রীষ্ট যীশুতে তোমাদের বিশ্বাস এবং সন্তজনেদের প্রতি তোমাদের ভালোবাসার কথা আমরা শুনেছি।</div>
<div class="v" id="v5"><span class="vn">5</span> যে বিশ্বাস ও ভালোবাসা প্রত্যাশা থেকে উত্সারিত হয়, যা স্বর্গে তোমাদের জন্য সঞ্চিত রয়েছে, তা সত্যবাণীর মাধ্যমে তোমরা আগেই শুনেছ।</div>
<div class="v" id="v6"><span class="vn">6</span> সেই সুসমাচার তোমাদের কাছে উপস্থিত হয়েছে। সুসমাচার শোনার ও ঈশ্বরের অনুগ্রহের নিগূঢ় সত্যকে উপলব্ধি করার দিন থেকে তা যেমন তোমাদের মধ্যে সক্রিয়, তেমনই সারা বিশ্বেও এই সুসমাচার ফলপ্রসূ ও সম্প্রসারিত হচ্ছে।</div>
<div class="v" id="v7"><span class="vn">7</span> একথা তোমরা আমাদের প্রিয় সহ-সেবক ইপাফ্রার কাছে শিক্ষা পেয়েছ, যিনি আমাদের পক্ষে খ্রীষ্টের একজন বিশ্বস্ত পরিচারক।</div>
<div class="v" id="v8"><span class="vn">8</span> আত্মাতে তোমাদের ভালোবাসার কথা তিনিও আমাদের জানিয়েছেন।</div>
<div class="v" id="v9"><span class="vn">9</span> <span class="br-p"><br><br></span>এই কারণে, তোমাদের কথা শোনা অবধি আমরা তোমাদের জন্য প্রার্থনা করতে বিরত হইনি; ঈশ্বরের কাছে নিবেদন করছি, যেন সমস্ত আধ্যাত্মিক প্রজ্ঞা ও বোধশক্তিতে, তাঁর ইচ্ছার তত্ত্বজ্ঞান সম্বন্ধে তিনি তোমাদের সম্যক অবহিত করে তোলেন।</div>
<div class="v" id="v10"><span class="vn">10</span> আমরা এজন্য এই প্রার্থনা করছি যে, তোমরা যেন প্রভুর যোগ্যরূপে জীবনযাপন করো, জীবনের প্রতি ক্ষেত্রেই তোমাদের আচরণ দ্বারা তাঁকে সন্তুষ্ট করে তোল, সমস্ত শুভকাজে সফল হয়ে ওঠ ও ঐশ্বরিক জ্ঞানে বৃদ্ধিলাভ করো।</div>
<div class="v" id="v11"><span class="vn">11</span> ঈশ্বরের গৌরবময় শক্তিতে তোমরা পরাক্রান্ত হয়ে উঠে যেন অসীম সহিষ্ণুতা ও ধৈর্যের অধিকারী হও এবং</div>
<div class="v" id="v12"><span class="vn">12</span> সানন্দে পিতাকে ধন্যবাদ জ্ঞাপন করো, যিনি জ্যোতির্লোকে সন্তজনেদের যে অধিকার, তার অংশীদার হওয়ার জন্য তোমাদের যোগ্য করে তুলেছেন।</div>
<div class="v" id="v13"><span class="vn">13</span> কারণ অন্ধকারের কর্তৃত্ব থেকে তিনি আমাদের উদ্ধার করে তাঁর পুত্রের রাজ্যে নিয়ে এসেছেন, যাঁকে তিনি ভালোবাসেন।</div>
<div class="v" id="v14"><span class="vn">14</span> তাঁর মধ্যেই আমরা পেয়েছি মুক্তি এবং সকল পাপের ক্ষমা।</div>
<div class="v" id="v15"><h2>খ্রীষ্টের মাহাত্ম্য</h2><span class="vn">15</span> <span class="br-p"><br><br></span>তিনি অদৃশ্য ঈশ্বরের প্রতিমূর্তি, সমগ্র সৃষ্টির প্রথমজাত।</div>
<div class="v" id="v16"><span class="vn">16</span> কারণ তাঁর দ্বারা সমস্ত কিছু সৃষ্ট হয়েছে, স্বর্গের কি মর্ত্যের, দৃশ্য বা অদৃশ্য, সিংহাসন কি আধিপত্য, রাজন্যবর্গ কি কর্তৃত্ব, সমস্ত বস্তু তাঁরই দ্বারা ও তাঁরই জন্য সৃষ্ট হয়েছে।</div>
<div class="v" id="v17"><span class="vn">17</span> সব বিষয়ের পূর্ব থেকেই তিনি বিরাজমান। তাঁরই মধ্যে সমস্ত বস্তু সন্নিবদ্ধ।</div>
<div class="v" id="v18"><span class="vn">18</span> তিনি দেহের, অর্থাৎ মণ্ডলীর মস্তক; তিনিই সূচনা, তিনিই মৃতগণের মধ্য থেকে <i>উত্থিত</i> প্রথমজাত, যেন সমস্ত কিছুর উপরে প্রতিষ্ঠিত হয় তাঁর শ্রেষ্ঠত্ব।</div>
<div class="v" id="v19"><span class="vn">19</span> কারণ ঈশ্বর এতেই প্রীত হলেন যে, তাঁর সমস্ত পূর্ণতা খ্রীষ্টের মধ্যে অধিষ্ঠান করে এবং</div>
<div class="v" id="v20"><span class="vn">20</span> ক্রুশে পাতিত তাঁর রক্তের মাধ্যমে শান্তি স্থাপন করে, তাঁর দ্বারা স্বর্গের কি মর্ত্যের সবকিছুকে, তাঁর সঙ্গে সম্মিলিত করেন।</div>
<div class="v" id="v21"><span class="vn">21</span> <span class="br-p"><br><br></span>এক সময় তোমরা ঈশ্বরের কাছ থেকে দূরে সরে গিয়েছিলে এবং তোমাদের মন্দ আচরণের জন্য মনে মনে ঈশ্বরের শত্রু হয়ে পড়েছিলে;</div>
<div class="v" id="v22"><span class="vn">22</span> কিন্তু ঈশ্বর এখন খ্রীষ্টের মানবদেহে মৃত্যুবরণের দ্বারা তোমাদের সম্মিলিত করেছেন, যেন তাঁর সাক্ষাতে তোমাদের পবিত্র, নিষ্কলঙ্ক ও অনিন্দনীয়রূপে উপস্থিত করেন,</div>
<div class="v" id="v23"><span class="vn">23</span> যদি তোমরা বিশ্বাসে অবিচল থাকো, প্রতিষ্ঠিত ও সুদৃঢ় থেকে সুসমাচারের মধ্যে যে প্রত্যাশা নিহিত আছে, তা থেকে বিচ্যুত না হও। তোমরা এই সুসমাচারই শুনেছ, যা আকাশমণ্ডলের নিচে সব সৃষ্টির কাছে প্রচার করা হয়েছে, আমি পৌল যার পরিচারক হয়েছি।</div>
<div class="v" id="v24"><h2>মণ্ডলীর জন্য পৌলের পরিশ্রম</h2><span class="vn">24</span> <span class="br-p"><br><br></span>তোমাদের জন্য যে দুঃখকষ্ট আমি ভোগ করেছি, সেজন্য এখন আমি আনন্দ বোধ করছি। তাঁর দেহরূপ মণ্ডলীর জন্য খ্রীষ্টের কষ্টবরণের এখনও যেটুকু অভাব আছে, আমার শারীরিক নিগ্রহের দ্বারা তা আমি পূরণ করে তুলছি।</div>
<div class="v" id="v25"><span class="vn">25</span> তোমাদের কাছে ঈশ্বরের বাক্যকে সম্পূর্ণরূপে প্রকাশ করার জন্য ঈশ্বর আমার উপর যে দায়িত্ব অর্পণ করেছেন, সেজন্য আমি মণ্ডলীর দাসত্ব বরণ করেছি।</div>
<div class="v" id="v26"><span class="vn">26</span> যুগযুগাম্ত এবং বহু প্রজন্ম ধরে এই গুপ্তরহস্য গোপন রাখা হয়েছিল, সন্তজনেদের কাছে এখন তা প্রকাশিত হয়েছে।</div>
<div class="v" id="v27"><span class="vn">27</span> এই গুপ্তরহস্যের গৌরবময় ঐশ্বর্যকে অইহুদিদের কাছে জানানোর জন্য ঈশ্বর তাদের মনোনীত করেছেন—তা হল, তোমাদের মধ্যে অবস্থানকারী খ্রীষ্ট, গৌরবের আশা।</div>
<div class="v" id="v28"><span class="vn">28</span> <span class="br-p"><br><br></span>আমরা তাঁকেই প্রচার করি। প্রত্যেককে আমরা পূর্ণরূপে সতর্ক করে তুলি এবং শিক্ষা দিই যেন প্রত্যেককে খ্রীষ্টে নিখুঁতরূপে উপস্থিত করতে পারি।</div>
<div class="v" id="v29"><span class="vn">29</span> এই উদ্দেশ্যে খ্রীষ্টের যেসব শক্তি আমার মধ্যে প্রবলভাবে সক্রিয়, তাঁরই সহায়তায় আমি পরিশ্রম ও সংগ্রাম করে চলেছি।</div>
</div>
<!-- PARSED ABOVE; EDITING MAY BREAK PARSER -->
</body></html>