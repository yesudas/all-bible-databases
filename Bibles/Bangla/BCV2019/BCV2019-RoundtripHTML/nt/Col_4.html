<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; কলসীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>কলসীয়</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মনিবেরা<sup class="fnm"><a name="fnm1" href="#fn1">1</a></sup>, তোমরা তোমাদের দাসদের সঙ্গে ন্যায়সঙ্গত ও শোভন আচরণ কোরো, কারণ তোমরা জানো, স্বর্গে তোমাদেরও এক প্রভু আছেন।</div>
<div class="v" id="v2"><h2>আরও কিছু নির্দেশ</h2><span class="vn">2</span> <span class="br-p"><br><br></span>তোমরা সচেতনভাবে ও ধন্যবাদের সঙ্গে প্রার্থনায় নিবিষ্ট থাকো।</div>
<div class="v" id="v3"><span class="vn">3</span> আমাদের জন্যও প্রার্থনা কোরো, যেন ঈশ্বর আমাদের জন্য বাক্যের দ্বার উন্মুক্ত করে দেন এবং আমরা খ্রীষ্টের গুপ্তরহস্য ঘোষণা করতে পারি, যে কারণে আমি শৃঙ্খলিত আছি।</div>
<div class="v" id="v4"><span class="vn">4</span> প্রার্থনা কোরো, যেন যেমন উচিত, আমি তা স্পষ্টরূপে ব্যক্ত করতে পারি।</div>
<div class="v" id="v5"><span class="vn">5</span> বাইরের লোকদের সঙ্গে আচরণে বিজ্ঞতার পরিচয় দিয়ো, প্রত্যেক সুযোগের সর্বাধিক সদব্যবহার কোরো।</div>
<div class="v" id="v6"><span class="vn">6</span> তোমাদের আলাপ-আলোচনা যেন সবসময় অনুগ্রহ-সম্বলিত ও লবণে আস্বাদযুক্ত হয় এবং কাকে কীভাবে উত্তর দিতে হবে, তা যেন তোমরা জানতে পারো।</div>
<div class="v" id="v7"><h2>অন্তিম শুভেচ্ছা</h2><span class="vn">7</span> <span class="br-p"><br><br></span>আমার সব খবর তুখিক তোমাদের জানাবেন। তিনি একজন প্রিয় ভাই, বিশ্বস্ত পরিচারক এবং প্রভুতে আমার সহদাস।</div>
<div class="v" id="v8"><span class="vn">8</span> তাঁর কাছ থেকে তোমরা যেন আমাদের পরিস্থিতি সম্বন্ধে জানতে পারো এবং তিনি যেন তোমাদের হৃদয়ে উৎসাহ সঞ্চার করতে পারেন, এই বিশেষ উদ্দেশ্যে তাঁকে আমি তোমাদের কাছে পাঠাচ্ছি।</div>
<div class="v" id="v9"><span class="vn">9</span> তাঁর সঙ্গে আছেন আমাদের বিশ্বস্ত ও প্রিয় ভাই ওনীষিম। তিনি তোমাদেরই একজন। এখানকার সব কথা তাঁরা তোমাদের জানাবেন।</div>
<div class="v" id="v10"><span class="vn">10</span> <span class="br-p"><br><br></span>আমার কারাসঙ্গী আরিষ্টার্খ এবং বার্ণবার জ্ঞাতিভাই মার্কও তোমাদের শুভেচ্ছা জানাচ্ছেন। (তোমরা তাঁর সম্বন্ধে নির্দেশ পেয়েছ, তিনি যদি তোমাদের কাছে আসেন, তাঁকে স্বাগত জানিয়ো)</div>
<div class="v" id="v11"><span class="vn">11</span> <span class="br-p"><br><br></span>যীশু নামে আখ্যাত যুষ্ট তোমাদের শুভেচ্ছা জানাচ্ছেন। ঈশ্বরের রাজ্যের জন্য আমার সহকর্মীদের মধ্যে শুধু এঁরাই ইহুদি। তাঁরা আমার সান্ত্বনার কারণস্বরূপ হয়েছেন।</div>
<div class="v" id="v12"><span class="vn">12</span> <span class="br-p"><br><br></span>তোমাদেরই একজন, যীশু খ্রীষ্টের সেবক ইপাফ্রা, তোমাদের শুভেচ্ছা জানাচ্ছেন। তিনি তোমাদের জন্য সবসময় প্রার্থনায় মল্লযুদ্ধ করছেন, যেন তোমরা ঈশ্বরের সব ইচ্ছায় সুদৃঢ় থাকো, পরিণত ও সুনিশ্চিত হও।</div>
<div class="v" id="v13"><span class="vn">13</span> তাঁর পক্ষে আমি সাক্ষ্য দিচ্ছি যে, তিনি তোমাদের এবং লায়োদেকিয়া ও হিয়েরাপলিসের অধিবাসীদের জন্য কঠোর পরিশ্রম করছেন।</div>
<div class="v" id="v14"><span class="vn">14</span> <span class="br-p"><br><br></span>আমাদের প্রিয় বন্ধু, চিকিৎসক লূক এবং দীমা শুভেচ্ছা জানাচ্ছেন।</div>
<div class="v" id="v15"><span class="vn">15</span> <span class="br-p"><br><br></span>লায়োদেকিয়ার ভাইবোনেদের এবং নিম্ফা ও তাঁর গৃহস্থিত মণ্ডলীর সবাইকে আমার শুভেচ্ছা জানিয়ো।</div>
<div class="v" id="v16"><span class="vn">16</span> <span class="br-p"><br><br></span>এই পত্রটি তোমাদের কাছে পঠিত হওয়ার পর দেখো, লায়োদেকিয়ার মণ্ডলীতেও তা যেন পাঠ করা হয়। আর লায়োদেকিয়া মণ্ডলী থেকে যে পত্রটি তোমাদের কাছ পাঠানো হবে, সেটি তোমরাও পাঠ কোরো।</div>
<div class="v" id="v17"><span class="vn">17</span> <span class="br-p"><br><br></span>আর্খিপ্পকে বোলো, “প্রভুতে যে সেবাব্রত তুমি গ্রহণ করেছ, তা যেন তুমি সুসম্পন্ন করো।”</div>
<div class="v" id="v18"><span class="vn">18</span> <span class="br-p"><br><br></span>আমি পৌল, নিজের হাতে এই শুভেচ্ছা-বার্তা লিখলাম। আমার শৃঙ্খলিত অবস্থার কথা স্মরণ কোরো। অনুগ্রহ তোমাদের সহবর্তী হোক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রভুরা বা কর্তারা।</div>
</div>
<!-- PARSED ABOVE; EDITING MAY BREAK PARSER -->
</body></html>