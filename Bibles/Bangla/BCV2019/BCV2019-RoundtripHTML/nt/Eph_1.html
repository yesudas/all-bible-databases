<html><head>
<meta http-equiv="Content-Type" content="text/html;charset=utf-8" />
<title>Eph 1 &ndash; ইফিষীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইফিষীয়</b> &ndash; <b>1</b> <a href="Eph_2.html">2</a> <a href="Eph_3.html">3</a> ... <a href="Eph_6.html">6</a> </div><hr>
<h1>Eph 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল তাঁর দ্বিতীয় সুসমাচার প্রচার-অভিযানের সময় ইফিষ নগর পরিদর্শন করেন এবং সেই স্থানে আক্বিলা ও প্রিষ্কিল্লাকে রেখে যান (প্রেরিত ১৮:১৯-২১)। দু-বছর পরে তিনি ইফিষে ফিরে এসে তিন বছর পরিচর্যা করেন এবং সমস্ত এশিয়া প্রদেশে (অধুনা তুরস্ক অঞ্চলে) সুসমাচার প্রচার করেন (প্রেরিত ১৯)। কয়েক বছর পরে তিনি যখন রোমে কারাবন্দি ছিলেন, সেখান থেকে ইফিষের বিশ্বাসীদের উদ্দেশে এই পত্রখানি লেখেন। <!--raw 1 bo --><p/><!--endraw 1-->পৌল ব্যক্ত করেছেন, ঈশ্বর তাঁর মণ্ডলীর মাধ্যমে এই পৃথিবীতে সক্রিয় আছেন এবং সব বিষয় তিনি খ্রীষ্টে সংগ্রথিত করছেন। প্রথম তিন অধ্যায়ে পৌল বর্ণনা করেছেন, তাঁর এই কাজ পরিত্রাণ সাধনের (১), পুনরুজ্জীবন দানের (২:১-১০) এবং পুনর্মিলনের (২:১১–৩:২১)। ৪–৬ অধ্যায়ে, ঈশ্বরের মহৎ অভিপ্রায়ের আধারে পৌল বিশ্বাসীদের দায়িত্ব সম্বন্ধে বিবৃতি দান করেছেন। এই পত্রে “চলা,” বা “চলো” শব্দটির গুরুত্ব লক্ষণীয়। <!--raw 1 bo --><p/><!--endraw 1-->ইফিষ ছিল একটি গুরুত্বপূর্ণ নগর। প্রাচীন বিশ্বের সাতটি বিস্ময়ের অন্যতম ডায়ানার মন্দিরের ধারক হিসেবে তারা গর্ববোধ করত। ইফিষ প্রতিমাপূজায় আসক্ত ছিল, তাই পৌল শয়তানের সমস্ত শক্তির উপর বিজয়লাভের জন্য বিশদ প্রসঙ্গের অবতারণা করেছেন। <!--raw 1 bo --><p/><!--endraw 1-->খ্রীষ্টিয় জীবনে ঈশতাত্ত্বিক শিক্ষার গুরুত্ব (১–৩) ও কর্তব্যপরায়ণতার (৪–৬), ঈশ্বরের সার্বভৌমত্ব ও মানবসমাজের দায়িত্বের মধ্যে একটি সামঞ্জস্যপূর্ণ ভারসাম্য তুলে ধরা হয়েছে। আমাদের অনুগ্রহ প্রদান করবেন বলে আমরা ঈশ-আদেশ পালন করি না, অনুগ্রহ ইতিমধ্যে প্রদত্ত হয়েছে বলেই, তার প্রত্যুত্তরে আমরা তাঁর আজ্ঞাবহ হই। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল <!--raw 1 bo --><p/><!--endraw 1-->রচনার স্থান: রোম <!--raw 1 bo --><p/><!--endraw 1-->রচনাকাল: আনুমানিক ৬৪ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: খ্রীষ্টিয় মণ্ডলীর স্বাভাবিক বৈশিষ্ট্য ও বাহ্যরূপ <!--raw 1 bo --><p/><!--endraw 1--><!--raw 1 bo --><b><!--endraw 1-->ইফিষীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->কলসীয়দের প্রতি পত্র ছাড়াও পৌল তুখিক ও ওনীষিমের হাতে দুটি পত্র রোম থেকে পাঠিয়েছিলেন (দ্রষ্টব্য কলসীয়দের প্রতি পৌলের পত্রে আমন্ত্রণ)। এই দুটি পত্রের মধ্যে একটি পত্র ইফিষীয় মণ্ডলীকে লেখা বলে মনে করা হয়, কারণ আসল বা মূল পত্রটি পাওয়া যায়নি। কিন্তু তার আগের অনেকগুলি পত্র পাওয়া গেছে যাতে লেখা আছে <!--raw 1 bo --><b><!--endraw 1-->ঈশ্বরের পবিত্র লোকেদের জন্য,<!--raw 1 bo --></b><!--endraw 1--> কিন্তু কোথাও <!--raw 1 bo --><b><!--endraw 1-->ইফিষীয় মণ্ডলীর ঈশ্বরের পবিত্র লোকেদের জন্য<!--raw 1 bo --></b><!--endraw 1--> লেখা নেই। এর থেকে মনে করা হয় পত্রটি শুধুমাত্র ইফিষীয় মণ্ডলীকে উদ্দেশ্য করে লেখা হয়নি। যদি এই পত্রটি শুধুমাত্র ইফিষীয় মণ্ডলীকে লেখা হত তবে পত্রের শুরুতেই দীর্ঘ শুভেচ্ছা বিনিময়ের কথা থাকত, কারণ পৌল দুই বছর ইফিষে বসবাস করেছিলেন ও বহু মানুষকে তিনি ব্যক্তিগত ভাবে চিনতেন। কিন্তু পত্রে তিনি লিখেছেন, তিনি তাদের বিশ্বাস <!--raw 1 bo --><b><!--endraw 1-->সম্বন্ধে শুনেছেন<!--raw 1 bo --></b><!--endraw 1--> এবং তারাও <!--raw 1 bo --><b><!--endraw 1-->তার সম্বন্ধে শুনেছেন।<!--raw 1 bo --></b><!--endraw 1--> এর থেকে বোঝা যায় যে কলসীয় মণ্ডলীর মতোই এই পত্রটিও সেই সমস্ত বিশ্বাসীদের প্রতি লেখা যাদের সাথে ব্যক্তিগত ভাবে তার কখনও সাক্ষাৎ হয়নি। <!--raw 1 bo --></p><!--endraw 1--> <!--raw 1 bo --><p/><!--endraw 1-->একটি সম্ভবনা হতে পারে এই পত্রটি লায়োদেকিয়া মণ্ডলীকে উদ্দেশ্য করে লেখা, যা কলসীয়দের প্রতি পত্রের শেষে উল্লেখ করা আছে (দ্রষ্টব্য কলসীয় ৪:১৬)। লায়োদেকিয়া মণ্ডলীতে যীশুর যে অনুগামীরা ছিল তাদের চরিত্রের সাথে এই পত্র প্রাপকদের মিল পাওয়া যায়। তাদের সাথে পৌলের সম্পর্ক ছিল কলসীয়দের সাথে পৌলের সম্পর্কের মতো: তারাও জানত যে পৌল কারাগারে আছেন এবং তাদের উপকারের জন্য তাকে কষ্টভোগ করতে হচ্ছে। আবার অন্য দিক থেকে দেখলে, যদি পৌল লায়োদেকিয়া মণ্ডলীকে পত্রটি লিখে থাকতেন তবে তিনি নিজেকে ইপাফ্রার সহকর্মী বলে পরিচয় দিতেন। কিন্তু ইপাফ্রার কথা এখানে কোথাও উল্লেখ নেই। তাই আর একটি সম্ভবনা হতে পারে যে এই পত্রটি, পশ্চিম এশিয়া মাইনরের সমস্ত মণ্ডলীকে উদ্দেশ্য করে লেখা হয়েছিল কারণ সমস্ত মণ্ডলীরই একই ধরনের সমস্যা ছিল। <!--raw 1 bo --><p/><!--endraw 1-->যদিও এই পত্রের নির্দিষ্ট প্রাপকের নাম পাওয়া যায়নি, কিন্তু এটি অন্তত স্পষ্ট যে প্রাপকরা অইহুদি, যারা যীশুকে বিশ্বাস করেছিল। পৌল <!--raw 1 bo --><b><!--endraw 1-->তোমরা যারা ইহুদি নও<!--raw 1 bo --></b><!--endraw 1--> বলে তাদের সম্বোধন করেছেন। পৌল পার্থক্য বোঝানোর জন্য দুটি বাক্য ব্যবহার করেছেন, <!--raw 1 bo --><b><!--endraw 1-->আমরা যারা খ্রীষ্টের উপরে প্রথমে প্রত্যাশা রেখেছিলাম,<!--raw 1 bo --></b><!--endraw 1--> অর্থাৎ তিনি ও তার সহকর্মী ইহুদিরা, এবং তোমরা <!--raw 1 bo --><b><!--endraw 1-->যখন পরিত্রাণের সুসমাচার শুনেছ, তখনই খ্রীষ্টে অন্তর্ভুক্ত হয়েছ।<!--raw 1 bo --></b><!--endraw 1--> তারা যে স্থানে বসবাস করত সেখানে ইহুদিদের প্রভাব খুব কম ছিল। তাদেরকে ইহুদি নিয়ম পালনের জন্য উৎসাহিত করা হয়নি। বরং মনে হয় যে তারা তাদের আচার-ব্যবহার সংযত করতে উদ্বিগ্ন ছিল না; তাই তাদেরকে সঠিক জীবনযাপনের জন্য উৎসাহিত করা হয়েছিল। <!--raw 1 bo --><p/><!--endraw 1-->তিনি যেমন সাধারণত করে থাকেন সেরকমই পৌল ধন্যবাদ জ্ঞাপন ও দীর্ঘ প্রার্থনার মাধ্যমে এই পত্রের মূল বিষয় শুরু করেছেন। তিনি লিখেছেন <!--raw 1 bo --><b><!--endraw 1-->ঈশ্বর খ্রীষ্টকে মৃতলোক থেকে উত্থাপন করেছেন এবং স্বর্গীয় স্থানে তাঁর দক্ষিণ পার্শ্বে তাঁকে বসিয়েছেন, সমস্ত শাসন ও কর্তৃত্বের ঊর্ধ্বে।<!--raw 1 bo --></b><!--endraw 1--> এই ভাবে ঈশ্বর সমস্ত কিছুকে একত্র করেছেন এবং খ্রীষ্ট যীশুর শাসনের অন্তর্ভুক্ত করেছেন। পৌল গীত ৮ থেকে একটি লেখা উল্লেখ করেছেন—ঈশ্বর সমস্ত কিছু তাঁর পায়ের তলায় রাখলেন—এই বাক্যটি প্রমাণ করে যে যীশু ছিলেন রক্ত মাংসের মানুষ। ঈশ্বরের সৃষ্টির উপর শাসন করার জন্যে যীশু মানুষের প্রাথমিক আহ্বানকে পরিপূর্ণ করেছেন। পৌল তার পত্রের প্রথম অংশে এই সিদ্ধান্তে এসেছেন যে একই শরীরে ইহুদি ও অইহুদিদের একসাথে আনা হয়েছে যার মস্তক হলেন যীশু। এর অর্থ হল, যে সব অইহুদিরা যীশুতে বিশ্বাস করেছে তারা <!--raw 1 bo --><b><!--endraw 1-->আর অসম্পর্কিত ও বহিরাগত নয়, তারা এখন ঈশ্বরের প্রজাদের সহনাগরিক এবং ঈশ্বরের পরিবারের সদস্য।<!--raw 1 bo --></b><!--endraw 1--> পৌল উল্লেখ করেছেন, ঈশ্বর এইভাবে যীশুর পুনর্মিলনের কাজের মাধ্যমে <!--raw 1 bo --><b><!--endraw 1-->এক নতুন মানুষ<!--raw 1 bo --></b><!--endraw 1--> গড়ে তুলছেন। <!--raw 1 bo --><p/><!--endraw 1-->পৌল তার পাঠকদের বলেছেন যে তিনি প্রার্থনা করেছেন যেন তারা তাদের নতুন পরিচয়ের তাৎপর্য বুঝতে পারেন। পত্রের পরবর্তী অংশে তিনি সেই তাৎপর্যগুলি ব্যখ্যা করেছেন। এই বিশ্বাসীরা এক শরীরের অংশ এবং ঈশ্বর প্রত্যেককে ক্ষমতা দিয়েছেন যেন তারা ধার্মিক ও পরিণত হতে পারে। তার জন্য তাদের পুরোনো জীবনযাত্রাকে ত্যাগ করতে হবে এবং পবিত্রতা ও আন্তরিকতার সাথে সম্পর্ক বজায় রেখে জীবনযাত্রার অভ্যাস করতে হবে। যেমন তিনি কলসীয়দের ক্ষেত্রে বলছেন যারা কর্তৃত্বে আছেন ও কর্তৃত্বের অন্তর্ভুক্ত—স্বামী ও স্ত্রী, পিতামাতা ও সন্তান, দাস ও প্রভু—এই সম্পর্কগুলিকে ঈশ্বর উদাহরণস্বরূপ ব্যবহার করেছেন যেন তাঁর প্রত্যাশা সকলের কাছে সুস্পষ্ট হয়। পৌল তার পাঠকদের সতর্ক করে বলেছেন যে নতুন ধরনের জীবনযাপন করতে গেলে তাদের আত্মিক যুদ্ধের সম্মুখীন হতে হবে। কিন্তু ঈশ্বরের লোকেদের কর্তব্য যে তারা ঈশ্বরের দেওয়া অস্ত্রসজ্জায় সজ্জিত হয়ে— <!--raw 1 bo --><b><!--endraw 1-->ঈশ্বরের সম্পূর্ণ রণসাজ<!--raw 1 bo --></b><!--endraw 1--> পরে নিজেদের রক্ষা করবেন। <!--raw 1 bo --><p/><!--endraw 1-->এই পত্রে পৌলের শেষ শুভেচ্ছা সংক্ষিপ্ত, কারণ যাদের উদ্দেশ্য করে লেখা, তাদের তিনি কোনোদিন দেখেননি ও ভালোভাবে জানতেন না। এই পত্রের প্রাপক কারা তা স্পষ্ট করে না জানলেও, যারা ঈশ্বরের নাট্যকাহিনিতে নিজেদের ভূমিকা পালন করতে ইচ্ছুক তারা এই পত্রে খ্রীষ্টে পরিত্রাণের যে বৃহৎ চিত্র বিশ্লেষিত হয়েছে তা থেকে লাভবান হবে। এই পত্রটি জোর দিয়ে উল্লেখ করে কীভাবে মহিমান্বিত যীশুর <!--raw 1 bo --><b><!--endraw 1-->সত্যের বাণী<!--raw 1 bo --></b><!--endraw 1--> শুনে ও বিশ্বাস করে সামাজিক রূপান্তর ঘটে এবং যেদিন ঈশ্বর <!--raw 1 bo --><b><!--endraw 1-->স্বর্গে ও পৃথিবীতে সবকিছুই, এক মস্তক, অর্থাৎ খ্রীষ্টের অধীনে একত্র করবেন।<!--raw 1 bo --></b><!--endraw 1--> <!--raw 1 bo --><p/><!--endraw 1-->ইফিষীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বরের ইচ্ছা অনুসারে খ্রীষ্ট যীশুর প্রেরিতশিষ্য, আমি পৌল, <span class="br-p"><br><br></span>ইফিষ নগরীর সব সন্ত ও খ্রীষ্ট যীশুতে বিশ্বস্তজনদের<sup class="fnm"><a name="fnm1" href="#fn1">1</a></sup> সমীপে:</div>
<div class="v" id="v2"><span class="vn">2</span> <span class="br-p"><br><br></span>আমাদের পিতা ঈশ্বর এবং প্রভু যীশু খ্রীষ্ট থেকে অনুগ্রহ ও শান্তি তোমাদের উপরে বর্ষিত হোক।</div>
<div class="v" id="v3"><h2>খ্রীষ্টে আধ্যাত্মিক আশীর্বাদ</h2><span class="vn">3</span> <span class="br-p"><br><br></span>ধন্য আমাদের প্রভু যীশু খ্রীষ্টের ঈশ্বর ও পিতা, যিনি খ্রীষ্টে স্বর্গীয় স্থানে সমস্ত আত্মিক আশীর্বাদে আমাদের আশীর্বাদ করেছেন।</div>
<div class="v" id="v4"><span class="vn">4</span> কারণ জগৎ সৃষ্টির পূর্বেই তিনি আমাদের খ্রীষ্টে মনোনীত করেছিলেন, যেন তাঁর দৃষ্টিতে আমরা প্রেমে পবিত্র ও নিষ্কলঙ্ক হতে পারি।</div>
<div class="v" id="v5"><span class="vn">5</span> প্রেমে, তিনি তাঁর মঙ্গল সংকল্প ও ইচ্ছায়, যীশু খ্রীষ্টের মাধ্যমে আমাদের পুত্ররূপে দত্তক গ্রহণের জন্য পূর্ব থেকে নির্ধারিত করেছিলেন—</div>
<div class="v" id="v6"><span class="vn">6</span> এসব তিনি করেছেন তাঁর গৌরবময় অনুগ্রহের প্রশংসার জন্য, যাঁকে তিনি ভালোবাসেন, তাঁর মাধ্যমে, যা তিনি বিনামূল্যে আমাদের দান করেছেন।</div>
<div class="v" id="v7"><span class="vn">7</span> তাঁর দ্বারা, আমরা তাঁর রক্তে মুক্তি, অর্থাৎ পাপসকলের ক্ষমা লাভ করেছি। এ ঈশ্বরের অনুগ্রহের প্রাচুর্যর কারণে হয়েছে,</div>
<div class="v" id="v8"><span class="vn">8</span> যা তিনি সমস্ত প্রজ্ঞা ও বোধশক্তির সঙ্গে আমাদের উপরে অপর্যাপ্তরূপে দান করেছেন।</div>
<div class="v" id="v9"><span class="vn">9</span> তিনি তাঁর সেই হিতসংকল্প অনুযায়ী সেই গুপ্তরহস্য আমাদের জানতে দিয়েছেন, যা তিনি খ্রীষ্টে পূর্বসংকল্প করেছিলেন,</div>
<div class="v" id="v10"><span class="vn">10</span> যা কালের পূর্ণতার সঙ্গে সঙ্গে রূপায়িত করার সংকল্প করেছিলেন, যেন স্বর্গে ও পৃথিবীতে সবকিছুই, এক মস্তক, অর্থাৎ খ্রীষ্টের অধীনে একত্র করেন।</div>
<div class="v" id="v11"><span class="vn">11</span> <span class="br-p"><br><br></span>যিনি তাঁর সংকল্প অনুসারে সমস্ত কিছু সাধন করেন, তাঁরই পরিকল্পনামতো পূর্ব-নির্ধারিত হয়ে তাঁতে আমরা মনোনীতও হয়েছি,<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> যেন আমরা যারা খ্রীষ্টের উপরে প্রথমে প্রত্যাশা রেখেছিলাম, সেই আমাদেরই মাধ্যমে তাঁর মহিমার গুণগান হতে পারে।</div>
<div class="v" id="v13"><span class="vn">13</span> আর তোমরা যখন সত্যের বাণী, তোমাদের পরিত্রাণের সুসমাচার শুনেছ, তখনই তোমরা খ্রীষ্টে অন্তর্ভুক্ত হয়েছ। বিশ্বাস করে তোমরা তাঁতে প্রতিশ্রুত পবিত্র আত্মার মুদ্রাঙ্কণে চিহ্নিত হয়েছ,</div>
<div class="v" id="v14"><span class="vn">14</span> যিনি আমাদের উত্তরাধিকার সুনিশ্চিত করার জন্য অগ্রিম বায়নাস্বরূপ, যতক্ষণ না তিনি নিজের মহিমার প্রশস্তির জন্য তাঁর আপনজনদের মুক্ত করেন।</div>
<div class="v" id="v15"><h2>কৃতজ্ঞতা জ্ঞাপন ও প্রার্থনা</h2><span class="vn">15</span> <span class="br-p"><br><br></span>এই কারণে, প্রভু যীশুর প্রতি তোমাদের বিশ্বাসের ও সন্তজনেদের প্রতি তোমাদের ভালোবাসার কথা যখন শুনেছি,</div>
<div class="v" id="v16"><span class="vn">16</span> তখন থেকেই আমার প্রার্থনায় তোমাদের স্মরণ করে, আমি তোমাদের জন্য ঈশ্বরকে ধন্যবাদ জানাতে বিরত হইনি।</div>
<div class="v" id="v17"><span class="vn">17</span> আমি অবিরত মিনতি করি, আমাদের প্রভু যীশু খ্রীষ্টের ঈশ্বর, গৌরবময় পিতা, তোমাদের প্রজ্ঞা ও প্রত্যাদেশের আত্মা দান করুন, যেন তোমরা তাঁর পরিচয় অধিকতররূপে জানতে পারো।</div>
<div class="v" id="v18"><span class="vn">18</span> আমি আরও প্রার্থনা করি যে, তোমাদের অন্তর্দৃষ্টি আলোকিত হয়ে উঠুক, যেন তাঁর আহ্বানের প্রত্যাশা, সন্তদের মধ্যে তাঁর গৌরবময় উত্তরাধিকারের বৈভব</div>
<div class="v" id="v19"><span class="vn">19</span> এবং আমাদের মতো বিশ্বাসীদের জন্য তাঁর অতুলনীয় মহান শক্তি তোমরা জানতে পারো। সেই শক্তি তাঁর প্রবল পরাক্রমের সঙ্গে কৃতকর্মের মতো সক্রিয়।</div>
<div class="v" id="v20"><span class="vn">20</span> তিনি সেই শক্তি খ্রীষ্টে প্রয়োগ করেছেন, যখন তিনি তাঁকে মৃতলোক থেকে উত্থাপন করেছেন এবং স্বর্গীয় স্থানে তাঁর দক্ষিণ পার্শ্বে তাঁকে বসিয়েছেন,</div>
<div class="v" id="v21"><span class="vn">21</span> শুধু বর্তমান কালে নয়, কিন্তু আগামী দিনেও যে সমস্ত শাসন ও কর্তৃত্ব, ক্ষমতা ও আধিপত্য এবং পদাধিকার দেওয়া যেতে পারে, তারও ঊর্ধ্বে তিনি তাঁকে স্থাপন করেছেন।</div>
<div class="v" id="v22"><span class="vn">22</span> ঈশ্বর সমস্তই তাঁর পদানত করেছেন। সেই মণ্ডলী,</div>
<div class="v" id="v23"><span class="vn">23</span> তাঁর দেহ, তাঁর পূর্ণতাস্বরূপ, যিনি সব বিষয় সমস্ত উপায়ে পূর্ণ করেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা বিশ্বাসীদের।</div>
<div class="fn"><sup class="fnt"><a name="fn2" href="#fnm2">2</a></sup> বা উত্তরাধিকারী হয়েছি।</div>
</div>
<!-- PARSED ABOVE; EDITING MAY BREAK PARSER -->
</body></html>