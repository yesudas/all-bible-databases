<html><head>
<meta http-equiv="Content-Type" content="text/html;charset=utf-8" />
<title>Eph 3 &ndash; ইফিষীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইফিষীয়</b> &ndash; <a href="Eph_1.html">1</a> <a href="Eph_2.html">2</a> <b>3</b> <a href="Eph_4.html">4</a> <a href="Eph_5.html">5</a> <a href="Eph_6.html">6</a> </div><hr>
<h1>Eph 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অইহুদিদের কাছে পৌলের প্রচার</h2><span class="vn">1</span> <span class="br-p"><br><br></span>এই কারণে, তোমরা যারা ইহুদি নও, তাদের জন্য খ্রীষ্ট যীশুর বন্দি আমি, পৌল—</div>
<div class="v" id="v2"><span class="vn">2</span> <span class="br-p"><br><br></span>তোমাদের জন্য ঈশ্বর তাঁর যে অনুগ্রহের পরিচালনা আমাকে প্রদান করেছেন, তোমরা সেকথা নিশ্চয় শুনেছ।</div>
<div class="v" id="v3"><span class="vn">3</span> অর্থাৎ, ঈশ্বরের যে গুপ্তরহস্য আমাকে জ্ঞাপন করা হয়েছে, সেকথা আমি সংক্ষেপে আগেই লিখেছি।</div>
<div class="v" id="v4"><span class="vn">4</span> এই লিপি পাঠ করলে খ্রীষ্টের গুপ্তরহস্যে আমার অন্তর্দৃষ্টির কথা তোমরা বুঝতে পারবে।</div>
<div class="v" id="v5"><span class="vn">5</span> অন্য প্রজন্মের মানুষদের কাছে এই সত্য ব্যক্ত হয়নি, যেমন বর্তমান প্রজন্মে ঈশ্বরের পবিত্র প্রেরিত-শিষ্যদের এবং ভাববাদীদের কাছে <i>পবিত্র</i> আত্মা তা প্রকাশ করেছেন।</div>
<div class="v" id="v6"><span class="vn">6</span> এই গুপ্তরহস্য হল, সুসমাচারের মাধ্যমে অইহুদিরা ইস্রায়েলীদের সঙ্গে একই উত্তরাধিকারের শরিক, একত্রে একই দেহের বিভিন্ন অঙ্গ এবং খ্রীষ্ট যীশুতে একই প্রতিশ্রুতির যৌথ অংশীদার।</div>
<div class="v" id="v7"><span class="vn">7</span> <span class="br-p"><br><br></span>ঈশ্বরের পরাক্রমের সক্রিয়তায়, তাঁরই অনুগ্রহ দানের দ্বারা আমি এই সুসমাচারের পরিচারক হয়েছি।</div>
<div class="v" id="v8"><span class="vn">8</span> ঈশ্বরের সকল সন্তের মধ্যে আমি যদিও সর্বাপেক্ষা তুচ্ছজনেরও অধম, এই অনুগ্রহ আমাকে দত্ত হয়েছিল, যেন খ্রীষ্টের অননুসন্ধেয় বৈভবের কথা অইহুদিদের কাছে প্রচার করি</div>
<div class="v" id="v9"><span class="vn">9</span> এবং এই গুপ্তরহস্যের প্রয়োগ প্রত্যেকের কাছে স্পষ্ট করে দিই, যা অতীতকালে সবকিছুর সৃষ্টিকর্তা ঈশ্বরের কাছে গুপ্ত অবস্থায় রাখা ছিল।</div>
<div class="v" id="v10"><span class="vn">10</span> তাঁর অভিপ্রায় ছিল এই যে, এখন মণ্ডলীর মাধ্যমে যেন ঈশ্বরের বহুবিধ প্রজ্ঞা, স্বর্গীয় স্থানের আধিপত্য ও কর্তৃত্বসকলের কাছে জ্ঞাত করা যায়।</div>
<div class="v" id="v11"><span class="vn">11</span> এ ছিল তাঁর চিরকালীন অভিপ্রায়, যা তিনি আমাদের প্রভু খ্রীষ্ট যীশুতে সাধন করেছেন।</div>
<div class="v" id="v12"><span class="vn">12</span> তাঁতে এবং তাঁর প্রতি বিশ্বাসের মাধ্যমে আমরা অবাধে এবং প্রত্যয়ের সঙ্গে ঈশ্বরের সান্নিধ্যে আসতে পারি।</div>
<div class="v" id="v13"><span class="vn">13</span> তাই, আমি তোমাদের অনুরোধ করছি, তোমাদের জন্য আমার যে কষ্টভোগ, তা দেখে তোমরা নিরাশ হয়ো না। এসবই তোমাদের গৌরব।</div>
<div class="v" id="v14"><h2>ইফিষীয়দের জন্য প্রার্থনা</h2><span class="vn">14</span> <span class="br-p"><br><br></span>এই কারণের জন্য আমি পিতার কাছে নতজানু হই,</div>
<div class="v" id="v15"><span class="vn">15</span> যাঁর কাছ থেকে স্বর্গে ও পৃথিবীতে তাঁর সমগ্র পরিবার এই নাম প্রাপ্ত হয়েছে।</div>
<div class="v" id="v16"><span class="vn">16</span> আমি প্রার্থনা করি, যেন তাঁর গৌরবময় বৈভব থেকে তিনি তাঁর আত্মার মাধ্যমে তোমাদেরকে আন্তরিক সত্তায়, শক্তিতে সবল করে তোলেন,</div>
<div class="v" id="v17"><span class="vn">17</span> যেন বিশ্বাসের মাধ্যমে খ্রীষ্ট তোমাদের অন্তরে অধিষ্ঠান করেন। আমি প্রার্থনা করি, তোমরা প্রেমে দৃঢ়মূল ও সংস্থাপিত হয়ে,</div>
<div class="v" id="v18"><span class="vn">18</span> সকল সন্তের সঙ্গে যেন পরাক্রমের অধিকারী হতে পারো এবং খ্রীষ্টের ভালোবাসার বিস্তার, দৈর্ঘ্য, উচ্চতা ও গভীরতা হৃদয়ঙ্গম করতে পারো, আর</div>
<div class="v" id="v19"><span class="vn">19</span> জ্ঞানাতীত এই ভালোবাসা অবগত হয়ে তোমরা যেন ঈশ্বরের সকল পূর্ণতায় ভরপুর হয়ে ওঠো।</div>
<div class="v" id="v20"><span class="vn">20</span> <span class="br-p"><br><br></span>এখন আমাদের অন্তরে যিনি তাঁর সক্রিয় ক্ষমতা অনুসারে আমাদের সকল চাওয়া পূর্ণ করতে, অথবা কল্পনারও অতীত বেশি কাজ করতে সমর্থ,</div>
<div class="v" id="v21"><span class="vn">21</span> মণ্ডলীতে এবং খ্রীষ্ট যীশুতে, যুগ যুগ ধরে সকল প্রজন্মে চিরকাল তাঁর গৌরব কীর্তিত হোক। আমেন।</div>
</div>
<!-- PARSED ABOVE; EDITING MAY BREAK PARSER -->
</body></html>