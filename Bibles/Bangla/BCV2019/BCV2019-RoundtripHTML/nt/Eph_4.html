<html><head>
<meta http-equiv="Content-Type" content="text/html;charset=utf-8" />
<title>Eph 4 &ndash; ইফিষীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইফিষীয়</b> &ndash; <a href="Eph_1.html">1</a> <a href="Eph_2.html">2</a> <a href="Eph_3.html">3</a> <b>4</b> <a href="Eph_5.html">5</a> <a href="Eph_6.html">6</a> </div><hr>
<h1>Eph 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্টে—দেহের ঐক্য</h2><span class="vn">1</span> <span class="br-p"><br><br></span>অতএব, প্রভুতে বন্দি আমি তোমাদের কাছে মিনতি করছি, যে আহ্বান তোমরা লাভ করেছ, তার যোগ্যরূপে চলো।<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> সম্পূর্ণ নম্র ও অমায়িক হও, ধৈর্যশীল হয়ে প্রেমে পরস্পরের প্রতি সহনশীল হও।</div>
<div class="v" id="v3"><span class="vn">3</span> শান্তির যোগবন্ধনে আত্মার ঐক্য রক্ষা করার জন্য বিশেষভাবে সচেষ্ট হও।</div>
<div class="v" id="v4"><span class="vn">4</span> দেহ এক এবং আত্মা এক, তেমনই তোমাদের প্রত্যাশাও এক, যে প্রত্যাশার উদ্দেশে তোমরা আহূত হয়েছিলে।</div>
<div class="v" id="v5"><span class="vn">5</span> প্রভু এক, বিশ্বাস এক, বাপ্তিষ্ম এক,</div>
<div class="v" id="v6"><span class="vn">6</span> সকলের ঈশ্বর ও পিতা এক, তিনি সকলের উপরে, সকলের নিকটে এবং সকলের অন্তরে আছেন।</div>
<div class="v" id="v7"><span class="vn">7</span> <span class="br-p"><br><br></span>কিন্তু খ্রীষ্ট যেভাবে বণ্টন করেছেন, সেই অনুযায়ী আমরা প্রত্যেকে অনুগ্রহ-দান পেয়েছি।</div>
<div class="v" id="v8"><span class="vn">8</span> সেজন্যই বলা হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“তিনি যখন ঊর্ধ্বে আরোহণ করলেন,<br> <span class="br-ind"><br><span class="indent">&nbsp;</span></span>সঙ্গে নিয়ে গেলেন বহু বন্দিকে এবং<br> <span class="br-ind"><br><span class="indent">&nbsp;</span></span>মানুষকে দিলেন বিবিধ উপহার।”<sup class="fnm"><a name="fnm2" href="#fn2">2</a></sup><br></div>
<div class="v" id="v9"><span class="vn">9</span> <span class="br-p"><br><br></span>“তিনি ঊর্ধ্বে আরোহণ করলেন,” একথার অর্থ কি এই নয় যে, তিনি পৃথিবীর নিম্নলোকেও অবতরণ করেছিলেন?</div>
<div class="v" id="v10"><span class="vn">10</span> সমগ্র বিশ্বে পরিব্যাপ্ত হওয়ার জন্য যিনি সব স্বর্গের ঊর্ধ্বে আরোহণ করেছিলেন, সেই তিনিই নিম্নে অবতরণ করেছিলেন।</div>
<div class="v" id="v11"><span class="vn">11</span> তিনিই কয়েকজনকে প্রেরিতশিষ্য, কয়েকজনকে ভাববাদী, কয়েকজনকে সুসমাচার প্রচারক এবং কয়েকজনকে পালক ও শিক্ষকরূপে দান করেছেন,</div>
<div class="v" id="v12"><span class="vn">12</span> সন্তদের পরিপক্ব করার জন্য করেছেন, যেন পরিচর্যার কাজ সাধিত হয়, খ্রীষ্টের দেহ যেন গঠন করে তোলা হয়,</div>
<div class="v" id="v13"><span class="vn">13</span> যতদিন না আমরা সবাই ঈশপুত্রের জ্ঞান ও বিশ্বাসের ঐক্যে উপনীত হতে পারি ও পরিণত হই এবং খ্রীষ্টের সমগ্র পূর্ণতা অর্জন করতে পারি।</div>
<div class="v" id="v14"><span class="vn">14</span> <span class="br-p"><br><br></span>তখন আমরা আর নাবালক থাকব না, মানুষের শঠতা ও ছলনাময় অসার শিক্ষার তরঙ্গে দোলায়িত বা বাতাসে ইতস্তত বিক্ষিপ্ত হব না। এভাবে সেইসব মানুষ প্রতারণা করার প্রতীক্ষায় থাকে।</div>
<div class="v" id="v15"><span class="vn">15</span> বরং, প্রেমে সত্যভাষণের দ্বারা আমরা, যিনি মস্তক, অর্থাৎ খ্রীষ্ট, সব বিষয়ে তাঁর উদ্দেশে বৃদ্ধি পাব।</div>
<div class="v" id="v16"><span class="vn">16</span> তাঁরই সমগ্র দেহ প্রত্যেক সহায়ক সন্ধি-বন্ধনীর দ্বারা পরস্পর সংযুক্ত ও সন্নিবদ্ধ হয়ে বৃদ্ধি পায় এবং প্রত্যেক অঙ্গের সক্রিয়তার ফলে তা প্রেমে নিজেকে গঠন করে।</div>
<div class="v" id="v17"><h2>জ্যোতির সন্তানের ন্যায় জীবনযাপন</h2><span class="vn">17</span> <span class="br-p"><br><br></span>অতএব, আমি তোমাদের এই কথা বলি এবং প্রভুর নামে অনুনয় করি, তোমরা অইহুদিদের মতো আর অসার চিন্তায় জীবনযাপন কোরো না।</div>
<div class="v" id="v18"><span class="vn">18</span> তাদের বুদ্ধি হয়েছে তমসাচ্ছন্ন এবং ঐশ্বরিক-জীবন থেকে তারা হয়েছে বিচ্ছিন্ন। তাদের কঠিন হৃদয়ের অজ্ঞতাই তার কারণ।</div>
<div class="v" id="v19"><span class="vn">19</span> সমস্ত চেতনা হারিয়ে তারা কামনা-বাসনায় নিজেদের সমর্পণ করেছে, যেন সকল প্রকার কলুষতা ও ইন্দ্রিয়লালসায় তারা বেশি আসক্ত হয়ে পড়ে।</div>
<div class="v" id="v20"><span class="vn">20</span> <span class="br-p"><br><br></span>খ্রীষ্টের সম্বন্ধে তোমরা অবশ্য সেইরকম শিক্ষা লাভ করোনি।</div>
<div class="v" id="v21"><span class="vn">21</span> নিঃসন্দেহে, তোমরা তাঁর বিষয়ে শুনেছ এবং যীশুর মধ্যে যে সত্য নিহিত, সেই অনুযায়ী শিক্ষা পেয়েছ।</div>
<div class="v" id="v22"><span class="vn">22</span> তোমাদের অতীত জীবনধারা সম্বন্ধে তোমরা শিক্ষা পেয়েছ যে, তোমাদের পুরোনো সত্তাকে পরিহার করতে হবে, যা তার বহুবিধ ছলনাময় অভিলাষের দ্বারা কলুষিত হয়ে উঠেছে।</div>
<div class="v" id="v23"><span class="vn">23</span> তোমাদের মানসিকতাকে নবায়িত করতে হবে;</div>
<div class="v" id="v24"><span class="vn">24</span> প্রকৃত ধার্মিকতা এবং পবিত্রতায় ঈশ্বরের সাদৃশ্যে সৃষ্ট নতুন সত্তাকে পরিধান করতে হবে।</div>
<div class="v" id="v25"><span class="vn">25</span> <span class="br-p"><br><br></span>অতএব, তোমাদের প্রত্যেকে মিথ্যাচার বর্জন করে প্রতিবেশীর সঙ্গে সত্যভাষণ করো, কারণ আমরা সকলে একই দেহের অঙ্গপ্রত্যঙ্গ।</div>
<div class="v" id="v26"><span class="vn">26</span> “ক্রোধের বশবর্তী হয়ে পাপাচার কোরো না।”<sup class="fnm"><a name="fnm3" href="#fn3">3</a></sup> সূর্যাস্ত হওয়ার আগেই তোমাদের ক্রোধ প্রশমন করো।</div>
<div class="v" id="v27"><span class="vn">27</span> দিয়াবলকে প্রশ্রয় দিয়ো না।</div>
<div class="v" id="v28"><span class="vn">28</span> যে চৌর্যবৃত্তিতে রত আছে, সে যেন আর চুরি না করে, বরং কায়িক পরিশ্রমের দ্বারা সৎ উপায়ে উপার্জন করে; দুস্থদের সাহায্য করার মতো তার হাতে যেন কিছু উদ্বৃত্ত থাকে।</div>
<div class="v" id="v29"><span class="vn">29</span> <span class="br-p"><br><br></span>তোমরা কোনো অশালীন কথা বোলো না, প্রয়োজন অনুসারে যা অপরকে গড়ে তোলার ক্ষেত্রে সহায়ক, যা শ্রোতার পক্ষে কল্যাণকর, তোমাদের মুখ থেকে শুধু এমন কথাই নির্গত হোক।</div>
<div class="v" id="v30"><span class="vn">30</span> ঈশ্বরের পবিত্র আত্মাকে দুঃখার্ত কোরো না, তাঁরই দ্বারা তোমরা মুক্তিদিবসের জন্য মোহরাঙ্কিত হয়েছ।</div>
<div class="v" id="v31"><span class="vn">31</span> সব রকমের তিক্ততা, রোষ ও ক্রোধ, কলহ ও নিন্দা, সেই সঙ্গে সব ধরনের হিংসা পরিহার করো।</div>
<div class="v" id="v32"><span class="vn">32</span> পরস্পরের প্রতি দয়ার্দ্র ও সহানুভূতিশীল হও। ঈশ্বর যেমন খ্রীষ্টে তোমাদের ক্ষমা করেছেন, তেমনই তোমরাও পরস্পরকে ক্ষমা করো।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, জীবনযাপন করো।</div>
<div class="fn"><sup class="fnt"><a name="fn2" href="#fnm2">2</a></sup> গীত ৬৮:১৮</div>
<div class="fn"><sup class="fnt"><a name="fn3" href="#fnm3">3</a></sup> গীত ৪:৪</div>
</div>
<!-- PARSED ABOVE; EDITING MAY BREAK PARSER -->
</body></html>