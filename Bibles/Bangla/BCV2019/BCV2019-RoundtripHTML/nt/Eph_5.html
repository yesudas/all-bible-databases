<html><head>
<meta http-equiv="Content-Type" content="text/html;charset=utf-8" />
<title>Eph 5 &ndash; ইফিষীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইফিষীয়</b> &ndash; <a href="Eph_1.html">1</a> ... <a href="Eph_3.html">3</a> <a href="Eph_4.html">4</a> <b>5</b> <a href="Eph_6.html">6</a> </div><hr>
<h1>Eph 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অতএব, যেহেতু তোমরা ঈশ্বরের প্রিয় সন্তান, তোমরা ঈশ্বরেরই অনুকরণ করো</div>
<div class="v" id="v2"><span class="vn">2</span> এবং প্রেমে চলো,<sup class="fnm"><a name="fnm1" href="#fn1">1</a></sup> যেমন খ্রীষ্ট আমাদের ভালোবেসেছেন এবং নিজেকে সুরভিত নৈবেদ্য ও বলিরূপে ঈশ্বরের উদ্দেশে উত্সর্গ করেছেন।</div>
<div class="v" id="v3"><span class="vn">3</span> <span class="br-p"><br><br></span>কিন্তু, তোমাদের মধ্যে যেন বিবাহ-বহির্ভূত যৌনাচার, কোনও ধরনের কলুষতা বা লোভের লেশমাত্র না থাকে। কারণ ঈশ্বরের পবিত্রজনেদের পক্ষে এ সমস্ত অনুচিত কর্ম।</div>
<div class="v" id="v4"><span class="vn">4</span> কোনও রকম অশ্লীলতা, নির্বোধের মতো কথাবার্তা বা স্থূল রসিকতা যেন শোনা না যায়, কারণ এ-সবই অসঙ্গত; বরং ধন্যবাদ জ্ঞাপন করো।</div>
<div class="v" id="v5"><span class="vn">5</span> কারণ এ ব্যাপারে তোমরা নিশ্চিত হতে পারো যে, বেশ্যাসক্ত, অশুদ্ধাচারী বা লোভী ব্যক্তি প্রতিমাপূজকের মতো; খ্রীষ্টের ও ঈশ্বরের রাজ্যে তাদের কোনো অধিকার নেই।</div>
<div class="v" id="v6"><span class="vn">6</span> অসার বাক্যের দ্বারা কেউ যেন তোমাদের প্রতারিত না করে, কারণ এসব বিষয়ের জন্যই অবাধ্য ব্যক্তিদের উপরে ঈশ্বরের রোষ নেমে আসে।</div>
<div class="v" id="v7"><span class="vn">7</span> অতএব, তাদের সঙ্গে তোমরা অংশীদার হয়ো না।</div>
<div class="v" id="v8"><span class="vn">8</span> <span class="br-p"><br><br></span>এক সময়ে তোমরা ছিলে অন্ধকার, কিন্তু এখন তোমরা প্রভুতে আলো হয়ে উঠেছ। আলোকের সন্তানদের ন্যায় চলো।</div>
<div class="v" id="v9"><span class="vn">9</span> (কারণ সমস্ত মাধুর্য, ধার্মিকতা ও সত্যের মধ্যেই আলোকের শুভফল বিরাজিত)</div>
<div class="v" id="v10"><span class="vn">10</span> প্রভু কোন কাজে সন্তুষ্ট হন, তার অন্বেষণ করো।</div>
<div class="v" id="v11"><span class="vn">11</span> অন্ধকারের নিষ্ফল কার্যকলাপের সঙ্গে সংস্রব রেখো না, বরং সেগুলি আলোকে প্রকাশ করো।</div>
<div class="v" id="v12"><span class="vn">12</span> কারণ যারা অবাধ্য, তারা গোপনে যা করে, তা উল্লেখ করাও লজ্জাজনক বিষয়।</div>
<div class="v" id="v13"><span class="vn">13</span> কিন্তু আলোকে প্রকাশিত সবকিছুই দৃশ্যমান হয়ে ওঠে,</div>
<div class="v" id="v14"><span class="vn">14</span> কারণ আলোই সবকিছু দৃশ্যমান করে। এজন্যই কথিত হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“ওহে নিদ্রামগ্ন ব্যক্তি, জাগো,<br> <span class="br-ind"><br><span class="indent">&nbsp;</span></span>মৃতদের মধ্য থেকে উত্থিত হও,<br> <span class="br-ind"><br><span class="indent">&nbsp;</span></span>তাহলে খ্রীষ্ট তোমার উপর করবেন আলোক বিকিরণ।”<br></div>
<div class="v" id="v15"><span class="vn">15</span> <span class="br-p"><br><br></span>তাই, কীভাবে জীবনযাপন করো, সে সম্বন্ধে অত্যন্ত সতর্ক থেকো। বিজ্ঞের মতো চলো, মূর্খের মতো নয়।</div>
<div class="v" id="v16"><span class="vn">16</span> সব সুযোগের সদব্যবহার কোরো, কারণ এই যুগ মন্দ।</div>
<div class="v" id="v17"><span class="vn">17</span> এই জন্য নির্বোধ হয়ো না, প্রভুর ইচ্ছা কী, তা উপলব্ধি করো।</div>
<div class="v" id="v18"><span class="vn">18</span> সুরা পান করে মত্ত হয়ো না, তা ভ্রষ্টাচারের পথে নিয়ে যায়; তার পরিবর্তে আত্মায় পরিপূর্ণ হও।</div>
<div class="v" id="v19"><span class="vn">19</span> গীত, স্তোত্র ও আত্মিক সংকীর্তনে পরস্পর ভাব বিনিময় করো। প্রভুর উদ্দেশে গীত গাও, হৃদয়ে তোলো সুরের ঝংকার।</div>
<div class="v" id="v20"><span class="vn">20</span> আমাদের প্রভু যীশু খ্রীষ্টের নামে সব বিষয়ের জন্য সবসময় পিতা ঈশ্বরকে ধন্যবাদ দাও।</div>
<div class="v" id="v21"><span class="vn">21</span> <span class="br-p"><br><br></span>খ্রীষ্টের জন্য সম্ভ্রমবশত একে অপরের বশীভূত থাকো।</div>
<div class="v" id="v22"><h2>স্বামী-স্ত্রীর বিষয়</h2><span class="vn">22</span> <span class="br-p"><br><br></span>স্ত্রীরা, তোমরা যেমন প্রভুর, তেমনই স্বামীদের বশ্যতাধীন হও।</div>
<div class="v" id="v23"><span class="vn">23</span> কারণ স্বামী স্ত্রীর মস্তক, যেমন খ্রীষ্ট মণ্ডলীর মস্তক, যে মণ্ডলী তাঁর দেহ, যার তিনি পরিত্রাতা।</div>
<div class="v" id="v24"><span class="vn">24</span> মণ্ডলী যেমন খ্রীষ্টের বশ্যতাধীন থাকে, স্ত্রীরাও তেমনই সমস্ত বিষয়ে নিজের নিজের স্বামীর বশ্যতাধীন থাকুক।</div>
<div class="v" id="v25"><span class="vn">25</span> <span class="br-p"><br><br></span>স্বামীরা, তোমরা নিজের নিজের স্ত্রীকে ভালোবেসো, যেমন খ্রীষ্ট মণ্ডলীকে ভালোবেসেছেন এবং তার জন্য নিজেকে প্রদান করেছেন,</div>
<div class="v" id="v26"><span class="vn">26</span> যেন তাকে পবিত্র করেন, বাক্যের মাধ্যমে জলে বিধৌতকরণের দ্বারা তাকে পরিষ্কৃত করেন এবং</div>
<div class="v" id="v27"><span class="vn">27</span> তাকে নিজের কাছে নিষ্কলঙ্ক, অবিকৃত এবং অন্য কোনও কলুষতাহীনভাবে, পবিত্র ও অনিন্দনীয় একটি প্রদীপ্ত মণ্ডলীরূপে উপস্থিত করেন।</div>
<div class="v" id="v28"><span class="vn">28</span> স্বামীদেরও সেভাবে নিজের নিজের দেহের মতোই স্ত্রীদের ভালোবাসা উচিত। যে তার স্ত্রীকে ভালোবাসে, সে নিজেকেই ভালোবাসে।</div>
<div class="v" id="v29"><span class="vn">29</span> সর্বোপরি, কেউ কখনও তার নিজের দেহকে ঘৃণা করে না, বরং সে তার ভরণপোষণ ও তত্ত্বাবধান করে, যেমন খ্রীষ্ট তাঁর মণ্ডলীর প্রতি করেন,</div>
<div class="v" id="v30"><span class="vn">30</span> কারণ আমরা তো তাঁরই দেহের অঙ্গপ্রত্যঙ্গ।</div>
<div class="v" id="v31"><span class="vn">31</span> “এই কারণে, পুরুষ তার পিতামাতাকে ত্যাগ করে তার স্ত্রীর সঙ্গে সংযুক্ত হবে এবং সেই দুজনে একাঙ্গ হবে।”<sup class="fnm"><a name="fnm2" href="#fn2">2</a></sup></div>
<div class="v" id="v32"><span class="vn">32</span> এ এক বিশাল রহস্য, কিন্তু আমি খ্রীষ্ট ও তাঁর মণ্ডলী সম্বন্ধে একথা বলছি।</div>
<div class="v" id="v33"><span class="vn">33</span> যাই হোক, তোমাদের মধ্যে প্রত্যেকে যেমন নিজেকে ভালোবাসে, তেমনই স্ত্রীকে অবশ্যই ভালোবাসবে এবং স্ত্রী অবশ্যই তার স্বামীকে সম্ভ্রম প্রদর্শন করবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা জীবনযাপন করো।</div>
<div class="fn"><sup class="fnt"><a name="fn2" href="#fnm2">2</a></sup> আদি পুস্তক ২:২৪</div>
</div>
<!-- PARSED ABOVE; EDITING MAY BREAK PARSER -->
</body></html>