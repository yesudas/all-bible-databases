<html><head>
<meta http-equiv="Content-Type" content="text/html;charset=utf-8" />
<title>Eph 6 &ndash; ইফিষীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইফিষীয়</b> &ndash; <a href="Eph_1.html">1</a> ... <a href="Eph_4.html">4</a> <a href="Eph_5.html">5</a> <b>6</b> </div><hr>
<h1>Eph 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সন্তান ও পিতামাতা</h2><span class="vn">1</span> <span class="br-p"><br><br></span>সন্তানেরা, তোমরা প্রভুতে পিতামাতার বাধ্য হও, কারণ তাই হবে ন্যায়সঙ্গত।</div>
<div class="v" id="v2"><span class="vn">2</span> “পিতা ও মাতাকে সম্মান কোরো,” এই হল প্রথম আদেশ, যার সঙ্গে যুক্ত হয়েছে একটি প্রতিশ্রুতি ,</div>
<div class="v" id="v3"><span class="vn">3</span> “যেন তোমার মঙ্গল হয় এবং পৃথিবীতে তুমি দীর্ঘ জীবন উপভোগ করো।”<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>পিতারা, তোমরা সন্তানদের ক্রুদ্ধ কোরো না, বরং প্রভুর শিক্ষা ও নির্দেশ অনুযায়ী তাদের গড়ে তোলো।</div>
<div class="v" id="v5"><h2>ক্রীতদাস ও প্রভু</h2><span class="vn">5</span> <span class="br-p"><br><br></span>ক্রীতদাসেরা, তোমরা শ্রদ্ধায় ও ভয়ে, হৃদয়ের সরলতার সঙ্গে তোমাদের জাগতিক প্রভুদের আদেশ মেনে চলো, যেমন তোমরা খ্রীষ্টের আদেশ মেনে থাকো।</div>
<div class="v" id="v6"><span class="vn">6</span> তাদের আদেশ পালন করো, কেবলমাত্র তাদের দৃষ্টি যখন তোমাদের প্রতি থাকে, তখন তাদের অনুগ্রহ লাভের জন্য নয়, কিন্তু খ্রীষ্টের ক্রীতদাসদের মতো, অন্তর দিয়ে যেন তোমরা ঈশ্বরের ইচ্ছা পালন করছ, সেভাবে।</div>
<div class="v" id="v7"><span class="vn">7</span> তোমরা সর্বান্তঃকরণে তাদের সেবা করো, যেন তোমরা মানুষদের নয়, কিন্তু প্রভুরই সেবা করছ।</div>
<div class="v" id="v8"><span class="vn">8</span> কারণ তোমরা জানো যে, ক্রীতদাস হোক, বা স্বাধীন হোক, প্রভু তাদের সকলকেই সৎকর্মের জন্য পুরস্কৃত করবেন।</div>
<div class="v" id="v9"><span class="vn">9</span> <span class="br-p"><br><br></span>আর গৃহস্বামীরা, তোমরাও ক্রীতদাসদের প্রতি অনুরূপ আচরণ করো। তাদের ভয় দেখিয়ো না, কারণ তোমরা জানো, যিনি স্বর্গে বিরাজমান, তিনি তাদের এবং তোমাদের, উভয়েরই প্রভু। তিনি কারও পক্ষপাতিত্ব করেন না।</div>
<div class="v" id="v10"><h2>ঐশ্বরিক রণসজ্জা</h2><span class="vn">10</span> <span class="br-p"><br><br></span>পরিশেষে, তোমরা প্রভুতে এবং তাঁর প্রবল পরাক্রমে বলীয়ান হও।</div>
<div class="v" id="v11"><span class="vn">11</span> ঈশ্বরের সম্পূর্ণ রণসাজ পরে নাও, যেন দিয়াবলের বিভিন্ন চাতুরী প্রতিহত করতে পারো।</div>
<div class="v" id="v12"><span class="vn">12</span> কারণ আমাদের সংগ্রাম রক্তমাংসের বিরুদ্ধে নয়, কিন্তু আধিপত্য ও কর্তৃত্বের বিরুদ্ধে, তমসাচ্ছন্ন এই জগতের শক্তির বিরুদ্ধে এবং অন্তরীক্ষের<sup class="fnm"><a name="fnm2" href="#fn2">2</a></sup> মন্দ আত্মিক শক্তির বিরুদ্ধে।</div>
<div class="v" id="v13"><span class="vn">13</span> তাই, ঈশ্বরের সম্পূর্ণ রণসাজ পরে নাও, যেন সেই মন্দ দিন উপস্থিত হলে তোমরা শত্রুর আক্রমণ প্রতিহত করতে পারো এবং সমস্ত বিষয় সম্পন্ন করে স্থির থাকতে পারো।</div>
<div class="v" id="v14"><span class="vn">14</span> সুতরাং সত্যের কোমরবন্ধনী কোমরে বেঁধে, ধার্মিকতার বুকপাটা পরে নিয়ে এবং</div>
<div class="v" id="v15"><span class="vn">15</span> শান্তির সুসমাচার প্রচারের তৎপরতাস্বরূপ চটিজুতো পরিহিত হয়ে দৃঢ়ভাবে দাঁড়িয়ে থাকো।</div>
<div class="v" id="v16"><span class="vn">16</span> এর অতিরিক্তরূপে তুলে নাও বিশ্বাসের ঢাল; তা দিয়েই সেই পাপাত্মার সমস্ত অগ্নিবাণ তোমরা নির্বাপিত করতে পারবে।</div>
<div class="v" id="v17"><span class="vn">17</span> আর ধারণ করো পরিত্রাণের শিরস্ত্রাণ ও আত্মার তরোয়াল, অর্থাৎ ঈশ্বরের বাক্য।</div>
<div class="v" id="v18"><span class="vn">18</span> <span class="br-p"><br><br></span>সব উপলক্ষে, সব ধরনের মিনতি ও অনুরোধের সঙ্গে আত্মায় প্রার্থনা করো। এসব স্মরণে রেখে সতর্ক থেকো এবং সমস্ত সন্তজনের জন্য সবসময়ই প্রার্থনায় রত থেকো।</div>
<div class="v" id="v19"><span class="vn">19</span> তোমরা আমার জন্য প্রার্থনা কোরো, যেন আমি যখনই মুখ খুলি, সুসমাচারের গুপ্তরহস্য নির্ভীকভাবে প্রচার করতে আমাকে বাক্য দান করা হয়।</div>
<div class="v" id="v20"><span class="vn">20</span> এরই জন্য শৃঙ্খলিত হয়েও আমি রাজদূতের কাজ করছি। প্রার্থনা কোরো, যেন যেমন করা উচিত, আমি অকুতোভয়ে সেই ঘোষণা করতে পারি।</div>
<div class="v" id="v21"><h2>অন্তিম শুভেচ্ছা</h2><span class="vn">21</span> <span class="br-p"><br><br></span>আমি কেমন আছি এবং কী করছি, তোমরাও যেন তা জানতে পারো, সেজন্য প্রিয় ভাই ও প্রভুতে বিশ্বস্ত সেবক তুখিক তোমাদের সবকিছু জানাবেন।</div>
<div class="v" id="v22"><span class="vn">22</span> শুধু এই উদ্দেশ্যেই আমি তাঁকে তোমাদের কাছেও পাঠাচ্ছি, যেন আমরা কেমন আছি তা তোমরা জানাতে পারো এবং তিনি তোমাদের অনুপ্রাণিত করতে পারেন।</div>
<div class="v" id="v23"><span class="vn">23</span> <span class="br-p"><br><br></span>পিতা ঈশ্বর এবং প্রভু যীশু খ্রীষ্ট থেকে শান্তি, বিশ্বাসসহ ভালোবাসা ভাইবোনদের উপরে বর্ষিত হোক।</div>
<div class="v" id="v24"><span class="vn">24</span> <span class="br-p"><br><br></span>আমাদের প্রভু যীশু খ্রীষ্টের প্রতি যাদের ভালোবাসা অমর, অনুগ্রহ তাদের সহায় হোক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যাত্রা পুস্তক ২০:১২; দ্বিতীয় বিবরণ ৫:১৬</div>
<div class="fn"><sup class="fnt"><a name="fn2" href="#fnm2">2</a></sup> বা আকাশের, অথবা স্বর্গীয় স্থানের।</div>
</div>
<!-- PARSED ABOVE; EDITING MAY BREAK PARSER -->
</body></html>