<html><head>
<meta http-equiv="Content-Type" content="text/html;charset=utf-8" />
<title>Gal 1 &ndash; গালাতীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গালাতীয়</b> &ndash; <b>1</b> <a href="Gal_2.html">2</a> <a href="Gal_3.html">3</a> ... <a href="Gal_6.html">6</a> </div><hr>
<h1>Gal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->রোম সাম্রাজ্যের অধীনে এশিয়া মাইনরের (অধুনা, তুরস্ক) অন্তর্গত ছিল গালাতিয়া-প্রদেশ। পৌল এই গালাতিয়া-প্রদেশে কতগুলি মণ্ডলী স্থাপন করেছিলেন। পরবর্তী সময়ে সেখানে কিছু সংখ্যক ভ্রান্ত শিক্ষকের অনুপ্রবেশ ঘটেছিল। জেরুশালেম কাউন্সিলে (মন্ত্রণা-পরিষদে) পৌল এই ধরনের কিছু ব্যক্তির প্রতিরোধ করেছিলেন (প্রেরিত ১৫)। তারা শিক্ষা দিত যে, খ্রীষ্টিয়ানদেরও মোশির বিধান পালন করা আবশ্যক। পৌল তারই প্রতিরোধ করে এই পত্রে ব্যক্ত করেছেন যে, বিধান পালন ও নিজের কর্মপ্রচেষ্টা দ্বারা পরিত্রাণ লাভ সম্ভব নয়। তিনি পরিত্রাণ লাভে ঐশ-অনুগ্রহের মাহাত্ম্য এবং তার পরিণামে বিধিবিধান থেকে বন্ধন-মুক্তির কথা বর্ণনা করেছেন (৫:১)। <!--raw 1 bo --><p/><!--endraw 1-->পত্রের সূচনায় তিনি ব্যক্তিগত ভাবে যাথার্থ্য স্বীকার করে বলেছেন (১–২) যে, প্রভু যীশু খ্রীষ্টে বিশ্বাস স্থাপনের মাধ্যমে ঈশ্বর তাঁকে পাপবন্ধন-মুক্ত করেছেন। এরপর তিনি ধর্মীয় শিক্ষামূলক একটি বিবৃতি দিয়ে বিধান ও অনুগ্রহের সম্পর্কের বিষয় তুলে ধরেছেন (৩–৪), শেষে দৈনন্দিন জীবনে ঐশ-অনুগ্রহ ও স্বাধীনতা উপভোগের জন্য তিনি কিছু ব্যবহারিক প্রয়োগসূত্রের উল্লেখ করে পত্রটি সমাপ্ত করেছেন (৫–৬)। <!--raw 1 bo --><p/><!--endraw 1-->খ্রীষ্টিয় স্বাধীনতা নিজের ইচ্ছা অনুযায়ী যে কোনো কাজ করার ছাড়পত্র নয়, কিন্তু খ্রীষ্ট যীশুতে কোনও কিছু হয়ে ওঠার স্বাধীনতাবিশেষ। সর্বাপেক্ষা মর্মন্তুদ পরাধীনতা হল, আত্মতৃপ্তির জন্য জীবনধারণ করা এবং পুরোনো প্রকৃতির অধীনে আত্মসমর্পণ করা। খ্রীষ্ট আমাদের ব্যক্তিগত স্বার্থসিদ্ধির জন্য মুক্ত করেননি। তাঁর দত্ত স্বাধীনতার উদ্দেশ্য হল, আমরা যেন কেবলমাত্র তাঁরই হই ও তাঁর সন্তুষ্টি বিধানের জন্য প্রাণ নিবেদন করি। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল <!--raw 1 bo --><p/><!--endraw 1-->রচনারা স্থান: করিন্থ <!--raw 1 bo --><p/><!--endraw 1-->রচনাকাল: আনুমানিক ৫৭ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: বিশ্বাসে ধার্মিক গণ্য হওয়া <!--raw 1 bo --><p/><!--endraw 1--><!--raw 1 bo --><b><!--endraw 1-->গালাতীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->গালাতীয় মণ্ডলীদের<!--raw 1 bo --></b><!--endraw 1--> প্রতি এই পত্র পৌল কোন সময় ও কোন স্থান থেকে লিখেছিলেন তা সঠিক ভাবে জানা যায় না। যেমন তিনি থিষলিনীকীয় ও করিন্থীয়দের প্রতি লেখা পত্রে বলেছিলেন, সেইরূপ কিন্তু এই পত্রে বলেননি যে কোন স্থান থেকে তিনি এই পত্র লিখেছেন। এই পত্র তিনি <!--raw 1 bo --><b><!--endraw 1-->সমস্ত ভাই ও বোনদের<!--raw 1 bo --></b><!--endraw 1--> প্রতিনিধি হয়ে লিখেছেন, কিন্তু এই ভাই ও বোনেরা কারা তার কোনো উল্লেখ তিনি করেননি। অনেক অনুবাদক মনে করেন যে এই পত্র পৌলের লেখা পত্রগুলির মধ্যে প্রথম দিকের। যাই হোক, এই পত্রের বিষয় ও ভাষার সঙ্গে রোমীয়দের প্রতি লেখা পৌলের পত্রে এত মিল যে, অনুমান করা হয় এই পত্র খুব সম্ভবত রোমীয়দের প্রতি পৌলের পত্রের সময়কার। তার মানে ৫৬ বা ৫৭ খ্রীষ্টাব্দে যখন যিহূদিয়ার দরিদ্র লোকেদের জন্য অর্থ সংগ্রহ চলছিল সম্ভবত পৌল সেই সময় এই পত্র লিখেছিলেন। পত্রে তিনি গালাতীয়দের উদ্দেশ্যে বলেছেন যে তিনি <!--raw 1 bo --><b><!--endraw 1-->গরিব মানুষদের বিষয়ে খুব উদগ্রীব ও তাদের জন্য তিনি ভাল কিছু করতে চান, বিশেষত যে পরিবারগুলি খ্রীষ্টতে বিশ্বাসী, হয়তো তিনি এই অর্থ সংগ্রহের কথাই বলতে চেয়েছেন।<!--raw 1 bo --></b><!--endraw 1--> <!--raw 1 bo --></p><!--endraw 1--> <!--raw 1 bo --><p/><!--endraw 1-->গালাতিয়া ছিল মধ্য এশিয়া মাইনরে রোমান সাম্রাজ্যের অন্তর্গত একটি প্রদেশ। প্রেরিত পুস্তক থেকে আমরা জানতে পারি যে যীশুর সুসমাচার প্রচার করতে পৌল তিনবার এই প্রদেশের বিভিন্ন স্থানে গিয়েছিলেন। কোনো একবার অসুস্থতার কারণে তাকে গালাতিয়া অঞ্চলে থাকতে হয়েছিল। সেই সময় তিনি যাদের সঙ্গে সাক্ষাৎ করেছিলেন এই পত্র তাদেরকেই উদ্দেশ্য করে লেখা। (কারণ তিনি তাদের মনে করিয়ে দেন যে, <!--raw 1 bo --><b><!--endraw 1-->অসুস্থতার কারণে আমি তোমাদের কাছে প্রথমবার সুসমাচার প্রচার করেছিলাম।<!--raw 1 bo --></b><!--endraw 1-->) গালাতীয়রা পৌলকে উষ্ণ অভ্যর্থনা জানিয়েছিল ও তার যত্ন নিয়েছিল এবং পৌলের সুসমাচারের মাধ্যমে তারা যীশুতে বিশ্বাস করেছিল। <!--raw 1 bo --><p/><!--endraw 1-->কিন্তু এমন কিছু লোক যাদের পৌল <!--raw 1 bo --><b><!--endraw 1-->বিভ্রান্তিকারী<!--raw 1 bo --></b><!--endraw 1--> বলেছিলেন, পরে গালাতিয়াতে এসেছিল এবং কিছু অবান্তর দাবি করেছিল। পৌল ক্রমাগত এই শিক্ষা দিয়েছিলেন যে পরজাতীয়রা (অর্থাৎ অইহুদিরা) যদি যীশুর অনুগামী হতে চায় তাহলে তাদের ইহুদি নিয়মকানুন মানার কোনো প্রয়োজন নেই। কিন্তু এই বিক্ষোভকারীরা প্রচার করেছিল যে জেরুশালেমে অবস্থিত প্রেরিতশিষ্যরা এর বিপরীত শিক্ষা দেন; তারা বলেন যে পরজাতীয়দের পক্ষে যীশুকে বিশ্বাস করতে গেলে সুন্নত করতে হবে, ইহুদি নিয়ম অনুসারে খাদ্য তৈরি করতে হবে, বিশ্রামদিন ও ইহুদিদের বার্ষিক উৎসব পালন করতে হবে। তারা দাবি করল পৌল গালাতীয়দের সমর্থন পাওয়ার জন্য নিয়মের শিথিলতা দেখিয়েছেন, কিন্তু অন্য মণ্ডলীগুলিতে তিনি এই নিয়মগুলি পালন করতে লোকেদের জোর করেছেন। এই সব কথার পরিপ্রেক্ষিতে গালাতীয়রা <!--raw 1 bo --><b><!--endraw 1-->বিশেষ বিশেষ দিন, মাস, ঋতু ও বছর<!--raw 1 bo --></b><!--endraw 1--> পালন করতে শুরু করেছিল; এমনকি সুন্নত করার কথাও ভাবছিল। <!--raw 1 bo --><p/><!--endraw 1-->পৌল তার পত্রের প্রথমে এই সমস্ত অভিযোগের জবাব দিলেন। তারপরে তিনি সেই ভ্রান্ত ধারণাকে খণ্ডন করলেন যে ইহুদিদের কিছু নিয়ম তাদেরকেও পালন করতে হবে। তিনি পুনরায় প্রধান বার্তাকে পুনঃপ্রতিষ্ঠা করলেন এবং বললেন ঈশ্বরের নতুন সমাজে প্রবেশের প্রথম ও শেষ শর্ত একমাত্র যীশুর প্রতি বিশ্বাস। <!--raw 1 bo --><p/><!--endraw 1-->পৌল নিজেকে প্রতিরোধ করতে জেরুশালেমে অবস্থিত প্রেরিতশিষ্যদের কাছে আবেদন করতে পারতেন কারণ তাদের প্রচার ও শিক্ষা একই ছিল। কিন্তু তিনি তা করেননি। বরং তিনি বললেন, <!--raw 1 bo --><b><!--endraw 1-->তিনি যে সুসমাচার প্রচার করেন তা তিনি প্রভু যীশুর প্রকাশিত বাক্যের মাধ্যমে সরাসরি পেয়েছেন।<!--raw 1 bo --></b><!--endraw 1--> পৌল বুঝিয়ে বলেন যে তার প্রচারকার্যের প্রথম দিকে তার সাথে জেরুশালেমের এই প্রেরিতশিষ্য প্রচারকদের খুবই সামান্য যোগাযোগ ছিল। কিন্তু পরবর্তীকালে তিনি তাদের সাথে দেখা করতে গিয়েছিলেন যেন তার প্রচারের বিরোধিতা না হয়; তারা পৌলের প্রচারকার্যকে স্বীকৃতি দিয়েছিলেন এবং পৌলকে তাদেরই একজন সহকর্মী রূপে গ্রহণ করেছিলেন। এর পরেও পৌল কিন্তু তাদের অনুমোদনের উপর নির্ভরশীল ছিলেন না। একবার তিনি প্রকাশ্যে কৈফা (পিতর) নামক একজন প্রধান প্রেরিতশিষ্যকে তাদের আলোচিত বার্তা থেকে বিচ্যুত হওয়ার কারণে বকাবকি করেছিলেন। <!--raw 1 bo --><p/><!--endraw 1-->পৌলের বিরুদ্ধে ওঠা অভিযোগসমূহের জবাব দেওয়ার পর তিনি মূল বার্তা উপস্থাপন করলেন; তিনি বললেন যীশুকে গ্রহণ করার পর অইহুদিদের সুন্নত করা বা অন্যান্য ইহুদি নিয়ম পালনের কোনো প্রয়োজন নেই। তিনি গালাতীয়দের অভিজ্ঞতা জানতে চাইলেন। তিনি উল্লেখ করলেন যে ইহুদি ধর্মীয় নিয়মকানুন পালনের চিন্তাভাবনা করার আগেই ঈশ্বর তাদের মধ্যে পবিত্র আত্মাকে পাঠিয়েছিলেন। <!--raw 1 bo --><p/><!--endraw 1-->পবিত্র শাস্ত্রে উল্লিখিত অব্রাহামের কাহিনির উদাহরণ দিয়ে পৌল দুটি আবেদন করলেন। প্রথমত, তিনি বললেন অব্রাহাম, ইহুদি ও অইহুদিদের আত্মিক আশীর্বাদের উৎস, <!--raw 1 bo --><b><!--endraw 1-->ঈশ্বরে বিশ্বাস করেছিলেন, আর তাঁর পক্ষে ধার্মিকতা বলে পরিগণিত হয়।<!--raw 1 bo --></b><!--endraw 1--> মোশিকে দশ আজ্ঞা দেওয়ার ৪৩০ বছর আগে এই ঘটনা ঘটেছিল। ঈশ্বর অব্রাহামকে কথা দিয়েছিলেন যে তাঁর মাধ্যমে <!--raw 1 bo --><b><!--endraw 1-->সমস্ত জাতি<!--raw 1 bo --></b><!--endraw 1--> অর্থাৎ গালাতীয়দের মতো অইহুদিরাও আশীর্বাদপ্রাপ্ত হবে। এর অর্থ, যারা ঈশ্বরে বিশ্বাস করে তারা বিশ্বাসের সেই মানুষ অব্রাহামের সাথে আশীর্বাদপ্রাপ্ত হয়েছে। অব্রাহামকে যে নতুন পৃথিবীব্যাপী পরিবার সৃষ্টির প্রতিশ্রুতি দেওয়া হয়েছিল তা, নিয়মকানুন মেনে নয়, বরং মশীহ যীশুতে বিশ্বাসের মাধ্যমে গড়ে উঠবে। বাইবেলভিত্তিক নাট্যকাহিনি বরাবর এই বিষয়টিকে নির্দিষ্ট করে জোর দিয়েছে। <!--raw 1 bo --><p/><!--endraw 1-->পৌল <!--raw 1 bo --><b><!--endraw 1-->রূপকের সাথে<!--raw 1 bo --></b><!--endraw 1--> দ্বিতীয় আবেদন করেন। তিনি অব্রাহামের গল্প থেকে বিভিন্ন চরিত্র ও ঘটনা ব্যবহার করে আত্মিক বাস্তবিকতা প্রকাশ করেন। তিনি বলেন অব্রাহামের দুই পুত্র ছিল। কিন্তু একজনই <!--raw 1 bo --><b><!--endraw 1-->কেবল তার উত্তরাধিকার পেয়েছিল।<!--raw 1 bo --></b><!--endraw 1--> তিনি হলেন ইস্‌হাক, যার জন্ম স্বাধীনতায়, যিনি বিশ্বাস দ্বারা ধার্মিকরূপে গণিত হওয়ার প্রতীক। অন্য পুত্র ইশ্মায়েল দাসত্বে জন্ম নিয়েছিল ও <!--raw 1 bo --><b><!--endraw 1-->আইনের দ্বারা ধার্মিকরূপে গণিত হওয়ার প্রচেষ্টার প্রতীক।<!--raw 1 bo --></b><!--endraw 1--> পৌল গালাতীয়দের বললেন যে যদি তোমরা অব্রাহাম ও তাঁর উত্তরাধিকারের আশীর্বাদ পেতে চাও তবে <!--raw 1 bo --><b><!--endraw 1-->আইন নামক দাসত্বের জোয়ালে বদ্ধ<!--raw 1 bo --></b><!--endraw 1--> না হয়ে <!--raw 1 bo --><b><!--endraw 1-->বিশ্বাস ও পবিত্র আত্মায় স্থির থাকো।<!--raw 1 bo --></b><!--endraw 1--> <!--raw 1 bo --><p/><!--endraw 1-->এই তর্কবিতর্কের মধ্যে পৌল গালাতীয়দের কাছে তার ব্যক্তিগত সম্পর্কের ভিত্তিতে দু-দুবার আবেদন করেন (<!--raw 1 bo --><b><!--endraw 1-->ভাই ও বোনেরা, আমি তোমাদের অনুরোধ করছি…তোমরা তো ভালোভাবেই দৌড়াচ্ছিলে<!--raw 1 bo --></b><!--endraw 1-->)। তিনি একথা সেই সমস্ত বিশ্বাসীদের উদ্দেশে লিখেছিলেন যারা তার অসুস্থতার সময় তাকে সেবাযত্ন করেছিল। তিনি গভীরভাবে তাদের জন্য চিন্তিত ছিলেন আর তাদের উদ্দেশে এইরকম একটি কড়া ভাষার পত্র লেখা তার কাছে দুঃখের কারণ হয়েছিল। <!--raw 1 bo --><p/><!--endraw 1-->অইহুদিদের যে সুন্নত হওয়ার বা ইহুদি নিয়মকানুন অনুসরণ করার প্রয়োজন নেই—একথা প্রতিষ্ঠা করার পর পৌল আর একটি বিষয়ে উদ্বেগ প্রকাশ করেছিলেন। যদি মণ্ডলীর লোকের সংযত করার জন্য কোনো আইন না থাকে তবে কীসের দ্বারা তাদের সংযত রাখা যাবে? তিনি ব্যখ্যা দিয়েছিলেন যে বিশ্বাসীদের অন্তরে পবিত্র আত্মা বাস করেন, সেই আত্মা ঈশ্বরের পথে জীবনযাপন করার ইচ্ছা ও শক্তি তাদের দান করেন। বাহ্যিক সংযমের পরিবর্তে হবে অভ্যন্তরীণ রূপান্তর। এই অন্তরের পরিবর্তন কী রকম হওয়া উচিত তা ব্যাখ্যা করে পৌল তাঁর মূল বক্তব্য শেষ করেছেন। তিনি বলেছেন চরিত্রের গুণাবলি হল আত্মার ফল এবং এই গুণাবলি কীভাবে যীশুর অনুগামী সমাজে পরিস্ফুট হবে, তার ব্যাখ্যাও তিনি দিয়েছেন। <!--raw 1 bo --><p/><!--endraw 1-->অন্যান্য পত্রে মতো, নিজের হাতে লেখা শুভেচ্ছা বার্তা দিয়ে পৌল এই পত্র শেষ করেছেন। তিনি পুনরায় উল্লেখ করেছেন তার প্রধান বিষয়: <!--raw 1 bo --><b><!--endraw 1-->সুন্নত বা অত্বকছেদ, উভয়ই নিরর্থক, নতুন সৃষ্টিই হল মূলকথা।<!--raw 1 bo --></b><!--endraw 1--> <!--raw 1 bo --><p/><!--endraw 1-->গালাতীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল, একজন প্রেরিত-শিষ্য—মানুষদের কাছ থেকে বা কোনো মানুষের দ্বারা প্রেরিত নয়, কিন্তু যীশু খ্রীষ্টের দ্বারা ও যিনি তাঁকে মৃত্যু মধ্য থেকে জীবিত করে তুলেছেন, সেই পিতা ঈশ্বরের দ্বারা নিযুক্ত—</div>
<div class="v" id="v2"><span class="vn">2</span> এবং আমার সঙ্গী সমস্ত ভাই, <span class="br-p"><br><br></span>আমরা গালাতিয়ার সকল মণ্ডলীকে এই পত্র লিখছি:</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর ও প্রভু যীশু খ্রীষ্ট তোমাদের অনুগ্রহ ও শান্তি তোমাদের দান করুন।</div>
<div class="v" id="v4"><span class="vn">4</span> তিনি আমাদের ঈশ্বর ও পিতার ইচ্ছা অনুযায়ী বর্তমান মন্দ যুগ থেকে আমাদের উদ্ধার করার জন্য, আমাদের সমস্ত পাপের জন্য নিজের জীবন দিইয়েছেন।</div>
<div class="v" id="v5"><span class="vn">5</span> চিরকাল তাঁর মহিমা হোক। আমেন।</div>
<div class="v" id="v6"><h2>অন্য কোনো সুসমাচার</h2><span class="vn">6</span> <span class="br-p"><br><br></span>আমি আশ্চর্য বোধ করছি যে, যিনি তোমাদের খ্রীষ্টের অনুগ্রহে আহ্বান করেছেন, তাঁকে তোমরা এত শীঘ্র ছেড়ে দিয়ে, অন্য এক সুসমাচারের দিকে ঝুঁকে পড়েছে দেখে আমি আশ্চর্য হচ্ছি—</div>
<div class="v" id="v7"><span class="vn">7</span> যা আসলে কোনো সুসমাচারই নয়। স্পষ্টত, কিছু লোক তোমাদের বিভ্রান্ত করছে এবং খ্রীষ্টের সুসমাচারকে বিকৃত করার চেষ্টা করছে।</div>
<div class="v" id="v8"><span class="vn">8</span> কিন্তু যে সুসমাচার আমরা তোমাদের কাছে প্রচার করেছিলাম, সেটি ছাড়া অন্য কোনো সুসমাচার যদি আমরা বা স্বর্গ থেকে আগত কোনো দূতও প্রচার করে, তাহলে সে চিরকালের জন্য অভিশপ্ত হোক।</div>
<div class="v" id="v9"><span class="vn">9</span> যেমন আমরা এর আগে বলেছি, তেমনই আমি এখন আবার বলছি, তোমরা যে সুসমাচার গ্রহণ করেছ, তা ছাড়া অন্য কোনও সুসমাচার কেউ যদি প্রচার করে, তাহলে সে চিরকালের জন্য অভিশপ্ত হোক।</div>
<div class="v" id="v10"><span class="vn">10</span> <span class="br-p"><br><br></span>আমি কি এখন মানুষদের সমর্থন পেতে চাইছি, না ঈশ্বরের? অথবা, আমি কি মানুষদের সন্তুষ্ট করার চেষ্টা করছি? আমি যদি এখনও মানুষদের সন্তুষ্ট করার চেষ্টা করতাম, আমি খ্রীষ্টের একজন দাস হতাম না।</div>
<div class="v" id="v11"><h2>পৌলকে ঈশ্বরের আহ্বান</h2><span class="vn">11</span> <span class="br-p"><br><br></span>ভাইবোনেরা, আমি তোমাদের জানাতে চাই, যে সুসমাচার আমি প্রচার করেছি, তা মানবসৃষ্ট কোনো বিষয় নয়।</div>
<div class="v" id="v12"><span class="vn">12</span> কোনো মানুষের কাছে আমি তা পাইনি, কিংবা শিক্ষাও পাইনি; বরং যীশু খ্রীষ্ট নিজেই আমার কাছে তা প্রকাশ করেছিলেন।</div>
<div class="v" id="v13"><span class="vn">13</span> <span class="br-p"><br><br></span>কারণ ইহুদি-ধর্মে আমার অতীত জীবনধারার কথা তোমরা তো শুনেছ। ঈশ্বরের মণ্ডলীকে আমি কী মারাত্মকরূপে অত্যাচার ও ধ্বংস করার চেষ্টা করতাম।</div>
<div class="v" id="v14"><span class="vn">14</span> আমি ইহুদি-ধর্মশিক্ষায় আমার সমবয়সী অনেক ইহুদিকে ছাড়িয়ে গিয়েছিলাম এবং আমার পূর্বপুরুষদের রীতিনীতি পালন করায় আমি ছিলাম খুব আগ্রহী।</div>
<div class="v" id="v15"><span class="vn">15</span> কিন্তু ঈশ্বর, যিনি মাতৃগর্ভ থেকে আমাকে পৃথক করেছেন এবং তাঁর অনুগ্রহে আমাকে আহ্বান করেছেন,</div>
<div class="v" id="v16"><span class="vn">16</span> তিনি যখন তাঁর পুত্রকে আমার মধ্যে প্রকাশ করতে ইচ্ছা করলেন, যেন আমি অইহুদি জাতিদের কাছে তাঁকে প্রচার করি, তখন আমি এক মুহূর্তের জন্যও কোনো মানুষের সঙ্গে পরামর্শ করিনি,<sup class="fnm"><a name="fnm1" href="#fn1">1</a></sup></div>
<div class="v" id="v17"><span class="vn">17</span> এমনকি যারা আমার আগে প্রেরিত হয়েছিলেন আমি তাদের সঙ্গে সাক্ষাৎ করার জন্য জেরুশালেমেও গেলাম না, কিন্তু আমি সঙ্গে সঙ্গে আরবে চলে গেলাম ও পরে দামাস্কাসে ফিরে এলাম।</div>
<div class="v" id="v18"><span class="vn">18</span> <span class="br-p"><br><br></span>এরপর, তিন বছর পরে, পিতরের<sup class="fnm"><a name="fnm2" href="#fn2">2</a></sup> সঙ্গে দেখা করার জন্য আমি জেরুশালেমে গেলাম ও পনেরো দিন তাঁর সঙ্গে অবিস্থিতি করলাম।</div>
<div class="v" id="v19"><span class="vn">19</span> সেখানে অন্য প্রেরিতশিষ্যদের মধ্যে আর কাউকে দেখতে পাইনি—কেবলমাত্র প্রভুর ভাই যাকোব ছিলেন।</div>
<div class="v" id="v20"><span class="vn">20</span> ঈশ্বরের সাক্ষাতে আমি তোমাদের আশ্বস্ত করে বলছি, আমি তোমাদের কাছে যা লিখছি, তা মিথ্যা নয়।</div>
<div class="v" id="v21"><span class="vn">21</span> <span class="br-p"><br><br></span>তারপর আমি সিরিয়া ও কিলিকিয়া প্রদেশে গেলাম।</div>
<div class="v" id="v22"><span class="vn">22</span> আমি খ্রীষ্টে স্থিত যিহূদিয়ার মণ্ডলীগুলির কাছে ব্যক্তিগত ভাবে অপরিচিত ছিলাম।</div>
<div class="v" id="v23"><span class="vn">23</span> তারা কেবলমাত্র এই সংবাদ পেয়েছিল, “আগে যে লোকটি আমাদের উপর অত্যাচার করত, সে এখন সেই বিশ্বাসের কথা প্রচার করছে, যা সে আগে ধ্বংস করতে চেয়েছিল।”</div>
<div class="v" id="v24"><span class="vn">24</span> আর তারা আমার কারণে ঈশ্বরের প্রশংসা করতে লাগল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা, কোনো মানুষের সঙ্গে।</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: কৈফার।</div>
</div>
<!-- PARSED ABOVE; EDITING MAY BREAK PARSER -->
</body></html>