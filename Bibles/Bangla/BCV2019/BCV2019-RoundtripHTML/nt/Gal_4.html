<html><head>
<meta http-equiv="Content-Type" content="text/html;charset=utf-8" />
<title>Gal 4 &ndash; গালাতীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গালাতীয়</b> &ndash; <a href="Gal_1.html">1</a> <a href="Gal_2.html">2</a> <a href="Gal_3.html">3</a> <b>4</b> <a href="Gal_5.html">5</a> <a href="Gal_6.html">6</a> </div><hr>
<h1>Gal 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যা আমি বলতে চাইছি, তা হল, উত্তরাধিকারী যতদিন শিশু থাকে, সে সমস্ত সম্পত্তির অধিকারী হলেও, ক্রীতদাসের সঙ্গে তার কোনও পার্থক্য নেই।</div>
<div class="v" id="v2"><span class="vn">2</span> তার পিতা যে সময় নির্দিষ্ট করে দিয়েছেন, সে-পর্যন্ত সে অভিভাবক ও প্রতিপালকদের<sup class="fnm"><a name="fnm1" href="#fn1">1</a></sup> তত্ত্বাবধানে থাকে।</div>
<div class="v" id="v3"><span class="vn">3</span> একইভাবে, আমরা যখন শিশু ছিলাম, আমরা জগতের বিভিন্ন রীতিনীতির অধীনে ক্রীতদাস ছিলাম।</div>
<div class="v" id="v4"><span class="vn">4</span> কিন্তু সময় যখন সম্পূর্ণ হল, ঈশ্বর তাঁর পুত্রকে প্রেরণ করলেন; তিনি এক নারী থেকে জাত, বিধানের অধীনে জন্মগ্রহণ করলেন,</div>
<div class="v" id="v5"><span class="vn">5</span> যেন যারা বিধানের অধীন তাদের মুক্তিপণ দিয়ে মুক্ত করেন, যেন আমরা পুত্রত্বের পূর্ণ অধিকার লাভ করি।</div>
<div class="v" id="v6"><span class="vn">6</span> যেহেতু আমরা<sup class="fnm"><a name="fnm2" href="#fn2">2</a></sup> পুত্র, তাই ঈশ্বর তাঁর পুত্রের আত্মাকে আমাদের হৃদয়ে প্রেরণ করলেন, যে আত্মা “<b>আব্বা</b>,<sup class="fnm"><a name="fnm3" href="#fn3">3</a></sup> পিতা” বলে ডেকে ওঠেন।</div>
<div class="v" id="v7"><span class="vn">7</span> তাই তোমরা আর ক্রীতদাস নও, কিন্তু পুত্র; আর যেহেতু তোমরা পুত্র, ঈশ্বর তোমাদের উত্তরাধিকারীও করেছেন।</div>
<div class="v" id="v8"><h2>গালাতীয়দের জন্য পৌলের উদ্বেগ</h2><span class="vn">8</span> <span class="br-p"><br><br></span>আগে তোমরা যখন ঈশ্বরকে জানতে না, তোমরা তাদেরই দাসত্ব করতে, যারা স্বাভাবিকভাবেই দেবতা নয়।</div>
<div class="v" id="v9"><span class="vn">9</span> কিন্তু এখন, যেহেতু তোমরা ঈশ্বরকে জানো—বা সঠিক বলতে গেলে, তোমরাই ঈশ্বরের দ্বারা পরিচিত হয়েছ—তাহলে, কী করে তোমরা ওইসব দুর্বল ও ঘৃণ্য নীতিগুলির প্রতি ফিরে যাচ্ছ? তোমরা কি আবার ফিরে সেগুলির দ্বারা দাসত্বে আবদ্ধ হতে চাও?</div>
<div class="v" id="v10"><span class="vn">10</span> তোমরা বিশেষ বিশেষ দিন, মাস, ঋতু ও বছর পালন করছ!</div>
<div class="v" id="v11"><span class="vn">11</span> তোমাদের জন্য আমার ভয় হয়, হয়তো আমি তোমাদের মধ্যে ব্যর্থ পরিশ্রম করেছি।</div>
<div class="v" id="v12"><span class="vn">12</span> <span class="br-p"><br><br></span>ভাই ও বোনেরা, আমি তোমাদের অনুরোধ করছি, তোমরা আমার মতো হও, কারণ আমি তোমাদের মতো হয়েছি। তোমরা আমার প্রতি কোনো অন্যায় করোনি।</div>
<div class="v" id="v13"><span class="vn">13</span> যেমন তোমরা জানো, আমি অসুস্থ ছিলাম, যখন প্রথমবার তোমাদের কাছে সুসমাচার প্রচার করেছিলাম।</div>
<div class="v" id="v14"><span class="vn">14</span> যদিও আমার অসুস্থতা তোমাদের কাছে পরীক্ষার কারণস্বরূপ ছিল, তোমরা আমার সঙ্গে ঘৃণ্য ও অবজ্ঞাসুলভ আচরণ করোনি। বরং তোমরা আমাকে যেন ঈশ্বরের এক দূতের মতো, স্বয়ং খ্রীষ্ট যীশুর মতো মনে করে স্বাগত জানিয়েছিলে।</div>
<div class="v" id="v15"><span class="vn">15</span> তোমাদের সেইসব আনন্দের কী হল? আমি সাক্ষ্য দিতে পারি যে, সম্ভব হলে, তোমরা নিজের নিজের চোখ-দুটি উপড়ে নিয়ে আমাকে দিতে!</div>
<div class="v" id="v16"><span class="vn">16</span> সত্যিকথা বলার জন্য আমি কি এখন তোমাদের শত্রু হয়েছি?</div>
<div class="v" id="v17"><span class="vn">17</span> <span class="br-p"><br><br></span>ওইসব লোক তোমাদের জয় করার জন্য আগ্রহী হয়েছে, কিন্তু কোনও ভালো উদ্দেশ্যে নয়। তারা যা চায় তা হল <i>আমাদের কাছ থেকে</i> তোমাদের দূরে সরিয়ে দিতে, যেন তোমরা ওদের প্রতি আগ্রহী হয়ে ওঠো।</div>
<div class="v" id="v18"><span class="vn">18</span> উদ্দেশ্য ভাল হলে আগ্রহী হওয়া ভালোই এবং তা হবে সব সময়ের জন্য, কেবলমাত্র তোমাদের মধ্যে যখন উপস্থিত থাকি কেবল তখন।</div>
<div class="v" id="v19"><span class="vn">19</span> আমার প্রিয় সন্তানেরা তোমাদের জন্য আমি পুনরায় প্রসবযন্ত্রণা ভোগ করছি, যতক্ষণ না তোমরা খ্রীষ্টের মতো হও।</div>
<div class="v" id="v20"><span class="vn">20</span> আমার এমন ইচ্ছা হচ্ছে যে, আমি যদি এখনই তোমাদের কাছে যেতে ও অন্য স্বরে কথা বলতে পারতাম! কারণ আমি তোমাদের সম্বন্ধে আমি যে কি করব তা বুঝতে পারছি না!</div>
<div class="v" id="v21"><h2>সারা ও হাগারের বিষয়</h2><span class="vn">21</span> <span class="br-p"><br><br></span>তোমরা যারা বিধানের অধীনে থাকতে চাও, আমাকে বলো তো, বিধান যা বলে, তা কি তোমরা জানো না?</div>
<div class="v" id="v22"><span class="vn">22</span> কারণ লিখিত আছে, অব্রাহামের দুই পুত্র ছিল, একজন ক্রীতদাসীর, অন্যজন স্বাধীন নারীর।</div>
<div class="v" id="v23"><span class="vn">23</span> ক্রীতদাসী নারীর দ্বারা তাঁর পুত্রের জন্ম হয়েছিল স্বাভাবিক উপায়ে,<sup class="fnm"><a name="fnm4" href="#fn4">4</a></sup> কিন্তু স্বাধীন নারীর দ্বারা তাঁর পুত্রের জন্ম হয়েছিল এক প্রতিশ্রুতির ফলস্বরূপে।</div>
<div class="v" id="v24"><span class="vn">24</span> <span class="br-p"><br><br></span>এসব বিষয় রূপক অর্থে গ্রহণ করা যেতে পারে, কারণ ওই দুজন নারী দুটি চুক্তির<sup class="fnm"><a name="fnm5" href="#fn5">5</a></sup> প্রতীকস্বরূপ। একটি নিয়ম সীনয় পর্বত থেকে, তা ক্রীতদাস হওয়ার জন্য সন্তানদের জন্ম দেয়। এ হল হাগার।</div>
<div class="v" id="v25"><span class="vn">25</span> এখন হাগার হল আরবে স্থিত সীনয় পর্বতের প্রতীক এবং বর্তমানের জেরুশালেম নগরীর সঙ্গে সংগতিপূর্ণ, কারণ সে তার সন্তানদের নিয়ে দাসত্ব-বন্ধনে আবদ্ধ আছে।</div>
<div class="v" id="v26"><span class="vn">26</span> কিন্তু ঊর্ধ্বে স্থিত জেরুশালেম স্বাধীন, সে আমাদের মাতৃস্বরূপা।</div>
<div class="v" id="v27"><span class="vn">27</span> কারণ লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“ওহে বন্ধ্যা নারী, যে সন্তান করোনি প্রসব,<br> <span class="br-ind"><br><span class="indent">&nbsp;</span></span>আনন্দিত হও;<br> <span class="br-ind"><br><span class="indent">&nbsp;</span></span>তোমরা যারা রয়েছ প্রসবযন্ত্রণাহীন,<br> <span class="br-ind"><br><span class="indent">&nbsp;</span></span>আনন্দ-উল্লাসে ফেটে পড়ো;<br> <span class="br-ind"><br><span class="indent">&nbsp;</span></span>কারণ সধবা নারীর চেয়ে পরিত্যক্ত নারীর<br> <span class="br-ind"><br><span class="indent">&nbsp;</span></span>সন্তান সংখ্যা বেশি।”<sup class="fnm"><a name="fnm6" href="#fn6">6</a></sup><br></div>
<div class="v" id="v28"><span class="vn">28</span> <span class="br-p"><br><br></span>এখন ভাইবোনেরা, তোমরা ইস্‌হাকের মতো প্রতিশ্রুতির সন্তান।</div>
<div class="v" id="v29"><span class="vn">29</span> সেই সময়, স্বাভাবিক উপায়ে জাত পুত্র <i>ঈশ্বরের</i> আত্মার পরাক্রমে জাত পুত্রকে নির্যাতন করত। তেমনই এখনও হচ্ছে।</div>
<div class="v" id="v30"><span class="vn">30</span> কিন্তু শাস্ত্রগ্রন্থ কী বলে? “সেই ক্রীতদাসী ও তার পুত্রকে দূর করে দাও, কারণ সেই দাসীপুত্র কখনোই স্বাধীন নারীর পুত্রের সঙ্গে উত্তরাধিকার ভোগ করবে না।”<sup class="fnm"><a name="fnm7" href="#fn7">7</a></sup></div>
<div class="v" id="v31"><span class="vn">31</span> অতএব ভাইবোনেরা, আমরা ক্রীতদাসীর সন্তান নই, কিন্তু সেই স্বাধীন নারীর সন্তান।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অছি অথবা গচ্ছিত সম্পদের উপরে ভারপ্রাপ্ত ব্যক্তিদের।</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: তোমরা</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->আব্বা<!--raw 1 bo --></em><!--endraw 1-->—পিতা শব্দের আরামীয় প্রতিশব্দ।</div>
<div class="fn"><sup class="fnt"><a name="fn4" href="#fnm4">4</a></sup> শারীরিক বা জৈবিক (মাংসিক) উপায়ে; ২৯ পদেও।</div>
<div class="fn"><sup class="fnt"><a name="fn5" href="#fnm5">5</a></sup> বা নিয়মের।</div>
<div class="fn"><sup class="fnt"><a name="fn6" href="#fnm6">6</a></sup> যিশাইয় ৫৪:১</div>
<div class="fn"><sup class="fnt"><a name="fn7" href="#fnm7">7</a></sup> আদি পুস্তক ২১:১০</div>
</div>
<!-- PARSED ABOVE; EDITING MAY BREAK PARSER -->
</body></html>