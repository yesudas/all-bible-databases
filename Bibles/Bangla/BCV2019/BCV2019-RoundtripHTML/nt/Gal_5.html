<html><head>
<meta http-equiv="Content-Type" content="text/html;charset=utf-8" />
<title>Gal 5 &ndash; গালাতীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গালাতীয়</b> &ndash; <a href="Gal_1.html">1</a> ... <a href="Gal_3.html">3</a> <a href="Gal_4.html">4</a> <b>5</b> <a href="Gal_6.html">6</a> </div><hr>
<h1>Gal 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্টে স্বাধীনতা</h2><span class="vn">1</span> <span class="br-p"><br><br></span>স্বাধীনতা ভোগ করার জন্যই খ্রীষ্ট আমাদের স্বাধীন করেছেন। অতএব, তোমরা অবিচল থাকো এবং দাসত্বের জোয়ালে নিজেদের পুনরায় আবদ্ধ কোরো না।</div>
<div class="v" id="v2"><span class="vn">2</span> <span class="br-p"><br><br></span>আমার কথাগুলি লক্ষ্য করো। আমি পৌল তোমাদের বলছি যে, তোমরা যদি নিজেদের সুন্নত করো, তাহলে তোমাদের কাছে খ্রীষ্টের কোনও মূল্য থাকবে না।</div>
<div class="v" id="v3"><span class="vn">3</span> যারা নিজেদের সুন্নত করতে চায়, তাদের প্রত্যেকের কাছে আমি আবার ঘোষণা করছি যে, সে সমস্ত বিধান পালন করতে বাধ্য।</div>
<div class="v" id="v4"><span class="vn">4</span> তোমরা যারা বিধানের দ্বারা নির্দোষ প্রতিপন্ন হতে চাইছ, তারা খ্রীষ্ট থেকে বিচ্ছিন্ন হয়েছ; তোমরা অনুগ্রহ থেকে পতিত হয়েছ।</div>
<div class="v" id="v5"><span class="vn">5</span> কিন্তু যে ধার্মিকতার আমরা প্রত্যাশা করি, তা আমরা বিশ্বাসের দ্বারা <i>পবিত্র</i> আত্মার মাধ্যমে সাদর আগ্রহে অপেক্ষা করে আছি।</div>
<div class="v" id="v6"><span class="vn">6</span> কারণ খ্রীষ্ট যীশুতে সুন্নতের কোনও মূল্য নেই, অ-সুন্নতেরও নেই। কেবলমাত্র বিষয় যা গণ্য হয়, তা হল বিশ্বাস, যা ভালোবাসার মাধ্যমে নিজেকে প্রকাশ করে।</div>
<div class="v" id="v7"><h2>ভণ্ড প্রচারকদের সম্পর্কে সতর্কবাণী</h2><span class="vn">7</span> <span class="br-p"><br><br></span>তোমরা তো ভালোভাবেই দৌড়াচ্ছিলে। কে তোমাদের বাধা দিল এবং সত্য পালন করতে দিল না?</div>
<div class="v" id="v8"><span class="vn">8</span> এই ধরনের চাপ, যিনি তোমাদের আহ্বান করেন, তাঁর কাছে থেকে আসে না।</div>
<div class="v" id="v9"><span class="vn">9</span> অল্প একটু খামির<sup class="fnm"><a name="fnm1" href="#fn1">1</a></sup> সমস্ত ময়দার তালকে তাড়িময় করে তোলে।</div>
<div class="v" id="v10"><span class="vn">10</span> প্রভুতে আমি দৃঢ়প্রত্যয়ী যে, তোমরা আর কোনো দৃষ্টিভঙ্গি গ্রহণ করবে না। যে তোমাদের বিভ্রান্ত করছে, সে যে-ই হোক না কেন, সে তার শাস্তি ভোগ করবে।</div>
<div class="v" id="v11"><span class="vn">11</span> ভাইবোনেরা, আমি যদি এখনও সুন্নতের বিষয় প্রচার করে থাকি, তাহলে কেন এখনও আমি নির্যাতিত হচ্ছি? সেক্ষেত্রে, ক্রুশের বিঘ্ন লুপ্ত হয়েছে।</div>
<div class="v" id="v12"><span class="vn">12</span> সেইসব বিভ্রান্তিকারী সম্পর্কে বলি, আমার ইচ্ছা, তারা সম্পূর্ণ পথ পরিক্রমা করে নিজেদের <i>পুরুষাঙ্গও</i> ছিন্ন করে ফেলুক।</div>
<div class="v" id="v13"><span class="vn">13</span> <span class="br-p"><br><br></span>আমার ভাইবোনেরা, তোমরা স্বাধীনতার জন্য আহূত হয়েছ, কিন্তু তোমাদের স্বাধীনতাকে শারীরিক লালসা<sup class="fnm"><a name="fnm2" href="#fn2">2</a></sup> চরিতার্থ করার জন্য প্রশ্রয় দিয়ো না; বরং প্রেমে পরস্পরের সেবা করো।</div>
<div class="v" id="v14"><span class="vn">14</span> সমস্ত বিধান এই একটিমাত্র আজ্ঞায় সারসংক্ষিপ্ত হয়েছে: “তোমার প্রতিবেশীকে নিজের মতোই ভালোবেসো।”<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> যদি তোমরা পরস্পরকে দংশন ও গ্রাস করো, সতর্ক হও, অন্যথায় তোমরা পরস্পরের দ্বারা ধ্বংসপ্রাপ্ত হবে।</div>
<div class="v" id="v16"><h2>আত্মার বশে অবিচল থাকার আবেদন</h2><span class="vn">16</span> <span class="br-p"><br><br></span>তাই আমি বলি, তোমরা <i>পবিত্র</i> আত্মার বশে জীবনযাপন করো, তাহলে তোমরা শারীরিক লালসার অভিলাষগুলি চরিতার্থ করবে না।</div>
<div class="v" id="v17"><span class="vn">17</span> কারণ শারীরিক লালসাগুলি <i>পবিত্র</i> আত্মার অভিলাষের প্রতিকূল এবং <i>পবিত্র</i> আত্মা শারীরিক লালসার অভিলাষগুলির প্রতিকূল। সেগুলি পরস্পরের বিরুদ্ধে সংঘর্ষ করে, যেন তোমরা যা চাও, তা করতে না পারো।</div>
<div class="v" id="v18"><span class="vn">18</span> কিন্তু তোমরা যদি <i>পবিত্র</i> আত্মার দ্বারা চালিত হও, তাহলে তোমরা বিধানের অধীন নও।</div>
<div class="v" id="v19"><span class="vn">19</span> <span class="br-p"><br><br></span>শারীরিক লালসার ক্রিয়াগুলি সুস্পষ্ট: ব্যভিচার, বিবাহ-বহির্ভূত যৌনাচার, অশুদ্ধতা ও উচ্ছৃঙ্খলতা,</div>
<div class="v" id="v20"><span class="vn">20</span> প্রতিমাপূজা ও ডাকিনীবিদ্যা, ঘৃণা, ঈর্ষা, ক্রোধের উত্তেজনা, স্বার্থকেন্দ্রিক উচ্চাকাঙ্ক্ষা, মতবিরোধ, দলাদলি ও</div>
<div class="v" id="v21"><span class="vn">21</span> পরশ্রীকাতরতা, মত্ততা, রঙ্গরস ও এধরনের আরও অনেক বিষয়। আগের মতোই আমি আবার তোমাদের সতর্ক করছি, যারা এধরনের জীবনযাপন করে, তারা ঈশ্বরের রাজ্যে অধিকার পাবে না।</div>
<div class="v" id="v22"><span class="vn">22</span> <span class="br-p"><br><br></span>কিন্তু <i>পবিত্র</i> আত্মার ফল হল প্রেম, আনন্দ, শান্তি, দীর্ঘসহিষ্ণুতা, মাধুর্য, পরোপকারিতা, বিশ্বস্ততা,</div>
<div class="v" id="v23"><span class="vn">23</span> বিনম্রতা ও আত্মসংযম। এসব বিষয়ের বিরুদ্ধে কোনও বিধান নেই।</div>
<div class="v" id="v24"><span class="vn">24</span> আর যারা খ্রীষ্ট যীশুর, তারা শারীরিক লালসার সমস্ত আসক্তি<sup class="fnm"><a name="fnm4" href="#fn4">4</a></sup> ও অভিলাষকে ক্রুশার্পিত করেছে।</div>
<div class="v" id="v25"><span class="vn">25</span> আমরা যেহেতু <i>পবিত্র</i> আত্মার বশে জীবনযাপন করি, এসো আমরা আত্মার সঙ্গে তাল মিলিয়ে চলি।</div>
<div class="v" id="v26"><span class="vn">26</span> এসো, আমরা গর্বিতমনা না হই, পরস্পরকে উত্তেজিত না করি ও পরস্পর পরস্পরের প্রতি হিংসা না করি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তাড়ি।</div>
<div class="fn"><sup class="fnt"><a name="fn2" href="#fnm2">2</a></sup> বা, জৈবিক (মাংসিক); ১৬, ১৭, ১৯ ও ২৪ পদেও।</div>
<div class="fn"><sup class="fnt"><a name="fn3" href="#fnm3">3</a></sup> লেবীয় পুস্তক ১৯:১৮</div>
<div class="fn"><sup class="fnt"><a name="fn4" href="#fnm4">4</a></sup> বা অনুরাগ, ইচ্ছা।</div>
</div>
<!-- PARSED ABOVE; EDITING MAY BREAK PARSER -->
</body></html>