<html><head>
<meta http-equiv="Content-Type" content="text/html;charset=utf-8" />
<title>Heb 1 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <b>1</b> <a href="Heb_2.html">2</a> <a href="Heb_3.html">3</a> ... <a href="Heb_13.html">13</a> </div><hr>
<h1>Heb 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইব্রীয়দের প্রতি পত্রের লেখক অজ্ঞাত, তবে এর রচনাশৈলী ও ব্যবহৃত শব্দগুচ্ছ থেকে অনুমিত হয়, সম্ভবত প্রেরিতশিষ্য পৌলই এই পত্রের রচয়িতা। কিছু সংখ্যক ইহুদি খ্রীষ্টবিশ্বাসী পুনরায় ইহুদি-প্রথাপদ্ধতি ও বিধান পালনের সপক্ষে ছিল। পত্রটি তাদেরই উদ্দেশে রচিত হয়েছে। যেহেতু খ্রীষ্টের সম্পূর্ণতায় তাদের আস্থা ছিল না, তাই লেখক খ্রীষ্টের শ্রেষ্ঠত্ব ও তাঁর উপরে বিশ্বাস স্থাপনের গুরুত্ব বর্ণনা করেছেন। <!--raw 1 bo --><p/><!--endraw 1-->যারা নিরুদ্দিষ্ট বা হারিয়ে গেছে, তারা “মিশরেই” অবস্থান করছে। খ্রীষ্টের মাধ্যমে তাদের পরিত্রাণের প্রয়োজন আছে। যারা পরিত্রাণপ্রাপ্ত ব্যক্তি, তারা ইতিমধ্যে তাদের আত্মিক অধিকার ভোগ করছে এবং খ্রীষ্ট-প্রদত্ত “বিশ্বাসে” প্রবেশলাভ করেছে (৪:১১; মথি ১১:২৮-৩০)। কনানে প্রবেশ স্বর্গে যাওয়ার প্রতীক নয়। এ হল শত্রুকে পরাজিত করা এবং বিশ্বাসে নিজস্ব আত্মিক অধিকার দাবি করার একটি চিত্রকল্প। অনেকে পুরোনো নিয়মের ইস্রায়েলীদের মতো অবিশ্বাসে প্রান্তরে উদ্দেশ্যহীন বিচরণ করে এবং পুরোনো জীবনেই ফিরে যেতে সচেষ্ট হয়। ইব্রীয়দের প্রতি লেখা পত্রের বাণী তাদেরই জন্য, “এসো, আমরা সিদ্ধিলাভের চেষ্টায় অগ্রসর হই” (৬:১)। <!--raw 1 bo --><p/><!--endraw 1-->হবক্‌কূক ২:৪ পদের ব্যাখ্যা করতে গিয়ে ইব্রীয়দের প্রতি পত্রের লেখক “বিশ্বাসের দ্বারা” শব্দদ্বয়ের উপরে গুরুত্ব আরোপ করেছেন। আমরা সেই বাক্যের অনুসারী হব। আমাদের প্রত্যুত্তর নির্ধারণ করে, আমরা কী ধরনের জীবনযাপন করি এবং আত্মিক অধিকার দাবির মাত্রা আমাদের কতখানি। বিশ্বাসের দ্বারা আমরা পরিত্রাণ লাভ করেছি সত্যি, তবে বিশ্বাসে আমাদের জীবনধারণও করতে হবে। <!--raw 1 bo --><p/><!--endraw 1-->হিব্রুদের প্রতি পত্রের প্রতিটি অধ্যায় খ্রীষ্টের শ্রেষ্ঠত্ব অনবদ্যরূপে ব্যক্ত করে। ১ম অধ্যায়—তিনি ভাববাদীদের ও স্বর্গদূতদের চেয়ে মহান; ২ তিনি আদমের চেয়ে মহান (তুলনা করুন, গীত ৮); ৩ তিনি মোশি থেকে মহান; ৪—তিনি যিহোশূয় থেকে মহান; ৫—তিনি হারোণ থেকে মহান; ৬—তিনি ধর্মীয় সব নীতিগুলি থেকে মহান; ৭—তিনি লেবীয় যাজকত্বের চেয়েও মহান; ৮—তিনি পুরোনো নিয়ম (চুক্তি) থেকে মহান; ৯—তিনি আবাস তাঁবু থেকে মহান; ১০—তিনি সব বলিদান ও নৈবেদ্য থেকে মহান; ১১—তিনি পুরোনো নিয়মের সব বিশ্বাস-বীর থেকে মহান; ১২—তিনি হেবল থেকে মহান; ১৩—তিনি পাপবলি, জেরুশালেম ও যে কোনো পার্থিব ধর্মীয় প্রথা থেকে মহান। <!--raw 1 bo --><p/><!--endraw 1-->পত্রটি পাঠ করে আমাদের জিজ্ঞাসা হওয়া উচিত, আমি কি পেছনের দিকে ফিরে পুরোনো জীবনের জন্য সচেষ্ট হচ্ছি, অথবা খ্রীষ্টে আমার অধিকার দাবি করার জন্য ক্রমাগত এগিয়ে যাচ্ছি? আমি কি অবিশ্বাসে মরুপ্রান্তরের উদ্দেশ্যে পরিভ্রমণ করছি, কিংবা তাঁর সাধিত কর্মে ও বিশ্বাসযোগ্য বাক্যে সুস্থিরতা অবলম্বন করছি? <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: অজ্ঞাত (পৌলও হতে পারেন)। <!--raw 1 bo --><p/><!--endraw 1-->রচনার স্থান: রোম অথবা প্যালেষ্টাইন। <!--raw 1 bo --><p/><!--endraw 1-->রচনাকাল: আনুমানিক ৬৩–৬৫ খ্রীষ্টাব্দ। <!--raw 1 bo --><p/><!--endraw 1-->মূল প্রসঙ্গ: ইহুদি ধর্মাচার থেকে খ্রীষ্টানুকরণের। উৎকৃষ্টতা। <!--raw 1 bo --><p/><!--endraw 1--><!--raw 1 bo --><b><!--endraw 1-->ইব্রীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->ইব্রীয় পুস্তকটির লেখক নিজের নাম উল্লেখ করেননি এবং কাকে লিখেছেন তাও জানাননি। তবে এই পুস্তকটি পড়ে বোঝা যায় কে লিখেছেন, কেন লিখেছেন এবং কাকে লিখেছেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পুস্তকটি সেইসব ইহুদিদের উদ্দেশে লেখা যারা যীশুকে ত্রাণকর্তা রূপে গ্রহণ করেছিলেন। তারা তাড়নার সম্মুখীন হয়েছিলেন আর তার ফলে বিশ্বাস হারাতে শুরু করেছিলেন। লেখক প্রত্যাশা করেছিলেন যে তারা ইস্রায়েলের ইতিহাস এবং প্রথা জানতেন, তাই তিনি তাদের যীশুর অনুসরণকারী বলে সম্বোধন করেছেন। মনে হয় তারা ইতালি দেশে বাস করত, কারণ লেখক লিখেছেন <!--raw 1 bo --><b><!--endraw 1-->ইতালির সকলেও তোমাদের শুভেচ্ছা জানাচ্ছেন<!--raw 1 bo --></b><!--endraw 1-->—অর্থাৎ তাদের দেশের বন্ধুরা যারা রোমীয় সাম্রাজ্যের বিভিন্ন জায়গায় ভ্রমণ করছিল। <!--raw 1 bo --><p/><!--endraw 1-->মনে হয়, এই পুস্তকটি ৭০ খ্রীষ্টাব্দের আগে লেখা হয়েছে যখন জেরুশালেম মন্দির ধ্বংস হয়ে যাওয়ার কারণে ইহুদিদের বলি দেওয়ার প্রথা বন্ধ হয়; কারণ প্রশ্ন করা হয়েছে, যদি বলিদানের মাধ্যমে ঈশ্বরের সঙ্গে আমাদের সুসম্পর্ক গড়ে উঠত <!--raw 1 bo --><b><!--endraw 1-->তাহলে সেগুলি উত্সর্গ করা কি বন্ধ হয়ে যেত না?<!--raw 1 bo --></b><!--endraw 1--> তাদের পরিস্থিতি যাই ছিল না কেন, তারা নিজেদেরকে যীশুর অনুগামী না বলে ইহুদি বলে যদি পরিচয় দিত, তবে তাড়না থেকে বাঁচতে পারত। সেই কাজ না করতে লেখক তাদের সাবধান করেছেন। তিনি ব্যাখ্যা করেছেন যে, ঈশ্বর মোশির সাথে পূর্বে যে চুক্তি স্থাপন করেছিলেন সেই চুক্তির অর্থ ব্যাখ্যা ও উদ্দেশ্য পরিপূর্ণ করার জন্য নতুন চুক্তি স্থাপন করলেন। ঈশ্বর এখন চান যে তাঁর লোকেরা এই চুক্তির মাধ্যমে তাঁর প্রতি অনুগত হোক। <!--raw 1 bo --><p/><!--endraw 1-->পাঠকদের এই বিষয়টি বোঝানোর জন্য, ইব্রীয় পুস্তকের লেখক ইস্রায়েলের ইতিহাস ও মন্দিরের পূজা ব্যবস্থা পর্যবেক্ষণ এবং এই শিক্ষার মধ্যে তুলনামূলক আলোচনা করেছেন। এই পুস্তকটি চারজোড়া শিক্ষা-উপদেশ নিয়ে তৈরি (এটির শেষ ভাগে বিশ্বাসী সম্প্রদায়ের জীবনে সত্যের বাস্তব প্রভাব বর্ণনা করা হয়েছে)। এই চারটি বিষয় নিম্নলিখিত: <!--raw 1 bo --><p/><!--endraw 1--><!--raw 1 bo --><p><!--endraw 1-->যীশু স্বর্গদূতদের থেকেও মহান, তাই তাঁর ঘোষিত পরিত্রাণ <!--raw 1 bo --><b><!--endraw 1-->স্বর্গদূতদের দ্বারা কথিত বাণী,<!--raw 1 bo --></b><!--endraw 1--> অপেক্ষা মহৎ, যে বাণী মোশির অনুশাসনে লিপিবদ্ধ আছে (ইব্রীয় ১–২)। <!--raw 1 bo --><p/><!--endraw 1-->যীশু আমাদের <!--raw 1 bo --><b><!--endraw 1-->প্রেরিত<!--raw 1 bo --></b><!--endraw 1--> (অর্থাৎ, ঈশ্বর নির্দিষ্ট কাজের জন্য পাঠিয়েছিলেন)। প্রেরিতশিষ্য মোশি ও যিহোশূয় ইস্রায়েলের লোকেদের প্রতিশ্রুত দেশে এবং ঈশ্বরের বিশ্রামে নিয়ে এসেছিলেন, কিন্তু যীশু যে প্রতিশ্রুত দেশে ও বিশ্রামে আমাদের নিয়ে আসেন তা অনেক মহান (ইব্রীয় ৩:১–৪:১৩)। <!--raw 1 bo --><p/><!--endraw 1-->যীশু আমাদের <!--raw 1 bo --><b><!--endraw 1-->মহাযাজক,<!--raw 1 bo --></b><!--endraw 1--> এবং সেই ভূমিকায় আমাদের জন্য তাঁর পক্ষসমর্থন মোশির অনুশাসনে নিযুক্ত পালকদের থেকেও অনেক বেশি কার্যকরী (ইব্রীয় ৪:১৪–১০:৩৯)। <!--raw 1 bo --><p/><!--endraw 1-->ঈশ্বর, যীশুর মাধ্যমে যা করেছেন তার প্রত্যুত্তরে আমাদের উচিত <!--raw 1 bo --><b><!--endraw 1-->বিশ্বাসে<!--raw 1 bo --></b><!--endraw 1--> এগিয়ে চলা; অদৃশ্য স্বর্গীয় বাস্তবিকতার আলোতে বাস করা। যুগ যুগ ধরে এই কাজটি বিশ্বাসীরা করেছেন, তারা ঈশ্বরের জন্য অপেক্ষা করেছেন যেন স্বর্গরাজ্য পৃথিবীতে নেমে আসে। <!--raw 1 bo --></p><!--endraw 1--> <!--raw 1 bo --><p/><!--endraw 1-->এই পুস্তকের প্রথম ভাগটি হল প্রস্তাবনা আর চতুর্থ ভাগটি হল বাকিগুলির প্রয়োগ। পুস্তকটির মূল বক্তব্য দ্বিতীয় ও তৃতীয় ভাগে পাওয়া যায়। এই ভাগগুলি উপস্থাপিত হয়েছে এই উক্তি দিয়ে, <!--raw 1 bo --><b><!--endraw 1-->অতএব, পবিত্র ভাইবোনেরা, যারা স্বর্গীয় আহ্বানের অংশীদার, আমরা যাঁকে প্রেরিত এবং মহাযাজকরূপে স্বীকার করি সেই যীশুর প্রতি তোমাদের চিন্তাসকল নিবদ্ধ করো।<!--raw 1 bo --></b><!--endraw 1--> <!--raw 1 bo --><p/><!--endraw 1-->এই পুস্তকটির লক্ষ হল, ঈশ্বরের নতুন চুক্তি অস্থায়ী পুরোনো চুক্তির থেকে অনেক বেশি উচ্চতর, তা বাস্তবে প্রকাশিত করা। পাঠকদের উৎসাহিত করা হয়েছে তারা যেন সব পরিস্থিতি ও অত্যাচারে খ্রীষ্ট যীশুর দেখানো নতুন বাস্তবের আলোতে মোকাবিলা করে। এর মানে, পুরোনো পরিচয়ে আশ্রয় না খুঁজে বরং প্রয়োজনে খ্রীষ্টের প্রতি নিজের বিশ্বস্ততা দেখিয়ে স্বেচ্ছায় কষ্টভোগ করে। এই কথা মনে করিয়ে দিয়ে, যে তারা <!--raw 1 bo --><b><!--endraw 1-->যে রাজ্য গ্রহণ করতে চলেছে, তা প্রকম্পিত হবে না,<!--raw 1 bo --></b><!--endraw 1--> লেখক তার পাঠকদের বিশ্বস্ত থাকার জন্য উৎসাহিত করছেন। <!--raw 1 bo --><p/><!--endraw 1-->ইব্রীয়
</div>
<div class="biblehtmlcontent verses" id="verses">
<div class="v" id="v1"><h2>খ্রীষ্ট: ঐশ-মহিমার বিচ্ছুরণ</h2><span class="vn">1</span> <span class="br-p"><br><br></span>অতীতে ঈশ্বর ভাববাদীদের<sup class="fnm"><a name="fnm1" href="#fn1">1</a></sup> মাধ্যমে আমাদের পূর্বপুরুষদের সঙ্গে বহুবার বিভিন্নভাবে কথা বলেছেন,</div>
<div class="v" id="v2"><span class="vn">2</span> কিন্তু এই শেষ যুগে, তিনি তাঁর পুত্রের মাধ্যমেই আমাদের কাছে কথা বলেছেন।</div>
<div class="v" id="v3"><span class="vn">3</span> সেই পুত্রই ঈশ্বরের মহিমার বিচ্ছুরণ এবং তাঁর সত্তার যথার্থ প্রতিরূপ, যিনি তাঁর তেজোদৃপ্ত বাক্যের দ্বারা সবকিছুই ধারণ করে আছেন। সব পাপক্ষালনের কাজ সম্পন্ন করার পর, তিনি স্বর্গে ঐশ-মহিমার ডানদিকে উপবেশন করেছেন।</div>
<div class="v" id="v4"><h2>খ্রীষ্ট স্বর্গদূতদের থেকে মহান</h2><span class="vn">4</span> <span class="br-p"><br><br></span>তিনি উত্তরাধিকার বলে স্বর্গদূতদের তুলনায় যে উচ্চতর পদের অধিকারী হয়েছেন, সেই অনুযায়ী তাঁদের থেকেও মহান হয়ে উঠেছেন।</div>
<div class="v" id="v5"><span class="vn">5</span> <span class="br-p"><br><br></span>কারণ স্বর্গদূতদের মধ্যে কাকে ঈশ্বর কখন বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“তুমি আমার পুত্র,<br> <span class="br-ind"><br><span class="indent">&nbsp;</span></span>আজ আমি তোমার পিতা হয়েছি?”<sup class="fnm"><a name="fnm2" href="#fn2">2</a></sup><br> <span class="br-p"><br><br></span>অথবা আবার, <span class="br-p"><br><br></span><span class="br-ind"><br><span class="indent">&nbsp;</span></span>“আমি তার পিতা হব,<br> <span class="br-ind"><br><span class="indent">&nbsp;</span></span>আর সে হবে আমার পুত্র?”<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-p"><br><br></span>আবারও, ঈশ্বর যখন তাঁর প্রথমজাতকে এই পৃথিবীতে নিয়ে আসেন, তিনি বললেন, <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বরের সব দূত তাঁর উপাসনা করুক।”<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-p"><br><br></span>আর স্বর্গদূতদের সম্পর্কে তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“তিনি তাঁর দূতদের করেন বায়ুসদৃশ,<br> <span class="br-ind"><br><span class="indent">&nbsp;</span></span>তাঁর সেবকদের করেন অগ্নিশিখার মতো।”<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-p"><br><br></span>কিন্তু পুত্র সম্পর্কে তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“হে ঈশ্বর, তোমার সিংহাসন অনন্তকালস্থায়ী হবে,<br> <span class="br-ind"><br><span class="indent">&nbsp;</span></span>আর ধার্মিকতা হবে তোমার রাজ্যের রাজদণ্ড।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি ধার্মিকতাকে ভালোবেসেছ,<br> <span class="br-ind"><br><span class="indent">&nbsp;</span></span>আর দুষ্টতাকে ঘৃণা করেছ;<br> <span class="br-ind"><br><span class="indent">&nbsp;</span></span>সেই কারণে ঈশ্বর, তোমার ঈশ্বর,<br> <span class="br-ind"><br><span class="indent">&nbsp;</span></span>আনন্দ-তৈলে তোমাকে অভিষিক্ত করেছেন,<br> <span class="br-ind"><br><span class="indent">&nbsp;</span></span>তোমার সব সঙ্গীসাথীরও ঊর্ধ্বে।”<sup class="fnm"><a name="fnm6" href="#fn6">6</a></sup><br></div>
<div class="v" id="v10"><span class="vn">10</span> <span class="br-p"><br><br></span>তিনি আরও বলেন, <span class="br-p"><br><br></span><span class="br-ind"><br><span class="indent">&nbsp;</span></span>“হে প্রভু, তুমিই আদিকালে পৃথিবীর সব ভিত্তিমূল স্থাপন করেছ,<br> <span class="br-ind"><br><span class="indent">&nbsp;</span></span>আর আকাশমণ্ডলও তোমারই হাতের রচনা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেসব বিলুপ্ত হবে, কিন্তু তুমি স্থায়ী হবে;<br> <span class="br-ind"><br><span class="indent">&nbsp;</span></span>সেগুলি ছেঁড়া কাপড়ের মতো হবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পরিচ্ছদের মতো তুমি সেসব গুটিয়ে রাখবে,<br> <span class="br-ind"><br><span class="indent">&nbsp;</span></span>পরিধেয় বসনের মতো সেগুলি পরিবর্তিত হবে।<br> <span class="br-ind"><br><span class="indent">&nbsp;</span></span>কিন্তু তুমি থাকবে সেই একইরকম,<br> <span class="br-ind"><br><span class="indent">&nbsp;</span></span>তোমার আয়ুর কখনও শেষ হবে না।”<sup class="fnm"><a name="fnm7" href="#fn7">7</a></sup><br></div>
<div class="v" id="v13"><span class="vn">13</span> <span class="br-p"><br><br></span>স্বর্গদূতদের মধ্যে কাকে ঈশ্বর কখন বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“তুমি আমার ডানদিকে বসো,<br> <span class="br-ind"><br><span class="indent">&nbsp;</span></span>যতক্ষণ না আমি তোমার শত্রুদের<br> <span class="br-ind"><br><span class="indent">&nbsp;</span></span>তোমার পাদপীঠে পরিণত করি?”<sup class="fnm"><a name="fnm8" href="#fn8">8</a></sup><br></div>
<div class="v" id="v14"><span class="vn">14</span> <span class="br-p"><br><br></span>স্বর্গদূতেরা সবাই কি পরিচর্যাকারী আত্মা নন? যারা পরিত্রাণের অধিকারী হবে, তাদের সেবা করার জন্যই কি তাঁরা প্রেরিত হননি?</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->ভাববাদী<!--raw 1 bo --></em><!--endraw 1-->—এর সমার্থক শব্দগুলি হল, নবী, ভবিষ্যৎ বক্তা, ক্রান্তদর্শী; ইং, প্রফেট।</div>
<div class="fn"><sup class="fnt"><a name="fn2" href="#fnm2">2</a></sup> গীত ২:৭</div>
<div class="fn"><sup class="fnt"><a name="fn3" href="#fnm3">3</a></sup> ২ শমূয়েল ৭:১৪; ১ বংশাবলি ১৭:১৩</div>
<div class="fn"><sup class="fnt"><a name="fn4" href="#fnm4">4</a></sup> দ্বিতীয় বিবরণ ৩২:৪৩</div>
<div class="fn"><sup class="fnt"><a name="fn5" href="#fnm5">5</a></sup> গীত ১০৪:৪</div>
<div class="fn"><sup class="fnt"><a name="fn6" href="#fnm6">6</a></sup> গীত ৪৫:৬,৭</div>
<div class="fn"><sup class="fnt"><a name="fn7" href="#fnm7">7</a></sup> গীত ১০২:২৫-২৭</div>
<div class="fn"><sup class="fnt"><a name="fn8" href="#fnm8">8</a></sup> গীত ১১০:১</div>
</div>
<!-- PARSED ABOVE; EDITING MAY BREAK PARSER -->
</body></html>