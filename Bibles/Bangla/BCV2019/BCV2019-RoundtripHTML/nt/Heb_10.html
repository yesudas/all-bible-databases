<html><head>
<meta http-equiv="Content-Type" content="text/html;charset=utf-8" />
<title>Heb 10 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> ... <a href="Heb_8.html">8</a> <a href="Heb_9.html">9</a> <b>10</b> <a href="Heb_11.html">11</a> <a href="Heb_12.html">12</a> <a href="Heb_13.html">13</a> </div><hr>
<h1>Heb 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—বিভিন্ন বলিদান ও নৈবেদ্য থেকেও মহান</h2><span class="vn">1</span> <span class="br-p"><br><br></span>বিধান হল সন্নিকট বিষয়গুলির ছায়ামাত্র, সেগুলির বাস্তব রূপ নয়। এই কারণে, বছরের পর বছর একইভাবে যে বলিদান উত্সর্গের জন্য তারা নিকটে উপস্থিত হয়, তা তাদের সম্পূর্ণরূপে শুচিশুদ্ধ করতে পারে না।</div>
<div class="v" id="v2"><span class="vn">2</span> যদি তা পারত, তাহলে সেগুলি উত্সর্গ করা কি বন্ধ হয়ে যেত না? কারণ উপাসকেরা চিরকালের মতো একবারেই শুচিশুদ্ধ হত, তাদের পাপগুলির জন্য আর অপরাধবোধ করত না।</div>
<div class="v" id="v3"><span class="vn">3</span> কিন্তু ওইসব বলিদান প্রতি বছর পাপসকলের কথা স্মরণ করিয়ে দেয়,</div>
<div class="v" id="v4"><span class="vn">4</span> কারণ বৃষ ও ছাগের রক্ত পাপ হরণ করতেই পারে না।</div>
<div class="v" id="v5"><span class="vn">5</span> <span class="br-p"><br><br></span>তাই খ্রীষ্ট যখন জগতে এসেছিলেন, তিনি বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“তুমি বলিদানে ও নৈবেদ্যে প্রীত নও,<br> <span class="br-ind"><br><span class="indent">&nbsp;</span></span>কিন্তু আমার জন্য এক শরীর রচনা করেছ;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হোমবলি বা পাপার্থক বলি<br> <span class="br-ind"><br><span class="indent">&nbsp;</span></span>তুমি চাওনি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন আমি বললাম, ‘এই আমি, শাস্ত্রে আমায় বিষয়ে লেখা আছে—হে আমার ঈশ্বর,<br> <span class="br-ind"><br><span class="indent">&nbsp;</span></span>আমি তোমার ইচ্ছা পালন করতেই এসেছি।’ ”<sup class="fnm"><a name="fnm1" href="#fn1">1</a></sup><br></div>
<div class="v" id="v8"><span class="vn">8</span> <span class="br-p"><br><br></span>প্রথমে তিনি বলেছিলেন, “বিভিন্ন বলিদান ও নৈবেদ্য এবং হোম ও পাপার্থক বলিদান তুমি চাওনি, তাতে তুমি প্রসন্নও ছিলে না।”</div>
<div class="v" id="v9"><span class="vn">9</span> তারপর তিনি বললেন, “দেখো, এই আমি, তোমার ইচ্ছা পালন করতেই আমি এসেছি।” দ্বিতীয়টিকে প্রতিষ্ঠিত করার জন্য তিনি প্রথম বিধানকে অগ্রাহ্য করলেন।</div>
<div class="v" id="v10"><span class="vn">10</span> সেই ইচ্ছার কারণেই, যীশু খ্রীষ্টের দেহ চিরকালের জন্য একবারই উত্সর্গ করা হয়েছে বলে আমরা পবিত্রীকৃত হয়ে আছি।</div>
<div class="v" id="v11"><span class="vn">11</span> <span class="br-p"><br><br></span>দিনের পর দিন, প্রত্যেক যাজক ধর্মীয় অনুষ্ঠান সম্পাদন করার জন্য দণ্ডায়মান হন; তিনি বারবার একই বলি উত্সর্গ করেন, যা কখনও পাপ হরণ করতে পারে না।</div>
<div class="v" id="v12"><span class="vn">12</span> কিন্তু এই যাজক সব পাপের জন্য চিরকালের মতো একটিই বলি উত্সর্গ করলেন, তারপর তিনি ঈশ্বরের ডানদিকে গিয়ে বসলেন।</div>
<div class="v" id="v13"><span class="vn">13</span> সেই সময় থেকে, তাঁর শত্রুদের তাঁর পাদপীঠ করার জন্য তিনি প্রতীক্ষা করে আছেন,</div>
<div class="v" id="v14"><span class="vn">14</span> কারণ তাঁর একবার মাত্র বলিদানের জন্য যাদের পবিত্রীকৃত করা হচ্ছে, তাদের তিনি চিরকালের জন্য পূর্ণতা দান করেন।</div>
<div class="v" id="v15"><span class="vn">15</span> <span class="br-p"><br><br></span>এ বিষয়ে পবিত্র আত্মাও আমাদের কাছে সাক্ষ্য দিচ্ছেন। প্রথমে তিনি বলেন,</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“সেই কালের পর আমি তাদের সঙ্গে<br> <span class="br-ind"><br><span class="indent">&nbsp;</span></span>এই নিয়ম স্থাপন করব, প্রভু একথা বলেন।<br> <span class="br-ind"><br><span class="indent">&nbsp;</span></span>আমি তাদের হৃদয়ে আমার বিধিবিধান রাখব<br> <span class="br-ind"><br><span class="indent">&nbsp;</span></span>এবং সেগুলি তাদের মনে লিখে রাখব।”<sup class="fnm"><a name="fnm2" href="#fn2">2</a></sup><br></div>
<div class="v" id="v17"><span class="vn">17</span> <span class="br-p"><br><br></span>এরপর তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“আমি তাদের পাপ ও অনাচারগুলি,<br> <span class="br-ind"><br><span class="indent">&nbsp;</span></span>আর কোনোদিন স্মরণ করব না।”<sup class="fnm"><a name="fnm3" href="#fn3">3</a></sup><br></div>
<div class="v" id="v18"><span class="vn">18</span> <span class="br-p"><br><br></span>যেখানে এগুলি ক্ষমা করা হয়েছে, সেখানে পাপের জন্য বলিদানের আর প্রয়োজন হয় না।</div>
<div class="v" id="v19"><h2>ধৈর্যধারণের জন্য আহ্বান</h2><span class="vn">19</span> <span class="br-p"><br><br></span>অতএব ভাইবোনেরা, যেহেতু যীশুর রক্তের মাধ্যমে মহাপবিত্র স্থানে প্রবেশ করার আমাদের দৃঢ় নিশ্চয়তা আছে,</div>
<div class="v" id="v20"><span class="vn">20</span> তিরষ্করিণীর, অর্থাৎ তাঁর দেহের মাধ্যমে তিনি আমাদের জন্য এক নতুন ও জীবন্ত পথ উন্মুক্ত করেছেন,</div>
<div class="v" id="v21"><span class="vn">21</span> এবং যেহেতু ঈশ্বরের গৃহের উপরে নিযুক্ত আমাদের একজন মহান যাজক আছেন,</div>
<div class="v" id="v22"><span class="vn">22</span> তাই এসো <i>রক্ত</i> সিঞ্চনের দ্বারা অপরাধী বিবেক থেকে আমাদের হৃদয়কে শুচিশুদ্ধ করে এবং নির্মল জলে আমাদের দেহ ধৌত করে বিশ্বাসের পূর্ণ নিশ্চয়তায় সরল হৃদয়ে ঈশ্বরের কাছে উপস্থিত হই।</div>
<div class="v" id="v23"><span class="vn">23</span> এসো, আমরা অটলভাবে আমাদের প্রত্যাশার স্বীকারোক্তি আঁকড়ে ধরে থাকি, কারণ যিনি প্রতিশ্রুতি দিয়েছেন, তিনি বিশ্বস্ত।</div>
<div class="v" id="v24"><span class="vn">24</span> আবার এসো, আমরা এও বিবেচনা করে দেখি, কীভাবে আমরা পরস্পরকে প্রেমে ও সত্কর্মে উদ্বুদ্ধ করতে পারি।</div>
<div class="v" id="v25"><span class="vn">25</span> এসো, আমরা সভায় একত্রিত হওয়ার অভ্যাস পরিত্যাগ না করি, কেউ কেউ যেমন এতে অভ্যস্ত হয়ে উঠেছে। বরং এসো পরস্পরকে উত্সাহিত করি, বিশেষত আরও বেশি তত্পর হয়ে করি, কারণ তোমরা দেখতেই পাচ্ছ <i>প্রভুর আগমনের</i> সেদিন আগতপ্রায়।</div>
<div class="v" id="v26"><span class="vn">26</span> <span class="br-p"><br><br></span>আবার সত্যের তত্ত্বজ্ঞান লাভ করার পর আমরা যদি স্বেচ্ছায় পাপ করতে থাকি, তাহলে ওইসব পাপ অপসারণের জন্য বলিদানের আর বিধান থাকে না,</div>
<div class="v" id="v27"><span class="vn">27</span> থাকে শুধু বিচারের জন্য ভয়াবহ প্রতীক্ষা এবং ঈশ্বরের শত্রুদের গ্রাস করার জন্য প্রচণ্ড দহন।</div>
<div class="v" id="v28"><span class="vn">28</span> কেউ মোশির বিধান লঙ্ঘন করলে, দুজন বা তিনজনের সাক্ষ্যপ্রমাণে তাকে নির্দয়ভাবে হত্যা করা হত।</div>
<div class="v" id="v29"><span class="vn">29</span> তাহলে যে ঈশ্বরের পুত্রকে পদদলিত করেছে, নিয়মের রক্ত দ্বারা শুচিশুদ্ধ হয়েও যে তা অপবিত্র জ্ঞান করেছে এবং যে অনুগ্রহের আত্মাকে অপমান করেছে, সে আরও কত না কঠোর শাস্তির যোগ্য বলে তোমাদের মনে হয়?</div>
<div class="v" id="v30"><span class="vn">30</span> কারণ যিনি বলেছেন, “প্রতিশোধ নেওয়ার অধিকার আমারই, আমিই প্রতিফল দেব,”<sup class="fnm"><a name="fnm4" href="#fn4">4</a></sup> তাঁকে আমরা জানি। আবার, “প্রভুই তাঁর প্রজাদের বিচার করবেন।”<sup class="fnm"><a name="fnm5" href="#fn5">5</a></sup></div>
<div class="v" id="v31"><span class="vn">31</span> জীবন্ত ঈশ্বরের হাতে পড়া ভয়ংকর বিষয়!</div>
<div class="v" id="v32"><span class="vn">32</span> <span class="br-p"><br><br></span>আলোকপ্রাপ্ত হওয়ার পর প্রাথমিক সেই দিনগুলির কথা তোমরা স্মরণ করো, যখন তোমরা দুঃখকষ্টের মুখোমুখি হয়ে কঠোর সংগ্রামে রত ছিলে।</div>
<div class="v" id="v33"><span class="vn">33</span> কখনও কখনও তোমরা প্রকাশ্যে অপমানিত হয়েছ, অত্যাচার ভোগ করছ; অন্য সময়ে যাদের প্রতি এরকম আচরণ করা হয়েছিল, তোমরা তাদের সহভাগী হয়েছ।</div>
<div class="v" id="v34"><span class="vn">34</span> তোমরা কারাবন্দিদের প্রতি সহানুভূতি দেখিয়েছ এবং তোমাদের সম্পত্তি বাজেয়াপ্ত হলেও তা সানন্দে মেনে নিয়েছ, কারণ তোমরা জানতে যে, তোমাদের জন্য এক উত্কৃষ্টত্তর ও স্থায়ী সম্পত্তি রক্ষিত আছে।</div>
<div class="v" id="v35"><span class="vn">35</span> তাই তোমরা তোমাদের নির্ভরতা ত্যাগ কোরো না, তা পর্যাপ্তরূপে পুরস্কৃত হবে।</div>
<div class="v" id="v36"><span class="vn">36</span> <span class="br-p"><br><br></span>তোমাদের ধৈর্যধারণ করার প্রয়োজন আছে, যেন ঈশ্বরের ইচ্ছা পালন করে, তিনি যা প্রতিজ্ঞা করেছেন, তা লাভ করতে পারো।</div>
<div class="v" id="v37"><span class="vn">37</span> কারণ, <span class="br-p"><br><br></span><span class="br-ind"><br><span class="indent">&nbsp;</span></span>আর অতি অল্পকাল পরেই,<br> <span class="br-ind"><br><span class="indent">&nbsp;</span></span>“যাঁর আগমন সন্নিকট, তিনি আসবেন,<br> <span class="br-ind"><br><span class="indent">&nbsp;</span></span>বিলম্ব করবেন না।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু আমার ধার্মিক ব্যক্তি,<br> <span class="br-ind"><br><span class="indent">&nbsp;</span></span>বিশ্বাসের দ্বারাই বাঁচবে।<br> <span class="br-ind"><br><span class="indent">&nbsp;</span></span>যদি সে পিছিয়ে পড়ে,<br> <span class="br-ind"><br><span class="indent">&nbsp;</span></span>আমি তার প্রতি প্রসন্ন হব না।”<sup class="fnm"><a name="fnm6" href="#fn6">6</a></sup><br></div>
<div class="v" id="v39"><span class="vn">39</span> <span class="br-p"><br><br></span>যারা পিছিয়ে পড়ে ও বিনষ্ট হয়, আমরা তাদের অন্তর্ভুক্ত নই; যারা বিশ্বাস করে ও পরিত্রাণ পায়, আমরা তাদেরই সহভাগী।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৪০:৬-৮</div>
<div class="fn"><sup class="fnt"><a name="fn2" href="#fnm2">2</a></sup> যিরমিয় ৩১:৩৩</div>
<div class="fn"><sup class="fnt"><a name="fn3" href="#fnm3">3</a></sup> যিরমিয় ৩১:৩৪</div>
<div class="fn"><sup class="fnt"><a name="fn4" href="#fnm4">4</a></sup> দ্বিতীয় বিবরণ ৩২:৩৬; গীত ১৩৫:১৪</div>
<div class="fn"><sup class="fnt"><a name="fn5" href="#fnm5">5</a></sup> দ্বিতীয় বিবরণ ৩২:৩৫</div>
<div class="fn"><sup class="fnt"><a name="fn6" href="#fnm6">6</a></sup> হবক্‌কূক ২:৩,৪</div>
</div>
<!-- PARSED ABOVE; EDITING MAY BREAK PARSER -->
</body></html>