<html><head>
<meta http-equiv="Content-Type" content="text/html;charset=utf-8" />
<title>Heb 2 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> <b>2</b> <a href="Heb_3.html">3</a> <a href="Heb_4.html">4</a> ... <a href="Heb_13.html">13</a> </div><hr>
<h1>Heb 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—আদম থেকেও মহান</h2><span class="vn">1</span> <span class="br-p"><br><br></span>সেজন্য, আমরা যা শুনেছি, তার প্রতি অবশ্যই আরও সযত্ন মনোযোগ দেব, যেন আমরা পথবিচ্যুত হয়ে না পড়ি।</div>
<div class="v" id="v2"><span class="vn">2</span> কারণ স্বর্গদূতদের দ্বারা কথিত বাণী যদি বাধ্যতামূলক হয় এবং তা কোনও ভাবে লঙ্ঘন বা অমান্য করার ফলে যদি ন্যায্য শাস্তি প্রাপ্য হয়,</div>
<div class="v" id="v3"><span class="vn">3</span> তাহলে, এমন এক মহা পরিত্রাণ অবহেলা করলে আমরা কীভাবে নিষ্কৃতি পাব? এই পরিত্রাণের কথা প্রভুই প্রথমে ঘোষণা করেছিলেন; তাঁর কথা যারা শুনেছিলেন, তাঁরাই আমাদের কাছে তার সত্যতা প্রতিপন্ন করেছেন।</div>
<div class="v" id="v4"><span class="vn">4</span> আর ঈশ্বরও বিভিন্ন নিদর্শন, বিস্ময়কর কর্ম এবং বিভিন্ন অলৌকিক কর্মের মাধ্যমে তার প্রমাণ দিয়েছেন এবং তাঁর ইচ্ছা অনুসারে পবিত্র আত্মার বিভিন্ন বরদান বিতরণ করা হয়েছে।</div>
<div class="v" id="v5"><h2>যীশু তাঁর ভাইবোনেদের সদৃশ</h2><span class="vn">5</span> <span class="br-p"><br><br></span>আমরা যে ভাবী জগতের কথা বলছি, তিনি তা স্বর্গদূতদের অধীন করেননি।</div>
<div class="v" id="v6"><span class="vn">6</span> কিন্তু জনৈক ব্যক্তি, কোনো এক স্থানে সাক্ষ্য দিয়ে বলেছেন: <span class="br-p"><br><br></span><span class="br-ind"><br><span class="indent">&nbsp;</span></span>“মানবজাতি কি যে, তাদের কথা তুমি চিন্তা করো?<br> <span class="br-ind"><br><span class="indent">&nbsp;</span></span>মানব-সন্তান কি যে, তার তুমি যত্ন করো?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি তাদের স্বর্গদূতদের চেয়ে সামান্য ছোট করেছ;<br> <span class="br-ind"><br><span class="indent">&nbsp;</span></span>তুমি তাদের গৌরব ও সম্মানের মুকুটে ভূষিত করেছ,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আর সবকিছুই তার পদানত করেছ।”<sup class="fnm"><a name="fnm1" href="#fn1">1</a></sup><br> <span class="br-p"><br><br></span>ঈশ্বর সবকিছুই তার অধীনে রাখাতে এমন আর কিছুই রাখেননি, যা তার অধীন নয়। অথচ, বর্তমানে আমরা সবকিছু তার অধীনে দেখতে পাচ্ছি না।</div>
<div class="v" id="v9"><span class="vn">9</span> আমরা সেই যীশুকে দেখতে পাচ্ছি, যাঁকে স্বর্গদূতদের সামান্য নিচে স্থান দেওয়া হয়েছিল, তিনি মৃত্যুযন্ত্রণা ভোগের কারণে মহিমা ও সমাদরের মুকুটে ভূষিত হয়েছেন, যেন ঈশ্বরের অনুগ্রহে তিনি সব মানুষের জন্য মৃত্যুর আস্বাদ গ্রহণ করেন।</div>
<div class="v" id="v10"><span class="vn">10</span> <span class="br-p"><br><br></span>যাঁর জন্য ও যাঁর মাধ্যমে সবকিছু অস্তিত্বলাভ করেছে, বহু সন্তানকে মহিমায় আনয়নের জন্য তাদের পরিত্রাণের উদ্ভাবককে কষ্টভোগের মধ্য দিয়ে সিদ্ধি প্রদান করা ঈশ্বরের পক্ষে যথার্থ কাজ হয়েছিল।</div>
<div class="v" id="v11"><span class="vn">11</span> যিনি মানুষকে পবিত্র করেন ও যারা পবিত্রকৃত হয়, তারা উভয়েই এক পরিবারভুক্ত। তাই তাদের ভাই (বা বোন) বলতে যীশু লজ্জিত নন।</div>
<div class="v" id="v12"><span class="vn">12</span> তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার ভাইবোনেদের কাছে আমি তোমার নাম ঘোষণা করব;<br> <span class="br-ind"><br><span class="indent">&nbsp;</span></span>সভার মাঝে আমি তোমার জয়গান গাইব।”<sup class="fnm"><a name="fnm2" href="#fn2">2</a></sup><br></div>
<div class="v" id="v13"><span class="vn">13</span> <span class="br-p"><br><br></span>আবার, <span class="br-p"><br><br></span><span class="br-ind"><br><span class="indent">&nbsp;</span></span>“আমি তাঁরই উপর আমার আস্থা স্থাপন করব।”<sup class="fnm"><a name="fnm3" href="#fn3">3</a></sup><br> <span class="br-p"><br><br></span>তিনি আরও বলেন, <span class="br-p"><br><br></span><span class="br-ind"><br><span class="indent">&nbsp;</span></span>“দেখো, এই আমি ও আমার সন্তানেরা, ঈশ্বর যাদের আমায় দিয়েছেন।”<sup class="fnm"><a name="fnm4" href="#fn4">4</a></sup><br></div>
<div class="v" id="v14"><span class="vn">14</span> <span class="br-p"><br><br></span>যেহেতু সন্তানেরা রক্তমাংস বিশিষ্ট, তিনি তাদের মানব-স্বভাবের অংশীদার হলেন, যেন তাঁর মৃত্যুর দ্বারা তিনি মৃত্যুর উপরে পরাক্রমবিশিষ্টকে, অর্থাৎ দিয়াবলকে ধ্বংস করতে পারেন,</div>
<div class="v" id="v15"><span class="vn">15</span> এবং মৃত্যুভয়ে যারা সমস্ত জীবন দাসত্ব-শৃঙ্খলে আবদ্ধ ছিল, তিনি তাদের মুক্ত করতে পারেন।</div>
<div class="v" id="v16"><span class="vn">16</span> নিশ্চিতরূপেই তিনি স্বর্গদূতদের নয়, কিন্তু অব্রাহামের বংশধরদের সাহায্য করেন।</div>
<div class="v" id="v17"><span class="vn">17</span> এই কারণে, তাঁকে সর্বতোভাবে তাঁর ভাইবোনেদের সদৃশ হতে হয়েছিল, যেন ঈশ্বরের সেবায় তিনি এক করুণাময় ও বিশ্বস্ত মহাযাজক হতে পারেন এবং প্রজাদের পাপসমূহের জন্য প্রায়শ্চিত্ত সাধন করেন।</div>
<div class="v" id="v18"><span class="vn">18</span> কারণ প্রলোভিত হয়ে তিনি স্বয়ং যন্ত্রণাভোগ করেছিলেন বলে, যারা প্রলুব্ধ হচ্ছে, তাদের তিনি সাহায্য করতে সক্ষম।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৮:৪-৬</div>
<div class="fn"><sup class="fnt"><a name="fn2" href="#fnm2">2</a></sup> গীত ২২:২২</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ৮:১৭</div>
<div class="fn"><sup class="fnt"><a name="fn4" href="#fnm4">4</a></sup> যিশাইয় ৮:১৮</div>
</div>
<!-- PARSED ABOVE; EDITING MAY BREAK PARSER -->
</body></html>