<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—মোশির থেকেও মহান</h2><span class="vn">1</span> <span class="br-p"><br><br></span>অতএব, পবিত্র ভাইবোনেরা, যারা স্বর্গীয় আহ্বানের অংশীদার, আমরা যাঁকে স্বীকার করি প্রেরিত ও মহাযাজকরূপে, সেই যীশুর প্রতি তোমাদের চিন্তাসকল নিবদ্ধ করো।</div>
<div class="v" id="v2"><span class="vn">2</span> ঈশ্বরের সমস্ত গৃহে মোশি যেমন বিশ্বস্ত ছিলেন, যীশুও তেমনই তাঁর নিয়োগকর্তার প্রতি বিশ্বস্ত ছিলেন।</div>
<div class="v" id="v3"><span class="vn">3</span> গৃহের চেয়ে গৃহের নির্মাতা যেমন বেশি সম্মানের অধিকারী, যীশুও তেমনই মোশির চেয়ে বেশি সম্মানের যোগ্য বলে নিশ্চিত হয়েছেন।</div>
<div class="v" id="v4"><span class="vn">4</span> কারণ প্রত্যেক গৃহ কারও দ্বারা নির্মিত হয়, কিন্তু ঈশ্বর সবকিছুর নির্মাতা।</div>
<div class="v" id="v5"><span class="vn">5</span> ঈশ্বরের সমস্ত গৃহে মোশি ভৃত্যের মতো বিশ্বস্ত ছিলেন; ভবিষ্যতে যা বলা হবে, সে বিষয়ে তিনি সাক্ষ্য দিয়েছিলেন।</div>
<div class="v" id="v6"><span class="vn">6</span> কিন্তু খ্রীষ্ট, ঈশ্বরের গৃহের উপরে, তাঁর পুত্রের মতো বিশ্বস্ত। যদি আমরা সাহস ও প্রত্যাশা শেষ পর্যন্ত ধারণ করে থাকি, যার জন্য আমরা গর্ব করি, তাহলে তাঁর গৃহ আমরাই।</div>
<div class="v" id="v7"><h2>অবিশ্বাসের বিরুদ্ধে সতর্কবাণী</h2><span class="vn">7</span> <span class="br-p"><br><br></span>অতএব, <span class="br-p"><br><br></span><span class="br-ind"><br><span class="indent">&nbsp;</span></span>“আজ যদি তোমরা তাঁর কণ্ঠস্বর শোনো,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহলে তোমাদের হৃদয় কঠিন কোরো না;<br> <span class="br-ind"><br><span class="indent">&nbsp;</span></span>যেমন মরুপ্রান্তরে পরীক্ষাকালে,<br> <span class="br-ind"><br><span class="indent">&nbsp;</span></span>তোমরা বিদ্রোহ করেছিলে;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেখানে তোমাদের পূর্বপুরুষেরা<br> <span class="br-ind"><br><span class="indent">&nbsp;</span></span>আমাকে পরীক্ষা করল, যাচাই করল,<br> <span class="br-ind"><br><span class="indent">&nbsp;</span></span>চল্লিশ বছর ধরে আমি যা করেছি,<br> <span class="br-ind"><br><span class="indent">&nbsp;</span></span>তা প্রত্যক্ষ করল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাই, ওই প্রজন্মের প্রতি আমি ক্রুদ্ধ<br> <span class="br-ind"><br><span class="indent">&nbsp;</span></span>হয়েছিলাম এবং বলেছিলাম,<br> <span class="br-ind"><br><span class="indent">&nbsp;</span></span>‘তাদের হৃদয় সবসময় বিপথগামী হয় এবং তারা জানতে পারেনি আমার পথ।’<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাই ক্রোধবশে আমি শপথ করেছি,<br> <span class="br-ind"><br><span class="indent">&nbsp;</span></span>‘আমার বিশ্রামে তারা প্রবেশ করবে না কোনোদিন।’ ”<sup class="fnm"><a name="fnm1" href="#fn1">1</a></sup><br></div>
<div class="v" id="v12"><span class="vn">12</span> <span class="br-p"><br><br></span>ভাইবোনেরা, দেখো, তোমাদের কারও হৃদয়ে যেন পাপ ও অবিশ্বাস না থাকে, যা জীবন্ত ঈশ্বরের কাছ থেকে তোমাদের দূরে সরিয়ে নিয়ে যায়।</div>
<div class="v" id="v13"><span class="vn">13</span> কিন্তু প্রতিদিন পরস্পরকে উত্সাহিত করো, যতক্ষণ আজ বলে দিনটি অভিহিত হয়, যেন পাপের ছলনায় তোমাদের কারও হৃদয় কঠিন হয়ে না পড়ে।</div>
<div class="v" id="v14"><span class="vn">14</span> প্রথমে যেমন ছিল, যদি শেষ পর্যন্ত আমাদের বিশ্বাস সুদৃঢ় রাখতে পারি, তাহলে আমরা খ্রীষ্টের সহভাগী হয়েছি।</div>
<div class="v" id="v15"><span class="vn">15</span> যেমন যথার্থই বলা হয়েছে, <span class="br-p"><br><br></span><span class="br-ind"><br><span class="indent">&nbsp;</span></span>“আজ যদি তোমরা তাঁর কণ্ঠস্বর শোনো,<br> <span class="br-ind"><br><span class="indent">&nbsp;</span></span>তাহলে তোমাদের হৃদয়কে কঠিন কোরো না,<br> <span class="br-ind"><br><span class="indent">&nbsp;</span></span>যেমন বিদ্রোহ-কালে তোমরা করেছিলে।”<sup class="fnm"><a name="fnm2" href="#fn2">2</a></sup><br></div>
<div class="v" id="v16"><span class="vn">16</span> <span class="br-p"><br><br></span>যারা শুনে বিদ্রোহ করেছিল, তারা কারা? মোশি যাদের মিশর থেকে বের করে এনেছিলেন, তারাই কি নয়?</div>
<div class="v" id="v17"><span class="vn">17</span> আর চল্লিশ বছর ধরে তিনি কাদের প্রতি ক্রুদ্ধ ছিলেন? যারা পাপ করেছিল, মরুপ্রান্তরে যাদের শবদেহ পতিত হয়েছিল, তাদেরই উপর কি নয়?</div>
<div class="v" id="v18"><span class="vn">18</span> আর কাদের বিরুদ্ধে ঈশ্বর শপথ করেছিলেন, যে তারা কখনও তাঁর আবাসে প্রবেশলাভ করবে না, যারা অবাধ্য<sup class="fnm"><a name="fnm3" href="#fn3">3</a></sup> হয়েছিল, তাদেরই বিরুদ্ধে কি নয়?</div>
<div class="v" id="v19"><span class="vn">19</span> তাই আমরা দেখতে পাই যে, অবিশ্বাসের জন্যই তারা প্রবেশ করতে পারেনি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৯৫:৭-১১</div>
<div class="fn"><sup class="fnt"><a name="fn2" href="#fnm2">2</a></sup> গীত ৯৫:৭,৮</div>
<div class="fn"><sup class="fnt"><a name="fn3" href="#fnm3">3</a></sup> বা যারা বিশ্বাস করেনি।</div>
</div>
<!-- PARSED ABOVE; EDITING MAY BREAK PARSER -->
</body></html>