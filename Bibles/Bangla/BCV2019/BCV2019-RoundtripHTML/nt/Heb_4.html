<html><head>
<meta http-equiv="Content-Type" content="text/html;charset=utf-8" />
<title>Heb 4 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> <a href="Heb_2.html">2</a> <a href="Heb_3.html">3</a> <b>4</b> <a href="Heb_5.html">5</a> <a href="Heb_6.html">6</a> ... <a href="Heb_13.html">13</a> </div><hr>
<h1>Heb 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—যিহোশূয়ের থেকেও মহান</h2><span class="vn">1</span> <span class="br-p"><br><br></span>অতএব, তাঁর আবাসে প্রবেশ করার প্রতিশ্রুতি বলবৎ থাকলেও, তোমাদের কেউ যেন তা থেকে বঞ্চিত না হয়। এ বিষয়ে এসো, আমরা সতর্ক হই।</div>
<div class="v" id="v2"><span class="vn">2</span> কারণ তাদের মতো আমাদেরও কাছে সুসমাচার প্রচারিত হয়েছিল; কিন্তু তারা যে বাণী শ্রবণ করেছিল, তাদের কাছে তা ছিল মূল্যহীন, কারণ যারা বিশ্বাসের সঙ্গে শ্রবণ করেছিল, তারা তাদের সঙ্গে সংযুক্ত থাকেনি।</div>
<div class="v" id="v3"><span class="vn">3</span> এখন আমরা যারা বিশ্বাস করেছি, তারা সেই বিশ্রামে প্রবেশ করছি, যে বিশ্রামের কথা ঈশ্বর উল্লেখ করেছেন, যেমন তিনি বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“তখন আমি ক্রুদ্ধ হয়ে এই শপথ করলাম,<br> <span class="br-ind"><br><span class="indent">&nbsp;</span></span>‘এরা কখনও আমার বিশ্রামে প্রবেশলাভ করবে না।’ ”<sup class="fnm"><a name="fnm1" href="#fn1">1</a></sup><br> <span class="br-p"><br><br></span>যদিও তাঁর কাজ জগৎ সৃষ্টির সময় থেকে সমাপ্ত হয়েছে।</div>
<div class="v" id="v4"><span class="vn">4</span> কারণ সপ্তম দিন সম্পর্কে তিনি কোনও এক স্থানে এই কথা বলেছেন, “সপ্তম দিবসে ঈশ্বর তাঁর সমস্ত কর্ম থেকে বিশ্রাম নিলেন।”<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> উপরোক্ত অংশটিতে তিনি আবার বলেন, “তারা আমার বিশ্রামে কখনও প্রবেশলাভ করবে না।”</div>
<div class="v" id="v6"><span class="vn">6</span> <span class="br-p"><br><br></span>একথা এখনও ঠিক যে, কিছু লোক সেই বিশ্রামে প্রবেশলাভ করবে এবং যাদের কাছে পূর্বে সুসমাচার প্রচারিত হয়েছিল, তাদের অবাধ্যতার জন্য তারা প্রবেশলাভ করতে পারেনি।</div>
<div class="v" id="v7"><span class="vn">7</span> তাই, আজ নামে অভিহিত করে ঈশ্বর আর একটি দিন নির্ধারণ করলেন, যেমন ইতিপূর্বে বলা হয়েছে, সেইমতো বহুকাল পরে তিনি দাউদের মাধ্যমে বলেছেন: <span class="br-p"><br><br></span><span class="br-ind"><br><span class="indent">&nbsp;</span></span>“আজ যদি তোমরা তাঁর কণ্ঠস্বর শোনো,<br> <span class="br-ind"><br><span class="indent">&nbsp;</span></span>তাহলে তোমাদের হৃদয়কে কঠিন কোরো না।”<br></div>
<div class="v" id="v8"><span class="vn">8</span> <span class="br-p"><br><br></span>কারণ যিহোশূয় যদি তাদের বিশ্রাম দিতেন, তাহলে ঈশ্বর পরে তাদের আর একটি দিনের কথা বলতেন না।</div>
<div class="v" id="v9"><span class="vn">9</span> তাই ঈশ্বরের প্রজাবৃন্দের জন্য এক সাব্বাথের বিশ্রাম নির্ধারিত আছে।</div>
<div class="v" id="v10"><span class="vn">10</span> কারণ ঈশ্বর যেমন তাঁর কর্ম থেকে বিশ্রাম নিয়েছিলেন, ঈশ্বরের বিশ্রামে যে প্রবেশ করে, সে-ও তেমনই তার নিজের কর্ম থেকে বিশ্রাম নেয়।</div>
<div class="v" id="v11"><span class="vn">11</span> সুতরাং এসো, সেই বিশ্রামে প্রবেশ করার জন্য আমরা প্রাণপণ চেষ্টা করি, যেন তাদের অবাধ্যতার দৃষ্টান্ত অনুসরণ করে কারও পতন না হয়।</div>
<div class="v" id="v12"><span class="vn">12</span> <span class="br-p"><br><br></span>কারণ ঈশ্বরের বাক্য জীবন্ত ও সক্রিয়, উভয় দিকে ধারবিশিষ্ট যে কোনো তরোয়াল থেকে তীক্ষ্ন; প্রাণ ও আত্মা এবং শরীরের গ্রন্থি ও মজ্জা পর্যন্ত তা ভেদ করে যায়; তা হৃদয়ের চিন্তা ও আচরণের বিচার করে।</div>
<div class="v" id="v13"><span class="vn">13</span> সমস্ত সৃষ্টিতে সবকিছুই যাঁর দৃষ্টিতে অনাবৃত ও উন্মুক্ত, তাঁর কাছে আমাদের অবশ্যই জবাবদিহি করতে হবে।</div>
<div class="v" id="v14"><h2>যীশু মহান মহাযাজক</h2><span class="vn">14</span> <span class="br-p"><br><br></span>অতএব, আমরা এমন এক মহান মহাযাজককে পেয়েছি, যিনি স্বর্গসকলের মধ্য দিয়ে অতিক্রম করেছেন,<sup class="fnm"><a name="fnm3" href="#fn3">3</a></sup> তিনি ঈশ্বরের পুত্র যীশু; তাই এসো, আমরা যে বিশ্বাস স্বীকার করি, তা দৃঢ়রূপে ধারণ করে থাকি।</div>
<div class="v" id="v15"><span class="vn">15</span> কারণ আমাদের মহাযাজক এমন নন, যিনি আমাদের দুর্বলতায় সহানুভূতি দেখাতে অক্ষম; বরং আমরা এমন একজনকে পেয়েছি, যিনি আমাদেরই মতো সর্বপ্রকারে প্রলোভিত হয়েছিলেন, অথচ নিষ্পাপ থেকে গেছেন।</div>
<div class="v" id="v16"><span class="vn">16</span> তাই এসো, আস্থার সঙ্গে আমরা তাঁর অনুগ্রহ-সিংহাসনের সামনে উপস্থিত হই, যেন আমরা করুণা লাভ করতে পারি ও আমাদের প্রয়োজনের সময়ে অনুগ্রহ পাই।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৯৫:১১</div>
<div class="fn"><sup class="fnt"><a name="fn2" href="#fnm2">2</a></sup> আদি পুস্তক ২:২</div>
<div class="fn"><sup class="fnt"><a name="fn3" href="#fnm3">3</a></sup> বা স্বর্গে গিয়েছেন।</div>
</div>
<!-- PARSED ABOVE; EDITING MAY BREAK PARSER -->
</body></html>