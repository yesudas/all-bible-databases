<html><head>
<meta http-equiv="Content-Type" content="text/html;charset=utf-8" />
<title>Heb 5 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> ... <a href="Heb_3.html">3</a> <a href="Heb_4.html">4</a> <b>5</b> <a href="Heb_6.html">6</a> <a href="Heb_7.html">7</a> ... <a href="Heb_13.html">13</a> </div><hr>
<h1>Heb 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—হারোণ থেকেও মহান</h2><span class="vn">1</span> <span class="br-p"><br><br></span>প্রত্যেক মহাযাজক মানুষের মধ্য থেকে মনোনীত হন এবং ঈশ্বর সম্পর্কিত বিষয়ে প্রতিনিধিত্ব করার ও পাপার্থক বলি উত্সর্গ করার জন্য নিযুক্ত হন।</div>
<div class="v" id="v2"><span class="vn">2</span> যারা অজ্ঞ, যারা পথভ্রান্ত, তাদের সঙ্গে তিনি কোমল আচরণ করতে সমর্থ, যেহেতু তিনি স্বয়ং দুর্বলতার অধীন।</div>
<div class="v" id="v3"><span class="vn">3</span> এই জন্যই তাঁর নিজের ও সেই সঙ্গে প্রজাদের সব পাপের জন্য তাঁকে বিভিন্ন বলি উত্সর্গ করতে হয়।</div>
<div class="v" id="v4"><span class="vn">4</span> কেউ এই সম্মান স্বয়ং নিজের জন্য নিতে পারে না। তাঁকে অবশ্যই ঈশ্বরের দ্বারা আহূত হতে হবে, যেমন হারোণকে হতে হয়েছিল।</div>
<div class="v" id="v5"><span class="vn">5</span> <span class="br-p"><br><br></span>তাই খ্রীষ্টও মহাযাজক হওয়ার মহিমা স্বয়ং গ্রহণ করেননি। কিন্তু ঈশ্বর তাঁকে বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“তুমি আমার পুত্র,<br> <span class="br-ind"><br><span class="indent">&nbsp;</span></span>আজ আমি তোমার পিতা হয়েছি।”<sup class="fnm"><a name="fnm1" href="#fn1">1</a></sup><br></div>
<div class="v" id="v6"><span class="vn">6</span> <span class="br-p"><br><br></span>অন্যত্র তিনি বলেন, <span class="br-p"><br><br></span><span class="br-ind"><br><span class="indent">&nbsp;</span></span>“মল্কীষেদকের<sup class="fnm"><a name="fnm2" href="#fn2">2</a></sup> পরম্পরা অনুযায়ী,<br> <span class="br-ind"><br><span class="indent">&nbsp;</span></span>তুমিই চিরকালীন যাজক।”<sup class="fnm"><a name="fnm3" href="#fn3">3</a></sup><br></div>
<div class="v" id="v7"><span class="vn">7</span> <span class="br-p"><br><br></span>যীশু তাঁর পার্থিব জীবনকালে তীব্র আর্তনাদ ও অশ্রুপাতের সঙ্গে সেই একজনের কাছে প্রার্থনা ও মিনতি উত্সর্গ করেছিলেন, যিনি তাঁকে মৃত্যু থেকে উদ্ধার করতে সমর্থ ছিলেন। তাঁর এই বিনম্র আত্মসমর্পণের জন্য তিনি উত্তর লাভ করেছিলেন।</div>
<div class="v" id="v8"><span class="vn">8</span> পুত্র হয়েও তিনি কষ্টযন্ত্রণা ভোগের মাধ্যমে বাধ্যতা শিক্ষা করেছিলেন</div>
<div class="v" id="v9"><span class="vn">9</span> এবং একবার সিদ্ধিলাভ করে, তাঁর আজ্ঞাবহদের জন্য তিনি চিরন্তন পরিত্রাণের উত্সস্বরূপ হয়েছেন।</div>
<div class="v" id="v10"><span class="vn">10</span> আর মল্কীষেদকের পরম্পরা অনুযায়ী ঈশ্বরের দ্বারা মহাযাজকরূপে অভিহিত হয়েছেন।</div>
<div class="v" id="v11"><h2>পতন সম্পর্কে সতর্কবাণী</h2><span class="vn">11</span> <span class="br-p"><br><br></span>এ বিষয়ে আমাদের অনেক কিছুই বলার আছে, কিন্তু তোমরা শিখতে মন্থর বলে, তা ব্যাখ্যা করা কষ্টসাধ্য।</div>
<div class="v" id="v12"><span class="vn">12</span> প্রকৃতপক্ষে, এতদিনে তোমাদের শিক্ষক হওয়া উচিত ছিল, কিন্তু ঈশ্বরের বাক্যের প্রাথমিক সত্যগুলি পূর্বাপর শিক্ষা দেওয়ার জন্য তোমাদেরই একজন শিক্ষকের প্রয়োজন। তোমাদের প্রয়োজন কঠিন খাবার নয়, কিন্তু দুধের।</div>
<div class="v" id="v13"><span class="vn">13</span> যে দুগ্ধপোষ্য, সে এখনও শিশু, ধার্মিকতা বিষয়ক শিক্ষা সম্পর্কে তার পরিচয় নেই।</div>
<div class="v" id="v14"><span class="vn">14</span> কিন্তু কঠিন খাবার প্রয়োজন প্রাপ্তবয়স্ক লোকদের, যারা সবসময় অনুশীলনের মাধ্যমে শুভ ও অশুভের প্রভেদ নির্ণয়ে নিজেদের অভ্যস্ত করে তুলেছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা তোমার পিতা হয়েছি। (গীত ২:৭)</div>
<div class="fn"><sup class="fnt"><a name="fn2" href="#fnm2">2</a></sup> অব্রাহামের সময়ে এই নামে একজন রাজা ও যাজক বাস করতেন। তাঁর বংশবৃত্তান্ত ও ইতিহাসের পূর্বাপর কিছুই পাওয়া যায় না। (আদি পুস্তক ১৪:১৭-২৪)</div>
<div class="fn"><sup class="fnt"><a name="fn3" href="#fnm3">3</a></sup> গীত ১১০:৪</div>
</div>
<!-- PARSED ABOVE; EDITING MAY BREAK PARSER -->
</body></html>