<html><head>
<meta http-equiv="Content-Type" content="text/html;charset=utf-8" />
<title>Heb 8 &ndash; ইব্রীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইব্রীয়</b> &ndash; <a href="Heb_1.html">1</a> ... <a href="Heb_6.html">6</a> <a href="Heb_7.html">7</a> <b>8</b> <a href="Heb_9.html">9</a> <a href="Heb_10.html">10</a> ... <a href="Heb_13.html">13</a> </div><hr>
<h1>Heb 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্ট—পুরাতন নিয়মের থেকেও মহান</h2><span class="vn">1</span> <span class="br-p"><br><br></span>আমরা যা বলছি, তার মর্মার্থ হল এই: আমাদের এমন একজন মহাযাজক আছেন, যিনি স্বর্গে মহিমা-সিংহাসনের ডানদিকে উপবিষ্ট;</div>
<div class="v" id="v2"><span class="vn">2</span> তিনি সেই পবিত্রধামে, যা মানব-নির্মিত নয়, কিন্তু প্রভুর স্থাপিত, সেই প্রকৃত তাঁবুতে সেবকত্ব করেন।</div>
<div class="v" id="v3"><span class="vn">3</span> <span class="br-p"><br><br></span>প্রত্যেক মহাযাজক বিভিন্ন নৈবেদ্য ও বলি উত্সর্গের জন্য নিযুক্ত হয়েছেন, সেই কারণে এই মহাযাজকেরও উত্সর্গ করার জন্য অবশ্যই কিছু থাকা প্রয়োজন ছিল।</div>
<div class="v" id="v4"><span class="vn">4</span> তিনি যদি পৃথিবীতে থাকতেন, তাহলে তিনি যাজক হতে পারতেন না, কারণ এখানে এমন অনেক মানুষ আছে, যারা বিধানের নির্দেশমতো নৈবেদ্য উত্সর্গ করে।</div>
<div class="v" id="v5"><span class="vn">5</span> তারা এমন এক পবিত্রস্থানে পরিচর্যা করে, যা স্বর্গীয় পবিত্রস্থানের সদৃশ ও তার প্রতিচ্ছায়াস্বরূপ। সেই কারণে তাঁবু নির্মাণ করতে উদ্যত হলে মোশিকে সতর্ক করা হয়েছিল, “দেখো, পর্বতের উপরে তোমাকে যে নকশা দেখানো হয়েছিল, সেই অনুযায়ী সবকিছু নির্মাণ কোরো।”<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> কিন্তু যীশু যে পরিচর্যা করেন, তা তাদের চেয়েও উৎকৃষ্ট স্তরের, কারণ তিনি যে সন্ধি-চুক্তির মধ্যস্থ হয়েছেন, পুরাতনের চেয়ে তা শ্রেয় এবং তা উত্কৃষ্টতর প্রতিশ্রুতির উপরে প্রতিষ্ঠিত।</div>
<div class="v" id="v7"><span class="vn">7</span> <span class="br-p"><br><br></span>কারণ প্রথম সন্ধি-চুক্তির মধ্যে যদি কোনো ত্রুটি না থাকত, তাহলে অন্যটির জন্য স্থানের প্রয়োজন হত না।</div>
<div class="v" id="v8"><span class="vn">8</span> কিন্তু ঈশ্বর লোকদের মধ্যে ত্রুটি দেখে বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“প্রভু ঘোষণা করেন, দিন সন্নিকট,<br> <span class="br-ind"><br><span class="indent">&nbsp;</span></span>যখন ইস্রায়েল বংশ ও যিহূদা বংশের সঙ্গে<br> <span class="br-ind"><br><span class="indent">&nbsp;</span></span>আমি নতুন এক সন্ধি-চুক্তি স্থাপন করব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মিশর থেকে তাদের পূর্বপুরুষদের মুক্ত করে,<br> <span class="br-ind"><br><span class="indent">&nbsp;</span></span>তাদের হাত ধরে নিয়ে আসার সময়,<br> <span class="br-ind"><br><span class="indent">&nbsp;</span></span>আমি যে সন্ধি-চুক্তি স্থাপন করেছিলাম,<br> <span class="br-ind"><br><span class="indent">&nbsp;</span></span>এই নিয়ম তার মতো হবে না,<br> <span class="br-ind"><br><span class="indent">&nbsp;</span></span>কারণ আমার সে সন্ধি-চুক্তিতে তারা বিশ্বস্ত থাকেনি এবং<br> <span class="br-ind"><br><span class="indent">&nbsp;</span></span>আমি তাদের প্রতি বিমুখ হয়েছিলাম,<br> <span class="br-ind"><br><span class="indent">&nbsp;</span></span>প্রভু একথা বলেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেই সময়ের পরে,<br> <span class="br-ind"><br><span class="indent">&nbsp;</span></span>আমি ইস্রায়েল বংশের সঙ্গে এই নিয়ম স্থাপন করব, প্রভু ঘোষণা করেন।<br> <span class="br-ind"><br><span class="indent">&nbsp;</span></span>আমি তাদের মনে আমার বিধিবিধান স্থাপন করব,<br> <span class="br-ind"><br><span class="indent">&nbsp;</span></span>তাদের হৃদয়ে সেসব লিখে দেব।<br> <span class="br-ind"><br><span class="indent">&nbsp;</span></span>আর আমি হব তাদের ঈশ্বর এবং<br> <span class="br-ind"><br><span class="indent">&nbsp;</span></span>তারা হবে আমার প্রজা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>‘প্রভুকে জানো’ একথা বলে কোনো মানুষ তার প্রতিবেশীকে বা তার ভাই <i>বোন</i> কে<br> <span class="br-ind"><br><span class="indent">&nbsp;</span></span>আর শিক্ষা দেবে না,<br> <span class="br-ind"><br><span class="indent">&nbsp;</span></span>কারণ ক্ষুদ্র-মহান নির্বিশেষে,<br> <span class="br-ind"><br><span class="indent">&nbsp;</span></span>তারা সবাই আমাকে জানতে পারবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ আমি তাদের অপরাধ মার্জনা করব,<br> <span class="br-ind"><br><span class="indent">&nbsp;</span></span>তাদের পাপগুলি আর কখনও স্মরণ করব না।”<sup class="fnm"><a name="fnm2" href="#fn2">2</a></sup><br></div>
<div class="v" id="v13"><span class="vn">13</span> <span class="br-p"><br><br></span>এই সন্ধি-চুক্তিকে নতুন আখ্যা দিয়ে প্রথমটিকে তিনি পুরাতন করেছেন; আর যা পুরাতন, যা জীর্ণ, তা অচিরেই লুপ্ত হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যাত্রা পুস্তক ২৫:৪০</div>
<div class="fn"><sup class="fnt"><a name="fn2" href="#fnm2">2</a></sup> যিরমিয় ৩১:৩১-৩৪</div>
</div>
<!-- PARSED ABOVE; EDITING MAY BREAK PARSER -->
</body></html>