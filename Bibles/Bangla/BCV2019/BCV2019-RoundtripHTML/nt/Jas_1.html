<html><head>
<meta http-equiv="Content-Type" content="text/html;charset=utf-8" />
<title>Jas 1 &ndash; যাকোব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যাকোব</b> &ndash; <b>1</b> <a href="Jas_2.html">2</a> <a href="Jas_3.html">3</a> ... <a href="Jas_5.html">5</a> </div><hr>
<h1>Jas 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যাকোব ছিলেন যোষেফ ও মরিয়মের পুত্র এবং প্রভু যীশুর সহোদর ভাই। পরে তিনি জেরুশালেম কাউন্সিলের (উপদেষ্টা পরিষদ) নেতা হন। তিনি মুখ্যত রোমান সাম্রাজ্যে বিক্ষিপ্ত ইহুদি-খ্রীষ্টিয়ানদের উদ্দেশে পত্রখানি লেখেন। তাদের মধ্যে পরিলক্ষিত হয়েছিল অহংভাব, ভেদাভেদ সৃষ্টি, লোভ-লালসা, সাংসারিকতার মনোভাব, কপট আচরণ, অন্যের বিরুদ্ধে কুত্সা-রটানো, পরশ্রীকাতরতা, এসব মন্দ বিষয়। এগুলি সংশোধন করার উদ্দেশে যাকোব চিঠির মাধ্যমে তাদের অবগত করেছেন যে, বিশ্বাস কর্মবিহীন হলে, তা নিরর্থক। এছাড়াও তিনি পরীক্ষা-প্রলোভনের সময়ে ধৈর্যধারণ করা ও অসংলগ্ন জিহ্বা বা বার্তালাপের কুপরিণাম ও ভয়ংকরতার কথা স্মরণ করিয়ে দিয়ে তাদের সতর্ক করেছেন। বিভিন্ন উপমার মাধ্যমে তিনি তাদের জিহ্বা নিয়ন্ত্রণে রাখার পরামর্শ দান করেছেন। <!--raw 1 bo --><p/><!--endraw 1-->যদি প্রকৃতই বিশ্বাসের অনুরূপ আচরণ আমরা করি, তাহলে তা পরীক্ষা-প্রলোভনের সময় আমাদের প্রতিক্রিয়া সংযত রাখবে (১), অপরের প্রতি আচরণ যথাযথ হবে (২), কথাবার্তা নিয়ন্ত্রণাধীন থাকবে (৩), নিজের জীবনে পাপের প্রতি আচরণ খ্রীষ্টের আদেশোচিত হবে (৪) এবং আমাদের প্রার্থনার জীবনে তার প্রতিফলন ঘটবে (৫)। যাকোব—শব্দটির অর্থ, প্রতারক, অন্যকে স্থানচ্যূত করে নিজে অধিকারী হওয়া। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: যাকোব <!--raw 1 bo --><p/><!--endraw 1-->রচনার স্থান: জেরুশালেম <!--raw 1 bo --><p/><!--endraw 1-->রচনাকাল: আনুমানিক ৬০ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: খ্রীষ্টিয় আচরণ-বিধি <!--raw 1 bo --><p/><!--endraw 1--><!--raw 1 bo --><b><!--endraw 1-->যাকোবের পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->যীশুর অনেক ভাই ছিল, তাদের মধ্যে যাকোব ছিলেন একজন। যীশুর মৃত্যু এবং পুনরুত্থানের পরে যাকোব জেরুশালেমের বিশ্বাসীদের মধ্যে খুবই গুরুত্বপূর্ণ এক নেতা হয়েছিলেন। তাদের সকলকে পরামর্শ ও সঠিক সিদ্ধান্ত নিতে সাহায্য করার জন্য যাকোব ছিলেন সকলের কাছে সম্মানিত (দ্রষ্টব্য প্রেরিত ১৫:১-২৯)। পরবর্তীকালে তিনি তার সর্বোৎকৃষ্ট শিক্ষা এবং পরামর্শ, যীশুতে বিশ্বাসী সকল রোমীয় সাম্রাজ্যে বসবাসকারী ইহুদিদের উদ্দেশে লেখার সিদ্ধান্ত নেন। তিনি যা তাদের জন্য লিখেছিলেন, তা আজ যাকোবের পত্র বলে পরিচিত। <!--raw 1 bo --></p><!--endraw 1--> <!--raw 1 bo --><p/><!--endraw 1-->যারা দূরে থাকে তাদের প্রতি লেখা চিঠির মতো এই পত্রটি লেখা হয়েছে। কিন্তু এই পত্রটি ঐ সময়ের অন্যান্য চিঠির মতো নয়। বরং এটি তার দেওয়া সংক্ষিপ্ত শিক্ষার সংকলন, সম্ভবত যাকোব যা প্রায়শই লোকেদের পরামর্শ দেওয়ার সময় বলতেন। বেশ কিছু ব্যবহারিক বিষয়ের উপরে আলোচনাও এর অন্তর্ভুক্ত করা হয়েছে। এই আলোচনার বিষয়গুলি হয়তো যাকোবের বক্তৃতা থেকে উদ্ধৃত, কারণ তখনকার দিনের বক্তারাও একই পদ্ধতি ব্যবহার করতেন। উদাহরণস্বরূপ, তার শ্রোতারা কী ধরনের প্রশ্ন করবে তা বুঝে নিয়ে কখনও কখনও যাকোব নিজেই তার উত্তর দিয়েছেন। কিংবা, নিজেই একটি প্রশ্ন তুলে তার উত্তর দিতেন। আর বাকি পত্রগুলির মতো এই পত্রটি আলোচ্য বিষয়গুলিকে যুক্তিতর্ক দিয়ে বা অনুক্রমিক ভাবে বিচার করে না। বরং এই পত্রটি আলোচনার বিভিন্ন বিষয়বস্তুর সমন্বয়; কখনও বা তিনি সেই নির্দিষ্ট বিষয়বস্তু থেকে দূরে চলে গিয়েছেন আবার কখনও বা সেই আলোচনায় ফিরে এসেছেন। এই কথোপকথনের ধরন, স্বল্প অথচ জরুরি শিক্ষা এবং বিষয়বস্তুর মধ্যে সমন্বয়—এই পত্রটিকে হিতোপদেশ এবং উপদেশক পুস্তকগুলির সমতুল্য করে তুলেছে। <!--raw 1 bo --><p/><!--endraw 1-->যাকোবের এই পত্রটি ঈশ্বরের উত্তম সৃষ্টির মধ্যে দৈনন্দিন জীবনযাপনের বিভিন্ন প্রশ্নের উপর মনোযোগ দিয়েছে। যখন যাকোব সরাসরি আলোচনা করেছেন যে বিজ্ঞ হওয়ার মানে কী, তখন তিনি লিখেছেন যে ব্যবহারিক আচার-আচরণেই বিজ্ঞতার পরিচয়: <!--raw 1 bo --><b><!--endraw 1-->স্বর্গ থেকে যে বিজ্ঞতা আসে, প্রথমত সেটি বিশুদ্ধ, তারপরে তা শান্তিপ্রিয়, সুবিবেচক, অনুগত, করুণায় ও উৎকৃষ্ট ফলে পূর্ণ, পক্ষপাতশূন্য ও অকপট।<!--raw 1 bo --></b><!--endraw 1--> বাস্তবিক যে বিষয়গুলিকে তিনি বিবেচনা করেছেন সেগুলি হল, দরিদ্রের প্রতি উদ্বেগ প্রকাশ, অর্থের দায়িত্বপূর্ণ ব্যবহার, জিহ্বাকে দমন, পবিত্র জীবন, যীশুর অনুগামী সম্প্রদায়ের মধ্যে একতা, আর সর্বোপরি পরীক্ষার সময়ে ধৈর্য এবং সহ্যশক্তি বজায় রাখা। যে বিশ্বাসীদের প্রতি যাকোব এই পত্রটি লিখেছিলেন তারা অনেক পরীক্ষার সম্মুখীন হয়েছিল কারণ তারা এমন এক ধর্ম পালন করছিল যা <!--raw 1 bo --><b><!--endraw 1-->পিতা ঈশ্বরের কাছে বিশুদ্ধ ও নির্দোষরূপে গ্রহণযোগ্য।<!--raw 1 bo --></b><!--endraw 1--> আজ আমরাও যখন এমনই পরীক্ষার সম্মুখীন হই তখন তাঁর ঐশ্বরিক প্রজ্ঞা যা অনেক বৎসর আগে তিনি আমাদের দিয়েছিলেন, তা আজও পর্যন্ত আমাদের সঠিক জীবনযাপনের পথপ্রদর্শক। <!--raw 1 bo --><p/><!--endraw 1-->যাকোব
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বর ও প্রভু যীশু খ্রীষ্টের দাস, আমি যাকোব, <span class="br-p"><br><br></span>বিভিন্ন দেশে বিক্ষিপ্ত অবস্থায় থাকা <i>ইস্রায়েলের</i> দ্বাদশ গোষ্ঠীর উদ্দেশে: <span class="br-p"><br><br></span>শুভেচ্ছা।</div>
<div class="v" id="v2"><h2>বিভিন্ন পরীক্ষা ও প্রলোভন</h2><span class="vn">2</span> <span class="br-p"><br><br></span>হে আমার ভাইবোনেরা, যখনই তোমরা বিভিন্ন প্রকারের পরীক্ষার সম্মুখীন হও, সেগুলিকে নির্মল আনন্দের বিষয় বলে মনে কোরো,</div>
<div class="v" id="v3"><span class="vn">3</span> কারণ তোমরা জানো যে, তোমাদের বিশ্বাসের পরীক্ষা ধৈর্য উৎপন্ন করে।</div>
<div class="v" id="v4"><span class="vn">4</span> ধৈর্যকে অবশ্যই তার কর্ম সাধন করতে হবে, যেন তোমরা পরিপক্ব ও সম্পূর্ণ হয়ে উঠতে পারো, কোনো-বিষয়ের অভাব তোমাদের না থাকে।</div>
<div class="v" id="v5"><span class="vn">5</span> তোমাদের কারও যদি প্রজ্ঞার অভাব থাকে, সে ঈশ্বরের কাছে তা চাইবে, যিনি কোনও ত্রুটি না ধরে উদারভাবে সকলকে দান করে থাকেন, আর তাকে তা দেওয়া হবে।</div>
<div class="v" id="v6"><span class="vn">6</span> কিন্তু চাওয়ার সময় তাকে বিশ্বাস করতে হবে, সে যেন সন্দেহ না করে। কারণ যে সন্দেহ করে, সে সমুদ্রের ঢেউয়ের মতো, বাতাসে তাড়িত ও উৎক্ষিপ্ত।</div>
<div class="v" id="v7"><span class="vn">7</span> সেই মানুষ এমন মনে না করুক যে, সে প্রভুর কাছ থেকে কিছু পাবে।</div>
<div class="v" id="v8"><span class="vn">8</span> সে দ্বিমনা মানুষ, তার সমস্ত কর্মে অস্থিরমতি।</div>
<div class="v" id="v9"><span class="vn">9</span> <span class="br-p"><br><br></span>যে ভাইবোনেরা অতি সাধারণ পরিস্থিতিতে আছে, সে তার উচ্চ অবস্থানের জন্য গর্ববোধ করুক।</div>
<div class="v" id="v10"><span class="vn">10</span> কিন্তু যে ধনী, সে তার নিম্নতর অবস্থানের জন্য গর্বিত হোক, যেহেতু সে বুনোফুলের মতো হারিয়ে যাবে।</div>
<div class="v" id="v11"><span class="vn">11</span> কারণ সূর্য প্রখর তাপ নিয়ে উদিত হয় ও গাছপালা শুকিয়ে যায়; তার ফুল ঝরে যায় ও সৌন্দর্য নষ্ট হয়। একইভাবে, ধনী ব্যক্তি তার কর্মব্যস্ততা সত্ত্বেও বিলীন হয়ে যাবে।</div>
<div class="v" id="v12"><span class="vn">12</span> <span class="br-p"><br><br></span>ধন্য সেই মানুষ, যে পরীক্ষার মধ্যেও ধৈর্যধারণ করে, কারণ পরীক্ষা সহ্য করলে সে জীবনমুকুট লাভ করবে, যা দেওয়ার প্রতিশ্রুতি ঈশ্বর তাদের দিয়েছেন, যারা তাঁকে ভালোবাসে।</div>
<div class="v" id="v13"><span class="vn">13</span> <span class="br-p"><br><br></span>প্রলোভনে পড়লে কেউ যেন না বলে, “ঈশ্বর আমাকে প্রলুব্ধ করেছেন।” কারণ মন্দ বিষয়ের দ্বারা ঈশ্বরকে প্রলুব্ধ করা যায় না, আবার তিনিও কাউকে প্রলুব্ধ করেন না।</div>
<div class="v" id="v14"><span class="vn">14</span> কিন্তু প্রত্যেক মানুষ তার নিজের কামনা-বাসনার দ্বারা আকর্ষিত হয়ে প্রলোভনে পড়ে ও কুপথে চালিত হয়।</div>
<div class="v" id="v15"><span class="vn">15</span> পরে, সেই কামনা পূর্ণগর্ভ হয়ে পাপের জন্ম দেয় এবং পাপ পূর্ণতা লাভ করে মৃত্যু প্রসব করে।</div>
<div class="v" id="v16"><span class="vn">16</span> <span class="br-p"><br><br></span>আমার প্রিয় ভাইবোনেরা, ভ্রান্ত হয়ো না।</div>
<div class="v" id="v17"><span class="vn">17</span> সমস্ত উৎকৃষ্ট ও নিখুঁত<sup class="fnm"><a name="fnm1" href="#fn1">1</a></sup> দান ঊর্ধ্বলোক থেকে, আকাশের জ্যোতিষ্কমণ্ডলীর সেই পিতা থেকে আসে, যিনি অপসৃয়মান ছায়ার মতো পরিবর্তিত হন না।</div>
<div class="v" id="v18"><span class="vn">18</span> তাঁর মনোনয়ন অনুসারে তিনি সত্যের বাক্য দ্বারা আমাদের জন্ম দিয়েছেন, যেন তাঁর সমগ্র সৃষ্টির মধ্যে আমরা এক প্রকার প্রথম ফসলরূপে গণ্য হতে পারি।</div>
<div class="v" id="v19"><h2>শোনা ও করা</h2><span class="vn">19</span> <span class="br-p"><br><br></span>আমার প্রিয় ভাইবোনেরা, তোমরা এ বিষয়ে মনোনিবেশ করো: প্রত্যেকেই শ্রবণে সত্বর ও কথা বলায় ধীর হও এবং ক্রোধ করার ব্যাপারেও ধীরতা অবলম্বন করো।</div>
<div class="v" id="v20"><span class="vn">20</span> কারণ মানুষের ক্রোধ ঈশ্বরের কাঙ্ক্ষিত ধর্মময় জীবনের বিকাশ ঘটাতে পারে না।</div>
<div class="v" id="v21"><span class="vn">21</span> সেই কারণে, সমস্ত নৈতিক কলুষতা ও প্রবলরূপে বলবৎ মন্দতা থেকে মুক্ত হও ও তোমাদের মধ্যে রোপিত সেই বচনকে নতনম্ররূপে গ্রহণ করো, যা তোমাদের পরিত্রাণ সাধন করতে পারে।</div>
<div class="v" id="v22"><span class="vn">22</span> <span class="br-p"><br><br></span>বাক্যের কেবলই শ্রোতামাত্র হয়ো না ও নিজেদের প্রতারিত কোরো না। বাক্য যা বলে, তা কোরো।</div>
<div class="v" id="v23"><span class="vn">23</span> যে বাক্য শ্রবণ করে, কিন্তু তার নির্দেশ পালন করে না, সে এমন মানুষের মতো, যে আয়নায় তার মুখ দেখে,</div>
<div class="v" id="v24"><span class="vn">24</span> নিজেকে দেখার পর সে চলে যায় এবং সঙ্গে সঙ্গেই ভুলে যায়, সে দেখতে কেমন।</div>
<div class="v" id="v25"><span class="vn">25</span> কিন্তু যে নিখুঁত বিধানের প্রতি আগ্রহভরে দৃষ্টি দেয়, যা স্বাধীনতা প্রদান করে ও যা শুনেছে তা ভুলে না গিয়ে নিরন্তর তা পালন করতে থাকে, সে সবকাজেই আশীর্বাদধন্য হবে।</div>
<div class="v" id="v26"><span class="vn">26</span> <span class="br-p"><br><br></span>কেউ যদি নিজেকে ধর্মনিষ্ঠ বলে মনে করে, কিন্তু নিজের জিভকে লাগাম দিয়ে বশে না-রাখে, সে নিজের সঙ্গেই প্রতারণা করে এবং তার ধর্ম অসার।</div>
<div class="v" id="v27"><span class="vn">27</span> পিতা ঈশ্বরের কাছে বিশুদ্ধ ও নির্দোষরূপে গ্রহণযোগ্য ধর্ম হল এই: অনাথ ও বিধবাদের দুঃখকষ্টে তত্ত্বাবধান করা এবং সাংসারিক কলুষতা থেকে নিজেকে রক্ষা করা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সিদ্ধ বা সম্পূর্ণ।</div>
</div>
<!-- PARSED ABOVE; EDITING MAY BREAK PARSER -->
</body></html>