<html><head>
<meta http-equiv="Content-Type" content="text/html;charset=utf-8" />
<title>John 1 &ndash; যোহন &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যোহন</b> &ndash; <b>1</b> <a href="John_2.html">2</a> <a href="John_3.html">3</a> ... <a href="John_21.html">21</a> </div><hr>
<h1>John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যোহন তাঁর সুসমাচার লিপিবদ্ধ করার সময় প্রধানত, দুটি বিষয় স্মরণে রেখেছিলেন। প্রভু যীশু খ্রীষ্ট, ঈশ্বরের পুত্র, এই সত্য প্রমাণ করা এবং তাঁকে বিশ্বাস করে পরিত্রাণ লাভ করার জন্য সব মানুষকে আমন্ত্রণ জানানো। (২০:২০-৩১) প্রভু যীশুর ঈশ্বরত্ব সম্পর্কে তাঁর সাক্ষ্যপ্রমাণ ত্রিবিধ: (১) তাঁর কথিত বচন (২) তাঁর পরিচিতজনেদের সাক্ষ্যদান এবং সর্বোপরি (৩) তাঁর কৃত চিহ্নকর্মসমূহ। <!--raw 1 bo --><p/><!--endraw 1-->যোহনের সুসমাচারে পরিলক্ষিত হয় প্রভু যীশুর শিক্ষাদান, পরাক্রমসহ তাঁর কর্ম সাধন এবং তিনি যা বলেন ও করেন, তার প্রতি জনসাধারণের সাড়াদান। সাতজন সাক্ষী ঘোষণা করেছেন যে, তিনি ছিলেন ঈশ্বরের পুত্র: বাপ্তিষ্মদাতা যোহন (১:৩৪); নথনেল (১:৪৯); পিতর (৬:৬৯); একজন ব্যক্তি, যে অন্ধ ছিল, কিন্তু যীশু যাকে দৃষ্টিশক্তি দান করেছিলেন (৯:৩৫-৩৮); মার্থা (১১:২৭); থোমা (২০:২৮) এবং প্রেরিতশিষ্য যোহন। (২১:২৪) প্রভু যীশুও স্বয়ং তাঁর ঈশ্বরত্বের কথা প্রকাশ করেছেন। <!--raw 1 bo --><p/><!--endraw 1-->মথি ইহুদিদের জন্য, মার্ক রোমীয়দের জন্য ও লূক গ্রিকদের জন্য সুসমাচার লিখেছিলেন। যোহন কিন্তু সুসমাচার লিপিবদ্ধ করার সময় সমস্ত বিশ্বের কথা স্মরণে রেখেছেন। তাই তিনি বারবার “জগৎ” শব্দটি ব্যবহার করেছেন। সেই সঙ্গে তিনি একশো বারেরও বেশি পুরোনো নিয়মের প্রত্যক্ষ বা পরোক্ষ উল্লেখ করেছেন। এর মাধ্যমে অবগত হওয়া যায় যে, তিনি ইহুদি পাঠকদের সম্বন্ধেও সচেতন ছিলেন। <!--raw 1 bo --><p/><!--endraw 1-->অন্য তিনটি সুসমাচারের আমন্ত্রণবাণী হল, “এসো ও শোনো।” কিন্তু যোহনের সুসমাচারের আমন্ত্রণবাণী হল, “এসো ও দেখো।” ৬৭ বার এই সুসমাচারে দেখবার বিষয় এবং ৫৮ বার শোনবার বিষয় উল্লেখিত আছে। তাঁর কার্যাবলি ও উপদেশামৃত প্রমাণ করে যে, তিনি প্রকৃতই ছিলেন ঈশ্বরের পুত্র। <!--raw 1 bo --><p/><!--endraw 1-->ভূমিকা উপস্থাপনের পরে (১:১-১৮) যোহন খ্রীষ্টের পরিচর্যা: ইহুদিদের কাছে (১:১৯–১২:৫০), তাঁর শিষ্যদের কাছে (১৩–১৭) এবং পরে সমস্ত বিশ্বের কাছে (১৮–২১) ব্যক্ত করেছেন। প্রথম অংশে তিনি একজন অলৌকিক কর্ম-সম্পাদনকারী, দ্বিতীয় অংশে তিনি একজন শিক্ষক এবং তৃতীয় অংশে তিনি একজন বিজয়ী ব্যক্তিরূপে চিত্রিত হয়েছেন। অবশ্য, সমস্ত সুসমাচারটিতেই তিনি প্রভু ও পরিত্রাতারূপে উপস্থাপিত হয়েছেন। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: যোহন (নামটির অর্থ, সদাপ্রভু করুণাময়) <!--raw 1 bo --><p/><!--endraw 1-->রচনার স্থান: ইফিষ নগর <!--raw 1 bo --><p/><!--endraw 1-->রচনাকাল: আনুমানিক ৯০ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: মশীহ (খ্রীষ্ট), ঈশ্বরের পুত্র <!--raw 1 bo --><p/><!--endraw 1--><!--raw 1 bo --><b><!--endraw 1-->যোহন লিখিত সুসমাচারে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->এ সমস্ত এজন্য লিখিত হয়েছে, যেন তোমরা বিশ্বাস করো যে, যীশুই মশীহ, ঈশ্বরের পুত্র এবং বিশ্বাস করে তোমরা তাঁর নামে জীবন লাভ করো।<!--raw 1 bo --></b><!--endraw 1--> যীশুর কাহিনি বর্ণনা করে এভাবেই লেখক এই পুস্তকটির উদ্দেশ্য ব্যাখ্যা করেছেন; আর সবকিছুর কেন্দ্রবিন্দু যে বিশ্বাস—তার উপরও জোর দিয়েছেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->লেখক এখানে কোথাও নিজের নাম প্রকাশ করেননি; বরং <!--raw 1 bo --><b><!--endraw 1-->তাঁদের মধ্যে এক শিষ্য, যীশু যাকে ভালোবাসতেন <!--raw 1 bo --></b><!--endraw 1--> এইভাবে নিজের পরিচয় দিয়েছেন। এই পুস্তকের ভাষার গঠন থেকে আমরা বুঝতে পারি যিনি পুস্তকটি লিখেছেন, তিনি প্রভুর সংস্পর্শে থাকা খুব কাছের কেউ একজন। পুস্তকটি কোনোভাবেই পিতরকে নির্দেশ করে না কেননা পিতরকে আলাদা করে উল্লেখ করা হয়েছে। অন্যদের লিখিত বিভিন্ন ঘটনা থেকে এটি পরিষ্কার বোঝা যায়, এই শিষ্যটি একমাত্র যোহনই হতে পারে। সুতরাং পুস্তকটির শিরোনাম সঠিক ভাবে এর লেখককেই নির্দেশিত করে। নম্রতায় যোহন নিজের পরিচয় না দিয়ে দেখিয়েছেন যে, তার সাথে যীশুর সম্পর্কের গভীরতায় তিনি নিজের সম্বন্ধে অনেক কিছু বুঝতে পেরেছেন। <!--raw 1 bo --><p/><!--endraw 1-->পুস্তকটির শুরুতেই যোহন <!--raw 1 bo --><b><!--endraw 1-->আদিতে<!--raw 1 bo --></b><!--endraw 1--> এই ছন্দময় মুখবন্ধটি দিয়েছেন, যা বাইবেলের প্রথম কথার প্রতিরূপ। এই থেকে পাঠকদের দেখিয়েছেন যে, যীশুর কাহিনি তিনি একটি নতুন সৃষ্টির কাহিনি রূপে বর্ণনা করতে চলেছেন। এই পুস্তকটির অন্যান্য বৈশিষ্ট্যগুলি লেখকের এই অভিপ্রায়কে নিশ্চিত করে। আদি পুস্তক অনুসারে ঈশ্বরের প্রথম সৃষ্টি মাত্র ছয়দিনে সম্পূর্ণ হয় ও সপ্তম দিনটি ছিল বিশ্রামবার। ইহুদিদের কাছে সাত সংখ্যাটি সম্পূর্ণতা ও অখণ্ডতার প্রতীক—ঈশ্বরের সম্পূর্ণ কাজ যা এই পৃথিবীর মানুষের কাছে তাঁর উদ্দেশ্য প্রকাশ করে। যোহন তার পুস্তকটির বিভিন্ন জায়গায় সাত সংখ্যাটি ব্যবহার করেছেন; আরও দেখিয়েছেন এই সৃষ্টি নবায়িত করার ঈশ্বরের পরিকল্পনা, যীশুর কাজ সম্পূর্ণ হওয়ার মাধ্যমে উদ্ঘাটিত হয়েছে। <!--raw 1 bo --><p/><!--endraw 1-->তার মুখবন্ধের পর, যোহন পুরো কাহিনিটিকে দুটি প্রধান অংশে ভাগ করেছেন: <!--raw 1 bo --><p/><!--endraw 1--><!--raw 1 bo --><p><!--endraw 1-->প্রথম অংশ (পৃষ্ঠা ১:১–১২:৫০) যীশুর প্রকাশ্য পরিচর্যার বর্ণনা দেয়। <!--raw 1 bo --><p/><!--endraw 1-->দ্বিতীয় অংশে (পৃষ্ঠা ১৩:১–২০:৩১) যীশুর জীবনের শেষ সময়ের ঘটনাগুলি, যারা তাকে বিশ্বাস করতেন তাদের প্রতি তাঁর দেওয়া ব্যক্তিগত নির্দেশ এবং তাঁর মৃত্যুকাহিনি ও পুনরুত্থানের বর্ণনা দেওয়া আছে। <!--raw 1 bo --></p><!--endraw 1--> <!--raw 1 bo --><p/><!--endraw 1-->যতদিন না প্রভু যীশু ফিরে আসেন ততদিন যোহনের মৃত্যু ঘটবে না—এই বার্তাকে ভুল প্রমাণিত করতে একটি উপসংহার দিয়ে লেখাটি শেষ হয়েছে। <!--raw 1 bo --><p/><!--endraw 1-->প্রথম অংশের কাজটি সাতটি ভাগে বিভক্ত; যার বেশিরভাগেই যীশুর যিহূদিয়ায় যাতায়াত করার কথা লেখা আছে; তিনি জেরুশালেমে অনুষ্ঠিত একটি ধর্মীয় উৎসব পালন করতে যেতেন। <!--raw 1 bo --><p/><!--endraw 1-->প্রথম অংশে আমরা যীশুকে যিহূদিয়ায় দেখতে পাই যা এই পুস্তকটির বাকি অংশের একটি রূপরেখা। বাপ্তিষ্মদাতা যোহন পরপর তিনদিন সাক্ষ্য দিলেন যে যীশুই হলেন ত্রাণকর্তা এবং চতুর্থ দিনে যীশু তাঁর শিষ্যদের মধ্যে কয়েকজনকে আহ্বান করলেন—প্রথম অংশটি এই দুটি ঘটনার মধ্যে সম্বন্ধস্থাপন করে। তিনদিন পরে, অর্থাৎ সপ্তম দিনে, যীশু তাঁর প্রথম অলৌকিক নিদর্শন দেখালেন এবং তাঁর শিষ্যরা তাঁকে বিশ্বাস করলেন। পরবর্তী অংশে বলা হয়েছে, যীশু ইহুদিদের নিস্তারপর্ব উপলক্ষে জেরুশালেমে গেলেন। পুস্তকটিতে সামগ্রিকভাবে “সাত, তারপর ইহুদিদের নিস্তারপর্ব” এই নিদর্শন বারবার দেখা যায়। প্রথম অংশটি সাত ভাগে বিভক্ত; সম্পূর্ণ দ্বিতীয় অংশ ইহুদিদের নিস্তারপর্ব সপ্তাহের ঘটনাবলির বর্ণনা করেছে, যে সময় যীশু জগতের জন্য তাঁর জীবন দিয়েছিলেন। <!--raw 1 bo --><p/><!--endraw 1-->এই পুস্তকটির প্রথম অংশে, সর্বমোট সাতটি শক্তিশালী চিহ্নের মধ্যে সম্পর্ক স্থাপন করা হয়েছে। এই চিহ্নগুলি যীশুকে, <!--raw 1 bo --><b><!--endraw 1-->ঈশ্বর যাঁকে প্রেরণ করেছেন<!--raw 1 bo --></b><!--endraw 1--> এইভাবে চিহ্নিত করেছে। এই পুস্তকটির শেষাংশে যোহন অবাক হয়েছেন, <!--raw 1 bo --><b><!--endraw 1-->যীশু ইহুদিদের সামনে এই সমস্ত চিহ্নকর্ম সম্পাদন করলেন; তবুও তারা তাঁকে বিশ্বাস করল না।<!--raw 1 bo --></b><!--endraw 1--> পুস্তকটির শেষে যোহন তার পাঠকদের ভিন্নভাবে সাড়া দিতে আহ্বান জানিয়েছেন: <!--raw 1 bo --><b><!--endraw 1-->যীশু শিষ্যদের সাক্ষাতে আরও অনেক চিহ্নকর্ম করেছিলেন, সে সমস্ত এই পুস্তকে লিপিবদ্ধ হয়নি। কিন্তু এ সমস্ত এজন্য লিখিত হয়েছে, যেন তোমরা বিশ্বাস করো…<!--raw 1 bo --></b><!--endraw 1--> <!--raw 1 bo --><p/><!--endraw 1-->যোহন সাতটি নিদর্শন নথিভুক্ত করেছেন যেখানে যীশু <!--raw 1 bo --><b><!--endraw 1-->আমিই সেই<!--raw 1 bo --></b><!--endraw 1--> উক্তির মধ্য দিয়ে তাঁর পরিচয় প্রকাশ করেছেন। বাইবেলের পুরোনো নিয়মে ঈশ্বর ইস্রায়েলের লোকেদের কাছে এই নামেই নিজেকে প্রকাশ করতেন। ঈশ্বর অন্যান্য দেশের প্রতি তাঁর আশীর্বাদ ও জীবন দান করার জন্য, সমগ্র পৃথিবীর মধ্যে ইস্রায়েলকে নির্বাচন করেছিলেন। এই সাতটি উক্তি পুস্তকটির বিভিন্ন অংশগুলিকে একত্রে বেঁধেছে এবং ইস্রায়েলের ইতিহাসের সাথে যীশুর যোগসূত্র স্থাপন করেছে। যীশু বর্ণনা করেছেন যে তিনিই জীবনদায়ী খাদ্য; জগতের জ্যোতি; মেষদের দ্বার; উত্তম মেষপালক; পুনরুত্থান ও জীবন; পথ, সত্য ও জীবন; এবং প্রকৃত দ্রাক্ষালতা। এটি থেকে আমরা দেখতে পাই, যীশু ইস্রায়েলের কাহিনির গভীরতম অর্থ এবং সত্যিকারের পরিপূর্ণতার প্রকাশ। <!--raw 1 bo --><p/><!--endraw 1-->যীশুর নানা অলৌকিক চিহ্নকাজ এবং বিভিন্ন ধর্মীয় অনুষ্ঠানে যোগদান তাঁর পরিচয়ের প্রকাশ ঘটিয়েছে। তাঁর শিক্ষা ও প্রশ্নের উত্তর দেওয়ার মাধ্যমে তাঁর ব্যক্তিত্ব প্রকাশ পেয়েছে। উদাহরণস্বরূপ বলা যায়, তিনি কয়েকটি রুটি অনেক গুণে বৃদ্ধি করে পাঁচ হাজার মানুষকে খাইয়েছিলেন এবং লোকেদের বুঝিয়েছিলেন যে তিনিই <!--raw 1 bo --><b><!--endraw 1-->স্বর্গ থেকে প্রকৃত খাদ্য।<!--raw 1 bo --></b><!--endraw 1--> ইহুদিদের কুটিরবাস পর্ব মনে করিয়ে দেয় কীভাবে, যখন ইহুদিরা মরুভূমিতে বাস করত, ঈশ্বর তাদের জন্য জলের ব্যবস্থা করেছিলেন এবং আলো দেওয়ার জন্য তাদের সম্মুখে এক অগ্নিস্তম্ভের মতো এগিয়ে চলেছিলেন। এই পর্বে যীশু উচ্চস্বরে বললেন, <!--raw 1 bo --><b><!--endraw 1-->কেউ যদি তৃষ্ণার্ত হয়, সে আমার কাছে এসে পান করুক, এবং তিনি ঘোষণা করেছিলেন, আমি জগতের জ্যোতি।<!--raw 1 bo --></b><!--endraw 1--> <!--raw 1 bo --><p/><!--endraw 1-->যোহন যেভাবে তার পুস্তকটি শেষ করেছেন তাতে পরিষ্কার বোঝা যায় যে নতুন সৃষ্টির প্রভাব পৃথিবীতে ব্যাপ্ত হয়েছে। প্রথম সৃষ্টির ষষ্ঠ দিনে ঈশ্বর প্রথম মানুষ আদমকে সৃষ্টি করেছিলেন। যীশুর জীবনের শেষ সপ্তাহের ষষ্ঠ দিনে প্রদেশপাল পীলাত যীশুকে বিশেষ নামে ভূষিত করে বলেছিলেন, <!--raw 1 bo --><b><!--endraw 1-->এই দেখো, সেই মানুষ!<!--raw 1 bo --></b><!--endraw 1--> আদি পুস্তক থেকে আমরা জানতে পারি ঈশ্বর স্বর্গ ও পৃথিবী সৃষ্টির পরে, সপ্তম দিনে বিশ্রাম নিয়েছিলেন। যোহন লিখেছেন প্রভু যীশু মারা গিয়ে সপ্তম দিনে অর্থাৎ বিশ্রামবারে তাঁর কবরে বিশ্রাম নিয়েছিলেন। তারপরে প্রভু যীশুর পুনরুত্থানের কাহিনিতে যোহন দুইবার উল্লেখ করেছেন, <!--raw 1 bo --><b><!--endraw 1-->সপ্তাহের প্রথম দিন<!--raw 1 bo --></b><!--endraw 1--> এই ঘটনা ঘটেছিল। সুতরাং যোহন আমাদের <!--raw 1 bo --><b><!--endraw 1-->আদিতে<!--raw 1 bo --></b><!--endraw 1--> শুরু করে এক নতুন সৃষ্টির দিকে নিয়ে গিয়েছেন। ঈশ্বরের সৃষ্টির মহাশত্রু—মৃত্যু ও পাপকে—মশীহ যীশু পরাজিত করেছেন। যীশু এক নতুন জীবনে পুনরুত্থিত হয়েছেন। যোহন তার পাঠকদের আমন্ত্রণ করেছেন তারা যেন যীশুকে বিশ্বাস করে এই নতুন পুনরুত্থিত জীবন খুঁজে পায়। <!--raw 1 bo --><p/><!--endraw 1-->যোহন
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আদিতে বাক্য ছিলেন, সেই বাক্য ঈশ্বরের সঙ্গে ছিলেন এবং বাক্যই ঈশ্বর ছিলেন।</div>
<div class="v" id="v2"><span class="vn">2</span> আদিতে তিনি ঈশ্বরের সঙ্গে ছিলেন।</div>
<div class="v" id="v3"><span class="vn">3</span> তাঁর মাধ্যমে সবকিছু সৃষ্ট হয়েছিল; সৃষ্ট কোনো বস্তুই তিনি ব্যতিরেকে সৃষ্ট হয়নি।</div>
<div class="v" id="v4"><span class="vn">4</span> তাঁর মধ্যে জীবন ছিল। সেই জীবন মনুষ্যগণের জ্যোতি ছিল।</div>
<div class="v" id="v5"><span class="vn">5</span> সেই জ্যোতি অন্ধকারে আলোক বিকিরণ করে, কিন্তু অন্ধকার তা উপলব্ধি<sup class="fnm"><a name="fnm1" href="#fn1">1</a></sup> করতে পারেনি।</div>
<div class="v" id="v6"><span class="vn">6</span> <span class="br-p"><br><br></span>ঈশ্বর প্রেরিত এক ব্যক্তির আবির্ভাব হল, তাঁর নাম যোহন।</div>
<div class="v" id="v7"><span class="vn">7</span> সেই জ্যোতির সাক্ষ্য দিতেই সাক্ষীরূপে তাঁর আগমন ঘটেছিল, যেন তাঁর মাধ্যমে মানুষ বিশ্বাস করে।</div>
<div class="v" id="v8"><span class="vn">8</span> তিনি স্বয়ং সেই জ্যোতি ছিলেন না, জ্যোতির সাক্ষ্য দিতেই তাঁর আবির্ভাব হয়েছিল।</div>
<div class="v" id="v9"><span class="vn">9</span> <span class="br-p"><br><br></span>সেই প্রকৃত জ্যোতি, যিনি প্রত্যেক মানুযকে দীপ্তি দান করেন, জগতে তাঁর আবির্ভাব হচ্ছিল।<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> তিনি জগতে ছিলেন, জগৎ তাঁর দ্বারা সৃষ্ট হলেও জগৎ তাঁকে চিনল না।</div>
<div class="v" id="v11"><span class="vn">11</span> তিনি তাঁর আপনজনদের মধ্যে এলেন, কিন্তু যারা তাঁর আপন, তারা তাঁকে গ্রহণ করল না।</div>
<div class="v" id="v12"><span class="vn">12</span> তবু যতজন তাঁকে গ্রহণ করল, যারা তাঁর নামে বিশ্বাস করল, তাদের তিনি ঈশ্বরের সন্তান হওয়ার অধিকার দান করলেন।</div>
<div class="v" id="v13"><span class="vn">13</span> তারা স্বাভাবিকভাবে জাত নয়,<sup class="fnm"><a name="fnm3" href="#fn3">3</a></sup> মানবিক ইচ্ছা বা পুরুষের ইচ্ছায় নয়, কিন্তু ঈশ্বর থেকে জাত।</div>
<div class="v" id="v14"><span class="vn">14</span> <span class="br-p"><br><br></span>সেই বাক্য দেহ ধারণ করলেন এবং আমাদেরই মধ্যে বসবাস করলেন। আমরা তাঁর মহিমা দেখেছি, ঠিক যেন পিতার নিকট থেকে আগত এক ও অদ্বিতীয়<sup class="fnm"><a name="fnm4" href="#fn4">4</a></sup> পুত্রের মহিমা। তিনি অনুগ্রহ ও সত্যে পূর্ণ।</div>
<div class="v" id="v15"><span class="vn">15</span> <span class="br-p"><br><br></span>যোহন তাঁর বিষয়ে সাক্ষ্য দিলেন। তিনি উচ্চরবে ঘোযণা করলেন, “ইনিই সেই ব্যক্তি যাঁর সম্পর্কে আমি বলেছিলাম, ‘আমার পরে যিনি আসছেন তিনি আমার অগ্রগণ্য, কারণ আমার পূর্ব থেকেই তিনি বিদ্যমান।’ ”</div>
<div class="v" id="v16"><span class="vn">16</span> তাঁর অনুগ্রহের পূর্ণতা থেকে আমরা সকলেই একটির পর অন্য একটি আশীর্বাদ লাভ করেছি।</div>
<div class="v" id="v17"><span class="vn">17</span> মোশির মাধ্যমে বিধান প্রদত্ত হয়েছিল; যীশু খ্রীষ্টের মাধ্যমে অনুগ্রহ ও সত্য উপস্থিত হয়েছে।</div>
<div class="v" id="v18"><span class="vn">18</span> ঈশ্বরকে কেউ কোনোদিন প্রত্যক্ষ করেনি। কিন্তু এক ও অদ্বিতীয়<sup class="fnm"><a name="fnm5" href="#fn5">5</a></sup> ঈশ্বর, যিনি পিতার পাশে বিরাজ করেন, তিনিই তাঁকে প্রকাশ করেছেন।</div>
<div class="v" id="v19"><h2>বাপ্তিষ্মদাতা যোহন অস্বীকার করলেন যে তিনি খ্রীষ্ট</h2><span class="vn">19</span> <span class="br-p"><br><br></span>জেরুশালেমে ইহুদিরা যখন কয়েকজন যাজক ও লেবীয়কে<sup class="fnm"><a name="fnm6" href="#fn6">6</a></sup> পাঠিয়ে তাঁর পরিচয় জানতে চাইল, তখন যোহন এভাবে সাক্ষ্য দিলেন।</div>
<div class="v" id="v20"><span class="vn">20</span> তিনি স্বীকার করতে কুণ্ঠিত হলেন না বরং মুক্তকণ্ঠে স্বীকার করলেন, “আমি সেই খ্রীষ্ট<sup class="fnm"><a name="fnm7" href="#fn7">7</a></sup> নই।”</div>
<div class="v" id="v21"><span class="vn">21</span> <span class="br-p"><br><br></span>তারা তাঁকে প্রশ্ন করল, “তাহলে আপনি কে? আপনি কি এলিয়?” <span class="br-p"><br><br></span>তিনি বললেন, “না, আমি নই।” <span class="br-p"><br><br></span>“আপনি কি সেই ভাববাদী?” <span class="br-p"><br><br></span>তিনি বললেন, “না।”</div>
<div class="v" id="v22"><span class="vn">22</span> <span class="br-p"><br><br></span>শেষে তারা বলল, “তাহলে, কে আপনি? আমাদের বলুন। যাঁরা আমাদের পাঠিয়েছেন, তাঁদের কাছে উত্তর নিয়ে যেতে হবে। নিজের সম্পর্কে আপনার অভিমত কী?”</div>
<div class="v" id="v23"><span class="vn">23</span> <span class="br-p"><br><br></span>ভাববাদী যিশাইয়ের ভাষায় যোহন উত্তর দিলেন, “আমি মরুপ্রান্তরে এক কণ্ঠস্বর যা ঘোষণা করছে, ‘তোমরা প্রভুর জন্য পথ সরল করো।’ ”<sup class="fnm"><a name="fnm8" href="#fn8">8</a></sup></div>
<div class="v" id="v24"><span class="vn">24</span> <span class="br-p"><br><br></span>তখন ফরিশীদের প্রেরিত কয়েকজন লোক</div>
<div class="v" id="v25"><span class="vn">25</span> তাঁকে প্রশ্ন করল, “আপনি যদি খ্রীষ্ট, এলিয়, বা সেই ভাববাদী না হন, তাহলে বাপ্তিষ্ম দিচ্ছেন কেন?”</div>
<div class="v" id="v26"><span class="vn">26</span> <span class="br-p"><br><br></span>যোহন উত্তর দিলেন, “আমি তোমাদের জলে বাপ্তিষ্ম দিচ্ছি ঠিকই, কিন্তু তোমাদেরই মধ্যে এমন একজন দাঁড়িয়ে আছেন, যাঁকে তোমরা জানো না।</div>
<div class="v" id="v27"><span class="vn">27</span> তিনি আমার পরে আসছেন। তাঁর চটিজুতোর বাঁধন খোলারও যোগ্যতা আমার নেই।”</div>
<div class="v" id="v28"><span class="vn">28</span> <span class="br-p"><br><br></span>এই সমস্ত ঘটল জর্ডন নদীর অপর পারে বেথানিতে, যেখানে যোহন লোকেদের বাপ্তিষ্ম দিচ্ছিলেন।</div>
<div class="v" id="v29"><h2>যোহন যীশুর সাক্ষ্য দিলেন</h2><span class="vn">29</span> <span class="br-p"><br><br></span>পরের দিন যোহন যীশুকে তাঁর দিকে এগিয়ে আসতে দেখে বললেন, “ওই দেখো ঈশ্বরের মেষশাবক, যিনি জগতের সমস্ত পাপ দূর করেন।</div>
<div class="v" id="v30"><span class="vn">30</span> ইনিই সেই ব্যক্তি, যাঁর সম্পর্কে আমি বলেছিলাম ‘আমার পরে যিনি আসছেন তিনি আমার চেয়েও মহান, কারণ আমার পূর্ব থেকেই তিনি বিদ্যমান আছেন।’</div>
<div class="v" id="v31"><span class="vn">31</span> আমি নিজে তাঁকে জানতাম না, কিন্তু তিনি যেন ইস্রায়েলের কাছে প্রকাশিত হন সেইজন্যই আমি জলে বাপ্তিষ্ম দিতে এসেছি।”</div>
<div class="v" id="v32"><span class="vn">32</span> <span class="br-p"><br><br></span>তারপর যোহন এই সাক্ষ্য দিলেন: “আমি পবিত্র আত্মাকে কপোতের মতো স্বর্গ থেকে নেমে আসতে দেখলাম, তিনি তাঁর উপরে অধিষ্ঠান করলেন।</div>
<div class="v" id="v33"><span class="vn">33</span> আমি তাঁকে চিনতাম না কিন্তু যিনি আমাকে জলে বাপ্তিষ্ম দিতে পাঠিয়েছেন তিনি বলেছিলেন, ‘আত্মাকে যাঁর উপরে নেমে এসে অধিষ্ঠান করতে দেখবে তিনিই পবিত্র আত্মায় বাপ্তিষ্ম দেবেন।’</div>
<div class="v" id="v34"><span class="vn">34</span> আমি দেখেছি ও সাক্ষ্য দিচ্ছি যে, ইনিই ঈশ্বরের পুত্র।”</div>
<div class="v" id="v35"><h2>যীশুর প্রথম শিষ্যদল</h2><span class="vn">35</span> <span class="br-p"><br><br></span>পরের দিন যোহন তাঁর দুজন শিষ্যের সঙ্গে আবার সেখানে উপস্থিত ছিলেন।</div>
<div class="v" id="v36"><span class="vn">36</span> সেখান দিয়ে যীশুকে যেতে দেখে তিনি বললেন, “ওই দেখো ঈশ্বরের মেষশাবক।”</div>
<div class="v" id="v37"><span class="vn">37</span> <span class="br-p"><br><br></span>তাঁর একথা শুনে শিষ্য দুজন যীশুকে অনুসরণ করলেন।</div>
<div class="v" id="v38"><span class="vn">38</span> তাঁদের অনুসরণ করতে দেখে যীশু ঘুরে তাকিয়ে জিজ্ঞাসা করলেন, “তোমরা কী চাও?” <span class="br-p"><br><br></span>তাঁরা বললেন, “রব্বি, (এর অর্থ, গুরুমহাশয়) আপনি কোথায় থাকেন?”</div>
<div class="v" id="v39"><span class="vn">39</span> <span class="br-p"><br><br></span>“এসো,” তিনি উত্তর দিলেন, “আর তোমরা দেখতে পাবে।” <span class="br-p"><br><br></span>অতএব, তাঁরা গিয়ে তাঁর থাকার জায়গাটা দেখলেন এবং সেদিন তাঁর সঙ্গেই থাকলেন। তখন সময় ছিল বেলা প্রায় চারটা।</div>
<div class="v" id="v40"><span class="vn">40</span> <span class="br-p"><br><br></span>যোহনের কথা শুনে যে দুজন যীশুকে অনুসরণ করেছিলেন, শিমোন পিতরের ভাই আন্দ্রিয় ছিলেন তাঁদেরই অন্যতম।</div>
<div class="v" id="v41"><span class="vn">41</span> আন্দ্রিয় প্রথমে তাঁর ভাই শিমোনের খোঁজ করলেন এবং তাঁকে বললেন, “আমরা মশীহের (অর্থাৎ খ্রীষ্টের) সন্ধান পেয়েছি।”</div>
<div class="v" id="v42"><span class="vn">42</span> তিনি তাঁকে যীশুর কাছে নিয়ে এলেন। <span class="br-p"><br><br></span>যীশু তাঁর দিকে দৃষ্টিপাত করে বললেন, “তুমি যোহনের পুত্র শিমোন। তোমাকে কৈফা বলে ডাকা হবে।” (যার অনূদিত অর্থ, পিতর<sup class="fnm"><a name="fnm9" href="#fn9">9</a></sup>)</div>
<div class="v" id="v43"><h2>ফিলিপ ও নথনেলকে যীশুর আহ্বান</h2><span class="vn">43</span> <span class="br-p"><br><br></span>পরের দিন যীশু গালীলের উদ্দেশে যাত্রার সিদ্ধান্ত নিলেন। ফিলিপকে দেখতে পেয়ে তিনি বললেন, “আমাকে অনুসরণ করো।”</div>
<div class="v" id="v44"><span class="vn">44</span> <span class="br-p"><br><br></span>আন্দ্রিয় ও পিতরের মতো ফিলিপও ছিলেন বেথসৈদা নগরের অধিবাসী।</div>
<div class="v" id="v45"><span class="vn">45</span> ফিলিপ নথনেলকে দেখতে পেয়ে বললেন, “মোশি তাঁর বিধান-পুস্তকে ও ভাববাদীরাও যাঁর বিষয়ে লিখেছিলেন, আমরা তাঁর সন্ধান পেয়েছি। তিনি নাসরতের যীশু, যোষেফের পুত্র।”</div>
<div class="v" id="v46"><span class="vn">46</span> <span class="br-p"><br><br></span>নথনেল জিজ্ঞাসা করলেন, “নাসরৎ থেকে কি ভালো কিছু আসতে পারে?” <span class="br-p"><br><br></span>ফিলিপ বললেন, “এসে দেখে যাও।”</div>
<div class="v" id="v47"><span class="vn">47</span> <span class="br-p"><br><br></span>যীশু নথনেলকে আসতে দেখে তাঁর সম্পর্কে বললেন, “ওই দেখো একজন প্রকৃত ইস্রায়েলী, যার মধ্যে কোনও ছলনা নেই।”</div>
<div class="v" id="v48"><span class="vn">48</span> <span class="br-p"><br><br></span>নথনেল জিজ্ঞাসা করলেন, “আপনি কী করে আমাকে চিনলেন।” <span class="br-p"><br><br></span>যীশু বললেন, “ফিলিপ তোমাকে ডাকার আগে তুমি যখন ডুমুর গাছের নিচে ছিলে, তখনই আমি তোমাকে দেখেছিলাম।”</div>
<div class="v" id="v49"><span class="vn">49</span> <span class="br-p"><br><br></span>তখন নথনেল বললেন, “রব্বি, আপনিই ঈশ্বরের পুত্র, আপনিই ইস্রায়েলের রাজা।”</div>
<div class="v" id="v50"><span class="vn">50</span> <span class="br-p"><br><br></span>যীশু বললেন, “তোমাকে ডুমুর গাছের তলায় দেখেছি একথা বলার জন্য কি তুমি বিশ্বাস করলে! তুমি এর চেয়েও অনেক মহৎ বিষয় দেখতে পাবে।”</div>
<div class="v" id="v51"><span class="vn">51</span> তিনি আরও বললেন, “আমি তোমাকে সত্যি বলছি, তুমি<sup class="fnm"><a name="fnm10" href="#fn10">10</a></sup> দেখবে স্বর্গলোক উন্মুক্ত হয়েছে, আর ঈশ্বরের দূতেরা মনুষ্যপুত্রের উপর ওঠানামা করছেন।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, অন্ধকার তাঁকে জয় করতে পারেনি।</div>
<div class="fn"><sup class="fnt"><a name="fn2" href="#fnm2">2</a></sup> অথবা, তিনিই ছিলেন প্রকৃত জ্যোতি, যিনি জগতে আগত প্রত্যেক মানুষের উপরে আলোকধারা বিকিরণ করেন।</div>
<div class="fn"><sup class="fnt"><a name="fn3" href="#fnm3">3</a></sup> গ্রিক: রক্তজাত।</div>
<div class="fn"><sup class="fnt"><a name="fn4" href="#fnm4">4</a></sup> অথবা, একমাত্র জাত।</div>
<div class="fn"><sup class="fnt"><a name="fn5" href="#fnm5">5</a></sup> কোনো কোনো পাণ্ডুলিপিতে, <!--raw 1 bo --><em><!--endraw 1-->একমাত্র বা একজাত পুত্র।<!--raw 1 bo --></em><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> লেবীয়েরা হল ইস্রায়েলীদের পিতৃপুরুষ, যাকোবের সন্তান লেবির বংশধর। কালক্রমে তারা ইস্রায়েলের ধর্মাচরণ-সংক্রান্ত বিষয়ে যাজকদের সহায়ক এক গোষ্ঠীরূপে সমাদৃত হয়।</div>
<div class="fn"><sup class="fnt"><a name="fn7" href="#fnm7">7</a></sup> হিব্রু: মশীহ। খ্রীষ্ট (গ্রিক) ও মশীহ (হিব্রু) দুয়েরই অর্থ, অভিষিক্ত পুরুষ।</div>
<div class="fn"><sup class="fnt"><a name="fn8" href="#fnm8">8</a></sup> যিশাইয় ৪০:৩</div>
<div class="fn"><sup class="fnt"><a name="fn9" href="#fnm9">9</a></sup> <!--raw 1 bo --><em><!--endraw 1-->কৈফা <!--raw 1 bo --></em><!--endraw 1-->কেফাস্ (আরামীয়) ও পিতর, এই উভয়ের অর্থ, পাথর।</div>
<div class="fn"><sup class="fnt"><a name="fn10" href="#fnm10">10</a></sup> বা, তোমরা।</div>
</div>
<!-- PARSED ABOVE; EDITING MAY BREAK PARSER -->
</body></html>