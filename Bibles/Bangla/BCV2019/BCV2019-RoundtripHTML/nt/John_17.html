<html><head>
<meta http-equiv="Content-Type" content="text/html;charset=utf-8" />
<title>John 17 &ndash; যোহন &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যোহন</b> &ndash; <a href="John_1.html">1</a> ... <a href="John_15.html">15</a> <a href="John_16.html">16</a> <b>17</b> <a href="John_18.html">18</a> <a href="John_19.html">19</a> ... <a href="John_21.html">21</a> </div><hr>
<h1>John 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু প্রার্থনা করলেন</h2><span class="vn">1</span> <span class="br-p"><br><br></span>একথা বলে যীশু স্বর্গের দিকে তাকিয়ে প্রার্থনা করলেন, <span class="br-p"><br><br></span>“পিতা, সময় উপস্থিত হয়েছে, তোমার পুত্রকে মহিমান্বিত করো, যেন তোমার পুত্র তোমাকে মহিমান্বিত করতে পারেন।</div>
<div class="v" id="v2"><span class="vn">2</span> কারণ সব মানুষের উপর তুমি তাঁকে কর্তৃত্ব দান করেছ, যেন তাঁর হাতে তুমি যাদের অর্পণ করেছ, তিনি তাদের অনন্ত জীবন দিতে পারেন।</div>
<div class="v" id="v3"><span class="vn">3</span> আর এই হল অনন্ত জীবন যে, তাঁরা তোমাকে, একমাত্র সত্যময় ঈশ্বরকে, এবং তুমি যাঁকে পাঠিয়েছ, সেই যীশু খ্রীষ্টকে জানতে পারে।</div>
<div class="v" id="v4"><span class="vn">4</span> তোমার প্রদত্ত কর্ম সম্পাদন করে, আমি পৃথিবীতে তোমাকে মহিমান্বিত করেছি।</div>
<div class="v" id="v5"><span class="vn">5</span> তাই এখন পিতা, জগৎ সৃষ্টির পূর্বে তোমার কাছে আমার যে মহিমা ছিল, তোমার সান্নিধ্যে আমাকে সেই মহিমায় ভূষিত করো।</div>
<div class="v" id="v6"><h2>শিষ্যদের জন্য যীশুর প্রার্থনা</h2><span class="vn">6</span> <span class="br-p"><br><br></span>“এই জগতের মধ্য থেকে তুমি যাদের আমাকে দিয়েছিলে, তাদের কাছে আমি তোমাকে<sup class="fnm"><a name="fnm1" href="#fn1">1</a></sup> প্রকাশ করেছি। তারা তোমারই ছিল, তুমি তাদের আমাকে দিয়েছ। তারা তোমার বাক্য পালন করেছে।</div>
<div class="v" id="v7"><span class="vn">7</span> এখন তারা জানে, যা কিছু তুমি আমাকে দিয়েছ, তা তোমারই দেওয়া।</div>
<div class="v" id="v8"><span class="vn">8</span> আমাকে দেওয়া তোমার সব বাণী আমি তাদের দান করেছি। তারা তা গ্রহণ করেছে। তারা সত্যিই জানে যে, আমি তোমারই কাছ থেকে এসেছি, আর তারা বিশ্বাস করেছে যে, তুমি আমাকে পাঠিয়েছ।</div>
<div class="v" id="v9"><span class="vn">9</span> তাদেরই জন্য আমি নিবেদন করছি। আমি জগতের জন্য নিবেদন করছি না, কিন্তু যাদের তুমি আমাকে দিয়েছ, তাদেরই জন্য করছি, কারণ তারা তোমারই।</div>
<div class="v" id="v10"><span class="vn">10</span> আমার যা কিছু আছে সবই তোমার, আর তোমার সবকিছুই আমার। তাদেরই মধ্যে আমি মহিমান্বিত হয়েছি।</div>
<div class="v" id="v11"><span class="vn">11</span> আমি জগতে আর থাকব না, কিন্তু ওরা এখনও জগতে আছে। আমি তোমার কাছে যাচ্ছি। পবিত্র পিতা, যে নাম তুমি আমাকে দিয়েছ, তোমার সেই নামের শক্তিতে তাদের রক্ষা করো। আমরা যেমন এক, তারাও যেন তেমনই এক হতে পারে।</div>
<div class="v" id="v12"><span class="vn">12</span> তাদের সঙ্গে থাকার সময় যে নাম তুমি আমাকে দিয়েছ, সেই নামে আমি তাদের রক্ষা করে নিরাপদে রেখেছি। সেই বিনাশ-সন্তান<sup class="fnm"><a name="fnm2" href="#fn2">2</a></sup> ছাড়া তাদের মধ্যে আর কেউ বিনষ্ট হয়নি, যেন শাস্ত্রবাক্য পূর্ণ হয়।</div>
<div class="v" id="v13"><span class="vn">13</span> <span class="br-p"><br><br></span>“আমি এখন তোমার কাছে আসছি, কিন্তু জগতে অবস্থানকালেই আমি এ সমস্ত বিষয়ে বলছি, যেন আমার আনন্দ তাদের অন্তরে পূর্ণমাত্রায় প্রাপ্ত হয়।</div>
<div class="v" id="v14"><span class="vn">14</span> তোমার বাণী তাদের কাছে আমি প্রকাশ করেছি, কিন্তু জগৎ তাদের ঘৃণা করেছে, কারণ তারা আর জগতের নয়, যেমন আমিও জগতের নই।</div>
<div class="v" id="v15"><span class="vn">15</span> আমি এই নিবেদন করছি না যে তুমি তাদের জগৎ থেকে নিয়ে নাও কিন্তু সেই পাপাত্মা থেকে তাদের রক্ষা করো।</div>
<div class="v" id="v16"><span class="vn">16</span> তারা জগতের নয়, যেমন আমিও জগতের নই।</div>
<div class="v" id="v17"><span class="vn">17</span> সত্যের দ্বারা তুমি তাদের পবিত্র<sup class="fnm"><a name="fnm3" href="#fn3">3</a></sup> করো, তোমার বাক্যই সত্য।</div>
<div class="v" id="v18"><span class="vn">18</span> তুমি যেমন আমাকে জগতে পাঠিয়েছ, আমিও তেমনই তাদের জগতে পাঠাচ্ছি।</div>
<div class="v" id="v19"><span class="vn">19</span> তাদেরই জন্য আমি নিজেকে পবিত্র করি, যেন তারাও সত্যের দ্বারা পবিত্র হতে পারে।</div>
<div class="v" id="v20"><h2>সব বিশ্বাসীর জন্য যীশুর প্রার্থনা</h2><span class="vn">20</span> <span class="br-p"><br><br></span>“শুধু তাদেরই জন্য আমি নিবেদন করছি না। তাদের বাক্য প্রচারের মাধ্যমে যারা আমাকে বিশ্বাস করবে, আমি তাদের জন্যও নিবেদন করছি, যেন তারা সকলে এক হয়।</div>
<div class="v" id="v21"><span class="vn">21</span> যেমন পিতা, তুমি আমার মধ্যে এবং আমি তোমার মধ্যে বিরাজমান, যেন তারাও আমাদের মধ্যে এক হয়, যেন জগৎ বিশ্বাস করে যে, তুমি আমাকে পাঠিয়েছ।</div>
<div class="v" id="v22"><span class="vn">22</span> তুমি আমাকে যে মহিমা দান করেছিলে, তাদের আমি তা দিয়েছি, যেন তারা এক হয়, যেমন আমরা এক।</div>
<div class="v" id="v23"><span class="vn">23</span> আমি তাদের মধ্যে এবং তুমি আমার মধ্যে বিরাজিত। তারা যেন সম্পূর্ণ এক হয় এবং জগৎ যেন জানতে পারে যে, তুমিই আমাকে পাঠিয়েছ এবং তুমি যেমন আমাকে ভালোবেসেছ, তেমনই তাদেরও ভালোবেসেছ।</div>
<div class="v" id="v24"><span class="vn">24</span> <span class="br-p"><br><br></span>“পিতা, তুমি যাদের আমাকে দিয়েছ, আমি চাই, আমি যেখানে থাকি, তারাও যেন সেখানে আমার সঙ্গে থাকে এবং তুমি আমাকে যে মহিমা দান করেছ, তারা সেই মহিমা দর্শন করে, কারণ জগৎ সৃষ্টির পূর্ব থেকে তুমি আমাকে ভালোবেসেছ।</div>
<div class="v" id="v25"><span class="vn">25</span> <span class="br-p"><br><br></span>“ধর্মময় পিতা, জগৎ তোমাকে না জানলেও আমি তোমাকে জানি, আর তারা জানে যে, তুমিই আমাকে পাঠিয়েছ।</div>
<div class="v" id="v26"><span class="vn">26</span> তোমাকে আমি তাদের কাছে প্রকাশ করেছি এবং তা প্রকাশ করতেই থাকব, যেন আমার প্রতি তোমার যে প্রেম, তা তাদের মধ্যে থাকে এবং আমি স্বয়ং যেন তাদের মধ্যে থাকি।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: তোমার নাম; ২৬ পদেও।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, যিহূদা ইস্কারিয়ত</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->পবিত্র করা<!--raw 1 bo --></em><!--endraw 1-->—অর্থ, পৃথক করা, মূলত, ঈশ্বরের সেবার উদ্দেশে।</div>
</div>
<!-- PARSED ABOVE; EDITING MAY BREAK PARSER -->
</body></html>