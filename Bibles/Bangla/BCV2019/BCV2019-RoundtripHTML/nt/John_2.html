<html><head>
<meta http-equiv="Content-Type" content="text/html;charset=utf-8" />
<title>John 2 &ndash; যোহন &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যোহন</b> &ndash; <a href="John_1.html">1</a> <b>2</b> <a href="John_3.html">3</a> <a href="John_4.html">4</a> ... <a href="John_21.html">21</a> </div><hr>
<h1>John 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু জলকে দ্রাক্ষারসে পরিণত করলেন</h2><span class="vn">1</span> <span class="br-p"><br><br></span>তৃতীয় দিবসে গালীলের কানা নগরে এক বিবাহ অনুষ্ঠান সম্পন্ন হল। যীশুর মা সেখানে উপস্থিত ছিলেন।</div>
<div class="v" id="v2"><span class="vn">2</span> যীশু এবং তাঁর শিষ্যেরাও সেই বিবাহ অনুষ্ঠানে নিমন্ত্রিত ছিলেন।</div>
<div class="v" id="v3"><span class="vn">3</span> দ্রাক্ষারস শেয হয়ে গেলে, যীশুর মা তাঁকে বললেন, “ওদের দ্রাক্ষারস আর নেই।”</div>
<div class="v" id="v4"><span class="vn">4</span> <span class="br-p"><br><br></span>যীশু বললেন, “নারী! কেন তুমি এর সঙ্গে আমাকে জড়াচ্ছ? এখনও আমার সময় উপস্থিত হয়নি।”</div>
<div class="v" id="v5"><span class="vn">5</span> <span class="br-p"><br><br></span>তাঁর মা পরিচারকদের বললেন, “উনি যা বলেন, তোমরা সেইমতো করো।”</div>
<div class="v" id="v6"><span class="vn">6</span> <span class="br-p"><br><br></span>কাছেই জল রাখার জন্য ছয়টি পাথরের জালা ছিল। ইহুদিদের শুচিকরণ রীতি অনুযায়ী সেগুলিতে জল রাখা হত। প্রতিটি জালায় কুড়ি থেকে তিরিশ গ্যালন<sup class="fnm"><a name="fnm1" href="#fn1">1</a></sup> জল ধরত।</div>
<div class="v" id="v7"><span class="vn">7</span> <span class="br-p"><br><br></span>যীশু পরিচারকদের বললেন, “জালাগুলি জলে পূর্ণ করো।” তারা সেগুলি কানায় কানায় ভর্তি করল।</div>
<div class="v" id="v8"><span class="vn">8</span> <span class="br-p"><br><br></span>তখন তিনি তাদের বললেন, “এবার এখান থেকে কিছুটা তুলে ভোজের কর্তার কাছে নিয়ে যাও।” <span class="br-p"><br><br></span>তারা তাই করল।</div>
<div class="v" id="v9"><span class="vn">9</span> ভোজের কর্তা দ্রাক্ষারসে রূপান্তরিত জলের স্বাদ গ্রহণ করলেন। কিন্তু তিনি বুঝতে পারলেন না কোথা থেকে এই দ্রাক্ষারস এল। সেকথা পরিচারকেরা জানত। তখন তিনি বরকে এক পাশে ডেকে বললেন,</div>
<div class="v" id="v10"><span class="vn">10</span> “সবাই প্রথমে উৎকৃষ্ট দ্রাক্ষারসই পরিবেশন করে। অতিথিরা যথেষ্ট পান করার পর কমদামি দ্রাক্ষারস পরিবেশন করা হয়। কিন্তু তুমি এখনও পর্যন্ত সবচেয়ে ভালো জিনিসই বাঁচিয়ে রেখেছ!”</div>
<div class="v" id="v11"><span class="vn">11</span> <span class="br-p"><br><br></span>গালীলের কানা নগরে সাধিত এটি যীশুর প্রথম চিহ্নকর্ম। এইভাবে তিনি তাঁর মহিমা প্রকাশ করলেন এবং তাঁর শিষ্যেরা তাঁর উপর বিশ্বাস করলেন।</div>
<div class="v" id="v12"><h2>যীশু মন্দির শুদ্ধকরণ করলেন</h2><span class="vn">12</span> <span class="br-p"><br><br></span>এরপর তিনি তাঁর মা, ভাইদের ও শিষ্যদের নিয়ে কফরনাহূমে গেলেন। তাঁরা সেখানে কিছু দিন থাকলেন।</div>
<div class="v" id="v13"><span class="vn">13</span> <span class="br-p"><br><br></span>ইহুদিদের নিস্তারপর্ব প্রায় এসে গেলে যীশু জেরুশালেমে গেলেন।</div>
<div class="v" id="v14"><span class="vn">14</span> তিনি দেখলেন মন্দির-প্রাঙ্গণে লোকেরা গবাদি পশু, মেষ ও পায়রা বিক্রি করছে আর অন্যেরা টেবিল সাজিয়ে মুদ্রা বিনিময় করছে।</div>
<div class="v" id="v15"><span class="vn">15</span> তিনি দড়ি দিয়ে একটি চাবুক তৈরি করে গবাদি পশু ও মেষপালসহ সবাইকে মন্দির চত্বর থেকে তাড়িয়ে দিলেন। তিনি মুদ্রা-বিনিময়কারীদের মুদ্রাগুলি ছড়িয়ে দিয়ে তাদের টেবিলগুলি উল্টে দিলেন।</div>
<div class="v" id="v16"><span class="vn">16</span> যারা পায়রা বিক্রি করছিল তাদের তিনি বললেন, “এখান থেকে এসব বের করে নিয়ে যাও! আমার পিতার গৃহকে ব্যবসার গৃহে পরিণত কোরো না?”</div>
<div class="v" id="v17"><span class="vn">17</span> তাঁর শিষ্যদের মনে পড়ল, শাস্ত্রে লেখা আছে, “তোমার গৃহের জন্য আগ্রহ আমাকে গ্রাস করবে।”<sup class="fnm"><a name="fnm2" href="#fn2">2</a></sup></div>
<div class="v" id="v18"><span class="vn">18</span> <span class="br-p"><br><br></span>ইহুদিরা তখন তাঁর কাছে জিজ্ঞাসা করল, “এই সমস্ত কাজ করার অধিকার যে আপনার আছে তার প্রমাণস্বরূপ আপনি আমাদের কোন চিহ্ন দেখাতে পারেন?”</div>
<div class="v" id="v19"><span class="vn">19</span> <span class="br-p"><br><br></span>প্রত্যুত্তরে তিনি তাদের বললেন, “তোমরা এই মন্দির ধ্বংস করে ফেলো, আমি তিনদিনে আবার এটি গড়ে তুলব।”</div>
<div class="v" id="v20"><span class="vn">20</span> <span class="br-p"><br><br></span>ইহুদিরা বলল, “এই মন্দির নির্মাণ করতে ছেচল্লিশ বছর লেগেছে, আর আপনি কি না সেটি তিনদিনে গড়ে তুলবেন?”</div>
<div class="v" id="v21"><span class="vn">21</span> কিন্তু যীশু মন্দির বলতে নিজের দেহের কথা বলেছিলেন।</div>
<div class="v" id="v22"><span class="vn">22</span> তিনি মৃতলোক থেকে পুনরুত্থিত হওয়ার পর তাঁর শিষ্যদের মনে পড়েছিল, তিনি কী বলেছিলেন। তখন তাঁরা শাস্ত্র ও যীশুর কথিত বচন বিশ্বাস করলেন।</div>
<div class="v" id="v23"><span class="vn">23</span> <span class="br-p"><br><br></span>নিস্তারপর্বের উৎসবের সময় জেরুশালেমে থাকাকালীন তিনি যে সমস্ত চিহ্নকর্ম করছিলেন, তা দেখে তারা তাঁর নামে বিশ্বাস করল।<sup class="fnm"><a name="fnm3" href="#fn3">3</a></sup></div>
<div class="v" id="v24"><span class="vn">24</span> কিন্তু যীশু নিজে তাদের বিশ্বাস করতেন না, কারণ তিনি সব মানুষকেই জানতেন।</div>
<div class="v" id="v25"><span class="vn">25</span> মানুষের সম্পর্কে কোনো সাক্ষ্যপ্রমাণের প্রয়োজন তাঁর ছিল না, কারণ মানুষের অন্তরে কী আছে তা তিনি জানতেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রায় ৭৫–১১৫ লিটার।</div>
<div class="fn"><sup class="fnt"><a name="fn2" href="#fnm2">2</a></sup> গীত ৬৯:৯</div>
<div class="fn"><sup class="fnt"><a name="fn3" href="#fnm3">3</a></sup> অথবা, তাঁকে বিশ্বাস করল।</div>
</div>
<!-- PARSED ABOVE; EDITING MAY BREAK PARSER -->
</body></html>