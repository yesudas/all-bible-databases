<html><head>
<meta http-equiv="Content-Type" content="text/html;charset=utf-8" />
<title>John 4 &ndash; যোহন &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যোহন</b> &ndash; <a href="John_1.html">1</a> <a href="John_2.html">2</a> <a href="John_3.html">3</a> <b>4</b> <a href="John_5.html">5</a> <a href="John_6.html">6</a> ... <a href="John_21.html">21</a> </div><hr>
<h1>John 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শমরীয় নারীকে যীশুর শিক্ষা</h2><span class="vn">1</span> <span class="br-p"><br><br></span>যীশু যখন জানলেন যে ফরিশীরা শুনেছে, যীশুর শিষ্যসংখ্যা যোহনের চেয়েও বৃদ্ধি পাচ্ছে এবং তিনি তাদের বাপ্তিষ্ম দিচ্ছেন—</div>
<div class="v" id="v2"><span class="vn">2</span> অবশ্য যীশু নিজে বাপ্তিষ্ম দিতেন না, তাঁর শিষ্যেরাই দিতেন—</div>
<div class="v" id="v3"><span class="vn">3</span> তিনি যিহূদিয়া ত্যাগ করে আর একবার গালীলে ফিরে গেলেন।</div>
<div class="v" id="v4"><span class="vn">4</span> <span class="br-p"><br><br></span>কিন্তু শমরিয়ার মধ্য দিয়ে তাঁকে যেতে হয়েছিল।</div>
<div class="v" id="v5"><span class="vn">5</span> যেতে যেতে তিনি শমরিয়ার শুখর নামক একটি গ্রামে এসে উপস্থিত হলেন। যাকোব তাঁর পুত্র যোষেফকে যে জমি দান করেছিলেন, স্থানটি তারই নিকটবর্তী।</div>
<div class="v" id="v6"><span class="vn">6</span> সেই স্থানে যাকোবের কূপ ছিল। পথশ্রান্ত যীশু কূপের পাশে বসলেন। তখন প্রায় মধ্যাহ্নকাল।<sup class="fnm"><a name="fnm1" href="#fn1">1</a></sup></div>
<div class="v" id="v7"><span class="vn">7</span> <span class="br-p"><br><br></span>এক শমরীয় নারী জল তুলতে এলে, যীশু তাকে বললেন, “আমাকে একটু জলপান করতে দেবে?”</div>
<div class="v" id="v8"><span class="vn">8</span> (তাঁর শিষ্যেরা তখন খাবার কিনতে নগরে গিয়েছিলেন)</div>
<div class="v" id="v9"><span class="vn">9</span> <span class="br-p"><br><br></span>শমরীয় নারী তাঁকে বলল, “আপনি একজন ইহুদি, আর আমি এক শমরীয় নারী। আপনি কী করে আমার কাছে পান করার জল চাইছেন?” (কারণ ইহুদিদের সঙ্গে শমরীয়দের সামাজিক সম্পর্ক ছিল না<sup class="fnm"><a name="fnm2" href="#fn2">2</a></sup>)</div>
<div class="v" id="v10"><span class="vn">10</span> <span class="br-p"><br><br></span>উত্তরে যীশু তাকে বললেন, “তুমি যদি ঈশ্বরের দানের কথা জানতে, আর জানতে, কে তোমার কাছে পান করার জল চাইছেন, তাহলে তুমিই তাঁর কাছে চাইতে আর তিনি তোমাকে জীবন্ত জল দিতেন।”</div>
<div class="v" id="v11"><span class="vn">11</span> <span class="br-p"><br><br></span>সেই নারী তাঁকে বলল, “মহাশয়, আপনার কাছে জল তোলার কোনো পাত্র নেই, কূপটিও গভীর। এই জীবন্ত জল আপনি কোথায় পাবেন?</div>
<div class="v" id="v12"><span class="vn">12</span> আমাদের পিতৃপুরুষ যাকোবের চেয়েও কি আপনি মহান? তিনি আমাদের এই কূপ দান করেছিলেন। তিনি নিজেও এর জলপান করতেন, আর তাঁর পুত্রেরা ও তাঁর পশুপাল এই জলই পান করত।”</div>
<div class="v" id="v13"><span class="vn">13</span> <span class="br-p"><br><br></span>যীশু উত্তর দিলেন, “এই জল যে পান করবে, সে আবার তৃষ্ণার্ত হবে,</div>
<div class="v" id="v14"><span class="vn">14</span> কিন্তু আমি যে জল দান করি, তা যে পান করবে, সে কোনোদিনই তৃষ্ণার্ত হবে না। প্রকৃতপক্ষে, আমার দেওয়া জল তার অন্তরে এক প্রস্রবণে পরিণত হবে, যা অনন্ত জীবন পর্যন্ত উথলে উঠবে।”</div>
<div class="v" id="v15"><span class="vn">15</span> <span class="br-p"><br><br></span>সেই নারী তাঁকে বলল, “মহাশয়, আমাকে সেই জল দিন, যেন আমার পিপাসা না পায় এবং জল তোলার জন্য আমাকে এখানে আসতে না হয়।”</div>
<div class="v" id="v16"><span class="vn">16</span> <span class="br-p"><br><br></span>তিনি তাকে বললেন, “যাও, তোমার স্বামীকে ডেকে নিয়ে এসো।”</div>
<div class="v" id="v17"><span class="vn">17</span> <span class="br-p"><br><br></span>সে উত্তর দিল, “আমার স্বামী নেই।” <span class="br-p"><br><br></span>যীশু তাকে বললেন, “তুমি যথার্থই বলেছ যে, তোমার স্বামী নেই।</div>
<div class="v" id="v18"><span class="vn">18</span> প্রকৃত সত্য হল, তোমার পাঁচজন স্বামী ছিল আর এখন যে পুরুষটি তোমার সঙ্গে আছে, সে তোমার স্বামী নয়। তুমি যা বলেছ তা সম্পূর্ণ সত্য।”</div>
<div class="v" id="v19"><span class="vn">19</span> <span class="br-p"><br><br></span>নারীটি বলল, “মহাশয়, আমি দেখছি, আপনি একজন ভাববাদী।</div>
<div class="v" id="v20"><span class="vn">20</span> আমাদের পূর্বপুরুষেরা এই পর্বতে উপাসনা করতেন, কিন্তু আপনারা, যারা ইহুদি, দাবি করেন যে, জেরুশালেমেই আমাদের উপাসনা করতে হবে।”</div>
<div class="v" id="v21"><span class="vn">21</span> <span class="br-p"><br><br></span>যীশু তাকে বললেন, “নারী, আমার কথায় বিশ্বাস করো, এমন সময় আসছে যখন তোমরা এই পর্বতে অথবা জেরুশালেমে পিতার উপাসনা করবে না।</div>
<div class="v" id="v22"><span class="vn">22</span> তোমরা শমরীয়েরা জানো না, তোমরা কী উপাসনা করছ; আমরা জানি, আমরা কী উপাসনা করি, কারণ ইহুদিদের মধ্য থেকেই পরিত্রাণ <i>উপলব্ধ হবে</i>।</div>
<div class="v" id="v23"><span class="vn">23</span> কিন্তু এখন সময় আসছে বরং এসে পড়েছে, যখন প্রকৃত উপাসকেরা আত্মায় ও সত্যে পিতার উপাসনা করবে, কারণ পিতা এরকম উপাসকদেরই অন্বেষণ করেন।</div>
<div class="v" id="v24"><span class="vn">24</span> ঈশ্বর আত্মা, তাই যারা তাঁর উপাসনা করে, তাদের আত্মায় ও সত্যে উপাসনা করতে হবে।”</div>
<div class="v" id="v25"><span class="vn">25</span> <span class="br-p"><br><br></span>তখন নারীটি তাঁকে বলল, “আমি জানি মশীহ (যাঁকে খ্রীষ্ট বলা হয়), তিনি আসছেন। তিনি এসে আমাদের কাছে সবকিছু ব্যাখ্যা করবেন।”</div>
<div class="v" id="v26"><span class="vn">26</span> <span class="br-p"><br><br></span>যীশু তাকে বললেন, “তোমার সঙ্গে কথা বলছি যে আমি, আমিই সেই খ্রীষ্ট।”</div>
<div class="v" id="v27"><h2>শিষ্যদের প্রত্যাবর্তন</h2><span class="vn">27</span> <span class="br-p"><br><br></span>ঠিক এসময় শিষ্যেরা ফিরে এসে যীশুকে এক নারীর সঙ্গে কথা বলতে দেখে বিস্মিত হলেন। কিন্তু একথা কেউ জিজ্ঞাসা করলেন না “আপনি কী চাইছেন?” বা “আপনি ওর সঙ্গে কেন কথা বলছেন?”</div>
<div class="v" id="v28"><span class="vn">28</span> <span class="br-p"><br><br></span>তখন জলের পাত্র ফেলে রেখে নারীটি নগরে ফিরে গিয়ে লোকদের বলল,</div>
<div class="v" id="v29"><span class="vn">29</span> “একজন মানুষকে দেখবে এসো। আমি এতদিন যা করেছি, তিনি সবকিছু বলে দিয়েছেন। তিনিই কি সেই খ্রীষ্ট নন?”</div>
<div class="v" id="v30"><span class="vn">30</span> নগর থেকে বেরিয়ে তারা যীশুর কাছে আসতে লাগলো।</div>
<div class="v" id="v31"><span class="vn">31</span> <span class="br-p"><br><br></span>এই অবসরে তাঁর শিষ্যেরা তাঁকে মিনতি করলেন, “রব্বি, কিছু খেয়ে নিন।”</div>
<div class="v" id="v32"><span class="vn">32</span> <span class="br-p"><br><br></span>কিন্তু তিনি তাঁদের বললেন, “খাবার জন্য আমার এমন খাবার আছে, যার কথা তোমরা কিছুই জানো না।”</div>
<div class="v" id="v33"><span class="vn">33</span> <span class="br-p"><br><br></span>তাঁর শিষ্যেরা তখন পরস্পর বলাবলি করলেন, “কেউ কি তাঁকে কিছু খাবার এনে দিয়েছে?”</div>
<div class="v" id="v34"><span class="vn">34</span> <span class="br-p"><br><br></span>যীশু বললেন, “যিনি আমাকে পাঠিয়েছেন তাঁর ইচ্ছা পালন করা ও তাঁর কর্ম শেষ করাই আমার খাবার।</div>
<div class="v" id="v35"><span class="vn">35</span> তোমরা কি বলো না, ‘আর চার মাস পরেই ফসল কাটার সময় আসবে?’ আমি তোমাদের বলছি, তোমরা চোখ মেলে মাঠগুলির দিকে তাকিয়ে দেখো। ফসল কাটার উপযুক্ত হয়ে উঠেছে।</div>
<div class="v" id="v36"><span class="vn">36</span> এমনকি, যে ফসল কাটছে, সে এখনই তার পারিশ্রমিক পাচ্ছে এবং এখনই সে অনন্ত জীবনের ফসল সংগ্রহ করছে, যেন যে কাটছে, আর যে বুনছে, দুজনেই উল্লসিত হতে পারে।</div>
<div class="v" id="v37"><span class="vn">37</span> তাই ‘একজন বোনে, অপরজন কাটে,’ প্রবচনটি সত্যি।</div>
<div class="v" id="v38"><span class="vn">38</span> আমি তোমাদের এমন ফসল সংগ্রহ করতে পাঠিয়েছি, যার জন্য তোমরা পরিশ্রম করোনি। অন্যেরা কঠোর পরিশ্রম করেছে, আর তোমরা তাদের শ্রমের ফসল সংগ্রহ করেছ।”</div>
<div class="v" id="v39"><h2>বহু শমরিয়রা বিশ্বাস করল</h2><span class="vn">39</span> <span class="br-p"><br><br></span>“আমি এতদিন যা করেছি, তিনি তার সবকিছু বলে দিয়েছেন,” নারীটির এই সাক্ষ্যের ফলে সেই নগরের বহু শমরীয় যীশুকে বিশ্বাস করল।</div>
<div class="v" id="v40"><span class="vn">40</span> তাই শমরীয়েরা তাঁর কাছে এসে তাদের সঙ্গে থাকার জন্য তাঁকে মিনতি করলে, তিনি সেখানে দুদিন থাকলেন।</div>
<div class="v" id="v41"><span class="vn">41</span> তাঁর বাণী শুনে আরও অনেকেই তাঁকে বিশ্বাস করল।</div>
<div class="v" id="v42"><span class="vn">42</span> <span class="br-p"><br><br></span>তারা সেই নারীকে বলল, “শুধু তোমার কথা শুনে এখন আর আমরা বিশ্বাস করছি না, আমরা এখন নিজেরা শুনেছি এবং আমরা জানি যে, এই ব্যক্তিই প্রকৃতপক্ষে জগতের উদ্ধারকর্তা।”</div>
<div class="v" id="v43"><h2>যীশু রাজকর্মচারীর পুত্রকে সুস্থ করলেন</h2><span class="vn">43</span> <span class="br-p"><br><br></span>দুদিন পরে তিনি গালীলের উদ্দেশে যাত্রা করলেন।</div>
<div class="v" id="v44"><span class="vn">44</span> (যীশু স্বয়ং উল্লেখ করেছিলেন যে, ভাববাদী তাঁর নিজের নগরে সম্মানিত হন না)</div>
<div class="v" id="v45"><span class="vn">45</span> তিনি গালীলে উপস্থিত হলে গালীলীয়রা তাঁকে স্বাগত জানাল। নিস্তারপর্বের সময় তিনি জেরুশালেমে যে সমস্ত কাজ করেছিলেন, তারা তা দেখেছিল, কারণ তারাও সেখানে গিয়েছিল।</div>
<div class="v" id="v46"><span class="vn">46</span> <span class="br-p"><br><br></span>গালীলের যে কানা নগরে তিনি জলকে দ্রাক্ষারসে রূপান্তরিত করেছিলেন, তিনি আর একবার সেখানে গেলেন। সেখানে এক উচ্চপদস্থ রাজকর্মচারী ছিলেন, যাঁর পুত্র কফরনাহূমে অসুস্থ ছিল।</div>
<div class="v" id="v47"><span class="vn">47</span> তিনি যখন শুনতে পেলেন, যীশু যিহূদিয়া থেকে গালীলে এসেছেন, তিনি যীশুর কাছে গিয়ে অনুনয় করলেন, যেন তিনি এসে তাঁর মৃতপ্রায় পুত্রকে সুস্থ করেন।</div>
<div class="v" id="v48"><span class="vn">48</span> <span class="br-p"><br><br></span>যীশু তাঁকে বললেন, “তোমরা চিহ্ন ও বিস্ময়কর কিছু না দেখলে কি কখনোই বিশ্বাস করবে না।”</div>
<div class="v" id="v49"><span class="vn">49</span> <span class="br-p"><br><br></span>রাজকর্মচারী বললেন, “মহাশয়, আমার ছেলেটির মৃত্যুর পূর্বে আসুন।”</div>
<div class="v" id="v50"><span class="vn">50</span> <span class="br-p"><br><br></span>যীশু উত্তর দিলেন, “যাও, তোমার ছেলে বেঁচে থাকবে।” <span class="br-p"><br><br></span>সেই ব্যক্তি যীশুর কথা বিশ্বাস করে চলে গেলেন।</div>
<div class="v" id="v51"><span class="vn">51</span> তিনি তখনও পথে, এমন সময় তাঁর পরিচারকেরা এসে তাঁকে সংবাদ দিল যে, তাঁর ছেলেটি বেঁচে আছে।</div>
<div class="v" id="v52"><span class="vn">52</span> “কখন থেকে ছেলেটির অবস্থার উন্নতি ঘটল,” তাঁর এই প্রশ্নের উত্তরে তারা বলল, “গতকাল বেলা একটায় তার জ্বর ছেড়েছে।”</div>
<div class="v" id="v53"><span class="vn">53</span> <span class="br-p"><br><br></span>বালকটির পিতা তখন বুঝতে পারলেন, ঠিক ওই সময়েই যীশু তাঁকে বলেছিলেন, “তোমার ছেলে বেঁচে থাকবে।” এর ফলে তিনি ও তাঁর সমস্ত পরিজন বিশ্বাস করলেন।</div>
<div class="v" id="v54"><span class="vn">54</span> <span class="br-p"><br><br></span>যিহূদিয়া থেকে গালীলে আগমনের পর যীশু এই দ্বিতীয় চিহ্নকর্মটি সম্পন্ন করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, দুপুর বারোটা।</div>
<div class="fn"><sup class="fnt"><a name="fn2" href="#fnm2">2</a></sup> পাঠান্তরে, <!--raw 1 bo --><em><!--endraw 1-->ইহুদির শমরীয়দের ব্যবহৃত পাত্র ব্যবহার করত না।<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>