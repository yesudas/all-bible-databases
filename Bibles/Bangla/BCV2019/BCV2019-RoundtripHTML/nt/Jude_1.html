<html><head>
<meta http-equiv="Content-Type" content="text/html;charset=utf-8" />
<title>যিহূদা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহূদা</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যিহূদা ছিলেন প্রভু যীশুর সহোদর ভাই। ভণ্ড-কপটচারী ভ্রান্তিমূলক শিক্ষার বিপদ সম্পর্কে সতর্ক করে তিনি পত্রখানি রচনা করেছেন। খ্রীষ্ট অনুগামীদের বিশ্বাসের ভিত্তি যেন সুদৃঢ় থাকে এবং যে ঈশ্বর সব ধরনের পতন থেকে রক্ষা করতে সমর্থ, তাঁর শক্তির প্রতি বিশ্বাসে অবিচল থাকার পরামর্শ পত্রলেখক দিয়েছেন। অতীতে বিভিন্ন পাপী ব্যক্তির দণ্ডবিধানের কথা উল্লেখ করে এসব প্রতারকবৃন্দের ভয়ংকর শেষ পরিণতির কথা যিহূদা তাঁর পত্রে বর্ণনা করেছেন। <!--raw 1 bo --><p/><!--endraw 1--><!--raw 1 bo --><b><!--endraw 1-->যিহূদার পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রভু যীশুর অনেক ভাই ছিল, যাদের মধ্যে উল্লেখ্য যাকোব এবং যিহূদা। জেরুশালেম মণ্ডলীর অন্যতম পরিচারক হিসেবে যাকোব আগে থেকেই পরিচিত ছিলেন (দ্রষ্টব্য যাকোব)। যদিও যিহূদা ছিলেন স্বল্প পরিচিত, কিন্তু তিনিও মণ্ডলীর মধ্যে ছিলেন একজন পথপ্রদর্শক, কারণ তার লেখা এই পত্রে তিনি অধিকারের সঙ্গে বিশ্বাসীদের প্রতি লিখেছিলেন। যদিও এই পত্রটি কাদের পাঠানো হয়েছিল তা খুব স্পষ্ট নয়, তবুও বিভিন্ন উল্লেখিত বিষয়, যেমন স্বর্গদূত, ইস্রায়েলের ইতিহাস, অন্যান্য নির্দিষ্ট লেখা ইত্যাদি ইঙ্গিত দেয় যে এই পত্রটি ইহুদিদের উদ্দেশ্যে লেখা হয়েছিল, যারা তাদের ত্রাণকর্তা হিসেবে প্রভু যীশুকে বিশ্বাস করেছিলেন। <!--raw 1 bo --><p/><!--endraw 1-->কিন্তু যে সমস্যার কারণে এই পত্রটি লেখা হয়েছিল তা পুরোপুরি স্পষ্ট। যিহূদা তার পাঠকদের <!--raw 1 bo --><b><!--endraw 1-->কতকগুলি মানুষের<!--raw 1 bo --></b><!--endraw 1--> সম্বন্ধে সতর্ক করেছেন যারা <!--raw 1 bo --><b><!--endraw 1-->সংগোপনে তোমাদের মধ্যে অনুপ্রবেশ করেছে,<!--raw 1 bo --></b><!--endraw 1--> যাদের শিক্ষা ও দৃষ্টান্ত সেই বিশ্বাসকে বিপন্ন করার চেষ্টা করছে <!--raw 1 bo --><b><!--endraw 1-->যে বিশ্বাস সর্বসময়ের জন্য একবারেই সন্তজনেদের কাছে সমর্পিত হয়েছে।<!--raw 1 bo --></b><!--endraw 1--> এই সব মিথ্যা উপদেষ্টারা, অনৈতিক কাজকর্মের মধ্যে দিয়ে কর্তৃত্ব অস্বীকার করে, নিজেদের মনকে কলুষিত করে, অনৈতিক জীবনযাপন করে ও নিয়মকানুন ভঙ্গ করে। যদিও তারা ঈশ্বরের বার্তা আনার দাবি করে কিন্তু তারা <!--raw 1 bo --><b><!--endraw 1-->নিজেদের স্বাভাবিক ইন্দ্রিয়পরায়ণতা অনুযায়ী চলে এবং তাদের মধ্যে পবিত্র আত্মা নেই।<!--raw 1 bo --></b><!--endraw 1--> <!--raw 1 bo --><p/><!--endraw 1-->তাদের প্রতি বিশ্বাসীদের প্রতিক্রিয়া জোরদার হতে হবে। এই সমস্ত লোকেদের শিক্ষা ও দৃষ্টান্ত প্রত্যাখান করে, সমাজকে শুচি করে তাদের <!--raw 1 bo --><b><!--endraw 1-->বিশ্বাসের জন্য প্রাণপণ করতে হবে।<!--raw 1 bo --></b><!--endraw 1--> যিহূদা বলেন, <!--raw 1 bo --><b><!--endraw 1-->যারা সন্দেহপ্রবণ তাদের প্রতি ক্ষমাশীল হও, অন্যদের আগুনের কাছ থেকে ছিনিয়ে এনে রক্ষা করো, আর অন্যান্যদের প্রতি সভয়ে দয়া দেখিও।<!--raw 1 bo --></b><!--endraw 1--> তিনি তাদেরকে এই নিশ্চয়তা দেন যে তারা যদি এই সমস্ত কাজগুলি করে তবে তাদের ত্রাণকর্তা ঈশ্বরের কাছে, তারা নিজেদের সমর্পণ করতে পারবে। <!--raw 1 bo --><p/><!--endraw 1-->প্রেরিতশিষ্য পিতর যিহূদার চিঠির একটি প্রতিলিপি পেয়েছিলেন এবং তিনিও একইরকম একটি পত্রতে লিখেছেন যে যিহূদা বিশ্বাসযোগ্য ভাবেই প্রভু যীশু খ্রীষ্টের বাণী উপস্থাপন করেছেন (দ্রষ্টব্য ২ পিতর)। <!--raw 1 bo --><p/><!--endraw 1-->যিহূদা
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি যিহূদা<sup class="fnm"><a name="fnm1" href="#fn1">1</a></sup>, যীশু খ্রীষ্টের দাস ও যাকোবের ভাই, <span class="br-p"><br><br></span>যারা পিতা ঈশ্বরের প্রীতির পাত্র ও যীশু খ্রীষ্টের দ্বারা<sup class="fnm"><a name="fnm2" href="#fn2">2</a></sup> সংরক্ষিত, সেই আহ্বানপ্রাপ্ত লোকদের উদ্দেশে এই পত্র লিখছি।</div>
<div class="v" id="v2"><span class="vn">2</span> <span class="br-p"><br><br></span>করুণা, শান্তি ও ভালোবাসা প্রচুররূপে তোমাদের প্রতি বর্ষিত হোক।</div>
<div class="v" id="v3"><h2>বিশ্বাসের জন্য প্রাণপণ করার আহ্বান</h2><span class="vn">3</span> <span class="br-p"><br><br></span>প্রিয় বন্ধুরা, যে পরিত্রাণের আমরা অংশীদার, আমি সেই বিষয়ে তোমাদের কাছে লিখবার জন্য প্রবল আগ্রহী ছিলাম, কিন্তু বুঝতে পারলাম, তোমরা যেন বিশ্বাসের জন্য প্রাণপণ করো, এই বিষয়ে তোমাদের কাছে লিখি, যে বিশ্বাস সর্বসময়ের জন্য একবারেই সন্তজনেদের<sup class="fnm"><a name="fnm3" href="#fn3">3</a></sup> কাছে সমর্পিত হয়েছে।</div>
<div class="v" id="v4"><span class="vn">4</span> কারণ কতগুলি মানুষ সংগোপনে তোমাদের মধ্যে অনুপ্রবেশ করেছে, যাদের দণ্ডাদেশ বহুপূর্বেই লিখিত হয়েছিল। তারা সব ভক্তিহীন মানুষ, যারা আমাদের ঈশ্বরের অনুগ্রহকে লাম্পট্যের ছাড়পত্রে পরিণত করে এবং আমাদের একমাত্র সর্বাধিপতি ও প্রভু, যীশু খ্রীষ্টকে অগ্রাহ্য করে।</div>
<div class="v" id="v5"><h2>ভণ্ড শিক্ষকদের বিনাশ</h2><span class="vn">5</span> <span class="br-p"><br><br></span>তোমরা যদিও এসব বিষয় ইতিমধ্যেই জানো, তবুও আমি তোমাদের স্মরণ করিয়ে দিতে চাই যে, প্রভু<sup class="fnm"><a name="fnm4" href="#fn4">4</a></sup> তাঁর প্রজাদের মিশর থেকে উদ্ধার করেছিলেন, কিন্তু যারা বিশ্বাস করেনি, পরবর্তীকালে তিনি তাদের বিনষ্ট করেছিলেন।</div>
<div class="v" id="v6"><span class="vn">6</span> আর যে স্বর্গদূতেরা নিজেদের কর্তৃত্বপদ রক্ষা না করে তাদের নিজস্ব আবাস ত্যাগ করেছিল, সেই মহাদিনে<sup class="fnm"><a name="fnm5" href="#fn5">5</a></sup> বিচারের জন্য তিনি তাদের চিরকালীন শিকলে বদ্ধ করে ঘোর অন্ধকারের মধ্যে রেখেছেন।</div>
<div class="v" id="v7"><span class="vn">7</span> একইভাবে, সদোম ও ঘমোরা এবং তাদের সন্নিহিত নগরগুলি এদেরই মতো নিজেদের অবৈবাহিক ও অস্বাভাবিক যৌন-অনাচারে আত্মসমর্পণ করেছিল। যারা অনন্ত অগ্নির দণ্ডভোগ করে, এরা তাদেরই পক্ষে দৃষ্টান্তস্বরূপ হয়ে আছে।</div>
<div class="v" id="v8"><span class="vn">8</span> <span class="br-p"><br><br></span>সেই একই উপায়ে, এসব স্বপ্নদর্শক, নিজেদের শরীরকে কলুষিত করে, তারা কর্তৃত্বকে অগ্রাহ্য করে ও দিব্যজনেদের<sup class="fnm"><a name="fnm6" href="#fn6">6</a></sup> বিরুদ্ধে কুত্সা-রটনা করে।</div>
<div class="v" id="v9"><span class="vn">9</span> কিন্তু এমনকি, প্রধান স্বর্গদূত মীখায়েল যখন মোশির মৃতদেহ নিয়ে দিয়াবলের সঙ্গে বাদ-প্রতিবাদ করেছিলেন, তিনিও তার বিরুদ্ধে কোনো নিন্দাসূচক অভিযোগ উত্থাপন করার সাহস দেখাননি, কিন্তু বলেছিলেন, “প্রভু তোমাকে তিরস্কার করুন!”</div>
<div class="v" id="v10"><span class="vn">10</span> তা সত্ত্বেও, এই লোকেরা যা বোঝে না, সেইসব বিষয়ের তীব্র নিন্দা করে;<sup class="fnm"><a name="fnm7" href="#fn7">7</a></sup> আবার তারা বিবেচনাহীন পশুদের মতো, সহজাত<sup class="fnm"><a name="fnm8" href="#fn8">8</a></sup> প্রবৃত্তির দ্বারা যা বোঝে, সেই সবের দ্বারা ধ্বংস হয়।</div>
<div class="v" id="v11"><span class="vn">11</span> <span class="br-p"><br><br></span>তাদেরকে ধিক্! তারা কয়িনের<sup class="fnm"><a name="fnm9" href="#fn9">9</a></sup> পথ অবলম্বন করেছে; তারা পারিতোষিকের লোভে বিলিয়মের<sup class="fnm"><a name="fnm10" href="#fn10">10</a></sup> ভ্রমপথে দ্রুত ছুটে চলেছে; কোরহের<sup class="fnm"><a name="fnm11" href="#fn11">11</a></sup> সমান বিদ্রোহের অংশীদার হয়ে বিনষ্ট হয়েছে।</div>
<div class="v" id="v12"><span class="vn">12</span> <span class="br-p"><br><br></span>এই লোকেরা তোমাদের সব প্রীতিভোজে কলঙ্কস্বরূপ, তোমাদের সঙ্গে ভোজন করার সময় এদের সামান্যতমও বিবেক-দংশন থাকে না। এরা এমন পালক, যারা কেবলমাত্র নিজেদেরই উদরপূর্তি করে। এরা বাতাসে উড়ে চলা বৃষ্টিহীন মেঘের মতো; হেমন্ত ঋতুর গাছ, ফলশূন্য ও মূল থেকে উপড়ানো, দুবার মৃত।</div>
<div class="v" id="v13"><span class="vn">13</span> এরা উত্তাল সমুদ্রতরঙ্গের ফেনার মতো নিজেদের লজ্জা উৎক্ষেপ করে; এরা পরিক্রমাকারী তারার মতো, যাদের জন্য চিরকালীন গহনতম অন্ধকার সংরক্ষিত রয়েছে।</div>
<div class="v" id="v14"><span class="vn">14</span> <span class="br-p"><br><br></span>আদম থেকে সপ্তম পুরুষ যে হনোক,<sup class="fnm"><a name="fnm12" href="#fn12">12</a></sup> তিনি এসব মানুষের বিষয়ে ভবিষ্যদ্‌বাণী করেছেন: “দেখো, প্রভু তাঁর সহস্র গুণ সহস্র পবিত্রজনেদের সঙ্গে নিয়ে আসছেন,</div>
<div class="v" id="v15"><span class="vn">15</span> যেন প্রত্যেকের বিচার করেন ও সমস্ত ভক্তিহীন মানুষকে ভক্তিহীন উপায়ে কৃত তাদের সব ভক্তিবিরুদ্ধ কাজের জন্য এবং যে সমস্ত ভক্তিহীন পাপী তাঁর বিরুদ্ধে কটুকথা বলেছে, সেগুলির জন্য তাদের দোষী সাব্যস্ত করেন।”<sup class="fnm"><a name="fnm13" href="#fn13">13</a></sup></div>
<div class="v" id="v16"><span class="vn">16</span> এসব লোক সদা অসন্তুষ্ট, ছিদ্রান্বেষী, তারা শুধু নিজেদের কু-বাসনার অনুসারী; তারা নিজেদেরই বিষয়ে গর্ব করে এবং নিজেদের সুযোগ সুবিধার জন্য অপর ব্যক্তিদের তোষামোদ করে।</div>
<div class="v" id="v17"><h2>নিষ্ঠার জন্য আহ্বান</h2><span class="vn">17</span> <span class="br-p"><br><br></span>কিন্তু প্রিয় বন্ধুরা, আমাদের প্রভু যীশু খ্রীষ্টের প্রেরিতশিষ্যেরা ইতিপূর্বে কী বলে গিয়েছেন, তা স্মরণ করো।</div>
<div class="v" id="v18"><span class="vn">18</span> তাঁরা তোমাদের বলেছিলেন, “শেষের সময়ে এমন ব্যঙ্গ-বিদ্রুপকারীদের উদয় হবে, যারা তাদের নিজস্ব ভক্তিহীন কামনা-বাসনার অনুসারী হবে।”</div>
<div class="v" id="v19"><span class="vn">19</span> এই লোকেরাই তোমাদের মধ্যে দলভেদ সৃষ্টি করে, যারা নিজেদের স্বাভাবিক ইন্দ্রিয়পরায়ণতা অনুযায়ী চলে এবং তাদের মধ্যে <i>পবিত্র</i> আত্মা নেই।</div>
<div class="v" id="v20"><span class="vn">20</span> <span class="br-p"><br><br></span>কিন্তু প্রিয় বন্ধুরা, তোমরা তোমাদের পরম পবিত্র বিশ্বাসের উপরে নিজেদের গেঁথে তোলো ও পবিত্র আত্মার শক্তিতে প্রার্থনা করো।</div>
<div class="v" id="v21"><span class="vn">21</span> যখন তোমরা, আমাদের প্রভু যীশু খ্রীষ্টের করুণার প্রতীক্ষায় আছো, যিনি তোমাদের কাছে অনন্ত জীবন নিয়ে আসবেন, তোমরা ঈশ্বরের প্রেমে নিজেদের রক্ষা করো।</div>
<div class="v" id="v22"><span class="vn">22</span> <span class="br-p"><br><br></span>যারা সন্দেহপ্রবণ, তাদের প্রতি করুণা করো;<sup class="fnm"><a name="fnm14" href="#fn14">14</a></sup></div>
<div class="v" id="v23"><span class="vn">23</span> অপর ব্যক্তিদের বিচারের আগুন থেকে টেনে এনে রক্ষা করো; আরও অন্যদের সভয়ে করুণা প্রদর্শন করো, কিন্তু সাবধানতাপূর্বক কোরো, যা তাদের পোশাককে কলুষিত করে, সেইসব পাপকে ঘৃণা কোরো।<sup class="fnm"><a name="fnm15" href="#fn15">15</a></sup></div>
<div class="v" id="v24"><h2>ঐশ-বন্দনা</h2><span class="vn">24</span> <span class="br-p"><br><br></span>যিনি তোমাদের পতন থেকে রক্ষা করতে সমর্থ ও যিনি নিষ্কলঙ্করূপে মহা আনন্দের সঙ্গে তাঁর মহিমাময় উপস্থিতিতে উপস্থাপিত করবেন,</div>
<div class="v" id="v25"><span class="vn">25</span> সেই একমাত্র ঈশ্বর, আমাদের পরিত্রাতা, আমাদের প্রভু যীশু খ্রীষ্টের মাধ্যমে মহিমা, রাজকীয় প্রতাপ, পরাক্রম ও কর্তৃত্ব, সকল যুগের পূর্ব থেকে বর্তমানে ও যুগপর্যায়ের সমস্ত যুগেই হোক! আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইনি প্রভু যীশু খ্রীষ্টের সহোদর ভাই। প্রভুর ক্রুশে মৃত্যু ও পুনরুত্থানের পর ইনি খ্রীষ্টে বিশ্বাসী হন। (মথি ১৩:৫৫; মার্ক ৬; ৩; প্রেরিত ১:১৪)</div>
<div class="fn"><sup class="fnt"><a name="fn2" href="#fnm2">2</a></sup> বা জন্য, আশ্রয়ে।</div>
<div class="fn"><sup class="fnt"><a name="fn3" href="#fnm3">3</a></sup> অর্থাৎ, পরিত্রাণপ্রাপ্ত লোকেরা বা বিশ্বাসীরা বা পবিত্রজনেরা বা প্রীতিপাত্রেরা।</div>
<div class="fn"><sup class="fnt"><a name="fn4" href="#fnm4">4</a></sup> কোনো কোনো প্রাচীন পাণ্ডুলিপিতে, যীশু</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><em><!--endraw 1-->মহাদিন<!--raw 1 bo --></em><!--endraw 1-->—অবিশ্বাসীদের জন্য অন্তিম বিচারের দিন।</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><em><!--endraw 1-->দিব্যজন<!--raw 1 bo --></em><!--endraw 1-->—গৌরবের পাত্র, অর্থাৎ, স্বর্গদূত।</div>
<div class="fn"><sup class="fnt"><a name="fn7" href="#fnm7">7</a></sup> বা গালাগাল করে।</div>
<div class="fn"><sup class="fnt"><a name="fn8" href="#fnm8">8</a></sup> অথবা, জৈবিক</div>
<div class="fn"><sup class="fnt"><a name="fn9" href="#fnm9">9</a></sup> আদি পুস্তক ৪:৩-৮; ইব্রীয় ১১:৪; ১ যোহন ৩:১২</div>
<div class="fn"><sup class="fnt"><a name="fn10" href="#fnm10">10</a></sup> ২ পিতর ২:১৫</div>
<div class="fn"><sup class="fnt"><a name="fn11" href="#fnm11">11</a></sup> গণনা পুস্তক ১৬:১-৩,৩১-৩৫</div>
<div class="fn"><sup class="fnt"><a name="fn12" href="#fnm12">12</a></sup> আদি পুস্তক ৫:১৮,২১-২৪</div>
<div class="fn"><sup class="fnt"><a name="fn13" href="#fnm13">13</a></sup> বাইবেল-বহির্ভূত লেখনীগুলির সমন্বয়ে গঠিত গুপ্তলিপি (বা এপোক্রিফা) নামক গ্রন্থাবলির অন্তর্গত হনোকের পুস্তক থেকে অংশটি উদ্ধৃত। (৯)</div>
<div class="fn"><sup class="fnt"><a name="fn14" href="#fnm14">14</a></sup> পাঠান্তরে: কোনো কোনো লোককে বুদ্ধি-বিবেচনার সঙ্গে দয়া প্রদর্শন করো।</div>
<div class="fn"><sup class="fnt"><a name="fn15" href="#fnm15">15</a></sup> দুর্জন ব্যক্তিদের এতই কলুষিতরূপে চিত্রিত করা হয়েছে যে, বলা হয়েছে, তাদের পোশাকগুলিও পাপময় চরিত্রের জন্য কলুষিত হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>