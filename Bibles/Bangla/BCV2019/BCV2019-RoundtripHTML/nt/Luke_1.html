<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; লূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লূক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->লূক ছিলেন একজন চিকিৎসক ও এক ঐতিহাসিক ব্যক্তি। জাতিতে তিনি ছিলেন গ্রিক। (কলসীয় ৪:১০,১১,১৪) পৌলের কোনো কোনো প্রচার অভিযানে লূক তাঁর সঙ্গী হয়েছিলেন আমরা, আমাদের, এসব সর্বনামের ব্যবহার লক্ষণীয়। (প্রেরিত ১৬:১০; ২০:৫; ২১:১; ২৭:১) তিনি লূকের সুসমাচার এবং প্রেরিতশিষ্যদের কার্যবিবরণী লিখেছিলেন। (লূক ১:১-৪; প্রেরিত ১:১৩) খ্রীষ্টের জেরুশালেম যাত্রা ও পৌলের রোম যাত্রা, উভয় পুস্তকেই তিনি যাত্রার বর্ণনা দিয়েছেন। <!--raw 1 bo --><p/><!--endraw 1-->গ্রিকদের কথা স্মরণে রেখে লূক তাঁর রচনা লিপিবদ্ধ করেছেন। তিনি প্রভু যীশুকে নিষ্পাপ ও নিখুঁত মানবপুত্ররূপে এবং সহানুভূতিশীল পরিত্রাতারূপে (লূক ১৯:১০) উপস্থাপিত করেছেন। তিনি নারী ও শিশু এবং দরিদ্রদের কথা প্রায়ই উল্লেখ করেছেন। তাঁর সুসমাচারে বহুবার আনন্দ ও উল্লসিত হওয়ার বিষয় উল্লেখিত আছে। আবার প্রার্থনা ও সমগ্র বিশ্বের প্রতি ঈশ্বরের ভালোবাসার বিষয়েও পুস্তকটিতে গুরুত্ব দেওয়া হয়েছে। লূক তাঁর উভয় পুস্তকই জনৈক থিয়ফিলকে সম্বোধন করে লিখেছেন। থিয়ফিল নামটির অর্থ, ঈশ্বর-প্রেমিক। তিনি ছিলেন একজন রোমীয় বিশ্বাসী, সম্ভবত কোনও পদস্থ আধিকারিক, যিনি বিশ্বাসে মজবুত হওয়ার জন্য রসদ পাওয়ার আকাঙ্ক্ষী ছিলেন। <!--raw 1 bo --><p/><!--endraw 1-->লূকের রচনাশৈলী অত্যন্ত সাধারণ গোত্রের। তিনি প্রভু যীশুর জন্ম ও শৈশবের বিষয় (১–২), তাঁর বাপ্তিষ্ম ও প্রলোভনের সম্মুখীন হওয়ার কথা (৩:১–৪:১৩), গালীল-প্রদেশে তাঁর পরিচর্যা (৪:১৪–৯:১৭), জেরুশালেমের যাত্রাপথে তাঁর পরিচর্যার কাহিনি (৯:১৮–১৯:১৭) এবং জেরুশালেমে তাঁর জীবনকালের শেষতম সপ্তাহের পরিচর্যার বিষয় (১৯:২৮–২৪:৫৩) উল্লেখ করেছেন। <!--raw 1 bo --><p/><!--endraw 1-->লূকের সুসমাচার পাঠ করলে পাঠক করুণাময় মানবপুত্রের প্রতি আসক্ত হয়। তারা নিঃস্ব-অভাবী ব্যক্তিদের প্রতি হয় করুণাপরবশ এবং সচেষ্ট হয় সমগ্র বিশ্বে তাঁর পরিত্রাণের বার্তা পৌঁছে দিতে। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: লূক (নামটির অর্থ, জ্যোতির) <!--raw 1 bo --><p/><!--endraw 1-->রচনার স্থান: অজ্ঞাত। কোনো কোনো পণ্ডিতের মতানুসারে, গ্রীস <!--raw 1 bo --><p/><!--endraw 1-->রচনাকাল: আনুমানিক ৭০ খ্রীষ্টাব্দ (রচনার সঠিক কাল ও অবস্থান নির্ণয় করা কার্যত অসম্ভব) <!--raw 1 bo --><p/><!--endraw 1-->মূল বিষয়: মনুষ্যপুত্র খ্রীষ্ট, জগতের পরিত্রাতা <!--raw 1 bo --><p/><!--endraw 1--><!--raw 1 bo --><b><!--endraw 1-->লূক–প্রেরিতে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->লূক ও প্রেরিতদের কার্যবিবরণ একই লেখার দুটি খণ্ড। এর প্রথমে আছে যীশুর জীবন ও তাঁর প্রচারকার্য এবং লেখকের সমসাময়িক শিষ্যদের প্রচারকাজ। এই লেখার সময়কাল প্রথম শতাব্দীর মাঝামাঝি। <!--raw 1 bo --></p><!--endraw 1--> <!--raw 1 bo --><p/><!--endraw 1-->অনেকগুলি গুরুত্বপূর্ণ উদ্দেশ্য পূরণের জন্য লূক এই ইতিহাস লিখেছিলেন। প্রথম উদ্দেশ্য ছিল শিষ্যদেরকে নিশ্চিত করা যে তারা যা কিছু যীশু সম্পর্কে শুনেছেন ও শিখেছেন তা নির্ভরযোগ্য। লূক থিয়ফিলকে সম্বোধন করেছেন <!--raw 1 bo --><b><!--endraw 1-->মহামান্য থিয়ফিল<!--raw 1 bo --></b><!--endraw 1--> বলে, যা সাধারণত সরকারি কর্মচারীকে বলা হত। থিয়ফিল ছিলেন একজন রোমান কর্মচারী যিনি লূককে তার প্রচারকার্য চালাতে আর্থিকভাবে সাহায্য করেছিলেন। লূক এই থিয়ফিলের সম্বন্ধে যা কিছু লিখেছেন তাতে মনে হয় তিনি ছিলেন এক খ্রীষ্টবিশ্বাসী। লূক তার প্রতি লিখেছেন <!--raw 1 bo --><b><!--endraw 1-->যেন আপনি যে শিক্ষা লাভ করেছেন, সে বিষয়ে আপনার জ্ঞান সুনিশ্চিত হয়।<!--raw 1 bo --></b><!--endraw 1--> লূক চেয়েছিলেন থিয়ফিল এই ইতিহাস যত লোকের কাছে পৌঁছে দেবেন তারাও যেন আত্মবিশ্বাস সহকারে এইসব বুঝতে পারে। <!--raw 1 bo --><p/><!--endraw 1-->লূক ও প্রেরিতদের কার্যবিবরণ আমাদের দেখায় যে ঈশ্বর বিশ্বস্ত ও সম্পূর্ণরূপে নির্ভরযোগ্য। প্রমাণ সহকারে এই পুস্তক আমাদের দেখায় যে ঈশ্বর ইস্রায়েল জাতিকে যে প্রতিজ্ঞা করেছিলেন, সেই প্রতিজ্ঞা দীর্ঘ-প্রতীক্ষিত খ্রীষ্ট বা রাজাকে এই পৃথিবীতে পাঠিয়ে পূরণ করেছেন। ঈশ্বর কীভাবে তাঁকে অনুসরণ করতে অইহুদিদের আহ্বান করেছেন তাও এখানে লিখিত রয়েছে। লূকের ইতিহাস থেকে আমরা জানতে পারি ঈশ্বর কীভাবে তাঁর আশীর্বাদ থিয়ফিল ও তার বন্ধুদের মতো লোকের কাছে প্রসারিত করেছেন; এই পরিকল্পনা কোনো তাৎক্ষণিক পরিকল্পনা নয় কিন্তু ঈশ্বরের বহু যুগের প্রকৃত পরিকল্পনা। বাইবেলের কাহিনি অনুসারে ইহুদি জাতির দায়িত্ব ছিল ঈশ্বরের আলোকবার্তাকে পৃথিবীবাসীর কাছে পৌঁছে দেওয়া। যীশুর অনুগামীরা এই আহ্বানে সাড়া দিয়ে পাপ ও মৃত্যুর উপর যীশুর মহাবিজয়কে দেশে দেশে পৌঁছে দিয়েছেন। এই বিষয়টি ইতিহাসের দুটি খণ্ডেই লিখিত আছে, যেমন পৌল ও বার্ণবা ইহুদি পাঠকদের বলেছিলেন: <!--raw 1 bo --><br/><!--endraw 1--><!--raw 1 bo --><b><!--endraw 1-->ঈশ্বর আমাদের আদেশ দিয়েছেন:<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->“আমি তোমাদের আলোকবার্তা রূপে পরজাতীয়দের কাছে পাঠাব,<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->যেন তোমরা পৃথিবীর শেষ প্রান্ত পর্যন্ত পরিত্রাণ আনতে পারো”।<!--raw 1 bo --></b><!--endraw 1--> <!--raw 1 bo --><p/><!--endraw 1-->ঈশ্বর কীভাবে প্রথমে ইস্রায়েল জাতিকে ও পরে সমস্ত দেশকে যীশুকে অনুসরণ করতে আহ্বান করেছেন, তা লূক ও প্রেরিতদের কার্যবিবরণ পুস্তকদুটি আমাদের দেখায়। লূকের ইতিহাসের ধরন এই বার্তাকে প্রকাশ করে। এই পুস্তকের প্রথম খণ্ডে আছে ইহুদিদের কেন্দ্র জেরুশালেমের দিকে যাত্রা। দ্বিতীয় খণ্ডে আছে জেরুশালেম থেকে বিভিন্ন দেশের দিকে যাত্রা। পৌল রাজধানী রোমে ঈশ্বরের রাজত্ব ঘোষণা করেন, তা দিয়ে এর পরিসমাপ্তি ঘটে। <!--raw 1 bo --><p/><!--endraw 1-->সমসাময়িক অন্যান্য ইতিহাসের সাথে তুলনা করলে দেখা যায় যে লূকের লেখা অনেক সংক্ষিপ্ত; যেখানে অন্যান্য লেখা সাধারণত কুড়ি বা তার থেকেও বেশি খণ্ডে বিভক্ত থাকে। লূকের প্রতিটি খণ্ডে প্রায় তিরিশ বছরের ঘটনা নথিবদ্ধ করা আছে। অন্যান্য ঐতিহাসিকদের মতো লূকও তার লেখাতে গুরুত্বপূর্ণ ঘটনাগুলির সংক্ষিপ্তসার তুলে ধরেছেন এবং কোন কোন সূত্র থেকে এগুলি জানা গিয়েছে তাও লিপিবদ্ধ করেছেন: মূলত পত্র, ভাষণ, গান, ভ্রমণ কাহিনি, প্রতিলিপি, আত্মজীবনীমূলক ছোট কাহিনি থেকে তিনি এই সূত্রগুলি পেয়েছেন। (পৌলের বিভিন্ন জায়গায় ভ্রমণের সহকর্মী হিসেবে লূক এইগুলি সংগ্রহ করেছিলেন।) <!--raw 1 bo --><p/><!--endraw 1-->প্রথম খণ্ডটি, অর্থাৎ লূক লিখিত সুসমাচার, একটি প্রাথমিক অধ্যায় দিয়ে শুরু হয়েছে যা এই পুস্তকটির মূল বিষয় যীশুর প্রথম জীবনের কথা বর্ণনা করার মাধ্যমে ব্যক্ত করেছে। এই পুস্তকটি আবার তিনটি অংশে বিভক্ত: <!--raw 1 bo --><p/><!--endraw 1--><!--raw 1 bo --><p><!--endraw 1-->প্রথম অংশে আছে ইস্রায়েল দেশের উত্তর অংশে অর্থাৎ গালীল প্রদেশে যীশুর প্রচারকার্য (লূক ৪:১৪–৯:৫০)। <!--raw 1 bo --><p/><!--endraw 1-->দ্বিতীয় অংশে আছে জেরুশালেমের দিকে যীশুর দীর্ঘ যাত্রা, এই যাত্রাপথে যীশু শিক্ষা ও বিভিন্ন প্রশ্নের উত্তর দিয়েছেন এবং তাঁকে অনুসরণ করার অর্থ ব্যখ্যা করেছেন (লূক ৯:৫১–১৯:২৭)। <!--raw 1 bo --><p/><!--endraw 1-->তৃতীয় অংশ বর্ণনা করে জেরুশালেমে যীশু কীভাবে মৃত্যুবরণ করলেন এবং পৃথিবীর শাসক ও পরিত্রাতা হয়ে পুনরুত্থিত হলেন (লূক ১৯:২৮–২৪:৫৩)। <!--raw 1 bo --></p><!--endraw 1--> <!--raw 1 bo --><p/><!--endraw 1-->দ্বিতীয় খণ্ড অর্থাৎ প্রেরিতদের কার্যবিবরণ, ছয়টি পর্যায়ে বিভক্ত। জেরুশালেমের বাইরে কীভাবে যীশুর অনুগামীরা ক্রমাগত তাদের প্রভাব বিস্তার করেছিলেন তার বর্ণনা প্রতিটি পর্যায়ে রয়েছে। <!--raw 1 bo --><b><!--endraw 1-->ঈশ্বরের বাক্য উত্তরোত্তর বৃদ্ধি পেতে ও প্রসার লাভ করতে লাগল<!--raw 1 bo --></b><!--endraw 1--> এই শব্দগুচ্ছ বিভিন্নভাবে এই ছয়টি পর্যায়ের মধ্যে বিভাজন করেছে। <!--raw 1 bo --><p/><!--endraw 1--><!--raw 1 bo --><p><!--endraw 1-->প্রথম পর্যায়ে আমরা দেখি, জেরুশালেমে গ্রিকভাষী বিশ্বাসী সম্প্রদায় প্রতিষ্ঠিত হল যা সাম্রাজ্যের চারদিকে যীশুর বার্তা ছড়িয়ে দিতে সাহায্য করল (প্রেরিত ১:১–৬:৭)। <!--raw 1 bo --><p/><!--endraw 1-->দ্বিতীয় পর্যায়ে, এই সম্প্রদায় প্যালেষ্টাইনের অন্যান্য স্থানে বিস্তার লাভ করল (প্রেরিত ৬:৮–৯:৩১)। <!--raw 1 bo --><p/><!--endraw 1-->তৃতীয় পর্যায়ে, অইহুদিরাও এই সমাজে ইহুদিদের সাথে অন্তর্ভুক্ত হল (প্রেরিত ৯:৩২–১২:২৪)। <!--raw 1 bo --><p/><!--endraw 1-->চতুর্থ পর্যায়ে, এই সমাজ পরিকল্পনা নিয়ে বার্তাবাহকদের পশ্চিমপ্রান্তে অর্থাৎ এশিয়া মহাদেশের রোমীয় প্রদেশে প্রেরণ করল (প্রেরিত ১২:২৫–১৬:৫)। <!--raw 1 bo --><p/><!--endraw 1-->পঞ্চম পর্যায়ে, এই বার্তাবাহকেরা ইউরোপে প্রবেশ করল (প্রেরিত ১৬:৬–১৯:২০)। <!--raw 1 bo --><p/><!--endraw 1-->অন্তিম পর্যায়ে আমরা দেখি এই প্রচারকাজ রাজধানী রোম এবং তার সর্বোচ্চ সমাজে প্রবেশ করল। ঈশ্বরের আমন্ত্রণ এইভাবে সমস্ত দেশে পৌঁছাল (প্রেরিত ১৬:৬–১৯:২০)। <!--raw 1 bo --><p/><!--endraw 1-->লূক
</div>
<div class="biblehtmlcontent verses" id="verses">
<div class="v" id="v1"><h2>প্রস্তাবনা</h2><span class="vn">1</span> <span class="br-p"><br><br></span>যা কিছু ঘটে গেছে, আমাদের মধ্যে অনেকেই তার একটি বিবরণ দেওয়ার চেষ্টা করেছেন।</div>
<div class="v" id="v2"><span class="vn">2</span> যাঁরা প্রথম থেকেই সবকিছু চাক্ষুষ দেখেছেন ও বাক্যের পরিচর্যা করেছেন, তাঁরাই সে সমস্ত আমাদের কাছে সমর্পণ করেছেন।</div>
<div class="v" id="v3"><span class="vn">3</span> মহামান্য থিয়ফিল, সেইজন্য আমি প্রথম থেকে সবকিছু সযত্নে অনুসন্ধান করে আপনার জন্য একটি সুবিন্যস্ত বিবরণ রচনা করা সংগত বিবেচনা করলাম,</div>
<div class="v" id="v4"><span class="vn">4</span> যেন আপনি যে শিক্ষা লাভ করেছেন, সে বিষয়ে আপনার জ্ঞান সুনিশ্চিত হয়।</div>
<div class="v" id="v5"><h2>বাপ্তিষ্মদাতা যোহনের জন্মের পূর্বাভাস</h2><span class="vn">5</span> <span class="br-p"><br><br></span>যিহূদিয়ার রাজা হেরোদের রাজত্বকালে সখরিয় নামে একজন যাজক ছিলেন। তিনি ছিলেন অবিয়ের পুরোহিত অধীনস্থ যাজক-সম্প্রদায়ভুক্ত। তাঁর স্ত্রী ইলিশাবেতও ছিলেন হারোণ বংশীয়।</div>
<div class="v" id="v6"><span class="vn">6</span> তাঁরা উভয়েই ছিলেন ঈশ্বরের দৃষ্টিতে ধার্মিক। তাঁরা প্রভুর সমস্ত আজ্ঞা ও বিধিনিয়ম নির্দোষরূপে পালন করতেন।</div>
<div class="v" id="v7"><span class="vn">7</span> কিন্তু তাঁরা ছিলেন নিঃসন্তান, কারণ ইলিশাবেত বন্ধ্যা ছিলেন এবং তাঁদের দুজনেরই বেশ বয়স হয়েছিল।</div>
<div class="v" id="v8"><span class="vn">8</span> <span class="br-p"><br><br></span>এক সময় সখরিয়ের দলের পালা ছিল এবং তিনি ঈশ্বরের সম্মুখে যাজকরূপে পরিচর্যা করছিলেন।</div>
<div class="v" id="v9"><span class="vn">9</span> যাজনতন্ত্রের রীতি অনুসারে, প্রভুর মন্দিরে গিয়ে ধূপ জ্বালাবার জন্য তিনিই গুটিকাপাতের দ্বারা মনোনীত হয়েছিলেন।</div>
<div class="v" id="v10"><span class="vn">10</span> সেই ধূপ জ্বালাবার সময় উপস্থিত হলে, সমবেত উপাসকেরা বাইরে প্রার্থনা করছিলেন।</div>
<div class="v" id="v11"><span class="vn">11</span> <span class="br-p"><br><br></span>সেই সময় প্রভুর এক দূত ধূপ জ্বালাবার বেদির ডানদিকে দাঁড়িয়ে তাঁকে দর্শন দিলেন।</div>
<div class="v" id="v12"><span class="vn">12</span> তাঁকে দেখে সখরিয় বিস্ময়ে বিহ্বল ও ভীত হলেন।</div>
<div class="v" id="v13"><span class="vn">13</span> কিন্তু দূত তাঁকে বললেন, “সখরিয়, ভয় পেয়ো না, তোমার প্রার্থনা শোনা হয়েছে। তোমার স্ত্রী ইলিশাবেত তোমার জন্য এক পুত্রসন্তানের জন্ম দেবে। তুমি তার নাম রাখবে, যোহন।</div>
<div class="v" id="v14"><span class="vn">14</span> সে তোমার আনন্দ ও উল্লাসের কারণস্বরূপ হবে এবং তাঁর জন্মে বহু মানুষ উল্লসিত হবে,</div>
<div class="v" id="v15"><span class="vn">15</span> কারণ প্রভুর দৃষ্টিতে সে হবে মহান। সে কখনও দ্রাক্ষারস, বা অন্য কোনো উত্তেজক পানীয় গ্রহণ করবে না এবং জন্মমুহূর্ত<sup class="fnm"><a name="fnm1" href="#fn1">1</a></sup> থেকেই সে পবিত্র আত্মায় পূর্ণ হবে।</div>
<div class="v" id="v16"><span class="vn">16</span> ইস্রায়েলের বহু মানুষকে সে তাদের প্রভু ঈশ্বরের কাছে ফিরিয়ে আনবে।</div>
<div class="v" id="v17"><span class="vn">17</span> পুরোনো সময়ের ভাববাদী এলিয়ের আত্মা ও পরাক্রমে সে প্রভুর অগ্রগামী হবে; সকল পিতৃহৃদয়কে ফিরিয়ে আনবে তাঁদের সন্তানদের দিকে, অবাধ্যদের নিয়ে আসবে ধার্মিকদের প্রজ্ঞাপথে—প্রভুর জন্য এক প্রজাসমাজকে করে তুলবে প্রস্তুত।”<sup class="fnm"><a name="fnm2" href="#fn2">2</a></sup></div>
<div class="v" id="v18"><span class="vn">18</span> <span class="br-p"><br><br></span>সখরিয় দূতকে জিজ্ঞাসা করলেন, “আমি কী করে এ বিষয়ে সুনিশ্চিত হব? কারণ আমি বৃদ্ধ, আমার স্ত্রীরও অনেক বয়স হয়েছে।”</div>
<div class="v" id="v19"><span class="vn">19</span> <span class="br-p"><br><br></span>দূত উত্তর দিলেন, “আমি গ্যাব্রিয়েল, ঈশ্বরের সম্মুখে দণ্ডায়মান থাকি। এই শুভবার্তা ব্যক্ত করার জন্য ও তোমার সঙ্গে কথা বলার জন্য আমাকে তোমার কাছে প্রেরণ করা হয়েছে।</div>
<div class="v" id="v20"><span class="vn">20</span> কিন্তু তুমি আমার কথা বিশ্বাস করলে না, যদিও সেকথা যথাসময়ে সত্য হয়ে উঠবে। এজন্য তুমি বোবা হয়ে যাবে এবং যতদিন না এই ঘটনা ঘটে, তুমি কথা বলতে পারবে না।”</div>
<div class="v" id="v21"><span class="vn">21</span> <span class="br-p"><br><br></span>এদিকে সখরিয়ের জন্য অপেক্ষায় লোকেরা অবাক হয়ে ভাবছিল, তিনি মন্দিরে কেন এত দেরি করছেন।</div>
<div class="v" id="v22"><span class="vn">22</span> বাইরে বেরিয়ে এসে তিনি তাদের সঙ্গে কোনো কথা বলতে পারলেন না। তারা উপলব্ধি করল, তিনি মন্দিরে কোনো দর্শন লাভ করেছেন, কারণ তিনি ক্রমাগত ইঙ্গিতে তাদের <i>সব কথা</i> বোঝাচ্ছিলেন, কিন্তু কথা বলতে পারছিলেন না।</div>
<div class="v" id="v23"><span class="vn">23</span> <span class="br-p"><br><br></span>তাঁর পরিচর্যার কাজ সম্পূর্ণ হলে তিনি ঘরে ফিরে গেলেন।</div>
<div class="v" id="v24"><span class="vn">24</span> এরপরে তাঁর স্ত্রী ইলিশাবেত অন্তঃসত্ত্বা হলেন এবং পাঁচ মাস গোপনে অবস্থান করলেন।</div>
<div class="v" id="v25"><span class="vn">25</span> তিনি বললেন, “প্রভু আমার জন্য এ কাজ করেছেন। এই সময়ে তিনি আমার প্রতি করুণা প্রদর্শন করেছেন, লোকসমাজ থেকে আমার অপবাদ দূর করেছেন।”</div>
<div class="v" id="v26"><h2>যীশুর জন্মের পূর্বাভাস</h2><span class="vn">26</span> <span class="br-p"><br><br></span>ষষ্ঠ মাসে<sup class="fnm"><a name="fnm3" href="#fn3">3</a></sup> ঈশ্বর তাঁর দূত গ্যাব্রিয়েলকে গালীল প্রদেশের নাসরৎ-নগরে এক কুমারীর কাছে প্রেরণ করলেন।</div>
<div class="v" id="v27"><span class="vn">27</span> তিনি দাউদ বংশের যোষেফ নামে এক ব্যক্তির সঙ্গে বাগদত্তা হয়েছিলেন। সেই কুমারী কন্যার নাম ছিল মরিয়ম।</div>
<div class="v" id="v28"><span class="vn">28</span> দূত তাঁর কাছে গিয়ে বললেন, “মহান অনুগ্রহের অধিকারিণী<sup class="fnm"><a name="fnm4" href="#fn4">4</a></sup>, তোমাকে অভিনন্দন! প্রভু তোমার সঙ্গে আছেন।”</div>
<div class="v" id="v29"><span class="vn">29</span> <span class="br-p"><br><br></span>তাঁর কথা শুনে মরিয়ম অত্যন্ত বিচলিত হলেন এবং অবাক হয়ে ভাবলেন, এ কী ধরনের অভিবাদন হতে পারে!</div>
<div class="v" id="v30"><span class="vn">30</span> কিন্তু দূত তাঁকে বললেন, “মরিয়ম, ভয় পেয়ো না। তুমি ঈশ্বরের অনুগ্রহ লাভ করেছ।</div>
<div class="v" id="v31"><span class="vn">31</span> তুমি অন্তঃসত্ত্বা হয়ে এক পুত্রের জন্ম দেবে, আর তুমি তাঁর নাম যীশু রাখবে।</div>
<div class="v" id="v32"><span class="vn">32</span> তিনি মহান হবেন ও পরাৎপরের পুত্র নামে আখ্যাত হবেন। প্রভু ঈশ্বর তাঁর পিতা দাউদের সিংহাসন তাঁকে দেবেন</div>
<div class="v" id="v33"><span class="vn">33</span> এবং তিনি যাকোব বংশে চিরকাল রাজত্ব করবেন। তাঁর রাজত্বের অবসান কখনও হবে না।”</div>
<div class="v" id="v34"><span class="vn">34</span> <span class="br-p"><br><br></span>মরিয়ম দূতকে জিজ্ঞাসা করলেন, “তা কী করে হবে? আমি যে কুমারী!”</div>
<div class="v" id="v35"><span class="vn">35</span> <span class="br-p"><br><br></span>উত্তর দিয়ে দূত তাঁকে বললেন, “পবিত্র আত্মা তোমার উপরে অবতরণ করবেন ও পরাৎপরের শক্তি তোমাকে আবৃত করবে। তাই যে পবিত্র পুরুষ জন্মগ্রহণ করবেন, তিনি ঈশ্বরের পুত্ররূপে<sup class="fnm"><a name="fnm5" href="#fn5">5</a></sup> আখ্যাত হবেন।</div>
<div class="v" id="v36"><span class="vn">36</span> আর তোমার আত্মীয় ইলিশাবেতও বৃদ্ধ বয়সে সন্তানের জননী হতে চলেছে। যাকে সকলে বন্ধ্যা বলে জানত, এটি তার ষষ্ঠ মাস।</div>
<div class="v" id="v37"><span class="vn">37</span> কারণ ঈশ্বর যা বলেন তা সবসময় সত্যি হয়।”</div>
<div class="v" id="v38"><span class="vn">38</span> <span class="br-p"><br><br></span>মরিয়ম উত্তর দিলেন, “আমি প্রভুর দাসী। আপনি যে রকম বললেন, আমার প্রতি সেইরকমই হোক।” এরপর দূত তাঁকে ছেড়ে চলে গেলেন।</div>
<div class="v" id="v39"><h2>ইলিশাবেতের কাছে মরিয়ম</h2><span class="vn">39</span> <span class="br-p"><br><br></span>তখন মরিয়ম যিহূদিয়ার পার্বত্য অঞ্চলের এক নগরের দিকে দ্রুত বেরিয়ে পড়লেন।</div>
<div class="v" id="v40"><span class="vn">40</span> সেখানে এসে তিনি সখরিয়ের গৃহে প্রবেশ করে ইলিশাবেতকে অভিনন্দন জানালেন।</div>
<div class="v" id="v41"><span class="vn">41</span> ইলিশাবেত যখন মরিয়মের অভিনন্দন শুনলেন, তাঁর গর্ভে শিশুটি লাফ দিয়ে উঠল এবং ইলিশাবেত পবিত্র আত্মায় পূর্ণ হলেন।</div>
<div class="v" id="v42"><span class="vn">42</span> তিনি উচ্চকণ্ঠে চিৎকার করে বলে উঠলেন, “নারীকুলে তুমি ধন্য, আর যে-শিশুকে তুমি গর্ভে ধারণ করবে, সে-ও ধন্য।</div>
<div class="v" id="v43"><span class="vn">43</span> আর আমার প্রতিই বা এত অনুগ্রহের কারণ কী যে, আমার প্রভুর জননী এসেছে আমার কাছে?</div>
<div class="v" id="v44"><span class="vn">44</span> তোমার অভিনন্দন আমার কানে প্রবেশ করা মাত্র, আমার গর্ভের শিশুটি আনন্দে নেচে উঠল।</div>
<div class="v" id="v45"><span class="vn">45</span> ধন্য সেই নারী, যে বিশ্বাস করেছে, প্রভুর উক্তি তার জীবনে সার্থক হয়ে উঠবে।”</div>
<div class="v" id="v46"><h2>মরিয়মের প্রশংসাগীতি</h2><span class="vn">46</span> <span class="br-p"><br><br></span>তখন মরিয়ম বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার প্রাণ প্রভুর মহিমাকীর্তন করে,<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমার পরিত্রাতা ঈশ্বরে আমার আত্মা উল্লাস করে।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কারণ তিনি তাঁর এই দীন-দরিদ্র দাসীর প্রতি<br> <span class="br-ind"><br><span class="indent">&nbsp;</span></span>দৃষ্টিপাত করেছেন।<br> <span class="br-ind"><br><span class="indent">&nbsp;</span></span>এখন থেকে পুরুষ-পরম্পরা<br> <span class="br-ind"><br><span class="indent">&nbsp;</span></span>আমাকে ধন্য বলে অভিহিত করবে।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>কারণ যিনি পরাক্রমী, যিনি আমার জন্য কত মহৎ মহৎ কর্ম সাধন করেছেন—<br> <span class="br-ind"><br><span class="indent">&nbsp;</span></span>তাঁর নাম পবিত্র।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যারা তাঁকে ভয় করে, তাদেরই জন্য<br> <span class="br-ind"><br><span class="indent">&nbsp;</span></span>পুরুষ-পরম্পরায় তাঁর করুণার হস্ত প্রসারিত।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তাঁর বাহু সব পরাক্রম কার্য সাধন করেছে;<br> <span class="br-ind"><br><span class="indent">&nbsp;</span></span>যারা অন্তরের গভীরতম ভাবনায় গর্বিত, তিনি তাদের ছত্রভঙ্গ করেছেন।<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>শাসকদের তিনি সিংহাসনচ্যূত করেছেন,<br> <span class="br-ind"><br><span class="indent">&nbsp;</span></span>কিন্তু বিনম্রদের উন্নত করেছেন।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তিনি উত্তম দ্রব্যে ক্ষুধার্তদের তৃপ্ত করেছেন,<br> <span class="br-ind"><br><span class="indent">&nbsp;</span></span>কিন্তু ধনীদের রিক্ত হস্তে বিদায় করেছেন।<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>আপন করুণার কথা স্মরণ করে,<br> <span class="br-ind"><br><span class="indent">&nbsp;</span></span>তিনি তাঁর সেবক ইস্রায়েলকে সহায়তা দান করেছেন।<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>যেমন আমাদের পিতৃপুরুষদের কাছে বলেছিলেন,<br> <span class="br-ind"><br><span class="indent">&nbsp;</span></span>অব্রাহাম ও তাঁর বংশধরদের প্রতি চিরতরে করুণা প্রদান করেছেন।”<br></div>
<div class="v" id="v56"><span class="vn">56</span> <span class="br-p"><br><br></span>মরিয়ম প্রায় তিন মাস ইলিশাবেতের কাছে রইলেন, তারপর তিনি ঘরে ফিরে এলেন।</div>
<div class="v" id="v57"><h2>বাপ্তিষ্মদাতা যোহনের জন্ম</h2><span class="vn">57</span> <span class="br-p"><br><br></span>প্রসবের সময় পূর্ণ হলে, ইলিশাবেত এক পুত্রসন্তানের জন্ম দিলেন।</div>
<div class="v" id="v58"><span class="vn">58</span> তাঁর প্রতিবেশী এবং আত্মীয়-পরিজনেরা শুনল যে, প্রভু তাঁর প্রতি মহৎ করুণা প্রদর্শন করেছেন, তারাও তাঁর আনন্দের অংশীদার হল।</div>
<div class="v" id="v59"><span class="vn">59</span> <span class="br-p"><br><br></span>অষ্টম দিনে তারা শিশুটির সুন্নতের জন্য এসে তার পিতার নাম অনুসারে শিশুটির নাম সখরিয় রাখতে চাইল।</div>
<div class="v" id="v60"><span class="vn">60</span> কিন্তু তার মা বলে উঠলেন, “না, এর নাম হবে যোহন।”</div>
<div class="v" id="v61"><span class="vn">61</span> <span class="br-p"><br><br></span>তারা তাঁকে বলল, “কেন? তোমার আত্মীয়স্বজনদের মধ্যে কারও তো এই নাম নেই!”</div>
<div class="v" id="v62"><span class="vn">62</span> <span class="br-p"><br><br></span>তখন তারা তার পিতার কাছে ইশারায় জানতে চাইল, তিনি শিশুটির কী নাম রাখতে চান।</div>
<div class="v" id="v63"><span class="vn">63</span> তিনি একটি লিপিফলক চেয়ে নিলেন এবং সবাইকে অবাক করে দিয়ে লিখলেন, “ওর নাম যোহন।”</div>
<div class="v" id="v64"><span class="vn">64</span> সঙ্গে সঙ্গে তাঁর মুখ খুলে গেল, জিভের জড়তা চলে গেল, আর তিনি কথা বলতে লাগলেন ও ঈশ্বরের প্রশংসায় মুখর হলেন।</div>
<div class="v" id="v65"><span class="vn">65</span> প্রতিবেশীরা সবাই ভীত হল এবং যিহূদিয়ার সমস্ত পার্বত্য অঞ্চলের লোকেরা এসব বিষয় নিয়ে আলোচনা করতে লাগল।</div>
<div class="v" id="v66"><span class="vn">66</span> যারা শুনল, তারা প্রত্যেকেই বিস্মিত হয়ে বলাবলি করল, “এই শিশুটি তাহলে ভবিষ্যতে কী হবে?” কারণ প্রভুর হাত<sup class="fnm"><a name="fnm6" href="#fn6">6</a></sup> ছিল তার সহায়।</div>
<div class="v" id="v67"><h2>সখরিয়ের বন্দনাগীতি</h2><span class="vn">67</span> <span class="br-p"><br><br></span>তখন তার পিতা সখরিয় পবিত্র আত্মায় পরিপূর্ণ হয়ে ভাববাণী বললেন। তিনি বললেন:</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>“প্রভু, ইস্রায়েলের ঈশ্বরের নাম প্রশংসিত হোক,<br> <span class="br-ind"><br><span class="indent">&nbsp;</span></span>কারণ তিনি এসে তাঁর প্রজাদের মুক্ত করেছেন।<br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>তিনি তাঁর দাস দাউদের বংশে আমাদের জন্য<br> <span class="br-ind"><br><span class="indent">&nbsp;</span></span>তুলে ধরেছেন এক ত্রাণশৃঙ্গ,<sup class="fnm"><a name="fnm7" href="#fn7">7</a></sup><br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>(বহুকাল আগে তাঁর পবিত্র ভাববাদীদের মাধ্যমে তিনি যেমন বলেছিলেন),<br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>যেন আমরা আমাদের সব শত্রুর কবল থেকে উদ্ধার পাই,<br> <span class="br-ind"><br><span class="indent">&nbsp;</span></span>তাদের হাত থেকে রক্ষা পাই,<br> <span class="br-ind"><br><span class="indent">&nbsp;</span></span>যারা আমাদের ঘৃণা করে,<br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>আমাদের পিতৃপুরুষদের প্রতি করুণা প্রদর্শন<br> <span class="br-ind"><br><span class="indent">&nbsp;</span></span>এবং তাঁর পবিত্র নিয়ম স্মরণ করার জন্য,<br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>আমাদের পিতা অব্রাহামের কাছে তিনি যা শপথ করেছিলেন:<br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>তিনি আমাদের নিস্তার করবেন<br> <span class="br-ind"><br><span class="indent">&nbsp;</span></span>আমাদের সব শত্রুর হাত থেকে,<br> <span class="br-ind"><br><span class="indent">&nbsp;</span></span>যেন নির্ভয়ে তাঁর সেবা করতে আমাদের সক্ষম করেন,<br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>যেন তাঁর সম্মুখে পবিত্রতায় ও ধার্মিকতায় আমরা তাঁর সেবা করে যাই। <span class="br-p"><br><br></span><br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>“আর তুমি, আমার শিশুসন্তান,<br> <span class="br-ind"><br><span class="indent">&nbsp;</span></span>তুমি পরাৎপরের ভাববাদীরূপে আখ্যাত হবে,<br> <span class="br-ind"><br><span class="indent">&nbsp;</span></span>কারণ প্রভুর পথ-প্রস্তুতির জন্য<br> <span class="br-ind"><br><span class="indent">&nbsp;</span></span>তুমি তাঁর অগ্রগামী হবে;<br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>তাঁর প্রজাবৃন্দকে, তাদের পাপসমূহ ক্ষমার মাধ্যমে<br> <span class="br-ind"><br><span class="indent">&nbsp;</span></span>পরিত্রাণের জ্ঞান দিতে।<br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>আমাদের ঈশ্বরের স্নেহময় করুণার গুণে,<br> <span class="br-ind"><br><span class="indent">&nbsp;</span></span>স্বর্গ থেকে আমাদের মাঝে নবারুণের উদয় হবে।<br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যারা অন্ধকারে, মৃত্যুচ্ছায়ায় বসবাস করছে,<br> <span class="br-ind"><br><span class="indent">&nbsp;</span></span>তাদের উপর আলো বিকীর্ণ করত,<br> <span class="br-ind"><br><span class="indent">&nbsp;</span></span>আমাদের চরণ শান্তি পথে চালিত করতে।”<br></div>
<div class="v" id="v80"><span class="vn">80</span> <span class="br-p"><br><br></span>আর বয়স বৃদ্ধির সঙ্গে সঙ্গে শিশুটি আত্মাতে বলীয়ান হয়ে উঠল এবং ইস্রায়েলের জনসমক্ষে আত্মপ্রকাশ করার পূর্ব পর্যন্ত, সে মরুপ্রান্তরে বসবাস করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা, মায়ের গর্ভ থেকেই।</div>
<div class="fn"><sup class="fnt"><a name="fn2" href="#fnm2">2</a></sup> মালাখি ৪:৫,৬</div>
<div class="fn"><sup class="fnt"><a name="fn3" href="#fnm3">3</a></sup> অর্থাৎ, ইলিশাবেতের গর্ভে যোহনের আসার সময় থেকে।</div>
<div class="fn"><sup class="fnt"><a name="fn4" href="#fnm4">4</a></sup> কোনো কোনো সংস্করণে, “নারীগণের মধ্যে তুমি ধন্য”</div>
<div class="fn"><sup class="fnt"><a name="fn5" href="#fnm5">5</a></sup> অথবা, তাই যে শিশু জন্মগ্রহণ করবেন, তিনি পবিত্ররূপে আখ্যাত হবেন।</div>
<div class="fn"><sup class="fnt"><a name="fn6" href="#fnm6">6</a></sup> অর্থাৎ, প্রভুর সান্নিধ্য।</div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><em><!--endraw 1-->শৃঙ্গ <!--raw 1 bo --></em><!--endraw 1-->এখানে শক্তির প্রতীক।</div>
</div>
<!-- PARSED ABOVE; EDITING MAY BREAK PARSER -->
</body></html>