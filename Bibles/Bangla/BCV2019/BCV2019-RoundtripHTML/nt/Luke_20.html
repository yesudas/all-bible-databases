<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; লূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লূক</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর অধিকার সম্পর্কে সংশয়</h2><span class="vn">1</span> <span class="br-p"><br><br></span>একদিন যীশু মন্দির-প্রাঙ্গণে শিক্ষা দিচ্ছিলেন এবং সুসমাচার প্রচার করছিলেন। সেই সময় প্রধান যাজকবর্গ ও শাস্ত্রবিদরা, প্রাচীনদের সঙ্গে একযোগে তাঁর কাছে এলেন।</div>
<div class="v" id="v2"><span class="vn">2</span> তাঁরা বললেন, “আমাদের বলো, কোন অধিকারে তুমি এ সমস্ত কাজ করছ? কে তোমাকে এই অধিকার দিয়েছে?”</div>
<div class="v" id="v3"><span class="vn">3</span> <span class="br-p"><br><br></span>তিনি উত্তর দিলেন, “আমিও আপনাদের একটি প্রশ্ন করব। আপনারা আমাকে বলুন,</div>
<div class="v" id="v4"><span class="vn">4</span> যোহনের বাপ্তিষ্ম কোথা থেকে হয়েছিল? স্বর্গ থেকে, না মানুষের কাছ থেকে?”</div>
<div class="v" id="v5"><span class="vn">5</span> <span class="br-p"><br><br></span>তাঁরা বিষয়টি নিয়ে নিজেদের মধ্যে আলোচনা করে বললেন, “যদি আমরা বলি, ‘স্বর্গ থেকে,’ তাহলে এ প্রশ্ন করবে, ‘তবে আপনারা কেন তাঁকে বিশ্বাস করেননি?’</div>
<div class="v" id="v6"><span class="vn">6</span> কিন্তু যদি আমরা বলি, ‘মানুষের কাছে থেকে,’ তাহলে লোকেরা আমাদের পাথর ছুঁড়ে মারবে, কারণ তারা নিঃসংশয়ে বিশ্বাস করে যে, যোহন একজন ভাববাদী ছিলেন।”</div>
<div class="v" id="v7"><span class="vn">7</span> <span class="br-p"><br><br></span>তাই তাঁরা উত্তর দিলেন, “কোথা থেকে, আমরা তা জানি না।”</div>
<div class="v" id="v8"><span class="vn">8</span> <span class="br-p"><br><br></span>যীশু বললেন, “তাহলে, কোন অধিকারে আমি এ সমস্ত কাজ করছি, আপনাদেরও বলব না।”</div>
<div class="v" id="v9"><h2>ভাগচাষিদের রূপক কাহিনি</h2><span class="vn">9</span> <span class="br-p"><br><br></span>তিনি সকলকে এই রূপক আখ্যানটি বলে চললেন: “এক ব্যক্তি একটি দ্রাক্ষাক্ষেত তৈরি করে কয়েকজন চাষিকে ইজারা দিয়ে দীর্ঘকালের জন্য অন্যত্র চলে গেলেন।</div>
<div class="v" id="v10"><span class="vn">10</span> ফল সংগ্রহের সময় তিনি এক দাসকে ভাগচাষিদের কাছে পাঠালেন, তারা যেন তাঁকে দ্রাক্ষাক্ষেতের ফলের কিছু অংশ দেয়। কিন্তু ভাগচাষিরা তাকে প্রহার করে রিক্ত হস্তে বিদায় দিল।</div>
<div class="v" id="v11"><span class="vn">11</span> তিনি আর একজন দাসকে পাঠালেন, কিন্তু তাকেও তারা প্রহার করল এবং অপমানজনক ব্যবহার করে তাকে শূন্য হাতে ফিরিয়ে দিল।</div>
<div class="v" id="v12"><span class="vn">12</span> এবার তিনি তৃতীয় জনকে পাঠালেন। তারা তাকে ক্ষতবিক্ষত করল এবং ছুঁড়ে বাইরে ফেলে দিল।</div>
<div class="v" id="v13"><span class="vn">13</span> <span class="br-p"><br><br></span>“তখন দ্রাক্ষাক্ষেতের মালিক বললেন, ‘আমি কী করি? আমি আমার প্রিয় পুত্রকে পাঠাব, তারা হয়তো তাকে সম্মান করবে।’</div>
<div class="v" id="v14"><span class="vn">14</span> <span class="br-p"><br><br></span>“কিন্তু ভাগচাষিরা তাকে দেখে বিষয়টি নিয়ে আলোচনা করল। তারা বলল, ‘এই ব্যক্তিই উত্তরাধিকারী। এসো আমরা একে হত্যা করি, তাহলে উত্তরাধিকার আমাদের হবে।’</div>
<div class="v" id="v15"><span class="vn">15</span> তাই তারা তাকে দ্রাক্ষাক্ষেতের বাইরে ছুঁড়ে ফেলে দিয়ে হত্যা করল। <span class="br-p"><br><br></span>“দ্রাক্ষাকুঞ্জের মালিক তখন তাদের সঙ্গে কেমন আচরণ করবেন?</div>
<div class="v" id="v16"><span class="vn">16</span> তিনি এসে ওইসব ভাগচাষিকে হত্যা করবেন এবং দ্রাক্ষাক্ষেতটি অন্যদের দেবেন।” <span class="br-p"><br><br></span>লোকেরা এই কাহিনি শুনে বলল, “এরকম যেন কখনও না হয়।”</div>
<div class="v" id="v17"><span class="vn">17</span> <span class="br-p"><br><br></span>যীশু তাদের দিকে সরাসরি তাকিয়ে প্রশ্ন করলেন, “তাহলে, এই লিখিত বাক্যের অর্থ কী? <span class="br-p"><br><br></span><span class="br-ind"><br><span class="indent">&nbsp;</span></span>“ ‘স্থপতিরা যে প্রস্তর অগ্রাহ্য করেছিল,<br> <span class="br-ind"><br><span class="indent">&nbsp;</span></span>তাই হয়ে উঠল শীর্ষপ্রস্তর!’<sup class="fnm"><a name="fnm1" href="#fn1">1</a></sup><br></div>
<div class="v" id="v18"><span class="vn">18</span> <span class="br-p"><br><br></span>সেই প্রস্তরের উপরে যে পড়বে, সে খণ্ডবিখণ্ড হবে, কিন্তু সেই প্রস্তরটি যার উপরে পড়বে, সে হবে চূর্ণবিচূর্ণ।”</div>
<div class="v" id="v19"><span class="vn">19</span> <span class="br-p"><br><br></span>শাস্ত্রবিদরা ও প্রধান যাজকবর্গ আর দেরি না করে তাঁকে গ্রেপ্তার করার পথ খুঁজতে লাগলেন। কারণ তাঁরা জানতেন, এই রূপক কাহিনিটি তাঁদেরই বিরুদ্ধে বলা হয়েছে, কিন্তু তাঁরা লোকদের ভয় পেয়েছিলেন।</div>
<div class="v" id="v20"><h2>কৈসরের প্রাপ্য করো</h2><span class="vn">20</span> <span class="br-p"><br><br></span>যীশুর উপর তীক্ষ্ণ নজর রেখে তাঁরা কয়েকজন গুপ্তচর পাঠালেন। তারা যীশুর সঙ্গে সততার ভান করল। তাঁরা আশা করছিলেন, যীশুর কথায় খুঁত ধরে তাঁকে দেশাধ্যক্ষের ক্ষমতা ও বিচারাধীনে আনতে পারবেন।</div>
<div class="v" id="v21"><span class="vn">21</span> তাই গুপ্তচরেরা তাঁকে প্রশ্ন করল, “গুরুমহাশয়, আমরা জানি, আপনি ন্যায়সঙ্গত কথা বলেন ও শিক্ষা দেন, আপনি পক্ষপাতিত্ব করেন না, কিন্তু ঈশ্বরের পথ সম্বন্ধে যথার্থ শিক্ষা দেন।</div>
<div class="v" id="v22"><span class="vn">22</span> কৈসরকে কর দেওয়া আমাদের পক্ষে যথার্থ, কি না?”</div>
<div class="v" id="v23"><span class="vn">23</span> <span class="br-p"><br><br></span>তিনি তাদের দুমুখো আচরণ বুঝতে পেরে বললেন,</div>
<div class="v" id="v24"><span class="vn">24</span> “আমাকে একটি দিনার দেখাও। এর উপরে কার মূর্তি আর নাম আছে?” <span class="br-p"><br><br></span>তারা উত্তর দিল, “কৈসরের।”</div>
<div class="v" id="v25"><span class="vn">25</span> <span class="br-p"><br><br></span>তিনি তাদের বললেন, “তাহলে, যা কৈসরের প্রাপ্য, তা কৈসরকে দাও, আর ঈশ্বরের যা প্রাপ্য, তা ঈশ্বরকে দাও।”</div>
<div class="v" id="v26"><span class="vn">26</span> <span class="br-p"><br><br></span>তিনি সেখানে যে কথা প্রকাশ্যে বললেন, সেই কথায় তারা তাঁকে ফাঁদে ফেলতে পারল না। তাঁর উত্তরে তারা চমৎকৃত হয়ে নির্বাক হয়ে গেল।</div>
<div class="v" id="v27"><h2>পুনরুত্থান ও বিবাহ-প্রসঙ্গে</h2><span class="vn">27</span> <span class="br-p"><br><br></span>যে সদ্দূকীরা বলে, পুনরুত্থান বলে কিছু নেই, তাদের কয়েকজন একটি প্রশ্ন নিয়ে যীশুর কাছে এল।</div>
<div class="v" id="v28"><span class="vn">28</span> তারা বলল, “গুরুমহাশয়, মোশি আমাদের জন্য লিখে গেছেন, কোনো ব্যক্তি যদি স্ত্রীকে সন্তানহীন রেখে মারা যায়, তবে তার ভাই, তার বিধবা পত্নীকে বিবাহ করবে এবং সে তার অগ্রজের জন্য সন্তানের জন্ম দেবে।</div>
<div class="v" id="v29"><span class="vn">29</span> এখন, সাতটি ভাই ছিল। প্রথমজন, এক নারীকে বিবাহ করে নিঃসন্তান অবস্থায় মারা গেল।</div>
<div class="v" id="v30"><span class="vn">30</span> দ্বিতীয়জন ও তৃতীয়জন তাকে বিবাহ করল এবং</div>
<div class="v" id="v31"><span class="vn">31</span> একইভাবে নিঃসন্তান অবস্থায় সেই সাতজনই মারা গেল।</div>
<div class="v" id="v32"><span class="vn">32</span> সবশেষে, সেই নারীরও মৃত্যু হল।</div>
<div class="v" id="v33"><span class="vn">33</span> তাহলে, পুনরুত্থানে সে কার স্ত্রীরূপে গণ্য হবে, সাতজনই তো তাকে বিবাহ করেছিল?”</div>
<div class="v" id="v34"><span class="vn">34</span> <span class="br-p"><br><br></span>যীশু উত্তর দিলেন, “বর্তমানকালের মানুষ বিবাহ করে এবং তাদের বিবাহ দেওয়া হয়।</div>
<div class="v" id="v35"><span class="vn">35</span> কিন্তু যারা সেই যুগের ও মৃতলোক থেকে পুনরুত্থানে অংশীদার হওয়ার যোগ্যরূপে বিবেচিত হয়েছে, তারা বিবাহ করবে না বা তাদের বিবাহও দেওয়া হবে না।</div>
<div class="v" id="v36"><span class="vn">36</span> তাদের কখনও মৃত্যু হবে না, কারণ তারা হবে স্বর্গদূতের মতো। পুনরুত্থানজাত বলে তারা ঈশ্বরের সন্তান।</div>
<div class="v" id="v37"><span class="vn">37</span> কিন্তু ঝোপসংক্রান্ত বিবরণীতে মোশিও দেখিয়েছেন যে, মৃতেরা উত্থাপিত হয়, কারণ তিনি প্রভুকে ‘অব্রাহামের ঈশ্বর, ইস্‌হাকের ঈশ্বর ও যাকোবের ঈশ্বর,’<sup class="fnm"><a name="fnm2" href="#fn2">2</a></sup> বলে অভিহিত করেছেন।</div>
<div class="v" id="v38"><span class="vn">38</span> তিনি মৃতদের নন, জীবিতদের ঈশ্বর, কারণ তাঁর কাছে সকলেই জীবিত।”</div>
<div class="v" id="v39"><span class="vn">39</span> <span class="br-p"><br><br></span>তখন কয়েকজন শাস্ত্রবিদ উত্তর দিলেন, “গুরুমহাশয়, আপনি বেশ ভালোই বলেছেন।”</div>
<div class="v" id="v40"><span class="vn">40</span> সেই থেকে কেউ তাঁকে আর কোনো প্রশ্ন জিজ্ঞাসা করতে সাহস পেল না।</div>
<div class="v" id="v41"><h2>খ্রীষ্ট কার সন্তান?</h2><span class="vn">41</span> <span class="br-p"><br><br></span>এরপর যীশু তাদের বললেন, “লোকে বলে, ‘মশীহ, দাউদের পুত্র,’ এ কেমন কথা?</div>
<div class="v" id="v42"><span class="vn">42</span> গীতসংহিতা পুস্তকে দাউদ স্বয়ং ঘোষণা করেছেন— <span class="br-p"><br><br></span><span class="br-ind"><br><span class="indent">&nbsp;</span></span>“ ‘প্রভু আমার প্রভুকে বলেন,<br> <span class="br-ind"><br><span class="indent">&nbsp;</span></span>“তুমি আমার ডানদিকে বসো,<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>যতক্ষণ না আমি তোমার শত্রুদের<br> <span class="br-ind"><br><span class="indent">&nbsp;</span></span>তোমার পাদপীঠে পরিণত করি।” ’<sup class="fnm"><a name="fnm3" href="#fn3">3</a></sup><br></div>
<div class="v" id="v44"><span class="vn">44</span> <span class="br-p"><br><br></span>সুতরাং, দাউদ যাঁকে ‘প্রভু’ রূপে অভিহিত করলেন, তিনি কীভাবে তাঁর পুত্র হতে পারেন?”</div>
<div class="v" id="v45"><span class="vn">45</span> <span class="br-p"><br><br></span>লোকেরা যখন শুনছিল, যীশু তাঁর শিষ্যদের বললেন,</div>
<div class="v" id="v46"><span class="vn">46</span> “শাস্ত্রবিদদের সম্পর্কে সতর্ক থেকো। তারা লম্বা লম্বা পোশাক পরে ঘুরে বেড়াতে ও হাটে-বাজারে সম্ভাষিত হতে ভালোবাসে; সমাজভবনে সবচেয়ে গুরুত্বপূর্ণ আসনগুলি পেতে ও ভোজসভায় সব থেকে সম্মানজনক আসন লাভ করতে ভালোবাসে।</div>
<div class="v" id="v47"><span class="vn">47</span> তারা বিধবাদের বাড়িশুদ্ধ গ্রাস করে এবং লোক-দেখানো লম্বা লম্বা প্রার্থনা করে। এই ধরনের লোকেরা কঠোর শাস্তি ভোগ করবে।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, কোণের প্রস্তর গীত ১১৮:২২</div>
<div class="fn"><sup class="fnt"><a name="fn2" href="#fnm2">2</a></sup> যাত্রা পুস্তক ৩:৬</div>
<div class="fn"><sup class="fnt"><a name="fn3" href="#fnm3">3</a></sup> গীত ১১০:১</div>
</div>
<!-- PARSED ABOVE; EDITING MAY BREAK PARSER -->
</body></html>