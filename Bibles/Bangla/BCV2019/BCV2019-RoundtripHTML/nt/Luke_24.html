<html><head>
<meta http-equiv="Content-Type" content="text/html;charset=utf-8" />
<title>Luke 24 &ndash; লূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 24);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লূক</b> &ndash; <a href="Luke_1.html">1</a> ... <a href="Luke_22.html">22</a> <a href="Luke_23.html">23</a> <b>24</b> </div><hr>
<h1>Luke 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর পুনরুত্থান</h2><span class="vn">1</span> <span class="br-p"><br><br></span>সপ্তাহের প্রথম দিনে খুব ভোরবেলা, সেই মহিলারা তাদের প্রস্তুত করা মশলা নিয়ে সমাধিস্থানে গেলেন।</div>
<div class="v" id="v2"><span class="vn">2</span> তাঁরা দেখলেন, সমাধির মুখ থেকে পাথরখানি সরিয়ে দেওয়া হয়েছে।</div>
<div class="v" id="v3"><span class="vn">3</span> কিন্তু ভেতরে প্রবেশ করে তাঁরা প্রভু যীশুর দেহটি দেখতে পেলেন না।</div>
<div class="v" id="v4"><span class="vn">4</span> তাঁরা এ বিষয়ে যখন অবাক বিস্ময়ে ভাবছিলেন, তখন বিদ্যুতের মতো উজ্জ্বল পোশাক পরা দুজন মানুষ চকিতে তাঁদের পাশে এসে দাঁড়ালেন।</div>
<div class="v" id="v5"><span class="vn">5</span> আতঙ্কে মহিলারা মাটির দিকে মাথা নিচু করে দাঁড়িয়ে রইলেন। কিন্তু পুরুষ দুজন তাঁদের বললেন, “তোমরা মৃতদের মধ্যে জীবিতের সন্ধান করছ কেন?</div>
<div class="v" id="v6"><span class="vn">6</span> তিনি এখানে নেই, কিন্তু উত্থাপিত হয়েছেন। তোমাদের সঙ্গে গালীলে থাকার সময়ে তিনি কী বলেছিলেন, স্মরণ করো।</div>
<div class="v" id="v7"><span class="vn">7</span> তিনি বলেছিলেন, ‘মনুষ্যপুত্রকে পাপী মানুষদের হাতে অবশ্যই সমর্পিত হতে হবে, তাঁকে ক্রুশবিদ্ধ ও তৃতীয় দিনে পুনরুত্থিত হতে হবে।’ ”</div>
<div class="v" id="v8"><span class="vn">8</span> তখন তাঁর কথাগুলি তাঁদের মনে পড়ে গেল।</div>
<div class="v" id="v9"><span class="vn">9</span> <span class="br-p"><br><br></span>সমাধিস্থান থেকে ফিরে এসে তাঁরা এ সমস্ত বিষয় সেই এগারোজন ও অন্য সবাইকে বললেন।</div>
<div class="v" id="v10"><span class="vn">10</span> এঁরা হলেন মাগ্দালাবাসী মরিয়ম, যোহান্না ও যাকোবের মা মরিয়ম। তাঁদের সঙ্গে আরও অনেকে এই ঘটনার কথা প্রেরিতশিষ্যদের জানালেন।</div>
<div class="v" id="v11"><span class="vn">11</span> কিন্তু তাঁরা মহিলাদের কথা বিশ্বাস করলেন না। কারণ তাঁদের এই সমস্ত কথা তাঁরা আজগুবি বলে মনে করলেন।</div>
<div class="v" id="v12"><span class="vn">12</span> কিন্তু পিতর উঠে সমাধিস্থানের দিকে দৌড়ে গেলেন। তিনি নত হয়ে দেখলেন, ক্ষৌমবস্ত্রের খণ্ডগুলি পড়ে রয়েছে। বিস্ময়ে অভিভূত হয়ে কী ঘটেছে ভাবতে ভাবতে তিনি ফিরে গেলেন।</div>
<div class="v" id="v13"><h2>ইম্মায়ুসের পথে</h2><span class="vn">13</span> <span class="br-p"><br><br></span>সেদিন, তাঁদের মধ্যে দুজন জেরুশালেম থেকে এগারো কিলোমিটার<sup class="fnm"><a name="fnm1" href="#fn1">1</a></sup> দূরের ইম্মায়ুস নামে একটি গ্রামে যাচ্ছিলেন।</div>
<div class="v" id="v14"><span class="vn">14</span> তাঁরা পরস্পর বিগত ঘটনাবলি সম্পর্কে পূর্বাপর আলোচনা করছিলেন।</div>
<div class="v" id="v15"><span class="vn">15</span> তাঁরা যখন পরস্পরের মধ্যে এ সমস্ত আলোচনা করছিলেন, তখন যীশু স্বয়ং উপস্থিত হয়ে তাঁদের সঙ্গে সঙ্গে পথ চলতে লাগলেন;</div>
<div class="v" id="v16"><span class="vn">16</span> কিন্তু দৃষ্টি রুদ্ধ থাকায় তাঁরা তাঁকে চিনতে পারলেন না।</div>
<div class="v" id="v17"><span class="vn">17</span> <span class="br-p"><br><br></span>তিনি তাঁদের জিজ্ঞাসা করলেন, “পথ চলতে চলতে তোমরা পরস্পর কী আলোচনা করছিলে?” <span class="br-p"><br><br></span>তাঁরা বিষণ্ণ মুখে থমকে দাঁড়ালেন।</div>
<div class="v" id="v18"><span class="vn">18</span> তাঁদের মধ্যে ক্লিয়োপা নামে একজন তাঁকে জিজ্ঞাসা করলেন, “আপনি কি জেরুশালেমে কেবলমাত্র পরিদর্শক যে, এই কয় দিনে সেখানে যা ঘটেছে, তা আপনি জানেন না?”</div>
<div class="v" id="v19"><span class="vn">19</span> <span class="br-p"><br><br></span>তিনি জিজ্ঞাসা করলেন, “কী সব ঘটেছে?” <span class="br-p"><br><br></span>তাঁরা উত্তর দিলেন, “নাসরতের যীশু সম্পর্কিত ঘটনা। তিনি ছিলেন একজন ভাববাদী, ঈশ্বর ও সব মানুষের সাক্ষাতে বাক্যে ও কর্মে এক ক্ষমতাসম্পন্ন ব্যক্তি।</div>
<div class="v" id="v20"><span class="vn">20</span> প্রধান যাজকেরা ও আমাদের সমাজভবনের অধ্যক্ষরা তাঁকে মৃত্যুদণ্ডে দণ্ডিত করার উদ্দেশে সমর্পিত করেছিলেন এবং তাঁরা তাঁকে ক্রুশবিদ্ধ করেছেন।</div>
<div class="v" id="v21"><span class="vn">21</span> কিন্তু আমরা আশা করেছিলাম যে, তিনিই সেই ব্যক্তি, যিনি ইস্রায়েলকে মুক্ত করতে চলেছেন। আর বেশি কী, তিনদিন হল এ সমস্ত ঘটেছে।</div>
<div class="v" id="v22"><span class="vn">22</span> এছাড়াও, আমাদের কয়েকজন মহিলা আমাদের হতবাক করে দিয়েছেন। তাঁরা আজ খুব ভোরবেলা সমাধিস্থলে গিয়েছিলেন,</div>
<div class="v" id="v23"><span class="vn">23</span> কিন্তু তাঁর দেহের সন্ধান পাননি। তাঁরা এসে আমাদের বললেন যে, তাঁরা স্বর্গদূতদের দর্শন লাভ করেছেন। তাঁরা আরও বললেন যে, যীশু জীবিত আছেন।</div>
<div class="v" id="v24"><span class="vn">24</span> তারপর আমাদের কয়েকজন সঙ্গী সমাধিস্থলে গিয়ে মহিলারা যেমন বলেছিলেন, ঠিক সেইমতো দেখলেন, কিন্তু তাঁকে তাঁরা দেখতে পাননি।”</div>
<div class="v" id="v25"><span class="vn">25</span> <span class="br-p"><br><br></span>যীশু তাঁদের বললেন, “তোমরা কত অবোধ! আর ভাববাদীরা যেসব কথা বলে গেছেন, সেগুলি বিশ্বাস করতে তোমাদের মন কেমন শিথিল!</div>
<div class="v" id="v26"><span class="vn">26</span> এই প্রকার দুঃখ বরণ করার পরই কি খ্রীষ্ট স্বমহিমায় প্রবেশ করতেন না?”</div>
<div class="v" id="v27"><span class="vn">27</span> এরপর মোশি ও সমস্ত ভাববাদী গ্রন্থ থেকে শুরু করে সমগ্র শাস্ত্রে তাঁর সম্পর্কে যা কথিত হয়েছে, সে সমস্ত তিনি তাঁদের কাছে ব্যাখ্যা করলেন।</div>
<div class="v" id="v28"><span class="vn">28</span> <span class="br-p"><br><br></span>যে-গ্রামে তাঁরা যাচ্ছিলেন, সেখানে উপস্থিত হলে যীশু আরও দূরে এগিয়ে যাওয়ার ভাব দেখালেন।</div>
<div class="v" id="v29"><span class="vn">29</span> কিন্তু তাঁরা তাঁকে সাধ্য-সাধনা করে বললেন, “সন্ধ্যা হয়ে এসেছে, দিনও প্রায় শেষ হয়ে এল, আপনি আমাদের সঙ্গে থাকুন।” তাই তিনি তাঁদের সঙ্গে থাকার জন্য ভেতরে গেলেন।</div>
<div class="v" id="v30"><span class="vn">30</span> <span class="br-p"><br><br></span>তাঁদের সঙ্গে আহারে বসে তিনি রুটি নিলেন, ধন্যবাদ দিলেন এবং তা ভেঙে তাঁদের হাতে দিলেন।</div>
<div class="v" id="v31"><span class="vn">31</span> সেই মুহূর্তে তাঁদের চোখ খুলে গেল, তাঁরা তাঁকে চিনতে পারলেন। কিন্তু যীশু তাঁদের চোখের সামনে থেকে অদৃশ্য হয়ে গেলেন।</div>
<div class="v" id="v32"><span class="vn">32</span> তাঁরা পরস্পরকে জিজ্ঞাসা করলেন, “আমাদের সঙ্গে পথ চলতে চলতে তিনি যখন আমাদের কাছে শাস্ত্রের মর্মোদ্ঘাটন করছিলেন, তখন আমাদের কি আবেগ জনিত উত্তাপ অনুভব হচ্ছিল না?”</div>
<div class="v" id="v33"><span class="vn">33</span> <span class="br-p"><br><br></span>সেই মুহূর্তে তাঁরা উঠে জেরুশালেমে ফিরে গেলেন। সেখানে সেই এগারোজন এবং তাঁদের সঙ্গীদের তাঁরা দেখতে পেলেন।</div>
<div class="v" id="v34"><span class="vn">34</span> তাঁরা এক স্থানে মিলিত হয়ে বলাবলি করছিলেন, “সত্যিই, প্রভু উত্থিত হয়ে শিমোনকে দর্শন দিয়েছেন।”</div>
<div class="v" id="v35"><span class="vn">35</span> তখন সেই দুজন, পথে কী ঘটেছিল এবং যীশু রুটি ভেঙে দেওয়ার পর তাঁরা কেমনভাবে তাঁকে চিনতে পেরেছিলেন, তা জানালেন।</div>
<div class="v" id="v36"><h2>শিষ্যদের সামনে যীশুর আবির্ভাব</h2><span class="vn">36</span> <span class="br-p"><br><br></span>তাঁরা তখনও এ বিষয়ে আলোচনা করছিলেন, যীশু স্বয়ং তাঁদের মাঝে এসে দাঁড়ালেন এবং তাঁদের বললেন, “তোমাদের শান্তি হোক।”</div>
<div class="v" id="v37"><span class="vn">37</span> <span class="br-p"><br><br></span>কোনও ভূত দেখছেন ভেবে তাঁরা ভয়ে বিহ্বল হয়ে পড়লেন।</div>
<div class="v" id="v38"><span class="vn">38</span> তিনি তাঁদের বললেন, “তোমরা দুশ্চিন্তাগ্রস্ত হচ্ছো কেন? তোমাদের মনে সংশয়ই বা জাগছে কেন?</div>
<div class="v" id="v39"><span class="vn">39</span> আমার হাত ও পায়ের দিকে তাকিয়ে দেখো! এ স্বয়ং আমি! আমাকে স্পর্শ করো, দেখো! ভূতের এরকম অস্থি মাংস নেই। তোমরা দেখতে পাচ্ছ, আমার তা আছে।”</div>
<div class="v" id="v40"><span class="vn">40</span> <span class="br-p"><br><br></span>এই কথা বলার পর তিনি তাঁদের তাঁর হাত পা দেখালেন।</div>
<div class="v" id="v41"><span class="vn">41</span> আনন্দে ও বিস্ময়ে তাঁরা তখনও বিশ্বাস করতে পারছেন না দেখে, যীশু তাঁদের জিজ্ঞাসা করলেন, “এখানে তোমাদের কাছে কিছু খাবার আছে?”</div>
<div class="v" id="v42"><span class="vn">42</span> তাঁরা তাঁকে আগুনে ঝলসানো এক টুকরো মাছ দিলেন।</div>
<div class="v" id="v43"><span class="vn">43</span> তিনি সেটি নিয়ে তাঁদের সামনেই আহার করলেন।</div>
<div class="v" id="v44"><span class="vn">44</span> <span class="br-p"><br><br></span>তিনি তাঁদের বললেন, “তোমাদের সঙ্গে থাকার সময়েই আমি এই কথা বলেছিলাম, মোশির বিধানে, ভাববাদীদের গ্রন্থে ও গীতসংহিতায় আমার সম্পর্কে যা লেখা আছে, তার সবকিছুই পূর্ণ হবে।”</div>
<div class="v" id="v45"><span class="vn">45</span> <span class="br-p"><br><br></span>তারপর তিনি তাঁদের মনের দ্বার খুলে দিলেন, যেন তাঁরা শাস্ত্র বুঝতে পারেন।</div>
<div class="v" id="v46"><span class="vn">46</span> তিনি তাঁদের বললেন, “একথা লিখিত আছে, খ্রীষ্ট কষ্টভোগ করবেন ও তৃতীয় দিবসে মৃতলোক থেকে উত্থিত হবেন</div>
<div class="v" id="v47"><span class="vn">47</span> এবং জেরুশালেম থেকে শুরু করে সমস্ত জাতির কাছে তাঁরই নামে মন পরিবর্তন ও পাপক্ষমার কথা প্রচারিত হবে।</div>
<div class="v" id="v48"><span class="vn">48</span> আর তোমরাই এ সমস্ত বিষয়ের সাক্ষী।</div>
<div class="v" id="v49"><span class="vn">49</span> আর দেখো, পিতার প্রতিশ্রুত দান আমি তোমাদের জন্য পাঠিয়ে দিতে যাচ্ছি; কিন্তু ঊর্ধ্বলোক থেকে আগত শক্তি পরিবৃত না হওয়া পর্যন্ত তোমরা এই নগরেই অবস্থান করো।”</div>
<div class="v" id="v50"><h2>যীশুর স্বর্গারোহণ</h2><span class="vn">50</span> <span class="br-p"><br><br></span>তারপর তিনি তাঁদের বেথানির কাছাকাছি নিয়ে গিয়ে, তাঁদের হাত তুলে আশীর্বাদ করলেন।</div>
<div class="v" id="v51"><span class="vn">51</span> আশীর্বাদরত অবস্থাতেই তিনি তাঁদের ত্যাগ করলেন ও স্বর্গে নীত হলেন।</div>
<div class="v" id="v52"><span class="vn">52</span> তাঁরা তখন তাঁকে প্রণাম জানিয়ে মহা আনন্দে জেরুশালেমে ফিরে গেলেন</div>
<div class="v" id="v53"><span class="vn">53</span> এবং মন্দিরে নিরন্তর ঈশ্বরের বন্দনায় ব্যাপৃত থাকলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ষাট স্টাডিয়া, প্রায় সাত মাইল।</div>
</div>
<!-- PARSED ABOVE; EDITING MAY BREAK PARSER -->
</body></html>