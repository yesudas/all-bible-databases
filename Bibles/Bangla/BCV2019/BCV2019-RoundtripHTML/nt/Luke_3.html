<html><head>
<meta http-equiv="Content-Type" content="text/html;charset=utf-8" />
<title>Luke 3 &ndash; লূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লূক</b> &ndash; <a href="Luke_1.html">1</a> <a href="Luke_2.html">2</a> <b>3</b> <a href="Luke_4.html">4</a> <a href="Luke_5.html">5</a> ... <a href="Luke_24.html">24</a> </div><hr>
<h1>Luke 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাপ্তিষ্মদাতা যোহনের কাজ শুরু</h2><span class="vn">1</span> <span class="br-p"><br><br></span>রোমান সম্রাট তিবিরীয় কৈসরের রাজত্বের পনেরোতম বছরে, যখন পন্তীয় পীলাত ছিলেন যিহূদিয়ার শাসনকর্তা, হেরোদ<sup class="fnm"><a name="fnm1" href="#fn1">1</a></sup> ছিলেন গালীল প্রদেশের সামন্তনৃপতি, তাঁর ভাই ফিলিপ ছিলেন ইতুরিয়া ও ত্রাখোনীতিয়া প্রদেশের সামন্ত-নৃপতি ও লুসানিয় ছিলেন অবিলিনীর সামন্ত-নৃপতি</div>
<div class="v" id="v2"><span class="vn">2</span> এবং হানন ও কায়াফা ছিলেন মহাযাজক, সেই সময় সখরিয়ের পুত্র যোহনের কাছে মরুপ্রান্তরে ঈশ্বরের বাক্য উপস্থিত হল।</div>
<div class="v" id="v3"><span class="vn">3</span> তিনি জর্ডন অঞ্চলের চতুর্দিক পরিভ্রমণ করে পাপক্ষমার জন্য মন পরিবর্তনের বাপ্তিষ্মের কথা প্রচার করলেন।</div>
<div class="v" id="v4"><span class="vn">4</span> ভাববাদী যিশাইয়ের বচন-গ্রন্থে যেমন লেখা আছে: <span class="br-p"><br><br></span><span class="br-ind"><br><span class="indent">&nbsp;</span></span>“মরুপ্রান্তরে ঘোষণা একটি কণ্ঠস্বর করছে,<br> <span class="br-ind"><br><span class="indent">&nbsp;</span></span>‘তোমরা প্রভুর জন্য পথ প্রস্তুত করো,<br> <span class="br-ind"><br><span class="indent">&nbsp;</span></span>তাঁর জন্য রাজপথগুলি সরল করো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রত্যেক উপত্যকা ভরিয়ে তোলা হবে,<br> <span class="br-ind"><br><span class="indent">&nbsp;</span></span>পাহাড়-পর্বতগুলি অবনত করা হবে।<br> <span class="br-ind"><br><span class="indent">&nbsp;</span></span>বক্র পথগুলি সরল হবে,<br> <span class="br-ind"><br><span class="indent">&nbsp;</span></span>বন্ধুর পথগুলি মসৃণ হবে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আর সমস্ত মানুষ ঈশ্বরের পরিত্রাণ প্রত্যক্ষ করবে।’ ”<sup class="fnm"><a name="fnm2" href="#fn2">2</a></sup><br></div>
<div class="v" id="v7"><span class="vn">7</span> <span class="br-p"><br><br></span>যে লোকেরা যোহনের কাছে বাপ্তিষ্ম নিতে আসছিল, তিনি তাঁদের বললেন, “কালসাপের বংশধর তোমরা। সন্নিকট রোষ থেকে পালানোর জন্য কে তোমাদের সতর্ক করল?</div>
<div class="v" id="v8"><span class="vn">8</span> তোমরা যে মন পরিবর্তন করেছ, তার ফল দেখাও। তোমরা মনে মনে এরকম বোলো না, ‘অব্রাহাম আমাদের পিতা।’ কারণ আমি তোমাদের বলছি, ঈশ্বর এই পাথরগুলি থেকেও অব্রাহামের জন্য সন্তান সৃষ্টি করতে পারেন।</div>
<div class="v" id="v9"><span class="vn">9</span> কুড়ুল ইতিমধ্যেই গাছগুলির মূলে লাগানো রয়েছে, আর যেসব গাছ উৎকৃষ্ট ফল দেবে না, সেগুলি কেটে আগুনে ফেলে দেওয়া হবে।”</div>
<div class="v" id="v10"><span class="vn">10</span> <span class="br-p"><br><br></span>লোকেরা প্রশ্ন করল, “আমরা তাহলে কী করব?”</div>
<div class="v" id="v11"><span class="vn">11</span> <span class="br-p"><br><br></span>যোহন উত্তর দিলেন, “যার দুটি পোশাক আছে সে, যার একটিও নেই, তার সঙ্গে ভাগ করে নিক; আর যার কাছে কিছু খাদ্যসামগ্রী আছে, সে-ও তাই করুক।”</div>
<div class="v" id="v12"><span class="vn">12</span> <span class="br-p"><br><br></span>কর আদায়কারীরাও এল বাপ্তিষ্ম নিতে। তারা বলল, “গুরুমহাশয়, আমরা কী করব?”</div>
<div class="v" id="v13"><span class="vn">13</span> <span class="br-p"><br><br></span>তিনি তাদের বললেন, “তোমরা নিরূপিত পরিমাণের অতিরিক্ত কর আদায় কোরো না।”</div>
<div class="v" id="v14"><span class="vn">14</span> <span class="br-p"><br><br></span>তখন কয়েকজন সৈন্য তাঁকে জিজ্ঞাসা করল, “আর আমরা কী করব?” <span class="br-p"><br><br></span>তিনি উত্তর দিলেন, “তোমরা বলপ্রয়োগ করে লোকদের কাছ থেকে অর্থ আদায় কোরো না, মিথ্যা অভিযোগে কাউকে অভিযুক্ত কোরো না; যা বেতন পাও, তাতে সন্তুষ্ট থেকো।”</div>
<div class="v" id="v15"><span class="vn">15</span> <span class="br-p"><br><br></span>সকলে অধীর প্রতীক্ষায় ছিল এবং সবারই মনে প্রশ্ন জাগছিল, হয়তো যোহনই বা সেই খ্রীষ্ট।</div>
<div class="v" id="v16"><span class="vn">16</span> যোহন তাদের সবাইকে উত্তর দিলেন, “আমি তোমাদের বাপ্তিষ্ম দিই জলে; কিন্তু আমার চেয়েও পরাক্রমী একজন আসছেন। তাঁর পাদুকার বন্ধনী খোলারও যোগ্যতা আমার নেই।<sup class="fnm"><a name="fnm3" href="#fn3">3</a></sup> তিনি তোমাদের পবিত্র আত্মায় ও আগুনে বাপ্তিষ্ম দেবেন।</div>
<div class="v" id="v17"><span class="vn">17</span> খামার পরিষ্কার করার কুলো রয়েছে তাঁরই হাতে, তিনি তা দিয়ে গম গোলাঘরে সংগ্রহ করবেন এবং তুষ অনির্বাণ অগ্নিতে ভস্মীভূত করবেন।”</div>
<div class="v" id="v18"><span class="vn">18</span> যোহন লোকসমূহকে আরও অনেক শিক্ষা দিয়ে সতর্ক করলেন এবং তাদের কাছে সুসমাচার প্রচার করলেন।</div>
<div class="v" id="v19"><span class="vn">19</span> <span class="br-p"><br><br></span>কিন্তু সামন্তরাজ হেরোদ আপন ভ্রাতৃবধূ হেরোদিয়ার বিষয়ে এবং নিজের সমস্ত দুষ্কর্মের জন্য যোহন দ্বারা তিরস্কৃত হলে,</div>
<div class="v" id="v20"><span class="vn">20</span> দুষ্কর্মের বিষয়ে এটিও যোগ করলেন, তিনি যোহনকে কারারুদ্ধ করলেন।</div>
<div class="v" id="v21"><h2>যীশুর বাপ্তিষ্ম ও বংশতালিক</h2><span class="vn">21</span> <span class="br-p"><br><br></span>অন্য সকলে যখন বাপ্তিষ্ম নিচ্ছিল, তখন যীশুও বাপ্তিষ্ম গ্রহণ করলেন। তিনি যখন প্রার্থনা করছিলেন, স্বর্গলোক খুলে গেল</div>
<div class="v" id="v22"><span class="vn">22</span> এবং পবিত্র আত্মা কপোতের আকৃতি নিয়ে তাঁর উপর অবতীর্ণ হলেন। আর স্বর্গ থেকে একটি বাণী শোনা গেল, “তুমি আমার প্রিয় পুত্র, তোমার উপরে আমি পরম প্রসন্ন।”</div>
<div class="v" id="v23"><span class="vn">23</span> <span class="br-p"><br><br></span>পরে যীশুর বয়স যখন প্রায় ত্রিশ বছর, তিনি তাঁর পরিচর্যা শুরু করলেন। লোকেরা যেমন মনে করত, যীশু ছিলেন যোষেফের পুত্র, যোষেফ। <span class="br-p"><br><br></span><span class="br-ind"><br><span class="indent">&nbsp;</span></span>এলির পুত্র,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এলি মত্ততের পুত্র, মত্তত <span class="br-p"><br><br></span>লেবির পুত্র, লেবি মল্কির পুত্র, <span class="br-p"><br><br></span>মল্কি যান্নায়ের পুত্র, যান্নায় যোষেফের পুত্র, <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যোষেফ মত্তথিয়ের পুত্র, মত্তথিয় আমোষের পুত্র, <span class="br-p"><br><br></span>আমোষ নহূমের পুত্র, নহূম ইষলির পুত্র, <span class="br-p"><br><br></span>ইষলি নগির পুত্র,<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>নগি মাটের পুত্র, <span class="br-p"><br><br></span>মাট মত্তথিয়ের পুত্র, মত্তথিয় শিমিয়ির পুত্র, <span class="br-p"><br><br></span>শিমিয়ি যোষেফের পুত্র, যোষেফ জোদার পুত্র, <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>জোদা যোহানার পুত্র, যোহানা রীষার পুত্র, <span class="br-p"><br><br></span>রীষা সরুব্বাবিলের পুত্র, সরুব্বাবিল শল্টীয়েলের পুত্র, <span class="br-p"><br><br></span>শল্টীয়েল নেরির পুত্র,<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>নেরি মল্কির পুত্র, <span class="br-p"><br><br></span>মল্কি অদ্দীর পুত্র, অদ্দী কোষণের পুত্র, <span class="br-p"><br><br></span>কোষণ ইলমাদমের পুত্র, ইলমাদম এরের পুত্র, <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এর যিহোশূয়ের পুত্র, যিহোশূয় ইলীয়েষরের পুত্র, <span class="br-p"><br><br></span>ইলীয়েষর যোরীমের পুত্র, যোরীম মত্ততের পুত্র, <span class="br-p"><br><br></span>মত্তত লেবির পুত্র,<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>লেবি শিমিয়োনের পুত্র, <span class="br-p"><br><br></span>শিমিয়োন যিহূদার পুত্র, যিহূদা যোষেফের পুত্র, <span class="br-p"><br><br></span>যোষেফ যোনমের পুত্র, যোনম ইলিয়াকীমের পুত্র, <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ইলিয়াকীম মিলেয়ার পুত্র, মিলেয়া মিন্নার পুত্র, <span class="br-p"><br><br></span>মিন্না মত্তথের পুত্র, মত্তথ নাথনের পুত্র, <span class="br-p"><br><br></span>নাথন দাউদের পুত্র,<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>দাউদ যিশয়ের পুত্র, <span class="br-p"><br><br></span>যিশয় ওবেদের পুত্র, ওবেদ বোয়সের পুত্র, <span class="br-p"><br><br></span>বোয়স সলমনের পুত্র, সলমন নহশোনের পুত্র, <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>নহশোন অম্মীনাদবের পুত্র, অম্মীনাদব রামের<sup class="fnm"><a name="fnm4" href="#fn4">4</a></sup> পুত্র, <span class="br-p"><br><br></span>রাম হিষ্রোণের পুত্র, হিষ্রোণ পেরসের পুত্র, <span class="br-p"><br><br></span>পেরস যিহূদার পুত্র,<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যিহূদা যাকোবের পুত্র, <span class="br-p"><br><br></span>যাকোব ইস্‌হাকের পুত্র, ইসহাক অব্রাহামের পুত্র, <span class="br-p"><br><br></span>অব্রাহাম তেরহের পুত্র, তেরহ নাহোরের পুত্র, <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>নাহোর সরূগের পুত্র, সরূগ রিয়ূর পুত্র, <span class="br-p"><br><br></span>রিয়ূ পেলগের পুত্র, পেলগ এবরের পুত্র, <span class="br-p"><br><br></span>এবর শেলহের পুত্র,<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>শেলহ কৈননের পুত্র, <span class="br-p"><br><br></span>কৈনন অর্ফকষদের পুত্র, অর্ফকষদ শেমের পুত্র, <span class="br-p"><br><br></span>শেম নোহের পুত্র, নোহ লেমকের পুত্র, <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>লেমক মথূশেলহের পুত্র, মথূশেলহ হনোকের পুত্র, <span class="br-p"><br><br></span>হনোক যেরদের পুত্র, যেরদ মহললেলের পুত্র, <span class="br-p"><br><br></span>মহললেল কৈননের পুত্র,<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কৈনন ইনোশের পুত্র, <span class="br-p"><br><br></span>ইনোশ শেথের পুত্র, শেথ আদমের পুত্র, <span class="br-p"><br><br></span>আদম ঈশ্বরের পুত্র।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইনি ছিলেন মহান হেরোদের পুত্র, হেরোদ আন্তিপাস।</div>
<div class="fn"><sup class="fnt"><a name="fn2" href="#fnm2">2</a></sup> যিশাইয় ৪০:৩-৫</div>
<div class="fn"><sup class="fnt"><a name="fn3" href="#fnm3">3</a></sup> চটিজুতোর বাঁধন খোলা ছিল কোনো ক্রীতদাসের কাজ। যোহন প্রকৃত অর্থেই সেকথা ব্যক্ত করেছেন।</div>
<div class="fn"><sup class="fnt"><a name="fn4" href="#fnm4">4</a></sup> কতগুলি পাণ্ডুলিপিতে, অম্মীনাদব অদমিনের পুত্র, অদমিন অর্নির পুত্র; অন্যান্য পাণ্ডুলিপিতে বহু পার্থক্য বর্তমান।</div>
</div>
<!-- PARSED ABOVE; EDITING MAY BREAK PARSER -->
</body></html>