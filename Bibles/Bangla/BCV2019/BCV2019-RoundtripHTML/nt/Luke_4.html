<html><head>
<meta http-equiv="Content-Type" content="text/html;charset=utf-8" />
<title>Luke 4 &ndash; লূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লূক</b> &ndash; <a href="Luke_1.html">1</a> <a href="Luke_2.html">2</a> <a href="Luke_3.html">3</a> <b>4</b> <a href="Luke_5.html">5</a> <a href="Luke_6.html">6</a> ... <a href="Luke_24.html">24</a> </div><hr>
<h1>Luke 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুকে প্রলুব্ধ করার প্রয়াস</h2><span class="vn">1</span> <span class="br-p"><br><br></span>যীশু পবিত্র আত্মায় পরিপূর্ণ হয়ে জর্ডন নদী থেকে ফিরে এলেন এবং আত্মার চালনায় মরুপ্রান্তরে উপস্থিত হলেন।</div>
<div class="v" id="v2"><span class="vn">2</span> সেখানে চল্লিশ দিন দিয়াবলের দ্বারা প্রলুব্ধ হলেন। এই সমস্ত দিন তিনি কিছুই আহার করেননি। সেইসব দিন শেষ হলে তিনি ক্ষুধিত হলেন।</div>
<div class="v" id="v3"><span class="vn">3</span> <span class="br-p"><br><br></span>দিয়াবল তাঁকে বলল, “যদি তুমি ঈশ্বরের পুত্রই হও, তবে পাথরগুলিকে রুটিতে পরিণত হতে বলো।”</div>
<div class="v" id="v4"><span class="vn">4</span> <span class="br-p"><br><br></span>যীশু উত্তর দিলেন, “লেখা আছে: ‘মানুষ শুধু রুটিতে বাঁচে না।’<sup class="fnm"><a name="fnm1" href="#fn1">1</a></sup>”</div>
<div class="v" id="v5"><span class="vn">5</span> <span class="br-p"><br><br></span>তখন দিয়াবল তাঁকে নিয়ে গেল এক উচ্চ স্থানে; এক লহমায় সে তাঁকে বিশ্বের সমস্ত রাজ্য দর্শন করালো।</div>
<div class="v" id="v6"><span class="vn">6</span> আর সে তাঁকে বলল, “এসবই আমাকে দেওয়া হয়েছে, আমি যাকে চাই, তাকে এগুলি দিতে পারি। এসব অধিকার ও সমারোহ, আমি তোমাকে দিতে চাই।</div>
<div class="v" id="v7"><span class="vn">7</span> তাই, যদি তুমি আমার উপাসনা করো, তাহলে তুমিই এসব কিছুর অধিকারী হবে।”</div>
<div class="v" id="v8"><span class="vn">8</span> <span class="br-p"><br><br></span>যীশু উত্তর দিলেন, “শাস্ত্রে লেখা আছে, ‘তুমি তোমার ঈশ্বর প্রভুরই আরাধনা করবে, কেবলমাত্র তাঁরই সেবা করবে।’ ”<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> <span class="br-p"><br><br></span>দিয়াবল তাঁকে জেরুশালেমে নিয়ে গিয়ে মন্দিরের শীর্ষদেশে দাঁড় করিয়ে দিল। সে বলল, “তুমি যদি ঈশ্বরের পুত্র হও, তবে এখান থেকে নিচে ঝাঁপ দাও।</div>
<div class="v" id="v10"><span class="vn">10</span> কারণ <i>শাস্ত্রে</i> তো লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>“ ‘তিনি তাঁর দূতদের তোমার বিষয়ে আদেশ দেবেন,<br> <span class="br-ind"><br><span class="indent">&nbsp;</span></span>যেন তাঁরা তোমাকে রক্ষা করেন,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁরা তোমাকে হাতে তুলে নেবেন,<br> <span class="br-ind"><br><span class="indent">&nbsp;</span></span>যেন তোমার পায়ে পাথরের আঘাত না লাগে।’ ”<sup class="fnm"><a name="fnm3" href="#fn3">3</a></sup><br></div>
<div class="v" id="v12"><span class="vn">12</span> <span class="br-p"><br><br></span>যীশু উত্তর দিলেন, “সেখানে লেখা আছে, ‘তোমার ঈশ্বর প্রভুকে পরীক্ষা কোরো না।’ ”<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> <span class="br-p"><br><br></span>আর এসব প্রলোভন সমর্পণ করে দিয়াবল কিয়ৎকালের জন্য যীশুকে ছেড়ে চলে গেল, পরবর্তী সুবিধেজনক সুযোগের অপেক্ষায়।</div>
<div class="v" id="v14"><h2>নাসরতে প্রত্যাখ্যাত যীশু</h2><span class="vn">14</span> <span class="br-p"><br><br></span>পরে আত্মার পরাক্রমে যীশু গালীলে প্রত্যাবর্তন করলেন। সমস্ত গ্রামাঞ্চলে তাঁর কথা ছড়িয়ে পড়ল।</div>
<div class="v" id="v15"><span class="vn">15</span> তিনি তাঁদের সমাজভবনগুলিতে শিক্ষা দিলেন এবং সবাই তাঁর প্রশংসা করল।</div>
<div class="v" id="v16"><span class="vn">16</span> <span class="br-p"><br><br></span>তিনি যেখানে পালিত হয়েছিলেন, সেই নাসরতে গেলেন। তাঁর রীতি অনুসারে তিনি বিশ্রামদিনে সমাজভবনে গেলেন এবং <i>শাস্ত্র থেকে</i> পাঠ করার জন্য উঠে দাঁড়ালেন।</div>
<div class="v" id="v17"><span class="vn">17</span> ভাববাদী যিশাইয়ের পুঁথি তাঁর হাতে তুলে দেওয়া হল। পুঁথিটি খুলে তিনি সেই অংশটি দেখতে পেলেন, যেখানে লেখা আছে,</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“প্রভুর আত্মা আমার উপর অধিষ্ঠিত,<br> <span class="br-ind"><br><span class="indent">&nbsp;</span></span>কারণ দীনহীনদের কাছে সুসমাচার প্রচারের জন্য<br> <span class="br-ind"><br><span class="indent">&nbsp;</span></span>তিনি আমাকে অভিষিক্ত করেছেন।<br> <span class="br-ind"><br><span class="indent">&nbsp;</span></span>দরিদ্রদের কাছে সুসমাচার প্রচার করার জন্য; <br> <span class="br-ind"><br><span class="indent">&nbsp;</span></span>তিনি আমাকে বন্দিদের কাছে মুক্তি প্রচার করবার জন্য প্রেরণ করেছেন,<br> <span class="br-ind"><br><span class="indent">&nbsp;</span></span>অন্ধদের কাছে দৃষ্টিপ্রাপ্তি প্রচার করার জন্য,<br> <span class="br-ind"><br><span class="indent">&nbsp;</span></span>নিপীড়িতদের নিস্তার করে বিদায় করার জন্য,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রভুর প্রসন্নতার বছর ঘোষণা করার জন্য।”<sup class="fnm"><a name="fnm5" href="#fn5">5</a></sup><br></div>
<div class="v" id="v20"><span class="vn">20</span> <span class="br-p"><br><br></span>তারপর তিনি পুঁথিটি গুটিয়ে পরিচারকের হাতে ফেরত দিয়ে আসন গ্রহণ করলেন। সমাজভবনে সকলের দৃষ্টি তাঁর উপরে নিবদ্ধ হল।</div>
<div class="v" id="v21"><span class="vn">21</span> তিনি তাঁদের প্রতি এই কথা বললেন, “আজ এই শাস্ত্রীয় বাণী তোমাদের কর্ণগোচরে পূর্ণ হল।”</div>
<div class="v" id="v22"><span class="vn">22</span> <span class="br-p"><br><br></span>সকলেই তাঁর প্রশংসা করল। তাঁর মুখনিঃসৃত অমৃতবাণী শুনে তারা চমৎকৃত হল। তারা প্রশ্ন করল, “এ কি যোষেফের পুত্র নয়?”</div>
<div class="v" id="v23"><span class="vn">23</span> <span class="br-p"><br><br></span>যীশু তাদের বললেন, “আমি নিশ্চিত যে, তোমরা আমাকে এই প্রবাদ উল্লেখ করে বলবে, ‘চিকিৎসক, তুমি নিজেকে নিরাময় করো। কফরনাহূমে যে কাজ তুমি করেছ বলে শুনেছি, এখন তোমার নিজের নগরে তা করে দেখাও।’ ”</div>
<div class="v" id="v24"><span class="vn">24</span> <span class="br-p"><br><br></span>তিনি আরও বললেন, “আমি তোমাদের সত্যি বলছি, কোনো ভাববাদীই স্বদেশে স্বীকৃতি পান না।</div>
<div class="v" id="v25"><span class="vn">25</span> আমি তোমাদের নিশ্চিতরূপে বলছি, এলিয়ের সময়ে ইস্রায়েলে বহু বিধবা ছিল। সেই সময় সাড়ে তিন বছর ধরে আকাশ রুদ্ধ ছিল। ফলে সারা দেশে দেখা দিয়েছিল ভয়াবহ দুর্ভিক্ষ।</div>
<div class="v" id="v26"><span class="vn">26</span> তবুও এলিয় তাদের কারও কাছে প্রেরিত নয়, প্রেরিত হয়েছিলেন সীদোন অঞ্চলে সারিফত-নিবাসী এক বিধবার কাছে।</div>
<div class="v" id="v27"><span class="vn">27</span> আর ভাববাদী ইলীশায়ের কালে ইস্রায়েলে বহু কুষ্ঠরোগী ছিল, তবুও সিরিয়া-নিবাসী নামান ছাড়া একজনও শুচিশুদ্ধ হয়নি।”</div>
<div class="v" id="v28"><span class="vn">28</span> <span class="br-p"><br><br></span>একথা শুনে সমাজভবনের লোকেরা ক্রুদ্ধ হয়ে উঠল।</div>
<div class="v" id="v29"><span class="vn">29</span> তারা উঠে এসে তাঁকে নগরের বাইরে তাড়িয়ে নিয়ে গেল। যে-পাহাড়ের উপরে নগরটি স্থাপিত ছিল, তারা তাঁকে সেই পাহাড়ের কিনারায় নিয়ে গিয়ে সেখান থেকে নিচে ছুঁড়ে ফেলে দিতে চাইল।</div>
<div class="v" id="v30"><span class="vn">30</span> কিন্তু তিনি সকলের মধ্য দিয়ে নিজের পথ করে সোজা হেঁটে চলে গেলেন।</div>
<div class="v" id="v31"><h2>মন্দ-আত্মা বিতাড়ন</h2><span class="vn">31</span> <span class="br-p"><br><br></span>তারপর তিনি গালীল প্রদেশের একটি নগর কফরনাহূমে ফিরে গেলেন। বিশ্রামদিনে তিনি লোকসকলকে শিক্ষা দিতে লাগলেন।</div>
<div class="v" id="v32"><span class="vn">32</span> তাঁর শিক্ষা শুনে সকলে চমৎকৃত হল, কারণ তিনি ক্ষমতার সঙ্গে বাক্য প্রচার করতেন।</div>
<div class="v" id="v33"><span class="vn">33</span> <span class="br-p"><br><br></span>সেই সমাজভবনে ছিল একটি ভূতগ্রস্ত, অশুচি আত্মাবিষ্ট লোক।</div>
<div class="v" id="v34"><span class="vn">34</span> সে উচ্চকণ্ঠে চিৎকার করে বলল, “আহা, নাসরতের যীশু, আপনি আমাদের নিয়ে কী করতে চান? আপনি কি আমাদের বিনাশ করতে এসেছেন? আমি জানি, আপনি কে, আপনি ঈশ্বরের সেই পবিত্র ব্যক্তি!”</div>
<div class="v" id="v35"><span class="vn">35</span> <span class="br-p"><br><br></span>যীশু কঠোর স্বরে তাকে বললেন, “চুপ করো! ওর ভেতর থেকে বেরিয়ে এসো!” তখন সেই ভূত লোকটির কোনও ক্ষতি না করে, সকলের সামনে তাকে আছড়ে ফেলে দিয়ে বেরিয়ে এল।</div>
<div class="v" id="v36"><span class="vn">36</span> <span class="br-p"><br><br></span>লোকেরা চমৎকৃত হয়ে পরস্পর বলাবলি করল, “এ কেমন শিক্ষা! কর্তৃত্ব ও পরাক্রমের সঙ্গে ইনি মন্দ-আত্মাদের আদেশ দেন, আর তারা বেরিয়ে আসে!”</div>
<div class="v" id="v37"><span class="vn">37</span> তখন সেই অঞ্চলের চারদিকে তাঁর কীর্তি ছড়িয়ে পড়ল।</div>
<div class="v" id="v38"><h2>বহুজনকে আরোগ্য দান</h2><span class="vn">38</span> <span class="br-p"><br><br></span>সমাজভবন ত্যাগ করে যীশু শিমোনের বাড়িতে গেলেন। শিমোনের শাশুড়ি তখন প্রচণ্ড জ্বরে ভুগছিলেন। তাঁর নিরাময়ের জন্য তাঁরা যীশুর কাছে অনুনয় করলেন।</div>
<div class="v" id="v39"><span class="vn">39</span> যীশু তাই তাঁর উপরে ঝুঁকে পড়ে জ্বরকে ধমক দিলেন, তাঁর জ্বর ছেড়ে গেল। তিনি তখনই উঠে তাঁদের পরিচর্যা করতে লাগলেন।</div>
<div class="v" id="v40"><span class="vn">40</span> <span class="br-p"><br><br></span>সূর্য তখন অস্তাচলে। লোকেরা যীশুর কাছে বিভিন্ন রোগে আক্রান্ত ব্যক্তিদের নিয়ে এল। তিনি তাদের প্রত্যেকের উপরে হাত রেখে আরোগ্য দান করলেন।</div>
<div class="v" id="v41"><span class="vn">41</span> এছাড়াও বহু জনের মধ্য থেকে দুষ্টাত্মারা বেরিয়ে এসে চিৎকার করতে লাগল, “আপনিই সেই ঈশ্বরের পুত্র!” কিন্তু তিনি তাদের ধমক দিলেন, তাদের কথা বলার অনুমতি দিলেন না, কারণ তিনি যে মশীহ, তা তারা জানত।</div>
<div class="v" id="v42"><span class="vn">42</span> <span class="br-p"><br><br></span>প্রত্যুষে যীশু এক নির্জন স্থানে গেলেন। লোকেরা তাঁর সন্ধান করছিল। তিনি যেখানে ছিলেন, তারা সেখানে এসে উপস্থিত হল। তারা তাঁকে নিরস্ত করতে চেষ্টা করল, যেন তিনি তাদের ছেড়ে না যান।</div>
<div class="v" id="v43"><span class="vn">43</span> কিন্তু তিনি বললেন, “আমাকে অন্যান্য নগরেও ঈশ্বরের রাজ্যের সুসমাচার প্রচার করতে হবে, কারণ এই জন্যই আমি প্রেরিত হয়েছি।”</div>
<div class="v" id="v44"><span class="vn">44</span> আর তিনি যিহূদিয়ার সমাজভবনগুলিতে প্রচার করে চললেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> দ্বিতীয় বিবরণ ৮:৩</div>
<div class="fn"><sup class="fnt"><a name="fn2" href="#fnm2">2</a></sup> দ্বিতীয় বিবরণ ৬:১৩</div>
<div class="fn"><sup class="fnt"><a name="fn3" href="#fnm3">3</a></sup> গীত ৯১:১১,১২</div>
<div class="fn"><sup class="fnt"><a name="fn4" href="#fnm4">4</a></sup> দ্বিতীয় বিবরণ ৬:১৬</div>
<div class="fn"><sup class="fnt"><a name="fn5" href="#fnm5">5</a></sup> যিশাইয় ৬১:১,২</div>
</div>
<!-- PARSED ABOVE; EDITING MAY BREAK PARSER -->
</body></html>