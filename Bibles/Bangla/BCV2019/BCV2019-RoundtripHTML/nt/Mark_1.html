<html><head>
<meta http-equiv="Content-Type" content="text/html;charset=utf-8" />
<title>Mark 1 &ndash; মার্ক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মার্ক</b> &ndash; <b>1</b> <a href="Mark_2.html">2</a> <a href="Mark_3.html">3</a> ... <a href="Mark_16.html">16</a> </div><hr>
<h1>Mark 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যোহন মার্ক (মার্ক লাতিন নাম, যোহন হিব্রু নাম) ছিলেন জেরুশালেম নিবাসী মরিয়মের পুত্র প্রেরিত ১২:১২ এবং বার্ণবার জ্ঞাতিভাই কলসীয় ৪:১০। পৌল ও বার্ণবার প্রথম মিশনারি যাত্রায় মার্ক ছিলেন তাঁদের পরিচারক। (প্রেরিত ১২:১৫–১৩:৫) কিন্তু যাত্রার মাঝপথে কোনো কারণবশত, তিনি তাঁদের ছেড়ে জেরুশালেমে ফিরে যান। তাঁর এই আচরণের পরিণামে, পৌল ও বার্ণবা আলাদা হয়ে গিয়েছিলেন। তা সত্ত্বেও বার্ণবা পরে মার্ককে আর একটি সুযোগ দেন। পরবর্তীকালে মার্ক পৌলের অন্যতম সহযোগী হন (ফিলীমন ২৪) এবং পৌল তাঁর কাজের প্রশংসা করেন। (২ তিমথি ৪:১১) এসব কিছুর পরিণাম অত্যন্ত মধুর হয়েছিল। <!--raw 1 bo --><p/><!--endraw 1-->(১ পিতর ৫:১৩) পদ অনুযায়ী অনুমান করা হয় যে, পিতরের পরিচর্যার ফলেই যোহন মার্ক প্রভুকে মুক্তিদাতারূপে গ্রহণ করেছিলেন। বহু বাইবেল পণ্ডিতের ধারণা, মার্কের সুসমাচার হল খ্রীষ্টের পরিচর্যা সংক্রান্ত সংবাদ, যা পিতর পরিবেশন করেছিলেন। মার্ক প্রভু যীশুকে ঈশ্বরের দাসরূপে উপস্থাপিত করেছেন মার্ক ১০:৪৫ এবং যীশুর শিক্ষা ও শিক্ষার চেয়ে যীশুর কাজের উপরেই বিশেষ গুরুত্ব দিয়েছেন। মার্ক তখনই, তত্ক্ষণাৎ বা সঙ্গে সঙ্গে শব্দগুলির বহুল প্রয়োগ করেছেন। এর তাত্পর্য হল, প্রভু যীশু আজ্ঞাবহ দাসের মতো পিতা ঈশ্বরের আজ্ঞা পালন করেছেন এবং লোকদের প্রয়োজন মেটানোয় তিনি অতিমাত্রায় ব্যস্ত ছিলেন। (১:১০,১২,২০,২১) মার্ক রোমীয়দের উদ্দেশ্য করে তাঁর সুসমাচার লিপিবদ্ধ করেন। এই রোমীয়রা ছিল অত্যন্ত কর্মঠ এবং তারা কার্যসিদ্ধিকে যথেষ্ট সমাদর করত। <!--raw 1 bo --><p/><!--endraw 1-->মার্কের এই পুস্তকটিতে প্রথমে একটি সংক্ষিপ্ত ভূমিকা করা হয়েছে (১:১-১৩); তারপর একে একে গালীলে যীশুর বিভিন্ন ধরনের পরিচর্যা (১:১৪–৯:৫০), যীশুর জেরুশালেম যাত্রা (১০ ম অধ্যায়), জেরুশালেমে তাঁর পরিচর্যা, এসব কাজের চূড়ান্ত পরিণতিস্বরূপ তাঁর ক্রুশারোহণ (১১–১৫) এবং সবশেষে যীশুর পুনরুত্থান ও স্বর্গারোহণের কথা (১৬) লিপিবদ্ধ করা হয়েছে। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: মার্ক (আক্ষরিক অর্থ, একটি বিরাট হাতুড়ি) <!--raw 1 bo --><p/><!--endraw 1-->রচনার স্থান: রোম <!--raw 1 bo --><p/><!--endraw 1-->রচনাকাল: আনুমানিক ৬৭ খ্রীষ্টাব্দ <!--raw 1 bo --><p/><!--endraw 1-->মূল বিষয়বস্তু: খ্রীষ্ট পরিচর্যাকারী রাজা <!--raw 1 bo --><p/><!--endraw 1--><!--raw 1 bo --><b><!--endraw 1-->মার্ক লিখিত সুসমাচারে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->নতুন নিয়মে যীশুর জীবন ও শিক্ষা সম্বন্ধীয় যে চারটি সুসমাচার রয়েছে তার মধ্যে একটি হল মার্ক লিখিত সুসমাচার। লেখক নাম দিয়ে নিজের পরিচয় দেননি, এবং কাকে লিখেছেন তাও জানাননি। কিন্তু আমরা এই পুস্তকটি থেকে এইসব বিষয়ে অনেক কিছুই জানতে পারি। <!--raw 1 bo --></p><!--endraw 1--> <!--raw 1 bo --><p/><!--endraw 1-->প্রথমত, এটি পরিষ্কার যে পুস্তকটি রোমীয় পাঠকদের প্রতি লেখা হয়েছিল—এমন লোকেদের প্রতি যাদের মাতৃভাষা ছিল লাতিন, তারা ইস্রায়েল দেশ থেকে অনেক দূরে বসবাস করত, এবং যারা ইহুদি প্রথার সঙ্গে পরিচিত ছিল না। পুস্তকটি গ্রিক ভাষায় লিখিত, যা ছিল তখনকার দিনে প্রচলিত ভাষা, কিন্তু এই পুস্তকে অনেক লাতিন শব্দও ব্যবহৃত হয়েছে। লেখক ইহুদি প্রথা ব্যাখ্যা করেছেন এবং আরামিক ভাষায় বলা যীশুর উক্তি অনুবাদ করেছেন। তিনি উল্লেখ করেছেন যে, যীশুর ক্রুশ বহনকারী কুরনীয় শিমোন ছিলেন আলেকজাণ্ডার ও রূফের বাবা; আর তিনি আশা করেছিলেন পাঠকবর্গ এই ব্যক্তিদের চিনত। রূফ ছিলেন রোমের একটি মণ্ডলীর নেতা। <!--raw 1 bo --><p/><!--endraw 1-->আর একটি বিষয় যা আমরা এই পুস্তকটি থেকে জানতে পারি যে, এটির লেখক হয়তো কাছ থেকে যীশুর পরিচর্যা দেখেছেন অথবা কোনো প্রতক্ষ্যদর্শীর কাছ থেকে যীশুর সম্বন্ধে শুনেছেন। এই পুস্তকে এমন অনেক তথ্য আছে যা একজন প্রতক্ষ্যদর্শীই বলতে পারেন। এক জায়গায় উল্লেখ আছে, পিতর <!--raw 1 bo --><b><!--endraw 1-->মনে রেখেছেন<!--raw 1 bo --></b><!--endraw 1--> যে যীশু একটি ডুমুর গাছকে শাপ দিয়েছিলেন। এটি এমন একটি তথ্য যা কেবলমাত্র পিতর নিজেই দিতে পারতেন। সুতরাং এই পুস্তকটিকে যীশুর শিষ্য পিতরের “স্মৃতিকথা” বলা যেতে পারে। <!--raw 1 bo --><p/><!--endraw 1-->কিন্তু এই পুস্তকটি কেন লেখা হয়েছিল? যখন আমরা এই পুস্তকটি পড়ি তখন দেখি যীশুর প্রতি অনুগত থাকার জন্য, স্বেচ্ছায় কষ্ট সহ্য করা এবং নিজের জীবন ত্যাগ করার প্রয়োজনীয়তার উপর, লেখক বারবার জোর দিয়েছেন। এই জন্য একটি সূত্র আমাদের দেওয়া হয়েছে; যীশুর প্রতি পিতরের আনুগত্যের বেপরোয়া অহংকার এবং পরবর্তীকালে যীশুর প্রতি তার অস্বীকার—এই দুই অকাতরে সম্পর্কযুক্ত, পরে অবশ্য পিতরের পুনঃপ্রতিষ্ঠার ইঙ্গিত রয়েছে। এই ঘটনাটি বিশ্বাসীদের কাছে একটি পরীক্ষাস্বরূপ, যে তারা যেন যীশুকে অস্বীকার না করে যেভাবে পিতর করেছিল। এমন সময় এই বিষয়টি পাঠকদের কাছে উপস্থাপন করা হয়েছিল, যখন রোমীয় মণ্ডলীতে পিতরের পদমর্যাদা এতটাই উঁচু ছিল যে, পিতরের সেই ঘটনাটি কখনই তা ছোট করতে পারত না। ৬৫ খ্রীষ্টাব্দে সম্রাট নিরোর হাতে পিতরের মৃত্যুর পর হয়তো এই পুস্তকটি প্রকাশিত হয়েছিল। (এক্ষেত্রে, পিতরের স্মৃতিকথা লিখেছিল তার যুবক বন্ধু এবং সহকর্মী যোহন র্মাক, যিনি পিতরের মৃত্যুর সময়ে তার সাথে রোমে ছিলেন—দ্রষ্টব্য ১ পিতর ৫:১৩।) <!--raw 1 bo --><p/><!--endraw 1-->এই কঠিন পরিস্থিতিতে যীশুর জন্য রোমীয় বিশ্বাসীদের যে সাক্ষ্য দেওয়ার প্রয়োজন ছিল, রোমীয় শতসেনাপতি যীশুর মৃত্যুতে ঠিক তাই বলেছিল: <!--raw 1 bo --><b><!--endraw 1-->নিশ্চিতরূপেই এই মানুষটি ঈশ্বরের পুত্র ছিলেন!<!--raw 1 bo --></b><!--endraw 1--> সুতরাং, এই পুস্তকটি লেখা হয়েছিল রোমীয় বিশ্বাসীদের সতর্ক ও উৎসাহিত করতে, যেন তারা সম্রাট নিরোর অত্যাচারের সম্মুখে যীশুর প্রতি বিশ্বস্ত থাকতে পারেন। <!--raw 1 bo --><p/><!--endraw 1-->তখনকার দিনে যে সমস্ত জীবনকাহিনি লেখা হত তার থেকে যীশুর জীবনের ধারাবাহিকতা এই পুস্তকে অনেক দ্রুত হিসেবে দেখানো হয়েছে। এটি অনেকটা সেই নাটকের মতো যা গ্রিক ও রোমীয় দর্শকদের জন্য মঞ্চস্থ করা হত। সেই নাটকগুলিতে চাপা উত্তেজনা কাজ করত, যতক্ষণ পর্যন্ত না জানতে পারা যেত গল্পের চূড়ান্ত পর্যায়ে কী হবে। এই উত্তেজনা ক্রমশ কমে আসে, যখন বিরোধীদল তাদের পরিকল্পনাকে বাস্তবায়িত করে। পরিকল্পনাগুলির সংঘর্ষের ফলে প্রথমদিকের পরিস্থিতি সম্পূর্ণ উল্টে গিয়ে নতুন ছক তৈরি হয়। <!--raw 1 bo --><p/><!--endraw 1-->মার্ক লিখিত এই পুস্তকে যীশুর পরিচয় নিয়ে চাপা উত্তেজনা দেখা যায়। এই পুস্তকটিকে যদি একটি নাটক রূপে ভাবি তাহলে এর প্রথমার্ধে এই প্রশ্ন সবার মনে জাগে: এই মানুষটি কে? তিনটি অঙ্কের মধ্য দিয়ে এই চাপা উত্তেজনার অগ্রগতি হয়: <!--raw 1 bo --><p/><!--endraw 1--><!--raw 1 bo --><p><!--endraw 1-->প্রথম অঙ্কে, যীশু শিক্ষা দেন এবং ভিড় করে আসা জনগণদের সুস্থ করেন (পৃষ্ঠা ১:১–৩:১২)। <!--raw 1 bo --><p/><!--endraw 1-->দ্বিতীয় অঙ্কে, যীশু প্রতিপক্ষের অনেক বাধা ও বিতর্কের সম্মুখীন হন (পৃষ্ঠা ৩:১৩–৬:৬a)। <!--raw 1 bo --><p/><!--endraw 1-->তৃতীয় অঙ্কে, “যীশু কে” এই প্রশ্নটি শিষ্যেরা ভালোভাবে বোঝার চেষ্টা করে (পৃষ্ঠা ৬:৬b–৮:২১)। <!--raw 1 bo --></p><!--endraw 1--> <!--raw 1 bo --><p/><!--endraw 1-->প্রতিটি অঙ্ক শুরু হয় যীশু তার শিষ্যদের আহ্বান করার মাধ্যমে। প্রতিটি অঙ্ক একটি ঘটনা দিয়ে শেষ হয় যা যীশুর পরিচয়ের প্রশ্ন তোলে। তৃতীয় অঙ্কের শেষের ঘটনা বর্ণনা করে যীশু দুই ধাপে একজন অন্ধব্যক্তিকে সুস্থ করলেন, যেন সে ধীরে ধীরে দেখতে পায়। এই ঘটনা শিষ্যদের অভিজ্ঞতা তুলে ধরে যে তারা যীশুর পরিচয় ধীরে ধীরে বুঝতে পেরেছে। পুরো গল্পের মধ্যস্থিত ঘটনায়—দুটি পর্যায়ের মাঝে—পিতর স্বীকার করেছেন যে যীশুই মশীহ (পৃষ্ঠা ৮:২২-৩০), যিনি পৃথিবীতে ঈশ্বরের রাজত্ব নিয়ে আসছেন। <!--raw 1 bo --><p/><!--endraw 1-->এরপর, প্রকাশ্যে সংঘাত শুরু হয়। মশীহ হিসেবে যীশু এসেছিলেন নতুন জীবনের পথ দেখাতে যা তৎকালীন ক্ষমতার সম্পর্কগুলিকে নির্মূল করবে। (<!--raw 1 bo --><b><!--endraw 1-->কেউ যদি প্রথম হতে চায়, তাকে থাকতে হবে সকলের পেছনে, আর সে সকলের দাসের মতো হবে।<!--raw 1 bo --></b><!--endraw 1-->) সেইসময়ে ক্ষমতাপূর্ণ লোকেদের কাছে তা ভয়ের কারণ হয়ে উঠল। নিস্তারপর্ব পালনের জন্য যখন তিনি ও তাঁর শিষ্যরা জেরুশালেমে যাচ্ছিলেন, তিনি তাদের তিনবার মনে করিয়ে দেন যে, তাঁর প্রতি বিশ্বাসঘাতকতা করা হবে ও তাঁকে মৃত্যুদণ্ড দেওয়া হবে; তবে এটিও বলেন যে, ঈশ্বরের পরিকল্পনাকে বিজয়ী করার জন্য তিনি মৃত্যুঞ্জয়ী হবেন। নাটকের দ্বিতীয়ার্ধে এর পরিণতি বর্ননা করা হয়েছে আর সেটিও তিনটি অঙ্কে দেখানো হয়েছে: <!--raw 1 bo --><p/><!--endraw 1--><!--raw 1 bo --><p><!--endraw 1-->প্রথম অঙ্কে, (যা, উল্লেখযোগ্যভাবে, একটি অন্ধ লোকের সুস্থ করা দিয়ে শেষ হয়) যীশু ও তার শিষ্যেরা জেরুশালেমে যাত্রা করেন (পৃষ্ঠা ৮:৩১–১০:৫২)। <!--raw 1 bo --><p/><!--endraw 1-->দ্বিতীয় অঙ্কে, যীশু মন্দিরে গিয়ে শিক্ষা দিলেন এবং প্রতিষ্ঠিত নেতৃবৃন্দের সাথে সংঘাতে জড়ালেন (পৃষ্ঠা ১১:১–১৩:৩৭)। <!--raw 1 bo --><p/><!--endraw 1-->শেষ অঙ্কে, এই প্রতিষ্ঠিত নেতারা তাদের পরিকল্পনাকে সম্পন্ন করে যীশুকে বন্দি করল এবং তাঁকে ক্রুশবিদ্ধ করে মৃত্যু দিল; যা দেখে মনে হয় যীশু এই পর্যন্ত যা কিছু করেছিলেন সবকিছুই “উল্টে” গেল। কিন্তু এরপরে ঈশ্বর প্রতিষ্ঠিত নেতাদের কাজকে “উল্টে” দিলেন এবং যীশুকে মৃত্যু থেকে বাঁচিয়ে তুললেন (পৃষ্ঠা ১৪:১–১৬:৮)। <!--raw 1 bo --></p><!--endraw 1--> <!--raw 1 bo --><p/><!--endraw 1-->এই পুস্তকটির পাঠকদের যীশুর প্রতি বিশ্বস্ত থাকতে বলা হয়েছে; যদিও বা সেইজন্য যীশুর মতো কষ্টভোগ করতে হয়। এইভাবেই ঈশ্বর পৃথিবীর ব্যবস্থা উল্টে দেবেন এবং যীশু যে জীবনপথের শিক্ষা দিয়েছেন তা প্রতিষ্ঠিত করবেন। পুরো বিষয়টিতে একটি প্রতিশ্রুতি রয়েছে যে ঈশ্বর, বিশ্বাসীদের মৃত্যু “উল্টে” দেবেন যেমন তিনি যীশুর ক্ষেত্রে করেছিলেন; তারাও নির্দোষ প্রমাণিত হবে ও নতুন জীবনে উত্থাপিত হবে। <!--raw 1 bo --><p/><!--endraw 1-->মার্ক
</div>
<div class="biblehtmlcontent verses" id="verses">
<div class="v" id="v1"><h2>বাপ্তিষ্মদাতা যোহনের দ্বারা পথপ্রস্তুতির আহ্বান</h2><span class="vn">1</span> <span class="br-p"><br><br></span>ঈশ্বরের পুত্র<sup class="fnm"><a name="fnm1" href="#fn1">1</a></sup> যীশু খ্রীষ্টের সুসমাচারের সূচনা।</div>
<div class="v" id="v2"><span class="vn">2</span> ভাববাদী যিশাইয়ের গ্রন্থে লেখা আছে: <span class="br-p"><br><br></span><span class="br-ind"><br><span class="indent">&nbsp;</span></span>“আমি তোমার আগে আমার বার্তাবাহককে পাঠাব,<br> <span class="br-ind"><br><span class="indent">&nbsp;</span></span>তিনি তোমার পথ প্রস্তুত করবেন”<sup class="fnm"><a name="fnm2" href="#fn2">2</a></sup>—<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“একজনের কণ্ঠস্বর মরুপ্রান্তরে আহ্বান করছে,<br> <span class="br-ind"><br><span class="indent">&nbsp;</span></span>তোমরা প্রভুর জন্য পথ প্রস্তুত করো,<br> <span class="br-ind"><br><span class="indent">&nbsp;</span></span>তাঁর আগমনের পথ সুগম করো।”<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-p"><br><br></span>আর তাই যোহন মরুপ্রান্তরে এসে জলে বাপ্তিষ্ম দিতে এবং মন পরিবর্তন,<sup class="fnm"><a name="fnm4" href="#fn4">4</a></sup> অর্থাৎ পাপক্ষমার জন্য বাপ্তিষ্ম-বিষয়ক বাণী প্রচার করতে লাগলেন।</div>
<div class="v" id="v5"><span class="vn">5</span> সমগ্র যিহূদিয়ার গ্রামাঞ্চল ও জেরুশালেম নগরের সমস্ত লোক এসে নিজের নিজের পাপস্বীকার করে জর্ডন নদীতে ডুব দিয়ে বাপ্তিষ্ম নিল।</div>
<div class="v" id="v6"><span class="vn">6</span> যোহন উটের লোমজাত বস্ত্র ও চামড়ার কটিবন্ধনী পরতেন। তাঁর আহার্য-দ্রব্য ছিল পঙ্গপাল ও বনমধু।</div>
<div class="v" id="v7"><span class="vn">7</span> আর তিনি প্রচার করতেন: “যিনি আমার পরে আসছেন, তিনি আমার চেয়ে পরাক্রমশালী, নত হয়ে যাঁর চটিজুতোর ফিতেটুকু খোলারও যোগ্যতা আমার নেই।</div>
<div class="v" id="v8"><span class="vn">8</span> আমি তোমাদের জলে বাপ্তিষ্ম দিচ্ছি, কিন্তু তিনি তোমাদের পবিত্র আত্মায় বাপ্তিষ্ম দেবেন।”</div>
<div class="v" id="v9"><h2>যীশুর বাপ্তিষ্ম ও তাঁকে প্রলুব্ধ করার প্রয়াস</h2><span class="vn">9</span> <span class="br-p"><br><br></span>সেই সময় যীশু গালীল প্রদেশের অন্তর্গত নাসরৎ নগর থেকে এলেন এবং যোহনের কাছে জর্ডন নদীতে বাপ্তিষ্ম নিলেন।</div>
<div class="v" id="v10"><span class="vn">10</span> যীশু জলের মধ্য থেকে উঠে আসা মাত্র দেখলেন, আকাশ উন্মুক্ত হয়ে গেছে এবং <i>পবিত্র</i> আত্মা কপোতের মতো তাঁর উপরে অবতরণ করছেন।</div>
<div class="v" id="v11"><span class="vn">11</span> আর সেই মুহূর্তে স্বর্গ থেকে এক স্বর ধ্বনিত হল: “তুমি আমার পুত্র, আমি তোমাকে ভালোবাসি, তোমারই উপর আমি প্রসন্ন।”</div>
<div class="v" id="v12"><span class="vn">12</span> <span class="br-p"><br><br></span>ঠিক এর পরেই <i>পবিত্র</i> আত্মা তাঁকে মরুপ্রান্তরে প্রেরণ করলেন</div>
<div class="v" id="v13"><span class="vn">13</span> এবং সেই মরুপ্রান্তরে চল্লিশ দিন থাকার সময় যীশু শয়তানের দ্বারা প্রলোভিত হলেন। তখন তাঁর চারপাশে ছিল বন্যপশু; আর স্বর্গদূতেরা তাঁর পরিচর্যা করলেন।</div>
<div class="v" id="v14"><h2>শিষ্যদের প্রতি যীশুর প্রথম আহ্বান</h2><span class="vn">14</span> <span class="br-p"><br><br></span>যোহন কারারুদ্ধ হওয়ার পর, যীশু গালীলে গিয়ে ঈশ্বরের সুসমাচার প্রচার করতে লাগলেন এবং বললেন:</div>
<div class="v" id="v15"><span class="vn">15</span> “কাল পূর্ণ হয়েছে, তাই ঈশ্বরের রাজ্য সন্নিকট।<sup class="fnm"><a name="fnm5" href="#fn5">5</a></sup> তোমরা মন পরিবর্তন করো ও সুসমাচারে বিশ্বাস করো।”</div>
<div class="v" id="v16"><span class="vn">16</span> <span class="br-p"><br><br></span>পরে গালীল হ্রদের তীর ধরে হাঁটতে হাঁটতে যীশু দেখতে পেলেন, শিমোন ও তাঁর ভাই আন্দ্রিয় সমুদ্রে জাল ফেলছেন, কারণ তাঁরা পেশায় মত্স্যজীবী ছিলেন।</div>
<div class="v" id="v17"><span class="vn">17</span> যীশু তাঁদের বললেন, “আমার সঙ্গে এসো, আমি তোমাদের মনুষ্যজীবী তৈরি করব।”</div>
<div class="v" id="v18"><span class="vn">18</span> তাঁরা তখনই জাল ফেলে তাঁর অনুসারী হলেন।</div>
<div class="v" id="v19"><span class="vn">19</span> <span class="br-p"><br><br></span>আরও কিছুটা পথ অতিক্রম করার পর যীশু সিবদিয়ের ছেলে যাকোবকে ও তাঁর ভাই যোহনকে দেখতে পেলেন। তাঁরা দুজন নৌকায় বসে জাল মেরামত করছিলেন।</div>
<div class="v" id="v20"><span class="vn">20</span> যীশু তখনই তাঁদের ডাক দিলেন এবং তাঁরা মজুরদের সঙ্গে তাঁদের পিতা সিবদিয়কে নৌকায় ছেড়ে যীশুকে অনুসরণ করলেন।<sup class="fnm"><a name="fnm6" href="#fn6">6</a></sup></div>
<div class="v" id="v21"><h2>মন্দ-আত্মা বিতাড়ন</h2><span class="vn">21</span> <span class="br-p"><br><br></span>এরপর তাঁরা সবাই কফরনাহূমে গেলেন। পরবর্তী সাব্বাথ অর্থাৎ বিশ্রামবারে<sup class="fnm"><a name="fnm7" href="#fn7">7</a></sup> যীশু সমাজভবনে<sup class="fnm"><a name="fnm8" href="#fn8">8</a></sup> গিয়ে লোকদের শিক্ষা দিতে শুরু করলেন।</div>
<div class="v" id="v22"><span class="vn">22</span> তাঁর শিক্ষায় লোকেরা বিস্মিত হল, কারণ তিনি ক্ষমতাপন্ন ব্যক্তির মতো শিক্ষা দিতেন, প্রথাগত শাস্ত্রবিদদের মতো নয়।</div>
<div class="v" id="v23"><span class="vn">23</span> সেই সময় সমাজভবনে উপস্থিত মন্দ-আত্মাগ্রস্ত<sup class="fnm"><a name="fnm9" href="#fn9">9</a></sup> এক ব্যক্তি চিত্কার করে উঠল,</div>
<div class="v" id="v24"><span class="vn">24</span> “নাসরতের যীশু, আপনি আমাদের নিয়ে কি করতে চান? আপনি কি আমাদের ধ্বংস করতে এসেছেন? আমি জানি আপনি কে—ঈশ্বরের সেই পবিত্রজন!”</div>
<div class="v" id="v25"><span class="vn">25</span> <span class="br-p"><br><br></span>যীশু তাকে কঠোরভাবে ধমক দিয়ে বললেন, “চুপ করো! ওর ভেতর থেকে বেরিয়ে এসো।”</div>
<div class="v" id="v26"><span class="vn">26</span> তখন সেই মন্দ-আত্মা চিৎকার করে লোকটির মধ্য থেকে বেরিয়ে গেল।</div>
<div class="v" id="v27"><span class="vn">27</span> <span class="br-p"><br><br></span>এই ঘটনায় লোকেরা এমনই অবাক হল যে, তারা পরস্পর বলাবলি করল, “এ কী? এ তো এক নতুন ধরনের শিক্ষা—আর কী কর্তৃত্বপূর্ণ! এমনকি, ইনি কেমন কতৃত্ব সহকারে মন্দ-আত্মাদের আদেশ দেন, আর তারাও তেমনই তাঁর আজ্ঞা পালন করে!”</div>
<div class="v" id="v28"><span class="vn">28</span> অচিরেই যীশুর এসব কীর্তি ও বাণী সমগ্র গালীল অঞ্চলে দ্রুত ছড়িয়ে পড়ল।</div>
<div class="v" id="v29"><h2>বহু মানুষকে যীশুর সুস্থ করলেন</h2><span class="vn">29</span> <span class="br-p"><br><br></span>যীশু সমাজভবন ত্যাগ করার সঙ্গে সঙ্গে যাকোব ও যোহনকে সঙ্গে নিয়ে শিমোন ও আন্দ্রিয়ের বাড়িতে গেলেন।</div>
<div class="v" id="v30"><span class="vn">30</span> সেই সময় শিমোনের শাশুড়ি জ্বরে শয্যাশায়ী হয়ে পড়েছিলেন, যাঁর বিষয়ে যীশুকে তাঁরা জানালেন।</div>
<div class="v" id="v31"><span class="vn">31</span> তাই তিনি প্রথমেই শিমোনের শাশুড়ির কাছে গেলেন, তাঁর হাত ধরলেন ও তাঁকে উঠে বসতে সাহায্য করলেন। তক্ষুনি শিমোনের শাশুড়ির জ্বর ছেড়ে গেল এবং তিনি তাঁদের আতিথ্য করতে লাগলেন।</div>
<div class="v" id="v32"><span class="vn">32</span> <span class="br-p"><br><br></span>সেদিন সূর্যাস্তের পর সন্ধ্যায় স্থানীয় লোকেরা সমস্ত পীড়িত ও ভূতগ্রস্তদের যীশুর কাছে নিয়ে এল।</div>
<div class="v" id="v33"><span class="vn">33</span> ফলে শিমোনের বাড়ির দরজায় সমস্ত নগরের লোক ভেঙে পড়ল</div>
<div class="v" id="v34"><span class="vn">34</span> এবং যীশু বিভিন্ন ধরনের রোগে আক্রান্ত অসংখ্য মানুষকে সুস্থ করলেন। বহু ভূতকেও তিনি বিতাড়িত করলেন, কিন্তু ভূতদের তিনি কোনো কথা বলতে দিলেন না, কারণ তারা জানত, তিনি কে।</div>
<div class="v" id="v35"><h2>যীশুর নিভৃত প্রার্থনা</h2><span class="vn">35</span> <span class="br-p"><br><br></span>পরদিন খুব ভোরে, রাত পোহাবার অনেক আগে, যীশু উঠে পড়লেন এবং বাড়ি ছেড়ে এক নির্জন স্থানে গিয়ে প্রার্থনা করতে শুরু করলেন।</div>
<div class="v" id="v36"><span class="vn">36</span> এদিকে শিমোন ও তাঁর সঙ্গীসাথীরা তাঁকে খুঁজতে বার হলেন।</div>
<div class="v" id="v37"><span class="vn">37</span> তাঁকে দেখতে পেয়ে তাঁরা উৎফুল্ল কণ্ঠে চিৎকার করে উঠলেন, “সবাই আপনার খোঁজ করছে।”</div>
<div class="v" id="v38"><span class="vn">38</span> <span class="br-p"><br><br></span>যীশু উত্তর দিলেন, “চলো, আমরা অন্য কোথাও—কাছের গ্রামগুলিতে যাই, যেন ওইসব জায়গাতেও আমি বাণী প্রচার করতে পারি, কারণ সেজন্যই আমি এসেছি।”</div>
<div class="v" id="v39"><span class="vn">39</span> অতএব তিনি এরপর গালীলের সর্বত্র বিভিন্ন সমাজভবনে গিয়ে বাণী প্রচার করলেন ও ভূতে পাওয়া লোকদের সুস্থ করে তুললেন।</div>
<div class="v" id="v40"><h2>যীশু কুষ্ঠরোগাক্রান্ত ব্যক্তিকে সুস্থ করলেন</h2><span class="vn">40</span> <span class="br-p"><br><br></span>একবার কুষ্ঠরোগাক্রান্ত এক ব্যক্তি যীশুর কাছে এসে নতজানু হয়ে মিনতি করল, “প্রভু, আপনি ইচ্ছা করলেই আমাকে শুচিশুদ্ধ করতে পারেন।”</div>
<div class="v" id="v41"><span class="vn">41</span> <span class="br-p"><br><br></span>করুণায় পূর্ণ হয়ে যীশু তাঁর হাত বাড়িয়ে লোকটিকে স্পর্শ করলেন। বললেন, “আমারও ইচ্ছা তাই, তুমি শুচিশুদ্ধ হও।”</div>
<div class="v" id="v42"><span class="vn">42</span> সঙ্গে সঙ্গে লোকটির কুষ্ঠ মিলিয়ে গেল, সে শুচিশুদ্ধ হয়ে উঠল।</div>
<div class="v" id="v43"><span class="vn">43</span> <span class="br-p"><br><br></span>যীশু তাকে তক্ষুনি অন্যত্র পাঠিয়ে এই বলে দৃঢ়ভাবে সতর্ক করে দিলেন,</div>
<div class="v" id="v44"><span class="vn">44</span> “দেখো, কারও কাছে এসব কথা বোলো না; কিন্তু যাজকদের কাছে গিয়ে নিজেকে দেখাও ও তোমার শুচিশুদ্ধ হওয়ার বিষয়ে তাঁদের কাছে সাক্ষ্য দেওয়ার জন্য মোশির দেওয়া আদেশানুসারে নৈবেদ্য উত্সর্গ করো।”</div>
<div class="v" id="v45"><span class="vn">45</span> কিন্তু লোকটি তা না করে, ফিরে গিয়ে মুক্তকণ্ঠে ঘটনাটির কথা সবাইকে বলে বেড়াতে লাগল, ফলে এই সংবাদ সর্বত্র ছড়িয়ে পড়ল। এর ফলে যীশু আর কোনো নগরে প্রকাশ্যে প্রবেশ করতে পারলেন না; নগরের বাইরে নির্জন স্থানেই তিনি থাকতে লাগলেন। তবুও সব জায়গা থেকে দলে দলে মানুষ তাঁর কাছে আসতে লাগল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মার্ক অত্যন্ত স্পষ্টরূপে তাঁর এই সুসমাচারে বলেছেন যে, প্রভু যীশু স্বয়ং ঈশ্বরের পুত্র।</div>
<div class="fn"><sup class="fnt"><a name="fn2" href="#fnm2">2</a></sup> মালাখি ৩:১</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ৪০:৩</div>
<div class="fn"><sup class="fnt"><a name="fn4" href="#fnm4">4</a></sup> অর্থাৎ পাপের পথ ছেড়ে ঈশ্বরের পথে ফিরে আসা।</div>
<div class="fn"><sup class="fnt"><a name="fn5" href="#fnm5">5</a></sup> অর্থাৎ ঈশ্বরের রাজ্য প্রতিষ্ঠিত হতে আর দেরি নেই, কারণ যীশু স্বয়ং সেই ঐশ-রাজ্যের প্রতিষ্ঠাতা।</div>
<div class="fn"><sup class="fnt"><a name="fn6" href="#fnm6">6</a></sup> শিষ্যদের আহ্বান করার এই ঘটনা প্রভু যীশুর আধ্যাত্মিক ক্ষমতার একটি বিশেষ লক্ষণীয় দিক। এই চারজন এক কথায় তাঁদের ঘর-সংসার-পরিজন সব ছেড়ে যীশুর অনুগামী হয়েছিলেন।</div>
<div class="fn"><sup class="fnt"><a name="fn7" href="#fnm7">7</a></sup> অর্থাৎ শনিবার। ইহুদিদের শাস্ত্রমতে এই দিনটি হল কর্মবিরতির দিন।</div>
<div class="fn"><sup class="fnt"><a name="fn8" href="#fnm8">8</a></sup> সমাজভবন, অর্থাৎ ইহুদিদের সমাজভবন, যেখানে তারা নিয়মিতরূপে ঐশ-আরাধনা, শাস্ত্র-আলোচনা ও সামাজিক বিচার নিষ্পন্ন করার জন্য সম্মিলিত হত।</div>
<div class="fn"><sup class="fnt"><a name="fn9" href="#fnm9">9</a></sup> এখানে ব্যবহৃত গ্রিক শব্দটির আক্ষরিক অর্থ, অশুচি-আত্মাগ্রস্ত।</div>
</div>
<!-- PARSED ABOVE; EDITING MAY BREAK PARSER -->
</body></html>