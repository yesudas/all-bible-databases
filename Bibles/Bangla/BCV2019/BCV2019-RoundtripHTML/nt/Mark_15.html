<html><head>
<meta http-equiv="Content-Type" content="text/html;charset=utf-8" />
<title>Mark 15 &ndash; মার্ক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মার্ক</b> &ndash; <a href="Mark_1.html">1</a> ... <a href="Mark_13.html">13</a> <a href="Mark_14.html">14</a> <b>15</b> <a href="Mark_16.html">16</a> </div><hr>
<h1>Mark 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পীলাতের সামনে যীশু</h2><span class="vn">1</span> <span class="br-p"><br><br></span>অতি প্রত্যূষকালে প্রধান যাজকেরা, প্রাচীনদের, শাস্ত্রবিদদের ও সমস্ত মহাসভার সঙ্গে এক সিদ্ধান্তে উপনীত হলেন। তাঁরা যীশুকে বেঁধে পীলাতের কাছে নিয়ে গেলেন ও তাঁর হাতে তাঁকে সমর্পণ করলেন।</div>
<div class="v" id="v2"><span class="vn">2</span> <span class="br-p"><br><br></span>পীলাত জিজ্ঞাসা করলেন, “তুমিই কি ইহুদিদের রাজা?” <span class="br-p"><br><br></span>যীশু উত্তর দিলেন, “হ্যাঁ, আপনি যেমন বলছেন, ঠিক তাই।”</div>
<div class="v" id="v3"><span class="vn">3</span> <span class="br-p"><br><br></span>প্রধান যাজকেরা তাঁকে অনেক বিষয়ে অভিযুক্ত করলেন।</div>
<div class="v" id="v4"><span class="vn">4</span> তাই পীলাত আবার তাঁকে জিজ্ঞাসা করলেন, “তুমি কি উত্তর দেবে না? দেখো, ওরা তোমার বিরুদ্ধে কত অভিযোগ করছে।”</div>
<div class="v" id="v5"><span class="vn">5</span> <span class="br-p"><br><br></span>যীশু তবুও কোনো উত্তর দিলেন না দেখে পীলাত বিস্মিত হলেন।</div>
<div class="v" id="v6"><span class="vn">6</span> <span class="br-p"><br><br></span>লোকেদের পর্বের সময় সকলের অনুরোধে এক বন্দিকে মুক্তি দেওয়ার প্রথা প্রচলিত ছিল।</div>
<div class="v" id="v7"><span class="vn">7</span> তখন বারাব্বা নামে এক ব্যক্তি অন্য কয়েকজন বিদ্রোহীর সঙ্গে কারারুদ্ধ ছিল। তারা প্রশাসনের বিরুদ্ধে বিদ্রোহ করার সময় নরহত্যাও করেছিল।</div>
<div class="v" id="v8"><span class="vn">8</span> লোকেরা সামনে এসে পীলাতকে অনুরোধ করল, তিনি সাধারণত যা করে থাকেন, তাদের জন্য যেন তাই করেন।</div>
<div class="v" id="v9"><span class="vn">9</span> <span class="br-p"><br><br></span>পীলাত জিজ্ঞাসা করলেন, “তোমরা কী চাও, আমি তোমাদের জন্য ইহুদিদের রাজাকে মুক্তি দিই?”</div>
<div class="v" id="v10"><span class="vn">10</span> কারণ তিনি জানতেন, প্রধান যাজকেরা ঈর্ষাবশত যীশুকে তাঁর হাতে তুলে দিয়েছিলেন।</div>
<div class="v" id="v11"><span class="vn">11</span> কিন্তু প্রধান যাজকেরা সকলকে উত্তেজিত করে পীলাতকে বলতে বললেন যে তাঁরা যেন বারাব্বার মুক্তি চায়।</div>
<div class="v" id="v12"><span class="vn">12</span> <span class="br-p"><br><br></span>পীলাত তাদের জিজ্ঞাসা করলেন, “তাহলে, তোমরা যাকে ইহুদিদের রাজা বলো, তাকে নিয়ে আমি কী করব?”</div>
<div class="v" id="v13"><span class="vn">13</span> <span class="br-p"><br><br></span>তারা চিৎকার করে বলল, “ওকে ক্রুশে দিন!”</div>
<div class="v" id="v14"><span class="vn">14</span> <span class="br-p"><br><br></span>পীলাত প্রশ্ন করলেন, “কেন, ও কী অপরাধ করেছে?” <span class="br-p"><br><br></span>কিন্তু তারা আরও জোরে চিৎকার করে বলতে লাগল, “ওকে ক্রুশে দিন!”</div>
<div class="v" id="v15"><span class="vn">15</span> <span class="br-p"><br><br></span>লোকসকলকে সন্তুষ্ট করার জন্য পীলাত তাদের কাছে বারাব্বাকে মুক্তি দিলেন। কিন্তু যীশুকে কশাঘাত করে ক্রুশার্পিত করার জন্য সমর্পণ করলেন।</div>
<div class="v" id="v16"><h2>সৈন্যদের যীশুকে উপহাস</h2><span class="vn">16</span> <span class="br-p"><br><br></span>সৈন্যরা যীশুকে প্রাঙ্গণে, অর্থাৎ শাসক-ভবনের<sup class="fnm"><a name="fnm1" href="#fn1">1</a></sup> ভেতরে নিয়ে গেল। তারা সৈন্যবাহিনীর সবাইকে ডেকে একত্র করল।</div>
<div class="v" id="v17"><span class="vn">17</span> তারা তাঁর গায়ে বেগুনি রঙের এক পোশাক পরিয়ে দিল। তারপর পাক দিয়ে একটি কাঁটার মুকুট গেঁথে তাঁকে পরিয়ে দিল।</div>
<div class="v" id="v18"><span class="vn">18</span> তারা তাঁকে অভিবাদন করে বলতে লাগল, “ইহুদি-রাজ, নমস্কার!”</div>
<div class="v" id="v19"><span class="vn">19</span> একটি নল-খাগড়া দিয়ে বারবার তারা তাঁর মাথায় আঘাত করল ও তাঁর গায়ে থুতু দিল। তারপর তারা নতজানু হয়ে তাঁকে প্রণাম করল।</div>
<div class="v" id="v20"><span class="vn">20</span> তাঁকে নিয়ে বিদ্রুপের পর্ব এভাবে শেষ হলে, তারা বেগুনি রঙের পোশাকটি খুলে নিল ও তাঁর নিজের পোশাক তাঁকে পরিয়ে দিল। তারপর তারা তাঁকে ক্রুশার্পিত করার জন্য নিয়ে চলল।</div>
<div class="v" id="v21"><h2>ক্রুশার্পণ</h2><span class="vn">21</span> <span class="br-p"><br><br></span>কুরীণ থেকে আগত শিমোন নামে জনৈক ব্যক্তি গ্রামাঞ্চল থেকে সেই পথে আসছিল। সে আলেকজাণ্ডার ও রূফের পিতা। তারা তাকে ক্রুশ বহন করতে বাধ্য করল।</div>
<div class="v" id="v22"><span class="vn">22</span> তারা যীশুকে গলগথা নামে একটি স্থানে নিয়ে এল। (নামটির অর্থ, মাথার খুলির স্থান)</div>
<div class="v" id="v23"><span class="vn">23</span> সেখানে তারা যীশুকে গন্ধরস মেশানো দ্রাক্ষারস পান করতে দিল, কিন্তু তিনি তা গ্রহণ করলেন না।</div>
<div class="v" id="v24"><span class="vn">24</span> এরপর তারা তাঁকে ক্রুশে দিল। তাঁর পোশাকগুলি ভাগ করে নিয়ে কে কোন অংশ নেবে, তার জন্য তারা গুটিকাপাত করল।</div>
<div class="v" id="v25"><span class="vn">25</span> <span class="br-p"><br><br></span>সকাল নয়টার<sup class="fnm"><a name="fnm2" href="#fn2">2</a></sup> সময় তারা তাঁকে ক্রুশে দিল।</div>
<div class="v" id="v26"><span class="vn">26</span> তাঁর বিরুদ্ধে এই অভিযোগলিপি লিখিত হল: <span class="br-p"><br><br></span>ইহুদিদের রাজা।</div>
<div class="v" id="v27"><span class="vn">27</span> <span class="br-p"><br><br></span>তারা তাঁর সঙ্গে আরও দুজন দস্যুকে ক্রুশার্পিত করল, একজনকে তাঁর ডানদিকে, অন্যজনকে তাঁর বাঁদিকে।</div>
<div class="v" id="v28"><span class="vn">28</span> তখন এই শাস্ত্রীয় বাণী পূর্ণ হল, “তিনি অধর্মীদের সঙ্গে গণিত হলেন।”<sup class="fnm"><a name="fnm3" href="#fn3">3</a></sup></div>
<div class="v" id="v29"><span class="vn">29</span> যারা সেই পথ দিয়ে যাতায়াত করছিল, তারা মাথা নাড়তে নাড়তে তাঁকে অপমান করে বলতে লাগল, “তাহলে তুমিই সেই লোক, যে মন্দির ধ্বংস করে তিনদিনে তা পুনর্নির্মাণ করতে পারে!</div>
<div class="v" id="v30"><span class="vn">30</span> এখন ক্রুশ থেকে নেমে এসো ও নিজেকে রক্ষা করো।”</div>
<div class="v" id="v31"><span class="vn">31</span> একইভাবে প্রধান যাজকেরা ও শাস্ত্রবিদরাও তাঁকে বিদ্রুপ করে নিজেদের মধ্যে বলাবলি করতে লাগলেন; তাঁরা বললেন, “ও অন্যদের বাঁচাত, কিন্তু নিজেকে বাঁচাতে পারে না।</div>
<div class="v" id="v32"><span class="vn">32</span> এখন এই খ্রীষ্ট, ইস্রায়েলের রাজা, ক্রুশ থেকে নেমে আসুক, যেন আমরাও তা দেখে বিশ্বাস করতে পারি।” যারা তাঁর সঙ্গে ক্রুশবিদ্ধ হয়েছিল, তারাও তাঁকে অনেক অপমান করল।</div>
<div class="v" id="v33"><h2>যীশুর মৃত্যু</h2><span class="vn">33</span> <span class="br-p"><br><br></span>বেলা বারোটা থেকে তিনটে পর্যন্ত সমস্ত দেশে অন্ধকার ছেয়ে গেল।</div>
<div class="v" id="v34"><span class="vn">34</span> আর বেলা তিনটের সময়, যীশু উচ্চকণ্ঠে বলে উঠলেন, <b>“এলী, এলী, লামা শবক্তানী?”</b> যার অর্থ, “ঈশ্বর আমার, ঈশ্বর আমার, কেন তুমি আমাকে পরিত্যাগ করেছ?”<sup class="fnm"><a name="fnm4" href="#fn4">4</a></sup></div>
<div class="v" id="v35"><span class="vn">35</span> <span class="br-p"><br><br></span>নিকটে দাঁড়িয়ে থাকা একজন লোক একথা শুনতে পেয়ে বলল, “শোনো, ও এলিয়কে ডাকছে।”</div>
<div class="v" id="v36"><span class="vn">36</span> <span class="br-p"><br><br></span>আর একজন লোক দৌড়ে গিয়ে একটি স্পঞ্জ সিরকায় পূর্ণ করে, একটি নল-খাগড়ার সাহায্যে যীশুকে পান করতে দিল। সে বলল, “ওকে ঘাঁটিয়ো-না, এসো দেখি, এলিয় ওকে নামাতে আসেন কি না।”</div>
<div class="v" id="v37"><span class="vn">37</span> <span class="br-p"><br><br></span>এরপর যীশু উচ্চকণ্ঠে চিৎকার করে তাঁর শেষনিশ্বাস ত্যাগ করলেন।</div>
<div class="v" id="v38"><span class="vn">38</span> <span class="br-p"><br><br></span>তখন মন্দিরের পর্দা উপর থেকে নিচ পর্যন্ত চিরে দুখানা হয়ে গেল।</div>
<div class="v" id="v39"><span class="vn">39</span> আর যে শতসেনাপতি সেখানে যীশুর সামনেই দাঁড়িয়েছিলেন, তাঁর চিৎকার শুনে এবং তিনি কীভাবে মৃত্যুবরণ করলেন, তা দেখে বলে উঠলেন, “নিশ্চিতরূপেই এই মানুষটি ঈশ্বরের পুত্র ছিলেন।”</div>
<div class="v" id="v40"><span class="vn">40</span> <span class="br-p"><br><br></span>কয়েকজন নারী দূর থেকে সব লক্ষ্য করছিলেন। তাঁদের মধ্যে ছিলেন মাগ্দালাবাসী মরিয়ম, কনিষ্ঠ যাকোব ও যোষির মা মরিয়ম ও শালোমি।</div>
<div class="v" id="v41"><span class="vn">41</span> গালীলে এসব নারীই তাঁকে অনুসরণ করে তাঁর পরিচর্যা করতেন। আরও বহু নারী, যাঁরা তাঁর সঙ্গে জেরুশালেমে এসেছিলেন, তাঁরাও সেখানে উপস্থিত ছিলেন।</div>
<div class="v" id="v42"><h2>যীশুর সমাধি</h2><span class="vn">42</span> <span class="br-p"><br><br></span>সেদিন ছিল প্রস্তুতির দিন। (অর্থাৎ, বিশ্রামের পূর্বদিন) সন্ধ্যা ঘনিয়ে এলে,</div>
<div class="v" id="v43"><span class="vn">43</span> আরিমাথিয়ার যোষেফ, যিনি বিচার-পরিষদের একজন বিশিষ্ট সদস্য ছিলেন, তিনি সাহসের সঙ্গে পীলাতের কাছে গিয়ে যীশুর দেহটি চাইলেন। ইনি নিজেও ঈশ্বরের রাজ্যের প্রতীক্ষায় ছিলেন।</div>
<div class="v" id="v44"><span class="vn">44</span> যীশু ইতিমধ্যে মারা গিয়েছেন শুনে পীলাত বিস্মিত হলেন। শতসেনাপতিকে তলব করে তিনি তাঁকে জিজ্ঞাসা করলেন, সত্যিই এর মধ্যে যীশুর মৃত্যু হয়েছে কি না।</div>
<div class="v" id="v45"><span class="vn">45</span> শতসেনাপতির কাছে সেকথার সত্যতা জেনে তিনি যীশুর দেহটি যোষেফের হাতে তুলে দিলেন।</div>
<div class="v" id="v46"><span class="vn">46</span> তাই যোষেফ কিছু ক্ষৌমবস্ত্র কিনে আনলেন, দেহটি নামিয়ে ক্ষৌমবস্ত্রে আবৃত করলেন। তারপরে বড় পাথরে খোদিত এক সমাধিতে তা রাখলেন। পরে তিনি সমাধির প্রবেশপথে বড় একটি পাথর গড়িয়ে দিলেন।</div>
<div class="v" id="v47"><span class="vn">47</span> কোথায় তাঁকে রাখা হল, তা মগ্দলিনী মরিয়ম ও যোষির মা মরিয়ম দেখতে পেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শাসক-ভবন, অর্থাৎ প্রিটোরিয়াম। মূল শব্দটি সৈন্যাধ্যক্ষের শিবিরকে, বা কোনও সৈন্যশিবিরের সদর দপ্তরকে বোঝাত। কিন্তু যীশুর সময়ে এই জমকালো প্রাসাদটি হেরোদ নির্মাণ করেছিলেন।</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: তৃতীয় ঘটিকা।</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ৫৩:১২। বহু প্রাচীন পাণ্ডুলিপিতে এই পদটি পাওয়া যায় না।</div>
<div class="fn"><sup class="fnt"><a name="fn4" href="#fnm4">4</a></sup> গীত ২২:১</div>
</div>
<!-- PARSED ABOVE; EDITING MAY BREAK PARSER -->
</body></html>