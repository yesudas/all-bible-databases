<html><head>
<meta http-equiv="Content-Type" content="text/html;charset=utf-8" />
<title>Mark 5 &ndash; মার্ক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মার্ক</b> &ndash; <a href="Mark_1.html">1</a> ... <a href="Mark_3.html">3</a> <a href="Mark_4.html">4</a> <b>5</b> <a href="Mark_6.html">6</a> <a href="Mark_7.html">7</a> ... <a href="Mark_16.html">16</a> </div><hr>
<h1>Mark 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু মন্দ-আত্মাগ্রস্ত ব্যক্তিকে সুস্থ করলেন</h2><span class="vn">1</span> <span class="br-p"><br><br></span>তাঁরা হ্রদটি আড়াআড়ি পার হয়ে গেরাসেনী অঞ্চলে পৌঁছালেন।</div>
<div class="v" id="v2"><span class="vn">2</span> যীশু নৌকা থেকে নেমে এলে এক মন্দ-আত্মাগ্রস্ত মানুষ কবরস্থান থেকে বের হয়ে তাঁর সঙ্গে সাক্ষাৎ করতে এল।</div>
<div class="v" id="v3"><span class="vn">3</span> এই মানুষটি কবরস্থানে বাস করত। কেউ তাকে আর বেঁধে রাখতে পারত না, এমনকি, শিকল দিয়েও নয়।</div>
<div class="v" id="v4"><span class="vn">4</span> কারণ তার হাত পা প্রায়ই শিকল দিয়ে বাঁধা হত, কিন্তু সে ওই শিকল ছিঁড়ে ফেলত এবং পায়ের লোহার বেড়িও ভেঙে ফেলত। তাকে বশ করার মতো শক্তি কারও ছিল না।</div>
<div class="v" id="v5"><span class="vn">5</span> সে দিন-রাত কবরস্থানে ও পাহাড়ে পাহাড়ে চিৎকার করে বেড়াত এবং পাথর দিয়ে নিজেকে ক্ষতবিক্ষত করত।</div>
<div class="v" id="v6"><span class="vn">6</span> <span class="br-p"><br><br></span>সে দূর থেকে যীশুকে দেখতে পেয়ে দৌড়ে এসে তাঁর সামনে নতজানু হল।</div>
<div class="v" id="v7"><span class="vn">7</span> সে উচ্চকণ্ঠে চিৎকার করে বলে উঠল, “পরাৎপর ঈশ্বরের পুত্র যীশু, আমাকে নিয়ে আপনি কী করতে চান? ঈশ্বরের কাছে শপথ করুন যে, আপনি আমাকে যন্ত্রণা দেবেন না।”</div>
<div class="v" id="v8"><span class="vn">8</span> কারণ যীশু তাকে বলেছিলেন, “ওহে মন্দ-আত্মা, এই মানুষটির ভেতর থেকে বেরিয়ে এসো!”</div>
<div class="v" id="v9"><span class="vn">9</span> <span class="br-p"><br><br></span>তারপর যীশু তাকে জিজ্ঞাসা করলেন, “তোমার নাম কী?” <span class="br-p"><br><br></span>সে উত্তর দিল, “আমার নাম বাহিনী, কারণ আমাদের সংখ্যা অনেক।”</div>
<div class="v" id="v10"><span class="vn">10</span> আর সে বারবার যীশুর কাছে অনুনয়-বিনয় করতে লাগল, যেন সেই এলাকা থেকে তিনি তাদের বিতাড়িত না করেন।</div>
<div class="v" id="v11"><span class="vn">11</span> <span class="br-p"><br><br></span>অদূরে পাহাড়ের ঢালে বিশাল একপাল শূকর চরে বেড়াচ্ছিল।</div>
<div class="v" id="v12"><span class="vn">12</span> ওই ভূতেরা যীশুর কাছে মিনতি করতে লাগল, “আমাদের ওই শূকরদের মধ্যে পাঠিয়ে দিন; ওদের ভেতরে প্রবেশ করার অনুমতি আমাদের দিন।”</div>
<div class="v" id="v13"><span class="vn">13</span> তিনি তাদের যাওয়ার অনুমতি দিলেন। তখন মন্দ-আত্মারা বের হয়ে সেই শূকরদের মধ্যে প্রবেশ করল। পালে প্রায় দুই হাজার শূকর ছিল। সেগুলি হ্রদের ঢালু পাড় বেয়ে ছুটে গেল এবং হ্রদে ডুবে মরল।</div>
<div class="v" id="v14"><span class="vn">14</span> <span class="br-p"><br><br></span>যারা ওই শূকরদের চরাচ্ছিল, তারা দৌড়ে পালিয়ে গিয়ে নগরে ও গ্রামে-গঞ্জে এই বিষয়ের সংবাদ দিল। আর কী ঘটেছে, তা দেখার জন্য লোকেরা বেরিয়ে এল।</div>
<div class="v" id="v15"><span class="vn">15</span> তারা যীশুর কাছে এসে দেখল, যে মানুষটির উপরে ভূত বাহিনী ভর করেছিল, সে পোশাক পরে সুবোধ হয়ে সেখানে বসে আছে। তারা সবাই ভয় পেয়ে গেল।</div>
<div class="v" id="v16"><span class="vn">16</span> প্রত্যক্ষদর্শীরা সেই ভূতগ্রস্ত মানুষটির ও সেই শূকরপালের পরিণতিরও কথা লোকদের বলে শোনালো।</div>
<div class="v" id="v17"><span class="vn">17</span> তখন সেই লোকেরা তাদের অঞ্চল ছেড়ে চলে যাওয়ার জন্য যীশুকে মিনতি করল।</div>
<div class="v" id="v18"><span class="vn">18</span> <span class="br-p"><br><br></span>যীশু নৌকায় উঠতে যাচ্ছিলেন, এমন সময় সেই মানুষটি, যে ভূতগ্রস্ত হয়েছিল, তাঁর সঙ্গে যাওয়ার জন্য অনুরোধ করল।</div>
<div class="v" id="v19"><span class="vn">19</span> যীশু তাকে সেই অনুমতি দিলেন না, কিন্তু বললেন, “তুমি গৃহে তোমার পরিবারের কাছে যাও ও তাদের বলো, প্রভু তোমার জন্য কত কিছু করেছেন এবং কেমন করে তিনি তোমার প্রতি দয়া প্রদর্শন করেছেন।”</div>
<div class="v" id="v20"><span class="vn">20</span> তখন সে চলে গেল এবং যীশু তার জন্য যা করেছেন, সেকথা ডেকাপলিতে প্রচার করতে লাগল। আর সব মানুষই এতে চমৎকৃত হল।</div>
<div class="v" id="v21"><h2>মৃত বালিকা ও অসুস্থ নারী</h2><span class="vn">21</span> <span class="br-p"><br><br></span>যীশু যখন আবার নৌকায় উঠে আড়াআড়ি হ্রদের অপর পারে গেলেন, হ্রদের তীরে তখন তাঁর চারপাশে অনেক লোকের সমাবেশ হল।</div>
<div class="v" id="v22"><span class="vn">22</span> সেই সময় যায়ীর নামে সমাজঘরের একজন অধ্যক্ষ সেখানে এলেন। যীশুকে দেখে তিনি তাঁর চরণে পতিত হলেন।</div>
<div class="v" id="v23"><span class="vn">23</span> তিনি আকুলভাবে তাঁর কাছে অনুনয় করলেন, “আমার ছোট মেয়েটি মরণাপন্ন। আপনি দয়া করে আসুন ও তার উপরে হাত রাখুন, যেন সে আরোগ্য লাভ করে বাঁচতে পারে।”</div>
<div class="v" id="v24"><span class="vn">24</span> তাই যীশু তাঁর সঙ্গে চললেন। <span class="br-p"><br><br></span>অনেক লোক তাঁকে অনুসরণ করছিল ও তারা চারপাশ থেকে তাঁর উপরে চেপে পড়তে লাগল।</div>
<div class="v" id="v25"><span class="vn">25</span> সেখানে এক নারী ছিল, বারো বছর যাবৎ তার রক্তস্রাবের ব্যাধি ছিল।</div>
<div class="v" id="v26"><span class="vn">26</span> বহু চিকিৎসকের তত্ত্বাবধানে থেকে সে অনেক কষ্টভোগ করেছিল। সে তার সর্বস্ব ব্যয় করেছিল, কিন্তু আরও ভালো হওয়ার পরিবর্তে তার অবস্থা ক্রমেই নিকৃষ্টতর হচ্ছিল।</div>
<div class="v" id="v27"><span class="vn">27</span> যীশুর কথা শুনে ভিড়ের মধ্যে সে পেছনদিকে এল এবং তাঁর পোশাক স্পর্শ করল।</div>
<div class="v" id="v28"><span class="vn">28</span> কারণ সে ভেবেছিল, “আমি যদি কেবলমাত্র তাঁর পোশাকটি স্পর্শ করতে পারি, তাহলেই আমি সুস্থ হয়ে যাব।”</div>
<div class="v" id="v29"><span class="vn">29</span> তক্ষুনি তার রক্তক্ষরণ বন্ধ হয়ে গেল এবং সে শরীরে অনুভব করল যে, সে তার কষ্ট থেকে মুক্তি পেয়েছে।</div>
<div class="v" id="v30"><span class="vn">30</span> <span class="br-p"><br><br></span>সেই মুহূর্তে যীশু উপলব্ধি করলেন যে, তাঁর মধ্য থেকে শক্তি নির্গত হয়েছে। তিনি পিছনে লোকদের দিকে ঘুরে বললেন, “কে আমার পোশাক স্পর্শ করেছে?”</div>
<div class="v" id="v31"><span class="vn">31</span> <span class="br-p"><br><br></span>তাঁর শিষ্যেরা উত্তর দিলেন, “আপনি দেখতে পাচ্ছেন, লোকেরা আপনার উপর চাপাচাপি করে পড়ছে, তবুও আপনি জিজ্ঞাসা করছেন, ‘কে আমাকে স্পর্শ করল’?”</div>
<div class="v" id="v32"><span class="vn">32</span> <span class="br-p"><br><br></span>কিন্তু যীশু চারদিকে তাকিয়ে দেখতে লাগলেন, কে এই কাজ করেছে।</div>
<div class="v" id="v33"><span class="vn">33</span> তখন সেই নারী, তার প্রতি কী ঘটেছে জেনে, যীশুর কাছে এসে তাঁর চরণে পতিত হল। সে ভয়ে কাঁপতে কাঁপতে সমস্ত সত্য তাঁকে জানাল।</div>
<div class="v" id="v34"><span class="vn">34</span> তিনি তাকে বললেন, “কন্যা, তোমার বিশ্বাসই তোমাকে সুস্থ করেছে। তুমি শান্তিতে চলে যাও ও তোমার কষ্ট থেকে মুক্ত থাকো।”</div>
<div class="v" id="v35"><span class="vn">35</span> <span class="br-p"><br><br></span>যীশু তখনও কথা বলছেন, এমন সময় সেই সমাজঘরের অধ্যক্ষ যায়ীরের বাড়ি থেকে কয়েকজন লোক এল। তারা বলল, “আপনার কন্যার মৃত্যু হয়েছে। আর কেন গুরুমহাশয় কে বিব্রত করবেন?”</div>
<div class="v" id="v36"><span class="vn">36</span> <span class="br-p"><br><br></span>তাদের কথা অগ্রাহ্য করে যীশু সেই অধ্যক্ষকে বললেন, “ভয় পাবেন না, শুধু বিশ্বাস করুন।”</div>
<div class="v" id="v37"><span class="vn">37</span> <span class="br-p"><br><br></span>তিনি পিতর, যাকোব ও যাকোবের ভাই যোহন, এই তিনজন ছাড়া আর কাউকে তাঁর সঙ্গে যেতে দিলেন না।</div>
<div class="v" id="v38"><span class="vn">38</span> তাঁরা সেই অধ্যক্ষের গৃহে এলে যীশু দেখলেন, সেখানে প্রচণ্ড হৈ হট্টগোল হচ্ছে, লোকেরা কাঁদছে ও তারস্বরে বিলাপ করছে।</div>
<div class="v" id="v39"><span class="vn">39</span> তিনি ভিতরে প্রবেশ করে তাদের বললেন, “তোমরা এত হৈ হট্টগোল ও বিলাপ করছ কেন? বালিকাটি মরেনি, ও ঘুমিয়ে আছে।”</div>
<div class="v" id="v40"><span class="vn">40</span> তারা কিন্তু তাঁকে উপহাস করল। <span class="br-p"><br><br></span>তাদের সবাইকে বের করে দিয়ে তিনি বালিকাটির পিতামাতা ও তাঁর সঙ্গী শিষ্যদের সঙ্গে নিয়ে মেয়েটি ভিতরে যেখানে ছিল, সেখানে গেলেন।</div>
<div class="v" id="v41"><span class="vn">41</span> তিনি তার হাত ধরে তাকে বললেন, <b>“টালিথা কওম্!”</b> (এর অর্থ, “খুকুমণি, আমি তোমাকে বলছি, ওঠো”)</div>
<div class="v" id="v42"><span class="vn">42</span> সঙ্গে সঙ্গে খুকুমণি উঠে দাঁড়াল ও চারদিকে ঘুরে বেড়াতে লাগল। (তার বয়স ছিল বারো বছর) এতে তারা সম্পূর্ণরূপে বিস্ময়-বিহ্বল হয়ে পড়ল।</div>
<div class="v" id="v43"><span class="vn">43</span> তিনি তাদের দৃঢ় আদেশ দিলেন, কেউ যেন এ বিষয়ে জানতে না পারে। তারপর তিনি বালিকাটিকে কিছু খাবার খেতে দিতে বললেন।</div>
</div>
<!-- PARSED ABOVE; EDITING MAY BREAK PARSER -->
</body></html>