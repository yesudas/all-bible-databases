<html><head>
<meta http-equiv="Content-Type" content="text/html;charset=utf-8" />
<title>Mark 9 &ndash; মার্ক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মার্ক</b> &ndash; <a href="Mark_1.html">1</a> ... <a href="Mark_7.html">7</a> <a href="Mark_8.html">8</a> <b>9</b> <a href="Mark_10.html">10</a> <a href="Mark_11.html">11</a> ... <a href="Mark_16.html">16</a> </div><hr>
<h1>Mark 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আবার তিনি তাঁদের বললেন, “আমি তোমাদের সত্যিই বলছি, যারা এখানে দাঁড়িয়ে আছে, তাদের কেউ কেউ সপরাক্রমে ঈশ্বরের রাজ্যের আগমন না দেখা পর্যন্ত মৃত্যুর আস্বাদ লাভ করবে না।”</div>
<div class="v" id="v2"><h2>যীশুর রূপান্তর</h2><span class="vn">2</span> <span class="br-p"><br><br></span>ছয় দিন পরে যীশু পিতর, যাকোব ও যোহনকে তাঁর সঙ্গে নিয়ে এক অতি উচ্চ পর্বতে গেলেন। সেখানে কেবলমাত্র তাঁরাই একান্তে ছিলেন। সেখানে তিনি তাঁদের সামনে রূপান্তরিত হলেন।</div>
<div class="v" id="v3"><span class="vn">3</span> তাঁর পরিধেয় বস্ত্র উজ্জ্বল শুভ্র হয়ে উঠল। পৃথিবীর কোনও রজক সেইরকম শুভ্র করতে পারে না।</div>
<div class="v" id="v4"><span class="vn">4</span> আর সেখানে এলিয় ও মোশি তাঁদের সামনে আবির্ভূত হয়ে যীশুর সঙ্গে কথা বলতে লাগলেন।</div>
<div class="v" id="v5"><span class="vn">5</span> <span class="br-p"><br><br></span>পিতর যীশুকে বললেন, “রব্বি,<sup class="fnm"><a name="fnm1" href="#fn1">1</a></sup> এখানে আমাদের থাকা ভালো। আসুন, আমরা তিনটি তাঁবু স্থাপন করি, একটি আপনার জন্য, একটি মোশির জন্য ও একটি এলিয়ের জন্য।”</div>
<div class="v" id="v6"><span class="vn">6</span> (তাঁরা এত ভয় পেয়েছিলেন যে, কী বলতে হবে, তা বুঝতে পারেননি)</div>
<div class="v" id="v7"><span class="vn">7</span> <span class="br-p"><br><br></span>তখন এক টুকরো মেঘ এসে তাঁদের ঢেকে ফেলল। সেই মেঘের ভেতর থেকে একটি স্বর ভেসে এল, “ইনিই আমার প্রিয় পুত্র, তোমরা এঁর কথা শোনো।”</div>
<div class="v" id="v8"><span class="vn">8</span> <span class="br-p"><br><br></span>হঠাৎই তাঁরা চারদিকে তাকিয়ে আর কোনো মানুষকে দেখতে পেলেন না। কেবলমাত্র যীশু তাঁদের সঙ্গে ছিলেন।</div>
<div class="v" id="v9"><span class="vn">9</span> <span class="br-p"><br><br></span>পর্বত থেকে নেমে আসার সময় যীশু তাঁদের আদেশ দিলেন, মনুষ্যপুত্র মৃতদের মধ্য থেকে উত্থাপিত না হওয়া পর্যন্ত, তাঁদের এই দর্শন লাভের কথা তাঁরা যেন কাউকে না বলেন।</div>
<div class="v" id="v10"><span class="vn">10</span> তাঁরা বিষয়টি নিজেদেরই মধ্যে গোপন রাখলেন, আলোচনা করতে লাগলেন, “মৃতদের মধ্য থেকে উত্থান” এর তাৎপর্য কী!</div>
<div class="v" id="v11"><span class="vn">11</span> <span class="br-p"><br><br></span>তাঁরা তাঁকে জিজ্ঞাসা করলেন, “শাস্ত্রবিদরা কেন বলেন যে, এলিয়কে অবশ্যই প্রথমে আসতে হবে?”</div>
<div class="v" id="v12"><span class="vn">12</span> <span class="br-p"><br><br></span>যীশু উত্তর দিলেন, “একথা ঠিক, এলিয় প্রথমে এসে সব বিষয় পুনঃস্থাপিত করবেন। তাহলে, একথাও কেন লিখিত আছে যে, মনুষ্যপুত্রকেও অনেক কষ্টভোগ করতে ও অগ্রাহ্য হতে হবে?</div>
<div class="v" id="v13"><span class="vn">13</span> কিন্তু আমি তোমাদের বলছি, এলিয় এসে গেছেন। আর তাঁর বিষয়ে যেমন লিখিত আছে, লোকেরা তাঁর প্রতি যেমন ইচ্ছে, তেমনই দুর্ব্যবহার করেছে।”</div>
<div class="v" id="v14"><h2>যীশু ভূতগ্রস্ত বালককে সুস্থ করলেন</h2><span class="vn">14</span> <span class="br-p"><br><br></span>তারা যখন অন্য শিষ্যদের কাছে ফিরে এলেন, দেখলেন, অনেক লোক তাঁদের ঘিরে আছে ও শাস্ত্রবিদরা তাঁদের সঙ্গে তর্কবিতর্ক করছেন।</div>
<div class="v" id="v15"><span class="vn">15</span> সমস্ত লোক যেই যীশুকে দেখতে পেল, তারা বিস্ময়ে অভিভূত হল ও দৌড়ে গিয়ে তাঁকে অভিবাদন জানাল।</div>
<div class="v" id="v16"><span class="vn">16</span> <span class="br-p"><br><br></span>তিনি জিজ্ঞাসা করলেন, “তোমরা কী নিয়ে ওদের সঙ্গে তর্কবিতর্ক করছ?”</div>
<div class="v" id="v17"><span class="vn">17</span> <span class="br-p"><br><br></span>লোকেদের মধ্য থেকে একজন উত্তর দিল, “গুরুমহাশয়, আমি আমার ছেলেটিকে আপনার কাছে এনেছিলাম, ওকে এক আত্মা ভর করেছে, তাই ও কথা বলতে পারে না।</div>
<div class="v" id="v18"><span class="vn">18</span> সে যখনই তাকে ধরে, তাকে মাটিতে ফেলে দেয়। তার মুখে ফেনা ওঠে, সে দাঁত কিড়মিড় করে, আর আড়ষ্ট হয়ে যায়। আত্মাটিকে দূর করার জন্য আমি আপনার শিষ্যদের অনুরোধ করেছিলাম, কিন্তু তাঁরা তা পারেননি।”</div>
<div class="v" id="v19"><span class="vn">19</span> <span class="br-p"><br><br></span>যীশু উত্তর দিলেন, “ওহে অবিশ্বাসী প্রজন্ম, আমি আর কত কাল তোমাদের সঙ্গে থাকব? কত কাল তোমাদের জন্য ধৈর্য রাখতে হবে? ছেলেটিকে আমার কাছে নিয়ে এসো।”</div>
<div class="v" id="v20"><span class="vn">20</span> <span class="br-p"><br><br></span>তারা তাকে নিয়ে এল। আত্মাটি যীশুকে দেখে সঙ্গে সঙ্গে ছেলেটিকে আছড়ে ফেলল ও সে তড়কায় আক্রান্ত হল। সে মাটিতে পড়ে গড়াগড়ি দিতে লাগল, তার মুখ দিয়ে ফেনা বের হতে লাগল।</div>
<div class="v" id="v21"><span class="vn">21</span> <span class="br-p"><br><br></span>যীশু ছেলেটির পিতাকে জিজ্ঞাসা করলেন, “কত দিন থেকে ওর এরকম হচ্ছে?” <span class="br-p"><br><br></span>সে উত্তর দিল, “শৈশব থেকে।</div>
<div class="v" id="v22"><span class="vn">22</span> এ তাকে মেরে ফেলার জন্য বহুবার জলে ও আগুনে ফেলে দিয়েছে। কিন্তু আপনি যদি কিছু করতে পারেন, আমাদের প্রতি সদয় হোন ও আমাদের সাহায্য করুন।”</div>
<div class="v" id="v23"><span class="vn">23</span> <span class="br-p"><br><br></span>যীশু বললেন, “যদি আপনি পারেন? যে বিশ্বাস করে, তার পক্ষে সবকিছুই সম্ভব।”</div>
<div class="v" id="v24"><span class="vn">24</span> <span class="br-p"><br><br></span>সঙ্গে সঙ্গে বালকটির পিতা আর্তনাদ করে উঠল, “আমি বিশ্বাস করি, অবিশ্বাস কাটিয়ে উঠতে আমাকে সাহায্য করুন।”</div>
<div class="v" id="v25"><span class="vn">25</span> <span class="br-p"><br><br></span>যীশু যখন দেখলেন, অনেক লোক ঘটনাস্থলের দিকে একসঙ্গে দৌড়ে আসছে, তিনি সেই মন্দ-আত্মাকে ধমক দিলেন। তিনি বললেন, “ওহে মূক ও বধির আত্মা, আমি তোমাকে আদেশ দিচ্ছি, ওর ভেতর থেকে বেরিয়ে এসো এবং আর কখনও ওর মধ্যে প্রবেশ কোরো না।”</div>
<div class="v" id="v26"><span class="vn">26</span> <span class="br-p"><br><br></span>আত্মাটি তীক্ষ্ন চিৎকার করে তাকে প্রচণ্ড তড়কার মধ্যে ফেলে বের হয়ে গেল। বালকটিকে মড়ার মতো পড়ে থাকতে দেখে অনেকে বলল, “ও মরে গেছে।”</div>
<div class="v" id="v27"><span class="vn">27</span> কিন্তু যীশু তার হাত ধরে পায়ে ভর দিয়ে তাকে দাঁড় করালেন। এতে সে উঠে দাঁড়াল।</div>
<div class="v" id="v28"><span class="vn">28</span> <span class="br-p"><br><br></span>যীশু বাড়ির ভেতরে প্রবেশ করলে, তাঁর শিষ্যেরা একান্তে তাঁকে জিজ্ঞাসা করলেন, “আমরা কেন ওটিকে তাড়াতে পারলাম না?”</div>
<div class="v" id="v29"><span class="vn">29</span> <span class="br-p"><br><br></span>তিনি উত্তর দিলেন, “প্রার্থনা ছাড়া এই ধরনের <i>আত্মারা</i> বার হতে চায় না।”<sup class="fnm"><a name="fnm2" href="#fn2">2</a></sup></div>
<div class="v" id="v30"><span class="vn">30</span> <span class="br-p"><br><br></span>তাঁরা সেই স্থান ত্যাগ করে গালীলের মধ্য দিয়ে যাত্রা করলেন। যীশু চাইলেন না, যে তাঁরা কোথায় আছেন, কেউ সেকথা জানুক।</div>
<div class="v" id="v31"><span class="vn">31</span> কারণ যীশু সেই সময় তার শিষ্যদের শিক্ষা দিচ্ছিলেন। তিনি তাঁদের বললেন, “মনুষ্যপুত্র মানুষের হাতে সমর্পিত হতে চলেছেন। তারা তাঁকে হত্যা করবে, আর তিনদিন পর তিনি উত্থাপিত হবেন।”</div>
<div class="v" id="v32"><span class="vn">32</span> কিন্তু তারা তাঁর একথার অর্থ বুঝতে পারলেন না, আবার এ বিষয়ে তাঁকে জিজ্ঞাসা করতেও ভয় পেলেন।</div>
<div class="v" id="v33"><h2>শ্রেষ্ঠ কে?</h2><span class="vn">33</span> <span class="br-p"><br><br></span>পরে তাঁরা কফরনাহূমে এলেন। বাড়ির মধ্যে গিয়ে তিনি তাঁদের জিজ্ঞাসা করলেন, “পথে তোমরা কী নিয়ে তর্কবিতর্ক করছিলে?”</div>
<div class="v" id="v34"><span class="vn">34</span> তাঁরা চুপ করে রইলেন, কারণ তাঁদের মধ্যে কে শ্রেষ্ঠ, তাঁরা এই নিয়ে পথে তর্কবিতর্ক করছিলেন।</div>
<div class="v" id="v35"><span class="vn">35</span> <span class="br-p"><br><br></span>বসে, যীশু সেই বারোজনকে ডেকে বললেন, “কেউ যদি প্রথম হতে চায়, তাকে থাকতে হবে সকলের পেছনে, আর সে সকলের দাসের মতো হবে।”</div>
<div class="v" id="v36"><span class="vn">36</span> <span class="br-p"><br><br></span>পরে তিনি একটি শিশুকে তাঁদের মাঝে দাঁড় করালেন। তাকে নিজের কোলে নিয়ে তিনি তাঁদের বললেন,</div>
<div class="v" id="v37"><span class="vn">37</span> “আমার নামে যে এই শিশুদের একজনকে গ্রহণ করে, সে আমাকেই গ্রহণ করে। আর যে আমাকে গ্রহণ করে, সে আমাকে নয়, কিন্তু যিনি আমাকে পাঠিয়েছেন, তাঁকেই গ্রহণ করে।”</div>
<div class="v" id="v38"><h2>বিপক্ষ-সপক্ষ</h2><span class="vn">38</span> <span class="br-p"><br><br></span>যোহন বললেন, “গুরুমহাশয়, আমরা একজনকে আপনার নামে ভূত বিতাড়িত করতে দেখেছিলাম। আমরা তাকে নিষেধ করেছি, কারণ সে আমাদের দলভুক্ত নয়।”</div>
<div class="v" id="v39"><span class="vn">39</span> <span class="br-p"><br><br></span>যীশু বললেন, “তাকে নিষেধ কোরো না। কেউ যদি আমার নামে কোনো অলৌকিক কাজ করে, পর মুহূর্তেই সে আমার নামে কোনও নিন্দা করতে পারবে না।”</div>
<div class="v" id="v40"><span class="vn">40</span> কারণ যে আমাদের বিপক্ষে নয়, সে আমাদের সপক্ষে।</div>
<div class="v" id="v41"><span class="vn">41</span> আমি তোমাদের সত্যিই বলছি, কেউ যদি খ্রীষ্টের লোক বলে তোমাদের এক পেয়ালা জলপান করতে দেয়, সে কোনোভাবেই তার পুরস্কার থেকে বঞ্চিত হবে না।</div>
<div class="v" id="v42"><span class="vn">42</span> <span class="br-p"><br><br></span>“আর কেউ যদি এই শিশুদের, যারা আমাকে বিশ্বাস করে, তাদের একজনকেও পাপ করার জন্য প্ররোচিত করে, তাহলে তার গলায় বড় জাঁতা বেঁধে তাকে সমুদ্রে নিক্ষেপ করাই তার পক্ষে মঙ্গলজনক হবে।</div>
<div class="v" id="v43"><span class="vn">43</span> তোমার হাত যদি পাপের কারণ হয়, তাহলে সেটি কেটে ফেলো। দু-হাত নিয়ে নরকের অনির্বাণ অগ্নিতে যাওয়ার চেয়ে বিকলাঙ্গ হয়ে জীবনে প্রবেশ করা ভালো।</div>
<div class="v" id="v44"><span class="vn">44</span> সেখানে, ‘তাদের কীট মরে না, আর আগুন নির্বাপিত হয় না।’<sup class="fnm"><a name="fnm3" href="#fn3">3</a></sup></div>
<div class="v" id="v45"><span class="vn">45</span> আর তোমার পা যদি পাপের কারণ হয়, তাহলে তা কেটে ফেলো। দুই পা নিয়ে নরকে নিক্ষিপ্ত হওয়ার চেয়ে খোঁড়া হয়ে জীবনে প্রবেশ করা ভালো।</div>
<div class="v" id="v46"><span class="vn">46</span> সেখানে, ‘তাদের কীট মরে না, আর আগুন নির্বাপিত হয় না।’<sup class="fnm"><a name="fnm4" href="#fn4">4</a></sup></div>
<div class="v" id="v47"><span class="vn">47</span> আর তোমার চোখ যদি পাপের কারণ হয়, তা উপড়ে ফেলে দাও। কারণ দুই চোখ নিয়ে নরকে নিক্ষিপ্ত হওয়ার চেয়ে, বরং এক চোখ নিয়ে ঈশ্বরের রাজ্যে প্রবেশ করা ভালো।</div>
<div class="v" id="v48"><span class="vn">48</span> সেখানে, <span class="br-p"><br><br></span><span class="br-ind"><br><span class="indent">&nbsp;</span></span>“ ‘তাদের কীট মরে না,<br> <span class="br-ind"><br><span class="indent">&nbsp;</span></span>আর আগুন নির্বাপিত হয় না।’<sup class="fnm"><a name="fnm5" href="#fn5">5</a></sup><br></div>
<div class="v" id="v49"><span class="vn">49</span> <span class="br-p"><br><br></span>প্রত্যেক ব্যক্তিকে আগুনে লবণাক্ত হতে হবে।</div>
<div class="v" id="v50"><span class="vn">50</span> <span class="br-p"><br><br></span>“লবণ ভালো, কিন্তু লবণ যদি তার লবণত্ব হারায়, তাহলে তোমরা তা আবার কীভাবে লবণাক্ত করবে? তোমরা নিজেদের মধ্যে লবণের গুণ বজায় রাখো ও পরস্পরের সঙ্গে শান্তিতে সহাবস্থান করো।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু রব্বি, অর্থ, গুরুমশাই।</div>
<div class="fn"><sup class="fnt"><a name="fn2" href="#fnm2">2</a></sup> কতগুলি পাণ্ডুলিপিতে, “প্রার্থনা ও উপবাস ছাড়া।”</div>
<div class="fn"><sup class="fnt"><a name="fn3" href="#fnm3">3</a></sup> প্রাচীন কিছু পাণ্ডুলিপি অনুসারে, ৪৮ পদের কিছু অংশ এই পদে সংযুক্ত রয়েছে।</div>
<div class="fn"><sup class="fnt"><a name="fn4" href="#fnm4">4</a></sup> প্রাচীন কিছু পাণ্ডুলিপি অনুসারে, ৪৮ পদের কিছু অংশ এই পদে সংযুক্ত রয়েছে।</div>
<div class="fn"><sup class="fnt"><a name="fn5" href="#fnm5">5</a></sup> যিশাইয় ৬৬:২৪</div>
</div>
<!-- PARSED ABOVE; EDITING MAY BREAK PARSER -->
</body></html>