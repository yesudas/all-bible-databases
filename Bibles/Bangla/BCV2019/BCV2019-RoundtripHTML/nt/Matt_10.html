<html><head>
<meta http-equiv="Content-Type" content="text/html;charset=utf-8" />
<title>Matt 10 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_8.html">8</a> <a href="Matt_9.html">9</a> <b>10</b> <a href="Matt_11.html">11</a> <a href="Matt_12.html">12</a> ... <a href="Matt_28.html">28</a> </div><hr>
<h1>Matt 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু বারোজন শিষ্যকে প্রেরণ করলেন</h2><span class="vn">1</span> <span class="br-p"><br><br></span>যীশু তাঁর বারোজন শিষ্যকে তাঁর কাছে ডাকলেন। তিনি তাঁদের অশুচি আত্মা তাড়ানোর এবং সমস্ত রকম রোগ ও পীড়া ভালো করার ক্ষমতা দিলেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>সেই বারোজন প্রেরিতের<sup class="fnm"><a name="fnm1" href="#fn1">1</a></sup> নাম হল: <span class="br-p"><br><br></span>প্রথমে শিমোন যাকে পিতর<sup class="fnm"><a name="fnm2" href="#fn2">2</a></sup> নামে ডাকা হতো ও তাঁর ভাই আন্দ্রিয়; <span class="br-p"><br><br></span>সিবদিয়ের পুত্র যাকোব ও তাঁর ভাই যোহন; <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ফিলিপ ও বর্থলময়; <span class="br-p"><br><br></span>থোমা ও কর আদায়কারী মথি; <span class="br-p"><br><br></span>আলফেয়ের পুত্র যাকোব ও থদ্দেয়; <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>উদ্যোগী<sup class="fnm"><a name="fnm3" href="#fn3">3</a></sup> শিমোন ও যিহূদা ইষ্কারিয়োৎ, যে তাঁর সঙ্গে বিশ্বাসঘাতকতা করেছিল।<br></div>
<div class="v" id="v5"><span class="vn">5</span> <span class="br-p"><br><br></span>যীশু বারোজনকে এসব আদেশ দিয়ে প্রেরণ করলেন: “তোমরা অইহুদিদের মধ্যে যেয়ো না বা শমরীয়দের কোনো নগরে প্রবেশ কোরো না।</div>
<div class="v" id="v6"><span class="vn">6</span> বরং তোমরা ইস্রায়েলের হারিয়ে যাওয়া মেষদের কাছে যাও।</div>
<div class="v" id="v7"><span class="vn">7</span> তোমরা যেতে যেতে এই বার্তা প্রচার কোরো: ‘স্বর্গরাজ্য সন্নিকট।’</div>
<div class="v" id="v8"><span class="vn">8</span> তোমরা পীড়িতদের সুস্থ কোরো, মৃতদের উত্থাপন কোরো, যাদের কুষ্ঠরোগ আছে, তাদের শুচিশুদ্ধ কোরো, ভূতদের তাড়িও। তোমরা বিনামূল্যে পেয়েছ, সেইরূপ বিনামূল্যেই দান কোরো।</div>
<div class="v" id="v9"><span class="vn">9</span> <span class="br-p"><br><br></span>“তোমাদের কটিবন্ধনীতে সোনা কি রুপো কি তামার মুদ্রা নিয়ো না;</div>
<div class="v" id="v10"><span class="vn">10</span> যাত্রার উদ্দেশে কোনো থলি, বা অতিরিক্ত পোশাক, বা চটিজুতো বা কোনো ছড়ি নিয়ো না; কারণ কর্মী তার নিজস্ব আহার পাওয়ার যোগ্য।</div>
<div class="v" id="v11"><span class="vn">11</span> আর তোমরা যে নগরে বা গ্রামে প্রবেশ করবে, সেখানকার কোনো উপযুক্ত লোকের সন্ধান করে সেই স্থান ত্যাগ না করা পর্যন্ত তার গৃহেই থেকো।</div>
<div class="v" id="v12"><span class="vn">12</span> সেই গৃহে প্রবেশ করার সময়, তোমরা তাদের শুভেচ্ছা জানিয়ো।</div>
<div class="v" id="v13"><span class="vn">13</span> যদি সেই গৃহ যোগ্য হয়, তোমাদের শান্তি তার উপরে বিরাজ করুক; যদি যোগ্য না হয়, তাহলে তোমাদের শান্তি তোমাদেরই কাছে ফিরে আসুক।</div>
<div class="v" id="v14"><span class="vn">14</span> কেউ যদি তোমাদের স্বাগত না জানায়, বা তোমাদের কথা না শোনে, সেই গৃহ বা নগর ত্যাগ করার সময় তোমাদের পায়ের ধুলো ঝেড়ে ফেলো।</div>
<div class="v" id="v15"><span class="vn">15</span> আমি তোমাদের সত্যিই বলছি, বিচারের দিনে সেই নগরের চেয়ে বরং সদোম ও ঘমোরার দশা বেশি সহনীয় হবে।</div>
<div class="v" id="v16"><span class="vn">16</span> <span class="br-p"><br><br></span>“আমি নেকড়েদের মধ্যে তোমাদের মেষের মতো প্রেরণ করছি। সেই কারণে, তোমরা সাপের মতো চতুর ও কপোতের মতো সরল<sup class="fnm"><a name="fnm4" href="#fn4">4</a></sup> হও।</div>
<div class="v" id="v17"><span class="vn">17</span> লোকেদের ব্যাপারে তোমরা সাবধান থেকো। তারা তোমাদের স্থানীয় বিচার-পরিষদের হাতে তুলে দেবে এবং তাদের সমাজভবনে তোমাদের চাবুক মারবে।</div>
<div class="v" id="v18"><span class="vn">18</span> আমারই কারণে প্রদেশপালদের ও রাজাদের কাছে এবং অইহুদিদের কাছে সাক্ষ্য দেওয়ার জন্য তোমাদের নিয়ে যাওয়া হবে।</div>
<div class="v" id="v19"><span class="vn">19</span> কিন্তু, তারা যখন তোমাদের গ্রেপ্তার করবে, কী বলবে বা কীভাবে তা বলবে, সে বিষয়ে দুশ্চিন্তা কোরো না। সেই সময়ে, তোমরা কী বলবে, তা তোমাদের বলে দেওয়া হবে।</div>
<div class="v" id="v20"><span class="vn">20</span> কারণ তোমরা যে কথা বলবে, তা নয়, কিন্তু তোমাদের পিতার আত্মাই তোমাদের মাধ্যমে কথা বলবেন।</div>
<div class="v" id="v21"><span class="vn">21</span> <span class="br-p"><br><br></span>“ভাই ভাইকে ও পিতা সন্তানকে প্রতারিত করবেন; ছেলেমেয়েরা পিতামাতার বিরুদ্ধে বিদ্রোহী হয়ে তাদের মৃত্যুর উদ্দেশে সমর্পণ করবে।</div>
<div class="v" id="v22"><span class="vn">22</span> আমার কারণে সব মানুষ তোমাদের ঘৃণা করবে, কিন্তু যে কেউ শেষ পর্যন্ত অবিচল থাকবে, সেই পরিত্রাণ পাবে।</div>
<div class="v" id="v23"><span class="vn">23</span> কোনো এক স্থানে তোমরা নির্যাতিত হলে অন্য স্থানে পালিয়ে যেয়ো। আমি তোমাদের সত্যিই বলছি, মনুষ্যপুত্রের আগমনের পূর্বে ইস্রায়েলের নগরগুলির পরিক্রমা তোমরা শেষ করতে পারবে না।</div>
<div class="v" id="v24"><span class="vn">24</span> <span class="br-p"><br><br></span>“কোনো শিষ্য তার গুরু থেকে বড় নয়, কোনো দাস তার মনিব থেকেও নয়।</div>
<div class="v" id="v25"><span class="vn">25</span> শিষ্য যদি গুরুর সদৃশ হয় এবং দাস তার মনিবের সদৃশ, তাহলেই যথেষ্ট। গৃহকর্তাকেই যদি বেলসবুল<sup class="fnm"><a name="fnm5" href="#fn5">5</a></sup> বলা হয়, তার পরিজনদের আরও কত না-কি বলা হবে।</div>
<div class="v" id="v26"><span class="vn">26</span> <span class="br-p"><br><br></span>“সুতরাং, তোমরা তাদের ভয় পেয়ো না। এমন কিছুই লুকোনো নেই যা প্রকাশ পাবে না, বা এমন কিছুই গোপন নেই যা জানা যাবে না।</div>
<div class="v" id="v27"><span class="vn">27</span> আমি তোমাদের অন্ধকারে যা কিছু বলি, দিনের আলোয় তোমরা তা বোলো; তোমাদের কানে কানে যা বলা হয়, তা ছাদের উপর থেকে ঘোষণা কোরো।</div>
<div class="v" id="v28"><span class="vn">28</span> যারা কেবলমাত্র শরীর বধ করতে পারে, কিন্তু আত্মাকে বধ করতে পারে না, তাদের ভয় কোরো না। বরং, যিনি আত্মা ও শরীর, উভয়কেই নরকে ধ্বংস করতে পারেন, তোমরা তাঁকেই ভয় করো।</div>
<div class="v" id="v29"><span class="vn">29</span> দুটি চড়ুইপাখি কি এক পয়সায় বিক্রি হয় না? তবুও, তোমাদের পিতার ইচ্ছা ব্যতিরেকে তাদের একটিও মাটিতে পড়ে না।</div>
<div class="v" id="v30"><span class="vn">30</span> আবার, এমনকি, তোমাদের মাথার চুলগুলিরও সংখ্যা গোনা আছে।</div>
<div class="v" id="v31"><span class="vn">31</span> তাই ভয় পেয়ো না কারণ চড়ুইপাখি থেকেও তোমরা অনেক বেশি মূল্যবান।</div>
<div class="v" id="v32"><span class="vn">32</span> <span class="br-p"><br><br></span>“যে কেউ মানুষদের সাক্ষাতে আমাকে স্বীকার করে, আমিও স্বর্গে আমার পিতার কাছে তাকে স্বীকার করব।</div>
<div class="v" id="v33"><span class="vn">33</span> কিন্তু কেউ যদি মানুষদের সাক্ষাতে আমাকে অস্বীকার করে, আমিও স্বর্গে আমার পিতার কাছে তাকে অস্বীকার করব।</div>
<div class="v" id="v34"><span class="vn">34</span> <span class="br-p"><br><br></span>“মনে কোরো না যে আমি পৃথিবীতে শান্তি দিতে এসেছি। আমি শান্তি দিতে নয়, কিন্তু এক খড়্গ<sup class="fnm"><a name="fnm6" href="#fn6">6</a></sup> দিতে এসেছি।</div>
<div class="v" id="v35"><span class="vn">35</span> কারণ আমি এসেছি, <span class="br-p"><br><br></span><span class="br-ind"><br><span class="indent">&nbsp;</span></span>“পুত্রকে তার পিতার বিরুদ্ধে বিচ্ছেদ করাতে<br> <span class="br-ind"><br><span class="indent">&nbsp;</span></span>‘কন্যাকে তার মাতার বিরুদ্ধে,<br> <span class="br-ind"><br><span class="indent">&nbsp;</span></span>পুত্রবধূকে তার শাশুড়ির বিরুদ্ধে—<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>একজন মানুষের শত্রু তার নিজ পরিবারের সদস্যই হবে।’<sup class="fnm"><a name="fnm7" href="#fn7">7</a></sup><br></div>
<div class="v" id="v37"><span class="vn">37</span> <span class="br-p"><br><br></span>“যে তার পিতা বা মাতাকে আমার চেয়েও বেশি ভালোবাসে সে আমার যোগ্য নয়। যে তার পুত্র বা কন্যাকে আমার চেয়েও বেশি ভালোবাসে সে আমার যোগ্য নয়।</div>
<div class="v" id="v38"><span class="vn">38</span> আর যে তার ক্রুশ নিয়ে আমাকে অনুসরণ করে না সে আমার যোগ্য নয়।</div>
<div class="v" id="v39"><span class="vn">39</span> যে তার প্রাণরক্ষা করতে চায় সে তা হারাবে এবং কেউ যদি আমার কারণে তার প্রাণ হারায় সে তা লাভ করবে।</div>
<div class="v" id="v40"><span class="vn">40</span> <span class="br-p"><br><br></span>“যে তোমাদের গ্রহণ করে সে আমাকেই গ্রহণ করে; যে আমাকে গ্রহণ করে সে তাঁকেই গ্রহণ করে যিনি আমাকে পাঠিয়েছেন।</div>
<div class="v" id="v41"><span class="vn">41</span> কেউ যদি কোনো ভাববাদীকে ভাববাদী জেনে গ্রহণ করে সে এক ভাববাদীরই পুরস্কার লাভ করবে। আবার যে এক ধার্মিক ব্যক্তিকে ধার্মিক মানুষ বলে গ্রহণ করে সে ধার্মিকের পুরস্কার পাবে।</div>
<div class="v" id="v42"><span class="vn">42</span> আবার এই ক্ষুদ্রজনেদের মধ্যে কোনো একজনকে কেউ যদি আমার শিষ্য জেনে এক পেয়ালা ঠান্ডা জল দেয়, আমি তোমাদের সত্যি বলছি সে কোনোমতেই তার প্রাপ্য পুরস্কার থেকে বঞ্চিত হবে না।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->প্রেরিতশিষ্য<!--raw 1 bo --></em><!--endraw 1-->—অর্থাৎ দূত, বা শুভবার্তা ঘোষণার উদ্দেশে প্রেরিত শিষ্যজনেরা। প্রেরিতের</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->পিতর <!--raw 1 bo --></em><!--endraw 1-->আরামীয় কেফা (অর্থ, পাথর) যোহন ১:৪২</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->উদ্যোগী<!--raw 1 bo --></em><!--endraw 1-->—কানানী। এই শিমোন প্রথমে একজন উগ্রপন্থী ছিলেন।</div>
<div class="fn"><sup class="fnt"><a name="fn4" href="#fnm4">4</a></sup> অমায়িক বা নিরীহ।</div>
<div class="fn"><sup class="fnt"><a name="fn5" href="#fnm5">5</a></sup> হিব্রু: বা-আল-জাবুব; গ্রিক: বিলজেবুল। শব্দটি নির্দেশ করত শেম-গোষ্ঠীর এমন এক ইষ্ট-দেবতার প্রতি, যে ছিল পাতালের সপ্ত-প্রধানের অন্যতম।</div>
<div class="fn"><sup class="fnt"><a name="fn6" href="#fnm6">6</a></sup> রূপকার্থে, বিভেদ বা পৃথকতা।</div>
<div class="fn"><sup class="fnt"><a name="fn7" href="#fnm7">7</a></sup> মীখা ৭:৬</div>
</div>
<!-- PARSED ABOVE; EDITING MAY BREAK PARSER -->
</body></html>