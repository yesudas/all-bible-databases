<html><head>
<meta http-equiv="Content-Type" content="text/html;charset=utf-8" />
<title>Matt 13 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_11.html">11</a> <a href="Matt_12.html">12</a> <b>13</b> <a href="Matt_14.html">14</a> <a href="Matt_15.html">15</a> ... <a href="Matt_28.html">28</a> </div><hr>
<h1>Matt 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বীজবপকের রূপক</h2><span class="vn">1</span> <span class="br-p"><br><br></span>সেইদিনই যীশু বাড়ি থেকে বের হয়ে হ্রদের তীরে গিয়ে বসলেন।</div>
<div class="v" id="v2"><span class="vn">2</span> তাঁর চারপাশে এত লোক সমবেত হল যে তিনি একটি নৌকায় উঠে তার উপরে বসলেন। সব লোক তীরে দাঁড়িয়ে রইল।</div>
<div class="v" id="v3"><span class="vn">3</span> তখন তিনি রূপকের মাধ্যমে তাদের অনেক কথা বলতে লাগলেন। তিনি বললেন, “এক কৃষক বীজবপন করতে গেল।</div>
<div class="v" id="v4"><span class="vn">4</span> সে যখন বীজ ছড়াচ্ছিল, কিছু বীজ পথের ধারে পড়ল, আর পাখিরা এসে সেই বীজ খেয়ে ফেলল।</div>
<div class="v" id="v5"><span class="vn">5</span> কিছু বীজ পাথুরে জমিতে পড়ল, যেখানে মাটি গভীর ছিল না। মাটি অগভীর থাকাতে সেগুলো দ্রুত অঙ্কুরিত হল,</div>
<div class="v" id="v6"><span class="vn">6</span> কিন্তু যখন সূর্য উঠল চারাগুলি ঝলসে গেল এবং মূল না থাকাতে সেগুলি শুকিয়ে গেল।</div>
<div class="v" id="v7"><span class="vn">7</span> অন্য কিছু বীজ পড়ল কাঁটাঝোপের মধ্যে। সেগুলি বৃদ্ধি পেলে কাঁটাঝোপ তাদের চেপে রাখল।</div>
<div class="v" id="v8"><span class="vn">8</span> তবুও কিছু বীজ উৎকৃষ্ট জমিতে পড়ল ও ফসল উৎপন্ন করল, </div>
<div class="v" id="v9"><span class="vn">9</span> যা বপন করা হয়েছিল তার শতগুণ, ষাটগুণ বা ত্রিশগুণ পর্যন্ত।”</div>
<div class="v" id="v10"><span class="vn">10</span> <span class="br-p"><br><br></span>শিষ্যেরা তাঁর কাছে এসে জিজ্ঞাসা করলেন, “আপনি লোকদের কাছে রূপকের মাধ্যমে কথা বলছেন কেন?”</div>
<div class="v" id="v11"><span class="vn">11</span> <span class="br-p"><br><br></span>উত্তরে তিনি বললেন, “স্বর্গরাজ্যের গুপ্তরহস্যগুলি<sup class="fnm"><a name="fnm1" href="#fn1">1</a></sup> তোমাদের জানতে দেওয়া হয়েছে, তাদেরকে নয়।</div>
<div class="v" id="v12"><span class="vn">12</span> যার কাছে আছে, তাকে আরও দেওয়া হবে ও তার অনেক হবে। যার কাছে নেই, তার কাছে যা আছে, তাও তার কাছ থেকে কেড়ে নেওয়া হবে।</div>
<div class="v" id="v13"><span class="vn">13</span> এই কারণে আমি তাদের কাছে রূপকের মাধ্যমে কথা বলছি: <span class="br-p"><br><br></span><span class="br-ind"><br><span class="indent">&nbsp;</span></span>“ ‘যেন যদিও দেখে, তারা না পায় দেখতে,<br> <span class="br-ind"><br><span class="indent">&nbsp;</span></span>যদিও শোনে, তারা না পায় শুনতে, বা বুঝতে।’<br></div>
<div class="v" id="v14"><span class="vn">14</span> <span class="br-p"><br><br></span>তাদের মধ্যেই যিশাইয়ের এই ভবিষ্যদ্‌বাণী পূর্ণ হয়েছে: <span class="br-p"><br><br></span><span class="br-ind"><br><span class="indent">&nbsp;</span></span>“ ‘তোমরা সবসময়ই শুনতে থাকবে,<br> <span class="br-ind"><br><span class="indent">&nbsp;</span></span>কিন্তু কখনও বুঝবে না;<br> <span class="br-ind"><br><span class="indent">&nbsp;</span></span>তোমরা সবসময়ই দেখতে থাকবে,<br> <span class="br-ind"><br><span class="indent">&nbsp;</span></span>কিন্তু কখনও উপলব্ধি করবে না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কারণ এই লোকেদের হৃদয় অনুভূতিহীন হয়েছে,<br> <span class="br-ind"><br><span class="indent">&nbsp;</span></span>তারা কৎচিত তাদের কান দিয়ে শোনে এবং<br> <span class="br-ind"><br><span class="indent">&nbsp;</span></span>তারা তাদের চোখ মুদ্রিত করেছে।<br> <span class="br-ind"><br><span class="indent">&nbsp;</span></span>অন্যথায়, তারা হয়তো তাদের চোখ দিয়ে দেখবে,<br> <span class="br-ind"><br><span class="indent">&nbsp;</span></span>তাদের কান দিয়ে শুনবে,<br> <span class="br-ind"><br><span class="indent">&nbsp;</span></span>তাদের মন দিয়ে বুঝবে ও ফিরে আসবে,<br> <span class="br-ind"><br><span class="indent">&nbsp;</span></span>যেন আমি তাদের আরোগ্য-দান করি।’<sup class="fnm"><a name="fnm2" href="#fn2">2</a></sup><br></div>
<div class="v" id="v16"><span class="vn">16</span> <span class="br-p"><br><br></span>কিন্তু ধন্য তোমাদের চোখগুলি কারণ সেগুলি দেখতে পায় ও তোমাদের কানগুলি কারণ সেগুলি শুনতে পায়।</div>
<div class="v" id="v17"><span class="vn">17</span> কারণ আমি তোমাদের সত্যি বলছি, তোমরা যা দেখছ, বহু ভাববাদী ও ধার্মিক ব্যক্তি, তা দেখতে চেয়েও দেখতে পাননি এবং যা শুনছ, তা শুনতে চেয়েও তাঁরা শুনতে পাননি।</div>
<div class="v" id="v18"><span class="vn">18</span> <span class="br-p"><br><br></span>“তাহলে শোনো, বীজবপকের রূপকের তাৎপর্য কী:</div>
<div class="v" id="v19"><span class="vn">19</span> যখন কেউ <i>স্বর্গ</i> রাজ্যের বার্তা শোনে অথচ বোঝে না, তখন সেই পাপাত্মা এসে তার হৃদয়ে যা বপন করা হয়েছিল, তা হরণ করে নেয়। এ সেই বীজ, যা পথের ধারে বপন করা হয়েছিল।</div>
<div class="v" id="v20"><span class="vn">20</span> আর পাথুরে জমিতে বপন করা বীজ তার সম্বন্ধে বলা হয়েছে যে বাক্য শোনামাত্র সানন্দে গ্রহণ করে,</div>
<div class="v" id="v21"><span class="vn">21</span> কিন্তু যেহেতু তার অন্তরে মূল নেই, সে অল্পকালমাত্র স্থির থাকে। আর বাক্যের কারণে যখন কষ্ট বা অত্যাচার আসে, সে দ্রুত পিছিয়ে যায়।</div>
<div class="v" id="v22"><span class="vn">22</span> আর যে বীজ কাঁটাঝোপে বপন করা হয়েছিল, সে সেই মানুষ যে বাক্য শোনে কিন্তু এই জীবনের সব দুশ্চিন্তা ও ধনসম্পদের প্রতারণা তা চেপে রাখে, এতে তা ফলহীন হয়।</div>
<div class="v" id="v23"><span class="vn">23</span> কিন্তু উৎকৃষ্ট জমিতে যে বীজবপন করা হয়েছিল, সে সেই ব্যক্তি যে বাক্য শোনে ও তা বোঝে। যা বপন করা হয়েছিল সে তার শতগুণ, ষাটগুণ বা ত্রিশগুণ ফসল উৎপন্ন করে।”</div>
<div class="v" id="v24"><h2>শ্যামাঘাসের রূপক</h2><span class="vn">24</span> <span class="br-p"><br><br></span>যীশু তাদের আর একটি রূপকের কথা বললেন: “স্বর্গরাজ্য এমন একজন মানুষের মতো, যিনি তাঁর মাঠে উৎকৃষ্ট বীজবপন করলেন।</div>
<div class="v" id="v25"><span class="vn">25</span> কিন্তু সবাই যখন নিদ্রাচ্ছন্ন, তাঁর শত্রুরা এসে গমের সঙ্গে শ্যামাঘাসেরও<sup class="fnm"><a name="fnm3" href="#fn3">3</a></sup> বীজবপন করে চলে গেল।</div>
<div class="v" id="v26"><span class="vn">26</span> পরে গম অঙ্কুরিত হয়ে যখন শিষ দেখা দিল, তখন শ্যামাঘাসও দেখা গেল।</div>
<div class="v" id="v27"><span class="vn">27</span> <span class="br-p"><br><br></span>“এতে সেই মনিবের দাসেরা তাঁর কাছে এসে বলল, ‘মহাশয়, আপনি কি আপনার ক্ষেত্রে উৎকৃষ্ট বীজবপন করেননি? তাহলে এই শ্যামাঘাসগুলি কোথা থেকে এল?’</div>
<div class="v" id="v28"><span class="vn">28</span> <span class="br-p"><br><br></span>“ ‘কোনো শত্রু এরকম করেছে,’ তিনি উত্তর দিলেন। <span class="br-p"><br><br></span>“দাসেরা তাঁকে জিজ্ঞাসা করল, ‘আপনি কি চান, আমরা গিয়ে শ্যামাঘাসগুলি উপড়ে ফেলি?’</div>
<div class="v" id="v29"><span class="vn">29</span> <span class="br-p"><br><br></span>“ ‘না,’ তিনি উত্তর দিলেন, ‘কারণ শ্যামাঘাস উপড়ানোর সময়, তোমরা হয়তো তার সঙ্গে গমও শিকড়শুদ্ধ তুলে ফেলবে।</div>
<div class="v" id="v30"><span class="vn">30</span> শস্য কাটার দিন পর্যন্ত উভয়কে একসঙ্গে বাড়তে দাও। সেই সময়ে, আমি শস্যচয়নকারীদের বলে দেব: প্রথমে শ্যামাঘাস সংগ্রহ করে পোড়াবার জন্য আঁটি বাঁধো; তারপরে গম সংগ্রহ করে আমার গোলাঘরে এনে মজুত করো।’ ”</div>
<div class="v" id="v31"><h2>সর্ষে বীজ ও খামিরের রূপক</h2><span class="vn">31</span> <span class="br-p"><br><br></span>তিনি তাদের অন্য একটি রূপক বললেন: “স্বর্গরাজ্য এমন একটি সর্ষে বীজের মতো, যা একজন মানুষ নিয়ে তার মাঠে রোপণ করল।</div>
<div class="v" id="v32"><span class="vn">32</span> যদিও সব বীজের মধ্যে ওই বীজ ক্ষুদ্রতম, তবুও তা যখন বৃদ্ধি পেল তা অন্য সব গাছপালাকে ছাড়িয়ে গেল ও একটি বৃক্ষে পরিণত হল। ফলে আকাশের পাখিরা এসে তার শাখাপ্রশাখায় বাসা বাঁধল।”</div>
<div class="v" id="v33"><span class="vn">33</span> <span class="br-p"><br><br></span>তিনি তাদের আরও একটি রূপক বললেন: “স্বর্গরাজ্য এমন খামিরের মতো, যা কোনো স্ত্রীলোক তিন পাল্লা<sup class="fnm"><a name="fnm4" href="#fn4">4</a></sup> ময়দার সঙ্গে মেশালো, ফলে সমস্ত তালটিই ফেঁপে উঠল।”</div>
<div class="v" id="v34"><span class="vn">34</span> <span class="br-p"><br><br></span>লোকেদের কাছে যীশু এই সমস্ত বিষয় রূপকের মাধ্যমে বললেন; রূপক ব্যবহার না করে তিনি তাদের কাছে কোনো কথাই বললেন না।</div>
<div class="v" id="v35"><span class="vn">35</span> এভাবেই ভাববাদীর মাধ্যমে কথিত বচন পূর্ণ হল: <span class="br-p"><br><br></span><span class="br-ind"><br><span class="indent">&nbsp;</span></span>“আমি রূপকের মাধ্যমে আমার মুখ খুলব,<br> <span class="br-ind"><br><span class="indent">&nbsp;</span></span>জগৎ সৃষ্টির লগ্ন থেকে গুপ্ত বিষয়গুলি<br> <span class="br-ind"><br><span class="indent">&nbsp;</span></span>আমি উচ্চারণ করব।”<sup class="fnm"><a name="fnm5" href="#fn5">5</a></sup><br></div>
<div class="v" id="v36"><h2>শ্যামাঘাসের রূপকটির ব্যাখ্যা</h2><span class="vn">36</span> <span class="br-p"><br><br></span>এরপর তিনি সকলকে বিদায় দিয়ে ঘরে ঢুকলেন। তাঁর শিষ্যেরা তাঁর কাছে এসে বললেন, “মাঠের শ্যামাঘাসের রূপকটি আমাদের কাছে ব্যাখ্যা করুন।”</div>
<div class="v" id="v37"><span class="vn">37</span> <span class="br-p"><br><br></span>তিনি উত্তর দিলেন, “যিনি উত্কৃষ্ট বীজবপন করেন তিনি মনুষ্যপুত্র।</div>
<div class="v" id="v38"><span class="vn">38</span> মাঠ হল জগৎ এবং উত্কৃষ্ট বীজ হল <i>স্বর্গ</i> রাজ্যের সন্তানেরা। শ্যামাঘাস হল সেই পাপাত্মার সন্তানেরা।</div>
<div class="v" id="v39"><span class="vn">39</span> আর যে শত্রু তাদের বপন করেছিল সে হল দিয়াবল। শস্য কাটার সময় হচ্ছে যুগের শেষ সময় এবং যারা শস্য কাটবেন তারা হলেন সব স্বর্গদূত।</div>
<div class="v" id="v40"><span class="vn">40</span> <span class="br-p"><br><br></span>“যেমনভাবে শ্যামাঘাস উপড়ে ফেলে আগুনে পোড়ানো হয়েছিল যুগের শেষ সময়েও সেরকমই হবে।</div>
<div class="v" id="v41"><span class="vn">41</span> মনুষ্যপুত্র তাঁর দূতদের প্রেরণ করবেন। তাঁরা তাঁর রাজত্ব থেকে যা কিছু পাপের কারণস্বরূপ ও যারা অন্যায় আচরণ করে তাদের উৎখাত করবেন।</div>
<div class="v" id="v42"><span class="vn">42</span> তাঁরা তাদের জ্বলন্ত অগ্নিকুণ্ডে নিক্ষেপ করবেন। সেখানে হবে রোদন ও দন্তঘর্ষণ।</div>
<div class="v" id="v43"><span class="vn">43</span> তখন ধার্মিকেরা তাদের পিতার রাজ্যে সূর্যের মতো দীপ্যমান হবে। যার কান আছে, সে শুনুক।</div>
<div class="v" id="v44"><h2>গুপ্তধন ও মুক্তার রূপক</h2><span class="vn">44</span> <span class="br-p"><br><br></span>“স্বর্গরাজ্য হল মাঠে লুকোনো ধনসম্পদের মতো। যখন কোনো মানুষ তার সন্ধান পায় সে পুনরায় তা লুকিয়ে রাখে। পরে আনন্দে সে গিয়ে সর্বস্ব বিক্রয় করে ও মাঠটি ক্রয় করে।</div>
<div class="v" id="v45"><span class="vn">45</span> <span class="br-p"><br><br></span>“আবার স্বর্গরাজ্য এমন এক বণিকের মতো, যে উৎকৃষ্ট সব মুক্তার অন্বেষণ করছিল।</div>
<div class="v" id="v46"><span class="vn">46</span> যখন সে অমূল্য এক মুক্তার সন্ধান পেল সে ফিরে গিয়ে সর্বস্ব বিক্রয় করে তা ক্রয় করল।</div>
<div class="v" id="v47"><h2>টানা-জালের রূপক</h2><span class="vn">47</span> <span class="br-p"><br><br></span>“আবার স্বর্গরাজ্য এমন এক টানা-জালের মতো যা হ্রদে নিক্ষেপ করা হলে সব ধরনের মাছ ধরা পড়ল।</div>
<div class="v" id="v48"><span class="vn">48</span> জালটি পূর্ণ হলে জেলেরা তা টেনে তীরে তুলল। তারপর তারা বসে ভালো মাছগুলি ঝুড়িতে সংগ্রহ করল, কিন্তু মন্দগুলিকে ফেলে দিল।</div>
<div class="v" id="v49"><span class="vn">49</span> যুগের শেষ সময়ে এরকমই ঘটনা ঘটবে। স্বর্গদূতেরা এসে ধার্মিকদের মধ্যে থেকে দুষ্টদের পৃথক করবেন এবং</div>
<div class="v" id="v50"><span class="vn">50</span> জ্বলন্ত অগ্নিকুণ্ডে তাদের নিক্ষেপ করবেন, যেখানে হবে কেবলই রোদন ও দন্তঘর্ষণ।”</div>
<div class="v" id="v51"><span class="vn">51</span> <span class="br-p"><br><br></span>যীশু জিজ্ঞাসা করলেন, “তোমরা কী এসব বিষয় বুঝতে পেরেছ?” <span class="br-p"><br><br></span>তাঁরা উত্তর দিলেন, “হ্যাঁ।”</div>
<div class="v" id="v52"><span class="vn">52</span> <span class="br-p"><br><br></span>তিনি তাঁদের বললেন, “এই কারণে স্বর্গরাজ্যের বিষয়ে শিক্ষাপ্রাপ্ত প্রত্যেক শাস্ত্রবিদ এমন এক গৃহস্থের মতো যিনি তাঁর ভাণ্ডারগৃহ থেকে নতুন ও পুরোনো, উভয় প্রকার সম্পদই বের করে থাকেন।”</div>
<div class="v" id="v53"><h2>সম্মানহীন ভাববাদী</h2><span class="vn">53</span> <span class="br-p"><br><br></span>যীশু যখন এসব রূপক বলা শেষ করলেন, তিনি সেখান থেকে অন্যত্র চলে গেলেন।</div>
<div class="v" id="v54"><span class="vn">54</span> নিজ নগরে ফিরে এসে তিনি সমাজভবনে লোকদের শিক্ষা দিতে লাগলেন। এতে তারা আশ্চর্য হয়ে গেল। তারা প্রশ্ন করল, “এই লোকটি কোথা থেকে এমন জ্ঞান ও এই অলৌকিক ক্ষমতা পেল?</div>
<div class="v" id="v55"><span class="vn">55</span> এ কি সেই কাঠ মিস্ত্রির পুত্র নয়? এর মায়ের নাম কি মরিয়ম নয়? আর যাকোব, যোষেফ, শিমোন ও যিহূদা কি এর ভাই নয়?</div>
<div class="v" id="v56"><span class="vn">56</span> এর বোনেরা কি আমাদের মধ্যে নেই? তাহলে ও কোথা থেকে এসব পেল?”</div>
<div class="v" id="v57"><span class="vn">57</span> <span class="br-p"><br><br></span>এভাবে তারা তাঁর প্রতি বিরূপ হয়ে উঠল। কিন্তু যীশু তাদের বললেন, “কেবলমাত্র নিজের দেশ ও নিজের পরিবারেই কোনো ভাববাদী সম্মান পান না।”</div>
<div class="v" id="v58"><span class="vn">58</span> <span class="br-p"><br><br></span>তাদের বিশ্বাসের অভাবে তিনি সেখানে বিশেষ আর অলৌকিক কাজ করলেন না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গোপন রহস্য, বা গুপ্ত জ্ঞান</div>
<div class="fn"><sup class="fnt"><a name="fn2" href="#fnm2">2</a></sup> যিশাইয় ৬:৯,১০</div>
<div class="fn"><sup class="fnt"><a name="fn3" href="#fnm3">3</a></sup> বা, আগাছা</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->পাল্লা<!--raw 1 bo --></em><!--endraw 1-->—গ্রিক সাটা, প্রায় ১৮ কেজি (দ্রঃ আদি পুস্তক ১৮:৬)</div>
<div class="fn"><sup class="fnt"><a name="fn5" href="#fnm5">5</a></sup> গীত ৭৮:২</div>
</div>
<!-- PARSED ABOVE; EDITING MAY BREAK PARSER -->
</body></html>