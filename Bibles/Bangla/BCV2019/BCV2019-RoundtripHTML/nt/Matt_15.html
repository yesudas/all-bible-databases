<html><head>
<meta http-equiv="Content-Type" content="text/html;charset=utf-8" />
<title>Matt 15 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_13.html">13</a> <a href="Matt_14.html">14</a> <b>15</b> <a href="Matt_16.html">16</a> <a href="Matt_17.html">17</a> ... <a href="Matt_28.html">28</a> </div><hr>
<h1>Matt 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুচিশুদ্ধ ও অশুচি</h2><span class="vn">1</span> <span class="br-p"><br><br></span>তখন জেরুশালেম থেকে কয়েকজন ফরিশী ও শাস্ত্রবিদ যীশুর কাছে এসে জিজ্ঞাসা করলেন,</div>
<div class="v" id="v2"><span class="vn">2</span> “আপনার শিষ্যেরা কেন প্রাচীনদের পরম্পরাগত নিয়ম ভঙ্গ করে? তারা খাবার পূর্বে কেন তাদের হাত ধোয় না?”</div>
<div class="v" id="v3"><span class="vn">3</span> <span class="br-p"><br><br></span>যীশু উত্তর দিলেন, “আর আপনারা কেন আপনাদের পরম্পরাগত নিয়মের দোহাই দিয়ে ঈশ্বরের আদেশ ভঙ্গ করেন?</div>
<div class="v" id="v4"><span class="vn">4</span> কারণ ঈশ্বর বলেছেন, ‘তোমার পিতাকে ও মাতাকে সম্মান কোরো’ এবং ‘যে কেউ তার পিতাকে বা মাতাকে অভিশাপ দেয়,<sup class="fnm"><a name="fnm1" href="#fn1">1</a></sup> তাকে অবশ্যই প্রাণদণ্ড দিতে হবে।’<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> কিন্তু আপনারা বলেন, কেউ যদি তার পিতা বা মাতাকে বলে, ‘আমার কাছ থেকে তোমরা যে সাহায্য পেতে তা ঈশ্বরের কাছে উপহার স্বরূপ দেওয়া হয়েছে,’</div>
<div class="v" id="v6"><span class="vn">6</span> তাহলে সে তার পিতাকে বা মাতাকে আর তা দিয়ে সম্মান করবে না। এভাবে আপনারা পরম্পরাগত ঐতিহ্যের নামে ঈশ্বরের বাক্যকে অমান্য করে থাকেন।</div>
<div class="v" id="v7"><span class="vn">7</span> ভণ্ডের দল! যিশাইয় আপনাদের সম্পর্কে সঠিক ভবিষ্যদ্‌বাণী করেছেন:</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“ ‘এই লোকেরা ওষ্ঠাধরে আমাকে সম্মান করে,<br> <span class="br-ind"><br><span class="indent">&nbsp;</span></span>কিন্তু তাদের হৃদয় থাকে আমার থেকে বহুদূরে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বৃথাই তারা আমার উপাসনা করে;<br> <span class="br-ind"><br><span class="indent">&nbsp;</span></span>তাদের শেখানো নিয়ম নীতিগুলি তত্ত্বশিক্ষা বলে শিক্ষা দেয়।’ ”<sup class="fnm"><a name="fnm3" href="#fn3">3</a></sup><br></div>
<div class="v" id="v10"><span class="vn">10</span> <span class="br-p"><br><br></span>যীশু সকলকে কাছে ডেকে বললেন, “তোমরা শোনো ও বোঝো।</div>
<div class="v" id="v11"><span class="vn">11</span> মানুষের মুখ দিয়ে যা প্রবেশ করে তা তাকে অশুচি করে না, কিন্তু যা তার মুখ দিয়ে বের হয়ে আসে তাই তাকে ‘অশুচি’ করে।”</div>
<div class="v" id="v12"><span class="vn">12</span> <span class="br-p"><br><br></span>তখন শিষ্যেরা তাঁর কাছে এসে বললেন, “আপনি কি জানেন, ফরিশীরা একথা শুনে মনে আঘাত পেয়েছে?”</div>
<div class="v" id="v13"><span class="vn">13</span> <span class="br-p"><br><br></span>তিনি উত্তর দিলেন, “যে চারাগাছ আমার স্বর্গস্থ পিতা রোপণ করেননি, তা উপড়ে ফেলা হবে।</div>
<div class="v" id="v14"><span class="vn">14</span> ওদের ছেড়ে দাও, ওরা অন্ধ পথপ্রদর্শক। কোনো অন্ধ ব্যক্তি যদি অপর ব্যক্তিকে পথ প্রদর্শন করে তবে উভয়েই গর্তে পড়বে।”</div>
<div class="v" id="v15"><span class="vn">15</span> <span class="br-p"><br><br></span>পিতর বললেন, “এই রূপকটি আমাদের কাছে ব্যাখ্যা করুন।”</div>
<div class="v" id="v16"><span class="vn">16</span> <span class="br-p"><br><br></span>যীশু তাঁদের প্রশ্ন করলেন, “তোমরা কি এখনও এত অবুঝ রয়েছ?</div>
<div class="v" id="v17"><span class="vn">17</span> তোমরা কি দেখতে পাও না যা কিছু মুখের ভেতর দিয়ে প্রবেশ করে তা পাকস্থলীতে যায় ও তারপর শরীর থেকে বের হয়ে যায়?</div>
<div class="v" id="v18"><span class="vn">18</span> কিন্তু যেসব বিষয় মুখ থেকে বার হয়ে আসে, তা হৃদয় থেকে আসে এবং সেগুলিই কোনো মানুষকে অশুচি করে তোলে।</div>
<div class="v" id="v19"><span class="vn">19</span> কারণ মানুষের হৃদয় থেকে উৎপন্ন হয় কুচিন্তা, নরহত্যা, ব্যভিচার, বিবাহ-বহির্ভূত যৌনাচার, চৌর্য, মিথ্যা সাক্ষ্য, পরনিন্দা।</div>
<div class="v" id="v20"><span class="vn">20</span> এগুলিই কোনো মানুষকে অশুচি করে,</div>
<div class="v" id="v21"><span class="vn">21</span> কিন্তু হাত না ধুয়ে খাবার খেলে সে ‘অশুচি’ হয় না।” <span class="br-p"><br><br></span>সেই স্থান ত্যাগ করে, যীশু টায়ার ও সীদোন অঞ্চলে চলে গেলেন।</div>
<div class="v" id="v22"><h2>কনানীয় নারীর বিশ্বাস</h2><span class="vn">22</span> তারই কাছাকাছি কোনো স্থান থেকে এক কনানীয় নারী তাঁর কাছে এসে চিৎকার করতে লাগল, “প্রভু, দাউদের সন্তান, আমার প্রতি দয়া করুন! আমার কন্যাটি ভূতগ্রস্ত হয়ে ভীষণ কষ্ট পাচ্ছে।”</div>
<div class="v" id="v23"><span class="vn">23</span> <span class="br-p"><br><br></span>যীশু তাকে কোনও উত্তর দিলেন না। তাই তাঁর শিষ্যেরা তাঁর কাছে এসে তাঁকে অনুরোধ জানালেন, “ওকে বিদায় দিন কারণ ও চিৎকার করতে করতে আমাদের পেছনে আসছে।”</div>
<div class="v" id="v24"><span class="vn">24</span> <span class="br-p"><br><br></span>তিনি উত্তর দিলেন, “আমাকে কেবলমাত্র ইস্রায়েলের হারানো মেষদের কাছে পাঠানো হয়েছে।”</div>
<div class="v" id="v25"><span class="vn">25</span> <span class="br-p"><br><br></span>সেই নারী এসে তাঁর কাছে নতজানু হয়ে বলল, “প্রভু, আমার উপকার করুন!”</div>
<div class="v" id="v26"><span class="vn">26</span> <span class="br-p"><br><br></span>তিনি উত্তর দিলেন, “ছেলেমেয়েদের খাদ্য নিয়ে কুকুরদের দেওয়া সঙ্গত নয়।”</div>
<div class="v" id="v27"><span class="vn">27</span> <span class="br-p"><br><br></span>সে বলল, “হ্যাঁ প্রভু, কিন্তু কুকুরও তো মনিবের টেবিল থেকে খাবারের যেসব টুকরা পড়ে তা খায়!”</div>
<div class="v" id="v28"><span class="vn">28</span> <span class="br-p"><br><br></span>তখন যীশু উত্তর দিলেন, “নারী, তোমার বড়োই বিশ্বাস! তোমার অনুরোধ রক্ষা করা হল।” সেই মুহূর্ত থেকে তার কন্যা সুস্থ হয়ে গেল।</div>
<div class="v" id="v29"><h2>যীশু চার হাজার ব্যক্তিকে খাওয়ালেন</h2><span class="vn">29</span> <span class="br-p"><br><br></span>যীশু সেই স্থান ত্যাগ করে গালীল সমুদ্রের তীরে উপস্থিত হলেন। তারপর তিনি এক পাহাড়ের উপরে উঠে বসলেন।</div>
<div class="v" id="v30"><span class="vn">30</span> অসংখ্য লোক খঞ্জ, অন্ধ, পঙ্গু, বোবা ও অন্য অনেক অসুস্থ মানুষকে নিয়ে এসে তাঁর পায়ের কাছে ফেলে রাখল। তিনি তাদের সুস্থ করলেন।</div>
<div class="v" id="v31"><span class="vn">31</span> লোকেরা যখন দেখল, বোবারা কথা বলছে, পঙ্গুরা সুস্থ হচ্ছে, খঞ্জেরা চলতে পারছে ও অন্ধেরা দেখতে পাচ্ছে, তারা বিস্ময়ে হতবাক হল। আর তারা ইস্রায়েলের ঈশ্বরের প্রশংসা করতে লাগল।</div>
<div class="v" id="v32"><span class="vn">32</span> <span class="br-p"><br><br></span>যীশু তাঁর শিষ্যদের কাছে ডেকে বললেন, “এই লোকদের প্রতি আমার করুণা হচ্ছে; এরা তিনদিন ধরে আমার কাছে আছে এবং এদের কাছে কোনও খাবার নেই। আমি এদের ক্ষুধার্ত ফেরত পাঠাতে চাই না, হয়তো এরা পথে অজ্ঞান হয়ে পড়বে।”</div>
<div class="v" id="v33"><span class="vn">33</span> <span class="br-p"><br><br></span>তাঁর শিষ্যেরা উত্তর দিলেন, “এত লোককে খাওয়ানোর জন্য এই প্রত্যন্ত স্থানে আমরা কোথায় যথেষ্ট খাবার পাব?”</div>
<div class="v" id="v34"><span class="vn">34</span> <span class="br-p"><br><br></span>যীশু জিজ্ঞাসা করলেন, “তোমাদের কাছে কটি রুটি আছে?” <span class="br-p"><br><br></span>তাঁরা উত্তর দিলেন, “সাতটি, আর কয়েকটি ছোট মাছ।”</div>
<div class="v" id="v35"><span class="vn">35</span> <span class="br-p"><br><br></span>তিনি সবাইকে মাটির উপর বসে পড়তে বললেন।</div>
<div class="v" id="v36"><span class="vn">36</span> তারপর তিনি সেই সাতটি রুটি ও মাছগুলি নিয়ে <i>ঈশ্বরকে</i> ধন্যবাদ দিলেন। তারপর সেগুলি ভেঙে শিষ্যদের দিলেন ও তাঁরা লোকদের দিলেন।</div>
<div class="v" id="v37"><span class="vn">37</span> সবাই খেয়ে পরিতৃপ্ত হল। পরে শিষ্যেরা অবশিষ্ট রুটির টুকরোগুলি সংগ্রহ করে সাতটি ঝুড়ি পূর্ণ করল।</div>
<div class="v" id="v38"><span class="vn">38</span> যারা খাবার খেয়েছিল, নারী ও শিশু ছাড়া তাদের সংখ্যা ছিল চার হাজার।</div>
<div class="v" id="v39"><span class="vn">39</span> যীশু সকলকে বিদায় করার পর নৌকাতে উঠলেন ও মগদনের<sup class="fnm"><a name="fnm4" href="#fn4">4</a></sup> সীমানায় চলে গেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা, নিন্দা করে</div>
<div class="fn"><sup class="fnt"><a name="fn2" href="#fnm2">2</a></sup> যাত্রা পুস্তক ২০:১২; দ্বিতীয় বিবরণ ৫:১৬; যাত্রা পুস্তক ২১:১৭; ২০:৯</div>
<div class="fn"><sup class="fnt"><a name="fn3" href="#fnm3">3</a></sup> যিশাইয় ২৯:১৩</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->মগদনের <!--raw 1 bo --></em><!--endraw 1-->স্থানটি মাগ্দালা নামেও পরিচিত, যেখানে মগ্দলিনী মরিয়মের বাসস্থান ছিল। মার্ক স্থানটি দলমনুথা-প্রদেশ বলে উল্লেখ করেছেন (মার্ক ৮:১০)</div>
</div>
<!-- PARSED ABOVE; EDITING MAY BREAK PARSER -->
</body></html>