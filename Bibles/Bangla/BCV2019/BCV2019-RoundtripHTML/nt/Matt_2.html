<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জ্যোতির্বিদদের আগমন</h2><span class="vn">1</span> <span class="br-p"><br><br></span>হেরোদ রাজার সময় যিহূদিয়া প্রদেশের বেথলেহেমে যীশুর জন্ম হলে পর, পূর্বদেশ থেকে কয়েকজন পণ্ডিত<sup class="fnm"><a name="fnm1" href="#fn1">1</a></sup> ব্যক্তি জেরুশালেমে এসে জিজ্ঞাসা করলেন,</div>
<div class="v" id="v2"><span class="vn">2</span> “ইহুদিদের যে রাজা জন্মগ্রহণ করেছেন তিনি কোথায়? আমরা পূর্বদেশে তাঁর তারা দেখতে পেয়ে তাঁকে প্রণাম করতে এসেছি।”</div>
<div class="v" id="v3"><span class="vn">3</span> <span class="br-p"><br><br></span>একথা শুনে রাজা হেরোদ ও তাঁর সঙ্গে সমস্ত জেরুশালেমের মানুষেরা উদ্বিগ্ন হয়ে উঠল।</div>
<div class="v" id="v4"><span class="vn">4</span> তিনি সমগ্র জনসাধারণের প্রধান যাজকবৃন্দ ও শাস্ত্রবিদদের একত্রে ডেকে তাঁদের কাছে জানতে চাইলেন, খ্রীষ্ট কোথায় জন্মগ্রহণ করবেন?</div>
<div class="v" id="v5"><span class="vn">5</span> তাঁরা উত্তর দিলেন, “যিহূদিয়ার বেথলেহেমে, কারণ ভাববাদী এরকম লিখেছেন:</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>“কিন্তু তুমি, যিহূদা দেশের বেথলেহেম,<br> <span class="br-ind"><br><span class="indent">&nbsp;</span></span>যিহূদার শাসকদের মধ্যে তুমি কোনো অংশে সামান্য ক্ষুদ্র নও;<br> <span class="br-ind"><br><span class="indent">&nbsp;</span></span>কারণ তোমার মধ্য থেকেই আসবেন এক শাসক,<br> <span class="br-ind"><br><span class="indent">&nbsp;</span></span>যিনি হবেন আমার প্রজা ইস্রায়েলের পালক।”<sup class="fnm"><a name="fnm2" href="#fn2">2</a></sup><br></div>
<div class="v" id="v7"><span class="vn">7</span> <span class="br-p"><br><br></span>এরপর হেরোদ সেই পণ্ডিতদের গোপনে ডেকে, সেই তারাটি সঠিক কখন উদিত হয়েছিল, তা তাঁদের কাছ থেকে জেনে নিলেন।</div>
<div class="v" id="v8"><span class="vn">8</span> তিনি তাঁদের এই বলে বেথলেহেমে পাঠিয়ে দিলেন, “যান, গিয়ে সযত্নে শিশুটির অনুসন্ধান করুন। তাঁর সন্ধান পাওয়া মাত্র আমাকে সংবাদ দেবেন, যেন আমিও গিয়ে তাঁকে প্রণাম করতে পারি।”</div>
<div class="v" id="v9"><span class="vn">9</span> <span class="br-p"><br><br></span>রাজার এই কথা শুনে তাঁরা তাঁদের পথে চলে গেলেন। আর যে-তারাটি তাঁরা পূর্বদেশে দেখেছিলেন, সেটি তাঁদের আগে আগে চলতে লাগল এবং শিশুটি যেখানে ছিল, সেই স্থানের উপরে স্থির হয়ে রইল।</div>
<div class="v" id="v10"><span class="vn">10</span> তারাটি দেখতে পেয়ে তাঁরা মহা আনন্দে উল্লসিত হলেন।</div>
<div class="v" id="v11"><span class="vn">11</span> গৃহ-অভ্যন্তরে এসে তাঁরা শিশুটিকে তাঁর মা মরিয়মের সঙ্গে দেখতে পেলেন। তাঁরা সকলে ঘরের মধ্যে প্রবেশ করে শিশুটির উপাসনা করলেন।<sup class="fnm"><a name="fnm3" href="#fn3">3</a></sup> তারপর তাঁরা তাঁদের রত্নপেটিকা খুলে তাঁকে স্বর্ণ, কুন্দুরু<sup class="fnm"><a name="fnm4" href="#fn4">4</a></sup> ও গন্ধরস উপহার দিলেন।</div>
<div class="v" id="v12"><span class="vn">12</span> তাঁরা যেন হেরোদের কাছে ফিরে না যান, স্বপ্নে এই সতর্কবাণী পেয়ে তাঁরা অন্য এক পথ ধরে তাঁদের দেশে ফিরে গেলেন।</div>
<div class="v" id="v13"><h2>মিশরে পলায়ন</h2><span class="vn">13</span> <span class="br-p"><br><br></span>তাঁরা চলে যাওয়ার পরে প্রভুর এক দূত স্বপ্নে যোষেফের কাছে আবির্ভূত হয়ে বললেন, “ওঠো, শিশুটি ও তাঁর মাকে নিয়ে মিশরে পলায়ন করো। আমি যতক্ষণ না-বলি, সেখানেই থেকো, কারণ শিশুটিকে হত্যা করার জন্য হেরোদ তাঁর অনুসন্ধান করবে।”</div>
<div class="v" id="v14"><span class="vn">14</span> <span class="br-p"><br><br></span>অতএব, যোষেফ উঠে শিশুটি ও তাঁর মাকে নিয়ে সেই রাত্রিতেই মিশরের উদ্দেশে রওনা হলেন।</div>
<div class="v" id="v15"><span class="vn">15</span> হেরোদের মৃত্যু পর্যন্ত তিনি সেখানেই থাকলেন। আর এভাবেই, প্রভু ভাববাদীর মাধ্যমে যা ব্যক্ত করেছিলেন, তা পূর্ণ হল: “মিশর থেকে আমি আমার পুত্রকে ডেকে আনলাম।”<sup class="fnm"><a name="fnm5" href="#fn5">5</a></sup></div>
<div class="v" id="v16"><span class="vn">16</span> <span class="br-p"><br><br></span>পণ্ডিতেরা তাঁর সঙ্গে প্রতারণা করেছেন উপলব্ধি করে হেরোদ ক্রোধে উন্মত্ত হলেন। পণ্ডিতদের কাছে জেনে নেওয়া সময় হিসেব করে, তিনি বেথলেহেম ও তার সন্নিহিত অঞ্চলের দু-বছর ও তার কমবয়েসি সমস্ত শিশুকে হত্যা করার আদেশ দিলেন।</div>
<div class="v" id="v17"><span class="vn">17</span> তখন ভাববাদী যিরমিয়ের দ্বারা কথিত এই বচন পূর্ণ হল।</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>“রামা<sup class="fnm"><a name="fnm6" href="#fn6">6</a></sup>-নগরে শ্রুত হল,<br> <span class="br-ind"><br><span class="indent">&nbsp;</span></span>এক ক্রন্দন ও মহাবিলাপের রব,<br> <span class="br-ind"><br><span class="indent">&nbsp;</span></span>রাহেল তাঁর সন্তানদের জন্য কাঁদছেন,<br> <span class="br-ind"><br><span class="indent">&nbsp;</span></span>তিনি সান্ত্বনা পেতে চান না,<br> <span class="br-ind"><br><span class="indent">&nbsp;</span></span>কারণ তারা আর বেঁচে নেই।”<sup class="fnm"><a name="fnm7" href="#fn7">7</a></sup><br></div>
<div class="v" id="v19"><h2>নাসরতে প্রত্যাবর্তন</h2><span class="vn">19</span> <span class="br-p"><br><br></span>হেরোদের মৃত্যুর পর, মিশরে প্রভুর এক দূত স্বপ্নে যোষেফের কাছে আবির্ভূত হয়ে বললেন,</div>
<div class="v" id="v20"><span class="vn">20</span> “ওঠো, শিশুটি ও তাঁর মাকে নিয়ে তুমি ইস্রায়েল দেশে ফিরে যাও। কারণ, যারা শিশুটির প্রাণ হরণ করতে চাইছিল, তাদের মৃত্যু হয়েছে।”</div>
<div class="v" id="v21"><span class="vn">21</span> <span class="br-p"><br><br></span>তাই তিনি উঠে শিশুটি ও তাঁর মা মরিয়মকে নিয়ে ইস্রায়েল দেশে গেলেন।</div>
<div class="v" id="v22"><span class="vn">22</span> কিন্তু যখন তিনি শুনলেন, আখির্লায় তাঁর পিতা হেরোদের পদে যিহূদিয়ায় রাজত্ব করছেন, তিনি সেখানে যেতে ভয় পেলেন। তিনি স্বপ্নে এক সতর্কবাণী পেয়ে গালীল-প্রদেশে চলে গেলেন।</div>
<div class="v" id="v23"><span class="vn">23</span> তিনি বসবাস করার জন্য নাসরৎ নামের এক নগরে গেলেন। এভাবেই ভাববাদীদের দ্বারা কথিত বাণী পূর্ণ হল, “তিনি নাসরতীয় বলে আখ্যাত হবেন।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ঐতিহ্যগতভাবে, প্রাজ্ঞ ব্যক্তিবৃন্দ</div>
<div class="fn"><sup class="fnt"><a name="fn2" href="#fnm2">2</a></sup> মীখা ৫:২</div>
<div class="fn"><sup class="fnt"><a name="fn3" href="#fnm3">3</a></sup> বা, ভূমিষ্ঠ হয়ে তাঁকে দণ্ডবৎ করলেন</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><em><!--endraw 1-->কুন্দুরু<!--raw 1 bo --></em><!--endraw 1-->—সুগন্ধি ধূপচূর্ণ</div>
<div class="fn"><sup class="fnt"><a name="fn5" href="#fnm5">5</a></sup> হোশেয় ১১:১</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><em><!--endraw 1-->রামা<!--raw 1 bo --></em><!--endraw 1-->—জেরুশালেমের প্রায় আট কিলোমিটার উত্তরে অবস্থিত এক সদরাঞ্চল। নগরটি ছিল বিন্যামীন গোষ্ঠীর অধিকারভুক্ত। বিন্যামীন ছিলেন ইস্রায়েলীদের আদিপুরুষ যাকোব ও তাঁর স্ত্রী রাহেলের সর্বকনিষ্ঠ সন্তান।</div>
<div class="fn"><sup class="fnt"><a name="fn7" href="#fnm7">7</a></sup> যিরমিয় ৩১:১৫</div>
</div>
<!-- PARSED ABOVE; EDITING MAY BREAK PARSER -->
</body></html>