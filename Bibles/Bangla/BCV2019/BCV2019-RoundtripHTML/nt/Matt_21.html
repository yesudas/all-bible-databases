<html><head>
<meta http-equiv="Content-Type" content="text/html;charset=utf-8" />
<title>Matt 21 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_19.html">19</a> <a href="Matt_20.html">20</a> <b>21</b> <a href="Matt_22.html">22</a> <a href="Matt_23.html">23</a> ... <a href="Matt_28.html">28</a> </div><hr>
<h1>Matt 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমে যীশুরাজার প্রবেশ</h2><span class="vn">1</span> <span class="br-p"><br><br></span>তাঁরা জেরুশালেমের কাছাকাছি এসে যখন জলপাই পর্বতের উপরে বেথফাগ গ্রামে উপস্থিত হলেন, যীশু তাঁর দুজন শিষ্যকে এই বলে পাঠালেন,</div>
<div class="v" id="v2"><span class="vn">2</span> “তোমরা সামনের ওই গ্রামে যাও। সেখানে গিয়েই তোমরা দেখতে পাবে একটি গর্দভী তার শাবকের সঙ্গে বাঁধা আছে। তাদের খুলে আমার কাছে নিয়ে এসো।</div>
<div class="v" id="v3"><span class="vn">3</span> কেউ যদি তোমাদের কিছু বলে, তাকে বোলো যে, প্রভুর তাদের প্রয়োজন আছে। এতে সে তখনই তাদের পাঠিয়ে দেবে।”</div>
<div class="v" id="v4"><span class="vn">4</span> <span class="br-p"><br><br></span>এরকম ঘটল যেন ভাববাদীর দ্বারা কথিত বচন পূর্ণ হয়:</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা সিয়োন-কন্যাকে<sup class="fnm"><a name="fnm1" href="#fn1">1</a></sup> বলো,<br> <span class="br-ind"><br><span class="indent">&nbsp;</span></span>‘দেখো, তোমার রাজা তোমার কাছে আসছেন,<br> <span class="br-ind"><br><span class="indent">&nbsp;</span></span>তিনি নম্র কোমল প্রাণ, গর্দভের উপরে উপবিষ্ট,<br> <span class="br-ind"><br><span class="indent">&nbsp;</span></span>এক শাবকের, গর্দভ শাবকের উপরে উপবিষ্ট।’ ”<sup class="fnm"><a name="fnm2" href="#fn2">2</a></sup><br></div>
<div class="v" id="v6"><span class="vn">6</span> <span class="br-p"><br><br></span>শিষ্যেরা গেলেন ও যীশু যেমন নির্দেশ দিয়েছিলেন, তেমনই করলেন।</div>
<div class="v" id="v7"><span class="vn">7</span> তাঁরা গর্দভী ও সেই শাবকটিকে নিয়ে এসে, তাদের উপরে নিজেদের পোশাক পেতে দিলেন। যীশু সেই কাপড়গুলির<sup class="fnm"><a name="fnm3" href="#fn3">3</a></sup> উপরে বসলেন।</div>
<div class="v" id="v8"><span class="vn">8</span> আর ভিড়ের মধ্যে অনেক লোক নিজেদের পোশাক রাস্তায় বিছিয়ে দিল, অন্যেরা গাছ থেকে ডালপালা কেটে পথে ছড়িয়ে দিল।<sup class="fnm"><a name="fnm4" href="#fn4">4</a></sup></div>
<div class="v" id="v9"><span class="vn">9</span> যেসব লোক তাঁর সামনে যাচ্ছিল ও পেছনে অনুসরণ করছিল, তারা চিৎকার করে বলতে লাগল, <span class="br-p"><br><br></span><span class="br-ind"><br><span class="indent">&nbsp;</span></span>“হোশান্না, দাউদ-সন্তান!”<sup class="fnm"><a name="fnm5" href="#fn5">5</a></sup> <span class="br-p"><br><br></span>“ধন্য তিনি, যিনি প্রভুর নামে আসছেন!”<sup class="fnm"><a name="fnm6" href="#fn6">6</a></sup> <span class="br-p"><br><br></span>“ঊর্ধ্বতমলোকে হোশান্না!”<br></div>
<div class="v" id="v10"><span class="vn">10</span> <span class="br-p"><br><br></span>যীশু যখন জেরুশালেমে প্রবেশ করলেন, সমস্ত নগরে আলোড়ন পড়ে গেল ও তারা জিজ্ঞাসা করল, “ইনি কে?”</div>
<div class="v" id="v11"><span class="vn">11</span> <span class="br-p"><br><br></span>তাতে লোকেরা উত্তর দিল, “ইনি যীশু, গালীলের নাসরতের সেই ভাববাদী।”</div>
<div class="v" id="v12"><h2>মন্দিরে যীশু</h2><span class="vn">12</span> <span class="br-p"><br><br></span>যীশু মন্দিরচত্বরে প্রবেশ করে তাদের তাড়িয়ে দিলেন যারা সেখানে ক্রয়-বিক্রয় করছিল। তিনি মুদ্রা-বিনিময়কারীদের টেবিলগুলি ও কপোত-বিক্রয়কারীদের আসনগুলি উল্টে দিলেন।</div>
<div class="v" id="v13"><span class="vn">13</span> তিনি তাদের বললেন, “এরকম লিখিত আছে, ‘আমার গৃহ প্রার্থনা-গৃহ বলে আখ্যাত হবে,’ কিন্তু তোমরা একে ‘দস্যুদের গহ্বরে’ পরিণত করেছ।”<sup class="fnm"><a name="fnm7" href="#fn7">7</a></sup></div>
<div class="v" id="v14"><span class="vn">14</span> <span class="br-p"><br><br></span>পরে অন্ধ ও খঞ্জেরা মন্দিরে তাঁর কাছে এলে তিনি তাদের সুস্থ করলেন।</div>
<div class="v" id="v15"><span class="vn">15</span> কিন্তু প্রধান যাজকবর্গ ও শাস্ত্রবিদরা যখন দেখলেন, তিনি আশ্চর্য সব কাজ করে চলেছেন ও ছেলেমেয়েরা মন্দিরচত্বরে “হোশান্না, দাউদ-সন্তান,” বলে চিৎকার করছে, তাঁরা রুষ্ট হলেন।</div>
<div class="v" id="v16"><span class="vn">16</span> <span class="br-p"><br><br></span>তাঁরা তাঁকে বললেন, “এই ছেলেমেয়েরা কী সব বলছে, তা কি তুমি শুনতে পাচ্ছ?” <span class="br-p"><br><br></span>যীশু উত্তর দিলেন, “হ্যাঁ, আপনারা কি কখনও পাঠ করেননি, <span class="br-p"><br><br></span><span class="br-ind"><br><span class="indent">&nbsp;</span></span>“ ‘ছেলেমেয়েদের ও শিশুদের মুখ দিয়ে<br> <span class="br-ind"><br><span class="indent">&nbsp;</span></span>তুমি স্তব ও প্রশংসার ব্যবস্থা করেছ’?”<sup class="fnm"><a name="fnm8" href="#fn8">8</a></sup><br></div>
<div class="v" id="v17"><span class="vn">17</span> <span class="br-p"><br><br></span>পরে তিনি তাঁদের ছেড়ে দিয়ে নগরের বাইরে বেথানি গ্রামে চলে গেলেন। সেখানেই তিনি রাত্রিযাপন করলেন।</div>
<div class="v" id="v18"><h2>যীশু ডুমুর গাছকে অভিশাপ দিলেন</h2><span class="vn">18</span> <span class="br-p"><br><br></span>খুব ভোরবেলায়, নগরে আসার পথে যীশুর খিদে পেল।</div>
<div class="v" id="v19"><span class="vn">19</span> পথের ধারে একটি ডুমুর গাছ দেখে, তিনি তার কাছে গেলেন, কিন্তু পাতা ছাড়া আর কিছুই দেখতে পেলেন না। তখন তিনি গাছটিকে বললেন, “তোমার মধ্যে আর কখনও যেন ফল না ধরে!” সঙ্গে সঙ্গে গাছটি শুকিয়ে গেল।</div>
<div class="v" id="v20"><span class="vn">20</span> <span class="br-p"><br><br></span>শিষ্যেরা এই দেখে আশ্চর্য হয়ে গেলেন। তাঁরা জিজ্ঞাসা করলেন, “ডুমুর গাছটি এত তাড়াতাড়ি শুকিয়ে গেল কীভাবে?”</div>
<div class="v" id="v21"><span class="vn">21</span> <span class="br-p"><br><br></span>যীশু উত্তর দিলেন, “আমি তোমাদের সত্যিই বলছি, তোমাদের যদি বিশ্বাস থাকে আর তোমরা সন্দেহ না করো, তাহলে এই ডুমুর গাছটির প্রতি যা করা হয়েছে, তোমরা যে কেবলমাত্র তাই করতে পারবে, তা নয়, কিন্তু যদি এই পর্বতটিকে বলো, ‘যাও, সমুদ্রে গিয়ে পড়ো,’ সেইরকমই হবে।</div>
<div class="v" id="v22"><span class="vn">22</span> আর তোমরা প্রার্থনায় যা কিছু চাইবে, বিশ্বাস করলে সে সমস্তই পাবে।”</div>
<div class="v" id="v23"><h2>যীশুর ক্ষমতা সম্পর্কে প্রশ্ন</h2><span class="vn">23</span> <span class="br-p"><br><br></span>যীশু মন্দিরচত্বরে প্রবেশ করলেন। তিনি যখন শিক্ষা দিচ্ছিলেন, তখন প্রধান যাজকেরা ও লোকদের প্রাচীনবর্গ তাঁর কাছে এসে জিজ্ঞাসা করলেন, “তুমি কোন ক্ষমতায় এসব করছ? আর কেই বা তোমাকে এই ক্ষমতা দিয়েছে?”</div>
<div class="v" id="v24"><span class="vn">24</span> <span class="br-p"><br><br></span>যীশু উত্তর দিলেন, “আমিও আপনাদের একটি প্রশ্ন করব। আপনারা যদি উত্তর দেন, তাহলে আমিও আপনাদের বলব, আমি কোন ক্ষমতায় এসব করছি।</div>
<div class="v" id="v25"><span class="vn">25</span> যোহনের বাপ্তিষ্ম কোথা থেকে হয়েছিল? স্বর্গ থেকে, না মানুষের কাছ থেকে?” <span class="br-p"><br><br></span>তাঁরা নিজেদের মধ্যে এ-বিষয়ে আলোচনা করে বললেন, “যদি আমরা বলি, ‘স্বর্গ থেকে,’ ও প্রশ্ন করবে, ‘তাহলে কেন আপনারা তাঁকে বিশ্বাস করেননি?’</div>
<div class="v" id="v26"><span class="vn">26</span> কিন্তু যদি আমরা বলি, ‘মানুষের কাছ থেকে,’ আমরা জনসাধারণকে ভয় করি, কারণ তারা সবাই যোহনকে ভাববাদী বলে মানে।”</div>
<div class="v" id="v27"><span class="vn">27</span> <span class="br-p"><br><br></span>তাই তাঁরা যীশুকে উত্তর দিলেন, “আমরা জানি না।” <span class="br-p"><br><br></span>তখন তিনি বললেন, “আমিও আপনাদের বলব না যে কোন ক্ষমতায় আমি এসব করছি।</div>
<div class="v" id="v28"><h2>দুই পুত্রের রূপক</h2><span class="vn">28</span> <span class="br-p"><br><br></span>“আপনারা কী মনে করেন? এক ব্যক্তির দুই পুত্র ছিল। তিনি প্রথমজনের কাছে গিয়ে বললেন, ‘বৎস, তুমি গিয়ে দ্রাক্ষাক্ষেতে কাজ করো।’</div>
<div class="v" id="v29"><span class="vn">29</span> <span class="br-p"><br><br></span>“সে উত্তর দিল, ‘আমি যাব না,’ কিন্তু পরে সে মত পরিবর্তন করে কাজ করতে গেল।</div>
<div class="v" id="v30"><span class="vn">30</span> <span class="br-p"><br><br></span>“পরে সেই পিতা অপর পুত্রের কাছে গেলেন এবং একই কথা তাকেও বললেন। সে উত্তর দিল, ‘হ্যাঁ মহাশয়, যাচ্ছি,’ কিন্তু সে গেল না।</div>
<div class="v" id="v31"><span class="vn">31</span> <span class="br-p"><br><br></span>“এই দুজনের মধ্যে কে তার পিতার ইচ্ছা পালন করল?” <span class="br-p"><br><br></span>তাঁরা উত্তর দিলেন, “প্রথমজন।” <span class="br-p"><br><br></span>যীশু তাঁদের বললেন, “আমি আপনাদের সত্যিই বলছি, কর আদায়কারী ও বেশ্যারা আপনাদের আগেই স্বর্গরাজ্যে প্রবেশ করছে।</div>
<div class="v" id="v32"><span class="vn">32</span> কারণ যোহন আপনাদের কাছে এসে ধার্মিকতার পথ দেখালেন আর আপনারা তাঁকে বিশ্বাস করলেন না, কিন্তু কর আদায়কারী ও বেশ্যারা বিশ্বাস করল। আর আপনারা তা দেখা সত্ত্বেও অনুতাপ করলেন না এবং বিশ্বাস করলেন না।</div>
<div class="v" id="v33"><h2>ভাগচাষিদের রূপক</h2><span class="vn">33</span> <span class="br-p"><br><br></span>“অন্য একটি রূপক শুনুন: একজন গৃহকর্তা এক দ্রাক্ষাক্ষেত প্রস্তুত করলেন। তিনি তার চারপাশে বেড়া দিলেন, তার মধ্যে এক দ্রাক্ষাকুণ্ড খনন করলেন ও এক নজরমিনার নির্মাণ করলেন। তারপর তিনি সেই দ্রাক্ষাক্ষেত কয়েকজন কৃষককে ইজারা দিয়ে বিদেশ ভ্রমণে চলে গেলেন।</div>
<div class="v" id="v34"><span class="vn">34</span> ফল সংগ্রহের সময় হয়ে এলে তিনি তাঁর দাসদের ফল সংগ্রহের জন্য কৃষকদের কাছে পাঠিয়ে দিলেন।</div>
<div class="v" id="v35"><span class="vn">35</span> <span class="br-p"><br><br></span>“কৃষকেরা সেই দাসদের বন্দি করে একজনকে প্রহার করল, অন্যজনকে হত্যা করল, তৃতীয় জনকে পাথর ছুঁড়ে মারল।</div>
<div class="v" id="v36"><span class="vn">36</span> আবার তিনি তাদের কাছে অন্য দাসদের পাঠালেন, এদের সংখ্যা আগের চেয়েও বেশি ছিল। কৃষকেরা এদের প্রতিও সেই একইরকম ব্যবহার করল।</div>
<div class="v" id="v37"><span class="vn">37</span> সবশেষে তিনি তাদের কাছে তাঁর পুত্রকে পাঠালেন, বললেন, ‘তারা আমার পুত্রকে সমাদর করবে।’</div>
<div class="v" id="v38"><span class="vn">38</span> <span class="br-p"><br><br></span>“কিন্তু কৃষকেরা যখন সেই পুত্রকে দেখল, তারা পরস্পরকে বলল, ‘এই হল উত্তরাধিকারী। এসো, আমরা একে হত্যা করে এর অধিকার হস্তগত করি।’</div>
<div class="v" id="v39"><span class="vn">39</span> এভাবে তারা তাঁকে ধরে দ্রাক্ষাক্ষেতের বাইরে নিক্ষেপ করল ও তাঁকে হত্যা করল।</div>
<div class="v" id="v40"><span class="vn">40</span> <span class="br-p"><br><br></span>“অতএব, দ্রাক্ষাক্ষেতের মালিক যখন আসবেন, তিনি এই কৃষকদের নিয়ে কী করবেন?”</div>
<div class="v" id="v41"><span class="vn">41</span> <span class="br-p"><br><br></span>তাঁরা উত্তর দিলেন, “তিনি ওই দুর্জনদের শোচনীয় পরিণতি ঘটাবেন ও সেই দ্রাক্ষাক্ষেত অন্য কৃষকদের ইজারা দেবেন, যারা ফল সংগ্রহের সময় তাঁকে তাঁর উপযুক্ত অংশ দেবে।”</div>
<div class="v" id="v42"><span class="vn">42</span> <span class="br-p"><br><br></span>যীশু তাঁদের বললেন, “আপনারা কি শাস্ত্রে কখনও পাঠ করেননি: <span class="br-p"><br><br></span><span class="br-ind"><br><span class="indent">&nbsp;</span></span>“ ‘যে প্রস্তর স্থপতিরা অগ্রাহ্য করেছিল,<br> <span class="br-ind"><br><span class="indent">&nbsp;</span></span>তাই শীর্ষপ্রস্তর<sup class="fnm"><a name="fnm9" href="#fn9">9</a></sup> হয়ে উঠল;<br> <span class="br-ind"><br><span class="indent">&nbsp;</span></span>প্রভুই এরকম করেছেন,<br> <span class="br-ind"><br><span class="indent">&nbsp;</span></span>আর এ আমাদের দৃষ্টিতে বিস্ময়কর’?<sup class="fnm"><a name="fnm10" href="#fn10">10</a></sup><br></div>
<div class="v" id="v43"><span class="vn">43</span> <span class="br-p"><br><br></span>“এই কারণে আমি আপনাদের বলছি যে, স্বর্গরাজ্য আপনাদের কাছ থেকে কেড়ে নিয়ে এমন এক জাতিকে দেওয়া হবে, যারা এর জন্য ফল উৎপন্ন করবে।</div>
<div class="v" id="v44"><span class="vn">44</span> যে এই প্রস্তরের উপরে পড়বে, সে খানখান হয়ে ভগ্ন হবে, কিন্তু যার উপরে এই প্রস্তর পড়বে, সে চূর্ণবিচূর্ণ হবে।”</div>
<div class="v" id="v45"><span class="vn">45</span> <span class="br-p"><br><br></span>যখন প্রধান যাজকেরা ও ফরিশীরা যীশুর কথিত রূপকগুলি শুনলেন, তাঁরা বুঝতে পারলেন, তিনি তাঁদের সম্পর্কেই সেগুলি বলছেন।</div>
<div class="v" id="v46"><span class="vn">46</span> তাঁরা যীশুকে গ্রেপ্তার করার কোনো উপায় খুঁজলেন, কিন্তু তাঁরা জনসাধারণকে ভয় পেতেন কারণ তারা তাঁকে ভাববাদী বলে মানত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> রূপকালংকার—এর অর্থ, সিয়োন বা, জেরুশালেমের অধিবাসী।</div>
<div class="fn"><sup class="fnt"><a name="fn2" href="#fnm2">2</a></sup> সখরিয় ৯:৯</div>
<div class="fn"><sup class="fnt"><a name="fn3" href="#fnm3">3</a></sup> অর্থাৎ কাপড়গুলির উপরে।</div>
<div class="fn"><sup class="fnt"><a name="fn4" href="#fnm4">4</a></sup> রাজাকে সম্মান প্রদর্শনের একটি প্রথা (২ রাজাবলি ৯:১৩)</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><em><!--endraw 1-->হোশান্না <!--raw 1 bo --></em><!--endraw 1-->এক হিব্রু অভিব্যক্তি, যার অর্থ, রক্ষা করো বা, মুক্তি দাও, যা এক প্রশংসাসূচক অভিব্যক্তিতে পরিণত হয়েছে। শব্দটি মূল আরামীয় ভাষা থেকে উৎপন্ন হয়েছে।</div>
<div class="fn"><sup class="fnt"><a name="fn6" href="#fnm6">6</a></sup> গীত ১১৮:২৬</div>
<div class="fn"><sup class="fnt"><a name="fn7" href="#fnm7">7</a></sup> যিশাইয় ৫৬:৭; যিরমিয় ৭:১১</div>
<div class="fn"><sup class="fnt"><a name="fn8" href="#fnm8">8</a></sup> গীত ৮:২</div>
<div class="fn"><sup class="fnt"><a name="fn9" href="#fnm9">9</a></sup> বা, কোণের (প্রধান) প্রস্তর। শব্দটির ব্যাখ্যায় মতান্তর থাকলেও অনুমিত হয়, কোনো ভবনের শীর্ষে যে পাথরটি বসানো হত, তা ভবনটিকে সম্পূর্ণতা দান করত। এই পাথরটি সেই উদ্দেশ্যেই বিশেষভাবে নির্মিত হত।</div>
<div class="fn"><sup class="fnt"><a name="fn10" href="#fnm10">10</a></sup> গীত ১১৮:২২,২৩</div>
</div>
<!-- PARSED ABOVE; EDITING MAY BREAK PARSER -->
</body></html>