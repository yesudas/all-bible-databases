<html><head>
<meta http-equiv="Content-Type" content="text/html;charset=utf-8" />
<title>Matt 26 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_24.html">24</a> <a href="Matt_25.html">25</a> <b>26</b> <a href="Matt_27.html">27</a> <a href="Matt_28.html">28</a> </div><hr>
<h1>Matt 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর বিরুদ্ধে ষড়যন্ত্র</h2><span class="vn">1</span> <span class="br-p"><br><br></span>এসব বিষয় বলা শেষ করার পর যীশু তাঁর শিষ্যদের বললেন,</div>
<div class="v" id="v2"><span class="vn">2</span> “তোমরা জানো, আর দুদিন পরে নিস্তারপর্ব<sup class="fnm"><a name="fnm1" href="#fn1">1</a></sup> আসছে, তখন মনুষ্যপুত্রকে ক্রুশার্পিত করার জন্য সমর্পণ করা হবে।”</div>
<div class="v" id="v3"><span class="vn">3</span> <span class="br-p"><br><br></span>সেই সময় প্রধান যাজকেরা ও লোকেদের প্রাচীনবর্গ কায়াফা নামক মহাযাজকের প্রাসাদে সমবেত হলেন।</div>
<div class="v" id="v4"><span class="vn">4</span> আর তাঁরা কোনও ছলে যীশুকে গ্রেপ্তার করে হত্যা করার ষড়যন্ত্র করলেন।</div>
<div class="v" id="v5"><span class="vn">5</span> তাঁরা বললেন, “কিন্তু পর্বের সময়ে নয়, তাতে লোকদের মধ্যে দাঙ্গা বেধে যেতে পারে।”</div>
<div class="v" id="v6"><h2>বেথানিতে যীশুর অভিষেক</h2><span class="vn">6</span> <span class="br-p"><br><br></span>যীশু যখন বেথানিতে কুষ্ঠরোগী শিমোনের বাড়িতে ছিলেন,</div>
<div class="v" id="v7"><span class="vn">7</span> একজন নারী শ্বেতস্ফটিকের পাত্রে বহুমূল্য সুগন্ধি তেল<sup class="fnm"><a name="fnm2" href="#fn2">2</a></sup> নিয়ে এল। যীশু যখন ভোজনের টেবিলে হেলান দিয়ে বসেছিলেন, সেই নারীটি তাঁর মাথায় তা উপুড় করে ঢেলে দিল।</div>
<div class="v" id="v8"><span class="vn">8</span> <span class="br-p"><br><br></span>শিষ্যেরা এই দেখে ভীষণ রুষ্ট হলেন। তাঁরা বললেন, “এই অপচয় কেন?</div>
<div class="v" id="v9"><span class="vn">9</span> এই সুগন্ধি তেল তো অনেক টাকায় বিক্রি করে দরিদ্রদের দান করা যেত!”</div>
<div class="v" id="v10"><span class="vn">10</span> <span class="br-p"><br><br></span>একথা শুনে যীশু তাঁদের বললেন, “তোমরা কেন এই মহিলাকে বিরক্ত করছ? সে তো আমার জন্য এক ভালো কাজই করেছে।</div>
<div class="v" id="v11"><span class="vn">11</span> দরিদ্রেরা তোমাদের সঙ্গে সবসময়ই থাকবে, কিন্তু আমাকে তোমরা সবসময় পাবে না।</div>
<div class="v" id="v12"><span class="vn">12</span> সে আমার শরীরে এই সুগন্ধি তেল ঢেলে আমাকে সমাধির উদ্দেশে প্রস্তুত করল।</div>
<div class="v" id="v13"><span class="vn">13</span> আমি তোমাদের সত্যিই বলছি, সমস্ত জগতে যেখানেই এই সুসমাচারের কথা প্রচারিত হবে, সে যা করেছে, স্মৃতির উদ্দেশে তার সেই কর্মের কথাও বলা হবে।”</div>
<div class="v" id="v14"><h2>যীশুর সঙ্গে বিশ্বাসঘাতকতা করতে যিহূদার সম্মতি</h2><span class="vn">14</span> <span class="br-p"><br><br></span>তখন সেই বারোজনের মধ্যে একজন, যে যিহূদা ইষ্কারিয়োৎ নামে আখ্যাত, সে প্রধান যাজকদের কাছে গিয়ে জিজ্ঞাসা করল,</div>
<div class="v" id="v15"><span class="vn">15</span> “যীশুকে আপনাদের হাতে সমর্পণ করলে, আপনারা আমাকে কী দেবেন?” তাঁরা তাকে ত্রিশটি রৌপ্যমুদ্রা গণনা করে দিলেন।</div>
<div class="v" id="v16"><span class="vn">16</span> সেই সময় থেকে যিহূদা তাঁকে সমর্পণ করার জন্য সুযোগ খুঁজতে লাগল।</div>
<div class="v" id="v17"><h2>প্রভুর ভোজ</h2><span class="vn">17</span> <span class="br-p"><br><br></span>খামিরবিহীন রুটির<sup class="fnm"><a name="fnm3" href="#fn3">3</a></sup> পর্বের প্রথম দিনে, শিষ্যেরা যীশুর কাছে এসে জিজ্ঞাসা করলেন, “নিস্তারপর্বের ভোজ গ্রহণের প্রস্তুতি কোথায় আমরা করব?”</div>
<div class="v" id="v18"><span class="vn">18</span> <span class="br-p"><br><br></span>তিনি উত্তর দিলেন, “তোমরা নগরে জনৈক ব্যক্তির কাছে যাও ও তাকে বলো, ‘গুরুমহাশয় বলছেন, আমার জন্য নির্ধারিত সময় এসে গেছে। আমি তোমার গৃহে আমার শিষ্যদের সঙ্গে নিস্তারপর্ব পালন করতে চাই।’ ”</div>
<div class="v" id="v19"><span class="vn">19</span> তাই শিষ্যেরা যীশুর নির্দেশমতো কাজ করলেন ও গিয়ে নিস্তারপর্বের ভোজ প্রস্তুত করলেন।</div>
<div class="v" id="v20"><span class="vn">20</span> <span class="br-p"><br><br></span>সন্ধ্যা হলে, যীশু সেই বারোজনের সঙ্গে ভোজের টেবিলে হেলান দিয়ে বসলেন।<sup class="fnm"><a name="fnm4" href="#fn4">4</a></sup></div>
<div class="v" id="v21"><span class="vn">21</span> তাঁরা ভোজন করছেন, এমন সময়ে যীশু বললেন, “আমি তোমাদের সত্যি বলছি, তোমাদের মধ্যে একজন আমার সঙ্গে বিশ্বাসঘাতকতা করবে।”</div>
<div class="v" id="v22"><span class="vn">22</span> <span class="br-p"><br><br></span>তাঁরা ভীষণ দুঃখিত হলেন ও একের পর এক তাঁকে বললেন, “প্রভু, সে নিশ্চয়ই আমি নই?”</div>
<div class="v" id="v23"><span class="vn">23</span> <span class="br-p"><br><br></span>যীশু উত্তর দিলেন, “যে আমার সঙ্গে ভোজনপাত্রে হাত ডুবালো, সেই আমার সঙ্গে বিশ্বাসঘাতকতা করবে।</div>
<div class="v" id="v24"><span class="vn">24</span> মনুষ্যপুত্রের বিষয়ে যে-রকম লিখিত আছে, তেমনই তিনি চলে যাবেন, কিন্তু ধিক্ সেই মানুষ, যে মনুষ্যপুত্রের সঙ্গে বিশ্বাসঘাতকতা করবে! তার জন্ম না হলেই বরং তার পক্ষে ভালো হত।”</div>
<div class="v" id="v25"><span class="vn">25</span> <span class="br-p"><br><br></span>তখন, যে তাঁর সঙ্গে বিশ্বাসঘাতকতা করবে, সেই যিহূদা বলল, “রব্বি, সে নিশ্চয়ই আমি নই?” <span class="br-p"><br><br></span>যীশু উত্তর দিলেন, “হ্যাঁ, তুমিই সে।”<sup class="fnm"><a name="fnm5" href="#fn5">5</a></sup></div>
<div class="v" id="v26"><span class="vn">26</span> <span class="br-p"><br><br></span>তাঁদের ভোজ গ্রহণের সময়, যীশু রুটি নিলেন, ধন্যবাদ দিলেন ও তা ভাঙ্গলেন। আর তিনি তাঁর শিষ্যদের দিলেন ও বললেন, “তোমরা নাও, এবং ভোজন করো; এ আমার শরীর।”</div>
<div class="v" id="v27"><span class="vn">27</span> <span class="br-p"><br><br></span>তারপর তিনি পানপাত্র নিলেন, ধন্যবাদ দিলেন ও শিষ্যদের তা দিয়ে বললেন, “তোমরা সবাই এর থেকে পান করো।</div>
<div class="v" id="v28"><span class="vn">28</span> এ আমার রক্ত, সেই <i>নতুন</i> নিয়মের<sup class="fnm"><a name="fnm6" href="#fn6">6</a></sup> রক্ত, যা পাপক্ষমার উদ্দেশে অনেকের জন্য পাতিত হচ্ছে।</div>
<div class="v" id="v29"><span class="vn">29</span> আমি তোমাদের বলছি, এখন থেকে আমি এই দ্রাক্ষারস আর কখনও পান করব না, সেইদিন পর্যন্ত, যখন আমি আপন পিতার রাজ্যে তোমাদের সঙ্গে ইহা নতুন করে পান করব।”</div>
<div class="v" id="v30"><span class="vn">30</span> <span class="br-p"><br><br></span>এরপর, তাঁরা এক গীত গেয়ে জলপাই পর্বতের উদ্দেশে যাত্রা করলেন।</div>
<div class="v" id="v31"><h2>পিতরের অস্বীকার করা নিয়ে যীশুর ভবিষ্যদ্‌বাণী</h2><span class="vn">31</span> <span class="br-p"><br><br></span>তারপর যীশু তাঁদের বললেন, “এই রাত্রিতে তোমরা সবাই আমাকে ছেড়ে চলে যাবে, কারণ এরকম লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমি পালরক্ষককে আঘাত করব,<br> <span class="br-ind"><br><span class="indent">&nbsp;</span></span>তাতে পালের মেষেরা ছিন্নভিন্ন হয়ে যাবে।’<sup class="fnm"><a name="fnm7" href="#fn7">7</a></sup><br></div>
<div class="v" id="v32"><span class="vn">32</span> <span class="br-p"><br><br></span>কিন্তু আমি উত্থিত হলে পর, আমি তোমাদের আগেই গালীলে পৌঁছাব।”</div>
<div class="v" id="v33"><span class="vn">33</span> <span class="br-p"><br><br></span>পিতর উত্তর দিলেন, “সবাই আপনাকে ছেড়ে চলে গেলেও, আমি কিন্তু কখনও যাব না।”</div>
<div class="v" id="v34"><span class="vn">34</span> <span class="br-p"><br><br></span>প্রত্যুত্তরে যীশু বললেন, “আমি তোমাকে সত্যিই বলছি, আজ রাত্রে, মোরগ ডাকার আগেই, তুমি তিনবার আমাকে অস্বীকার করবে।”</div>
<div class="v" id="v35"><span class="vn">35</span> <span class="br-p"><br><br></span>কিন্তু পিতর তাঁকে বললেন, “আমাকে যদি আপনার সঙ্গে মরতেও হয়, আমি কখনও আপনাকে অস্বীকার করব না।” অন্য সব শিষ্যও একই কথা বললেন।</div>
<div class="v" id="v36"><h2>গেৎশিমানি</h2><span class="vn">36</span> <span class="br-p"><br><br></span>তারপর যীশু তাঁর শিষ্যদের সঙ্গে গেৎশিমানি নামে এক স্থানে গেলেন। তিনি তাঁদের বললেন, “আমি যতক্ষণ ওখানে প্রার্থনা করি তোমরা ততক্ষণ এখানে বসে থাকো।”</div>
<div class="v" id="v37"><span class="vn">37</span> তিনি পিতর ও সিবদিয়ের দুই পুত্রকে তাঁর সঙ্গে নিলেন। তিনি ক্রমেই দুঃখার্ত ও ব্যাকুল হতে লাগলেন।</div>
<div class="v" id="v38"><span class="vn">38</span> তারপর তিনি তাঁদের বললেন, “আমার প্রাণ মৃত্যু পর্যন্ত দুঃখার্ত হয়েছে। তোমরা এখানে থাকো, আমার সঙ্গে জেগে থাকো।”</div>
<div class="v" id="v39"><span class="vn">39</span> <span class="br-p"><br><br></span>আরও কিছু দূর এগিয়ে, তিনি ভূমিতে উবুড় হয়ে প্রার্থনা করলেন, “পিতা, যদি সম্ভব হয়, এই পানপাত্র আমার কাছ থেকে দূর করে দাও। তবুও আমার ইচ্ছামতো নয়, কিন্তু তোমারই ইচ্ছামতো হোক।”</div>
<div class="v" id="v40"><span class="vn">40</span> <span class="br-p"><br><br></span>তারপর তিনি শিষ্যদের কাছে ফিরে দেখলেন, তাঁরা ঘুমিয়ে পড়েছেন। তিনি পিতরকে জিজ্ঞাসা করলেন, “তোমরা কি এক ঘণ্টাও আমার সঙ্গে জেগে থাকতে পারলে না?</div>
<div class="v" id="v41"><span class="vn">41</span> জেগে থাকো ও প্রার্থনা করো, যেন তোমরা প্রলোভনে না পড়ো। আত্মা ইচ্ছুক, কিন্তু শরীর দুর্বল।”</div>
<div class="v" id="v42"><span class="vn">42</span> <span class="br-p"><br><br></span>তিনি দ্বিতীয়বার গিয়ে প্রার্থনা করলেন, “পিতা আমার, আমি পান না করলে যদি এই পাত্র দূর না হয়, তাহলে তোমার ইচ্ছাই পূর্ণ হোক।”</div>
<div class="v" id="v43"><span class="vn">43</span> <span class="br-p"><br><br></span>তিনি ফিরে এসে আবার তাঁদের ঘুমাতে দেখলেন, কারণ তাঁদের চোখ ভারী হয়ে পড়েছিল।</div>
<div class="v" id="v44"><span class="vn">44</span> তাই তিনি পুনরায় তাঁদের ছেড়ে এগিয়ে গেলেন ও একই কথা বলে তৃতীয়বার প্রার্থনা করলেন।</div>
<div class="v" id="v45"><span class="vn">45</span> <span class="br-p"><br><br></span>তারপর তিনি শিষ্যদের কাছে ফিরে গিয়ে বললেন, “তোমরা কি এখনও ঘুমিয়ে আছো ও বিশ্রাম গ্রহণ করছ? দেখো, সময় হয়ে এসেছে, আর মনুষ্যপুত্রকে বিশ্বাসঘাতকতা করে পাপীদের হাতে সমর্পণ করা হচ্ছে।</div>
<div class="v" id="v46"><span class="vn">46</span> ওঠো, চলো আমরা যাই! ওই দেখো, আমার বিশ্বাসঘাতক এসে পড়েছে!”</div>
<div class="v" id="v47"><h2>যীশুকে গ্রেপ্তার</h2><span class="vn">47</span> <span class="br-p"><br><br></span>তিনি তখনও কথা বলছেন সেই সময় বারোজনের অন্যতম যিহূদা সেখানে এসে উপস্থিত হল। তার সঙ্গে ছিল অনেক লোক। তাদের হাতে ছিল তরোয়াল ও লাঠিসোঁটা। প্রধান যাজকেরা ও লোকসমূহের প্রাচীনবর্গ তাদের পাঠিয়েছিলেন।</div>
<div class="v" id="v48"><span class="vn">48</span> সেই বিশ্বাসঘাতক তাদের এই সংকেত দিয়ে রেখেছিল, “যাকে আমি চুম্বন করব, সেই ওই ব্যক্তি; তাকে গ্রেপ্তার কোরো।”</div>
<div class="v" id="v49"><span class="vn">49</span> সেই মুহূর্তেই যীশুর কাছে গিয়ে যিহূদা বলল, “রব্বি, নমস্কার!” বলে তাঁকে চুম্বন করল।</div>
<div class="v" id="v50"><span class="vn">50</span> <span class="br-p"><br><br></span>যীশু উত্তর দিলেন, “বন্ধু, যা করতে এসেছ, তুমি তাই করো।” <span class="br-p"><br><br></span>তখন সেই লোকেরা এগিয়ে এসে যীশুকে ধরল ও তাঁকে গ্রেপ্তার করল।</div>
<div class="v" id="v51"><span class="vn">51</span> তাই দেখে যীশুর সঙ্গীদের একজন তাঁর তরোয়াল বের করে মহাযাজকের দাসকে আঘাত করে তার কান কেটে ফেললেন।</div>
<div class="v" id="v52"><span class="vn">52</span> <span class="br-p"><br><br></span>যীশু তাঁকে বললেন, “তোমার তরোয়াল পুনরায় স্বস্থানে রাখো, কারণ যারাই তরোয়াল ধারণ করে তারাই তরোয়ালের দ্বারা মৃত্যুবরণ করবে।</div>
<div class="v" id="v53"><span class="vn">53</span> তুমি কি মনে করো, আমি কি আমার পিতাকে ডাকতে পারি না, আর তিনি সঙ্গে সঙ্গে কি আমার অধীনে দ্বাদশ বাহিনীরও<sup class="fnm"><a name="fnm8" href="#fn8">8</a></sup> বেশি দূত পাঠিয়ে দেবেন না?</div>
<div class="v" id="v54"><span class="vn">54</span> তাহলে শাস্ত্রবাণী কীভাবে পূর্ণ হবে, যা বলে যে, এ-সবই এভাবে ঘটবে?”<sup class="fnm"><a name="fnm9" href="#fn9">9</a></sup></div>
<div class="v" id="v55"><span class="vn">55</span> <span class="br-p"><br><br></span>সেই সময় যীশু লোকদের বললেন, “আমি কি কোনও বিদ্রোহের নেতৃত্ব দিচ্ছি যে, তোমরা তরোয়াল ও লাঠিসোঁটা নিয়ে আমাকে ধরতে এসেছ? প্রতিদিন আমি মন্দিরচত্বরে বসে শিক্ষা দিয়েছি, তোমরা তো তখন আমাকে গ্রেপ্তার করোনি।</div>
<div class="v" id="v56"><span class="vn">56</span> কিন্তু এ সমস্ত এজন্যই ঘটছে, যেন ভাববাদীদের লিখিত বচনগুলি পূর্ণ হয়।” তখন সব শিষ্য তাঁকে ত্যাগ করে পালিয়ে গেল।</div>
<div class="v" id="v57"><h2>মহাসভার সামনে</h2><span class="vn">57</span> <span class="br-p"><br><br></span>যারা যীশুকে গ্রেপ্তার করেছিল, তারা তাঁকে মহাযাজক কায়াফার কাছে নিয়ে গেল। সেখানে সব শাস্ত্রবিদ ও লোকদের প্রাচীনবর্গ সমবেত হয়েছিলেন।</div>
<div class="v" id="v58"><span class="vn">58</span> কিন্তু পিতর দূর থেকে, মহাযাজকের প্রাঙ্গণ পর্যন্ত যীশুকে অনুসরণ করলেন। তিনি প্রবেশ করে শেষ পর্যন্ত কী হয়, তা দেখার জন্য রক্ষীদের কাছে গিয়ে বসলেন।</div>
<div class="v" id="v59"><span class="vn">59</span> <span class="br-p"><br><br></span>প্রধান যাজকেরা ও সমস্ত মহাসভা যীশুকে মৃত্যুদণ্ড দেওয়ার জন্য তাঁর বিরুদ্ধে মিথ্যা সাক্ষীদের খোঁজ করছিলেন।</div>
<div class="v" id="v60"><span class="vn">60</span> বহু মিথ্যাসাক্ষী এগিয়ে এলেও তাঁরা তেমন কাউকে পেলেন না। <span class="br-p"><br><br></span>শেষে দুজন এগিয়ে</div>
<div class="v" id="v61"><span class="vn">61</span> এসে বলল, “এই লোকটি বলেছিল, ‘আমি ঈশ্বরের মন্দির ভেঙে ফেলতে ও তিনদিনের মধ্যে তা পুনর্নির্মাণ করতে পারি।’ ”</div>
<div class="v" id="v62"><span class="vn">62</span> <span class="br-p"><br><br></span>তখন মহাযাজক উঠে দাঁড়িয়ে যীশুকে বললেন, “তুমি কি উত্তর দেবে না? এই লোকেরা তোমার বিরুদ্ধে যেসব অভিযোগ নিয়ে এসেছে, এগুলি কী?”</div>
<div class="v" id="v63"><span class="vn">63</span> যীশু তবুও নীরব রইলেন। <span class="br-p"><br><br></span>মহাযাজক তাঁকে বললেন, “আমি জীবন্ত ঈশ্বরের নামে শপথ করে তোমাকে অভিযোগ করছি: আমাদের বলো দেখি, তুমি-ই কি সেই খ্রীষ্ট, ঈশ্বরের পুত্র?”</div>
<div class="v" id="v64"><span class="vn">64</span> <span class="br-p"><br><br></span>যীশু উত্তর দিলেন, “হ্যাঁ, ঠিক তাই, যেমন আপনি বলছেন। কিন্তু আমি আপনাদের সবাইকে বলছি: ভাবীকালে আপনারা মনুষ্যপুত্রকে সেই সর্বশক্তিমান ঈশ্বরের ডানদিকে বসে থাকতে ও আকাশের মেঘে করে আসতে দেখবেন।”</div>
<div class="v" id="v65"><span class="vn">65</span> <span class="br-p"><br><br></span>তখন মহাযাজক তাঁর কাপড় ছিঁড়ে ফেলে বললেন, “ও ঈশ্বরনিন্দা করেছে! আমাদের আর সাক্ষীর কী প্রয়োজন? দেখো, এখন তোমরা ঈশ্বরনিন্দা শুনলে।</div>
<div class="v" id="v66"><span class="vn">66</span> তোমরা কী মনে করো?” <span class="br-p"><br><br></span>তাঁরা উত্তর দিলেন, “ও মৃত্যুরই যোগ্য।”</div>
<div class="v" id="v67"><span class="vn">67</span> <span class="br-p"><br><br></span>তারা তখন তাঁর মুখে থুতু দিল ও তাঁকে ঘুসি মারল।</div>
<div class="v" id="v68"><span class="vn">68</span> অন্যেরা তাঁকে চড় মেরে বলতে লাগল, “ওরে খ্রীষ্ট, আমাদের কাছে ভাববাণী বল, কে তোকে মারল?”</div>
<div class="v" id="v69"><h2>পিতর যীশুকে অস্বীকার করল</h2><span class="vn">69</span> <span class="br-p"><br><br></span>সেই সময় পিতর বাইরের উঠানে বসেছিলেন। একজন দাসী তাঁর কাছে এসে বলল, “তুমিও সেই গালীলীয় যীশুর সঙ্গে ছিলে।”</div>
<div class="v" id="v70"><span class="vn">70</span> <span class="br-p"><br><br></span>কিন্তু তিনি তাদের সবার সামনে সেকথা অস্বীকার করলেন। তিনি বললেন, “আমি জানি না, তুমি কী বলছ।”</div>
<div class="v" id="v71"><span class="vn">71</span> <span class="br-p"><br><br></span>তখন তিনি ফটকের কাছে গেলেন। সেখানে অন্য একজন দাসী তাঁকে দেখে, সেখানকার লোকজনকে বলল, “এই লোকটিও নাসরতীয় যীশুর সঙ্গে ছিল।”</div>
<div class="v" id="v72"><span class="vn">72</span> <span class="br-p"><br><br></span>তিনি শপথ করে আবার তা অস্বীকার করলেন, বললেন, “আমি ওই মানুষটিকে চিনি না!”</div>
<div class="v" id="v73"><span class="vn">73</span> <span class="br-p"><br><br></span>আরও কিছুক্ষণ পরে, যারা সেখানে দাঁড়িয়েছিল, তারা পিতরের কাছে গিয়ে বলল, “নিশ্চিতরূপে তুমি তাদেরই একজন, কারণ তোমার উচ্চারণভঙ্গিই তা প্রকাশ করছে।”</div>
<div class="v" id="v74"><span class="vn">74</span> <span class="br-p"><br><br></span>তখন তিনি নিজের উপরে অভিশাপ ডেকে এনে তাদের কাছে শপথ করে বললেন, “আমি ওই মানুষটিকে চিনিই না!” <span class="br-p"><br><br></span>সেই মুহূর্তে একটি মোরগ ডেকে উঠল।</div>
<div class="v" id="v75"><span class="vn">75</span> তখন যীশু যে কথা বলেছিলেন, তা পিতরের মনে পড়ল, “মোরগ ডাকার পূর্বে তুমি তিনবার আমাকে অস্বীকার করবে।” আর তিনি বাইরে গিয়ে খুব কাঁদতে লাগলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইহুদিদের প্রধান তিনটি পর্বের মধ্যে এটি একটি। (দ্বিতীয় বিবরণ ১৬:১,১৬; যাত্রা পুস্তক ১২:১-২৮) এটি ছিল তাদের রাষ্ট্র হিসেবে উদ্ভবের আদি ঘটনা। এই পর্বের মূল মর্মটি ছিল খ্রীষ্টের প্রায়শ্চিত্তস্বরূপ মৃত্যুর পূর্বছায়া।</div>
<div class="fn"><sup class="fnt"><a name="fn2" href="#fnm2">2</a></sup> মহার্ঘ আতর (পারফিউম)</div>
<div class="fn"><sup class="fnt"><a name="fn3" href="#fnm3">3</a></sup> তাড়ীশূন্য রুটির</div>
<div class="fn"><sup class="fnt"><a name="fn4" href="#fnm4">4</a></sup> ইহুদিরা খাদ্য গ্রহণের সময় কম-উচ্চতার চৌকির চারপাশে বসত ও ছোট ছোট বালিশে কনুই ঠেকিয়ে আধশোয়া অবস্থায় থাকত, দুই পা থাকত বাইরের দিকে।</div>
<div class="fn"><sup class="fnt"><a name="fn5" href="#fnm5">5</a></sup> বা, তুমি নিজেই একথা বলছ।</div>
<div class="fn"><sup class="fnt"><a name="fn6" href="#fnm6">6</a></sup> <!--raw 1 bo --><em><!--endraw 1-->নিয়ম<!--raw 1 bo --></em><!--endraw 1-->—অর্থাৎ চুক্তি।</div>
<div class="fn"><sup class="fnt"><a name="fn7" href="#fnm7">7</a></sup> সখরিয় ১৩:৭</div>
<div class="fn"><sup class="fnt"><a name="fn8" href="#fnm8">8</a></sup> এক বাহিনীতে রোমীয় ৬,০০০ সৈন্য থাকত।</div>
<div class="fn"><sup class="fnt"><a name="fn9" href="#fnm9">9</a></sup> সম্ভবত সখরিয় ১৩:৭ পদের প্রতি ইঙ্গিত করা হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>