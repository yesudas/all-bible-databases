<html><head>
<meta http-equiv="Content-Type" content="text/html;charset=utf-8" />
<title>Matt 27 &ndash; মথি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 27);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মথি</b> &ndash; <a href="Matt_1.html">1</a> ... <a href="Matt_25.html">25</a> <a href="Matt_26.html">26</a> <b>27</b> <a href="Matt_28.html">28</a> </div><hr>
<h1>Matt 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহূদার আত্মহত্যা</h2><span class="vn">1</span> <span class="br-p"><br><br></span>ভোরবেলা, সমস্ত প্রধান যাজক ও লোকদের প্রাচীনবর্গ এই সিদ্ধান্তে স্থির হলেন যে, যীশুকে মৃত্যুদণ্ড দেওয়া হবে।</div>
<div class="v" id="v2"><span class="vn">2</span> তাঁরা তাঁকে বেঁধে প্রদেশপাল পীলাতের কাছে তাঁকে হাতে সমর্পণ করলেন।</div>
<div class="v" id="v3"><span class="vn">3</span> <span class="br-p"><br><br></span>যে তাঁর সঙ্গে বিশ্বাসঘাতকতা করেছিল, সেই যিহূদা যখন দেখল যে যীশুকে দোষী সাব্যস্ত করা হয়েছে সে তীব্র বিবেক দংশনে বিদ্ধ হল। সে প্রধান যাজকদের ও প্রাচীনদের কাছে গিয়ে সেই ত্রিশ রৌপ্যমুদ্রা ফিরিয়ে দিল।</div>
<div class="v" id="v4"><span class="vn">4</span> <span class="br-p"><br><br></span>সে বলল, “নির্দোষ মানুষের রক্ত সমর্পণ করে আমি পাপ করেছি।” তাঁরা উত্তরে বললেন, “তাতে আমাদের কী? সেটি তোমার দায়।”</div>
<div class="v" id="v5"><span class="vn">5</span> <span class="br-p"><br><br></span>তাই যিহূদা সেই অর্থ মন্দিরে ছুঁড়ে ফেলে দিয়ে চলে গেল। তারপর গিয়ে নিজেকে ফাঁসি দিল।</div>
<div class="v" id="v6"><span class="vn">6</span> <span class="br-p"><br><br></span>প্রধান যাজকেরা মুদ্রাগুলি তুলে নিয়ে বললেন, “এই অর্থ ভাণ্ডারে রাখা বিধান-বিরুদ্ধ, কারণ এটি রক্তের মূল্য।”</div>
<div class="v" id="v7"><span class="vn">7</span> তাই তাঁরা স্থির করলেন, ওই অর্থ দিয়ে কুমোরের জমি ক্রয় করবেন, যেন বিদেশিদের কবর দেওয়া যেতে পারে।</div>
<div class="v" id="v8"><span class="vn">8</span> এই কারণে একে আজও পর্যন্ত রক্তক্ষেত্র বলা হয়।</div>
<div class="v" id="v9"><span class="vn">9</span> তখন ভাববাদী যিরমিয়ের দ্বারা কথিত এই বচন পূর্ণ হল: “তারা সেই ত্রিশটি রৌপ্যমুদ্রা নিল, ইস্রায়েল-সন্তানেরা যা তাঁর মূল্য নির্ধারণ করেছিল,</div>
<div class="v" id="v10"><span class="vn">10</span> আর তারা সেই অর্থ কুমোরের জমি কেনার জন্য ব্যয় করল, যেমন প্রভু আমাকে আদেশ দিয়েছিলেন।”<sup class="fnm"><a name="fnm1" href="#fn1">1</a></sup></div>
<div class="v" id="v11"><h2>পীলাতের সামনে যীশু</h2><span class="vn">11</span> <span class="br-p"><br><br></span>ইতিমধ্যে যীশুকে প্রদেশপালের সামনে দাঁড় করানো হল। প্রদেশপাল তাঁকে জিজ্ঞাসা করলেন, “তুমি কি ইহুদিদের রাজা?” <span class="br-p"><br><br></span>যীশু উত্তর দিলেন, “হ্যাঁ, ঠিক তাই, যেমন আপনি বললেন।”</div>
<div class="v" id="v12"><span class="vn">12</span> <span class="br-p"><br><br></span>প্রধান যাজকেরা ও প্রাচীনবর্গ যখন তাঁর বিরুদ্ধে অভিযোগ করতে লাগলেন, তিনি কোনও উত্তর দিলেন না।</div>
<div class="v" id="v13"><span class="vn">13</span> তখন পীলাত তাঁকে জিজ্ঞাসা করলেন, “তোমার বিরুদ্ধে ওরা যে সাক্ষ্য এনেছে তুমি কি শুনতে পাচ্ছ না?”</div>
<div class="v" id="v14"><span class="vn">14</span> তবুও যীশু কোনো উত্তর দিলেন না, একটি অভিযোগেরও না। এতে প্রদেশপাল অত্যন্ত বিস্মিত হলেন।</div>
<div class="v" id="v15"><span class="vn">15</span> <span class="br-p"><br><br></span>সেই সময়ে, পর্ব উপলক্ষে প্রদেশপালের একটি প্রথা ছিল, লোকসাধারণ যে কারাবন্দিকে চাইত, তিনি তাকে মুক্তি দিতেন।</div>
<div class="v" id="v16"><span class="vn">16</span> তখন যীশু-বারাব্বা নামে তাদের এক কুখ্যাত বন্দি ছিল।</div>
<div class="v" id="v17"><span class="vn">17</span> তাই লোকেরা সমবেত হলে পীলাত তাদের জিজ্ঞাসা করলেন, “তোমাদের জন্য আমি কাকে মুক্তি দেব, বারাব্বাকে না যীশুকে, যাকে খ্রীষ্ট বলে?”</div>
<div class="v" id="v18"><span class="vn">18</span> কারণ তিনি জানতেন, তাঁরা<sup class="fnm"><a name="fnm2" href="#fn2">2</a></sup> ঈর্ষাবশত যীশুকে তাঁর হাতে সমর্পণ করেছেন।</div>
<div class="v" id="v19"><span class="vn">19</span> <span class="br-p"><br><br></span>পীলাত যখন বিচারাসনে বসেছিলেন, তাঁর স্ত্রী তাঁর কাছে এই বার্তা পাঠালেন, “ওই নির্দোষ ব্যক্তির প্রতি তুমি কিছু কোরো না, কারণ আজ আমি স্বপ্নে তাঁর কারণে ভীষণ কষ্ট পেয়েছি।”</div>
<div class="v" id="v20"><span class="vn">20</span> <span class="br-p"><br><br></span>কিন্তু প্রধান যাজকেরা ও প্রাচীনবর্গ লোকদের প্ররোচিত করে বললেন, তারা যেন বারাব্বাকে <i>মুক্তির জন্য</i> চেয়ে নেয়, কিন্তু যীশুকে যেন মৃত্যুদণ্ড দেওয়া হয়।</div>
<div class="v" id="v21"><span class="vn">21</span> <span class="br-p"><br><br></span>প্রদেশপাল জিজ্ঞাসা করলেন, “এই দুজনের মধ্যে তোমরা কাকে চাও যে আমি মুক্ত করি?” <span class="br-p"><br><br></span>তারা উত্তর দিল, “বারাব্বাকে।”</div>
<div class="v" id="v22"><span class="vn">22</span> <span class="br-p"><br><br></span>পীলাত জিজ্ঞাসা করলেন, “তাহলে যীশু, যাকে খ্রীষ্ট বলে, আমি তাকে নিয়ে কী করব?” <span class="br-p"><br><br></span>তারা সকলে মিলে উত্তর দিল, “ওকে ক্রুশে দিন!”</div>
<div class="v" id="v23"><span class="vn">23</span> <span class="br-p"><br><br></span>পীলাত জিজ্ঞাসা করলেন, “কেন? ও কী অপরাধ করেছে?” <span class="br-p"><br><br></span>কিন্তু তারা আরও জোরে চিৎকার করে বলতে লাগল, “ওকে ক্রুশে দিন!”</div>
<div class="v" id="v24"><span class="vn">24</span> <span class="br-p"><br><br></span>পীলাত যখন দেখলেন, তাঁর সব প্রচেষ্টা নিষ্ফল হচ্ছে, বরং এক হট্টগোলের সৃষ্টি হচ্ছে, তিনি জল নিয়ে লোকদের সামনে তাঁর হাত ধুয়ে বললেন, “আমি এই মানুষটির রক্তপাত সম্পর্কে নির্দোষ। এই দায় তোমাদের!”</div>
<div class="v" id="v25"><span class="vn">25</span> <span class="br-p"><br><br></span>লোকেরা সবাই উত্তর দিল, “ওর রক্ত আমাদের উপরে ও আমাদের সন্তানদের উপরে বর্তুক।”</div>
<div class="v" id="v26"><span class="vn">26</span> <span class="br-p"><br><br></span>তখন তিনি তাদের কাছে বারাব্বাকে মুক্ত করে দিলেন, কিন্তু যীশুকে কশাপ্রহার করে ক্রুশার্পিত করার জন্য সমর্পণ করলেন।</div>
<div class="v" id="v27"><h2>যীশুকে সৈন্যদের ব্যঙ্গবিদ্রুপ</h2><span class="vn">27</span> <span class="br-p"><br><br></span>এরপর প্রদেশপালের সৈন্যরা যীশুকে তাঁর প্রাসাদে নিয়ে গেল ও তাঁর চারপাশে সমস্ত সৈন্যদলকে একত্র করল।</div>
<div class="v" id="v28"><span class="vn">28</span> তারা তাঁর পোশাক খুলে একটি লাল রঙের পোশাক পরিয়ে দিল।</div>
<div class="v" id="v29"><span class="vn">29</span> তারপর কাঁটালতা দিয়ে পাকানো একটি মুকুট তৈরি করে তাঁর মাথায় স্থাপন করল। তারা তাঁর ডান হাতে নল-খাগড়ার একটি ছড়ি দিল ও তাঁর সামনে নতজানু হয়ে ব্যঙ্গবিদ্রুপ করল, বলল, “ইহুদিদের রাজা, নমস্কার!”</div>
<div class="v" id="v30"><span class="vn">30</span> তারা তাঁর গায়ে থুতু দিল, ছড়িটি নিয়ে নিল এবং তা দিয়ে বারবার তাঁর মাথায় আঘাত করতে লাগল।</div>
<div class="v" id="v31"><span class="vn">31</span> তাঁকে ব্যঙ্গবিদ্রুপ করার পর, তারা তাঁর পোশাকটি খুলে নিল ও তাঁর নিজের পোশাক তাঁকে পরিয়ে দিল। তারপর তারা তাঁকে ক্রুশবিদ্ধ করার জন্য নিয়ে গেল।</div>
<div class="v" id="v32"><h2>ক্রুশার্পণ</h2><span class="vn">32</span> <span class="br-p"><br><br></span>তারা যখন বেরিয়ে যাচ্ছে, তখন তারা কুরীণ থেকে আগত শিমোন নামে এক ব্যক্তির সাক্ষাৎ পেল। তারা তাকে ক্রুশ বহন করার জন্য বলপ্রয়োগ করল।</div>
<div class="v" id="v33"><span class="vn">33</span> তারা গলগথা নামে এক স্থানে এল। (নামটির অর্থ, মাথার খুলিতলা)</div>
<div class="v" id="v34"><span class="vn">34</span> তারা সেখানে যীশুকে পিত্তরসে মেশানো দ্রাক্ষারস<sup class="fnm"><a name="fnm3" href="#fn3">3</a></sup> পান করতে দিল; কিন্তু তিনি তার স্বাদ নিয়ে তা পান করতে চাইলেন না।</div>
<div class="v" id="v35"><span class="vn">35</span> তারা যখন তাঁকে ক্রুশবিদ্ধ করল, তারা গুটির দান ফেলে তাঁর পোশাকগুলি ভাগ করে নিল।<sup class="fnm"><a name="fnm4" href="#fn4">4</a></sup></div>
<div class="v" id="v36"><span class="vn">36</span> আর সেখানে বসে, তারা তাঁকে পাহারা দিতে লাগল।</div>
<div class="v" id="v37"><span class="vn">37</span> তাঁর মাথার উপরে তারা তাঁর বিরুদ্ধে এই লিখিত অভিযোগপত্র টাঙ্গিয়ে দিল: <span class="br-p"><br><br></span>এই ব্যক্তি যীশু, ইহুদিদের রাজা।</div>
<div class="v" id="v38"><span class="vn">38</span> <span class="br-p"><br><br></span>দুজন দস্যুকে তাঁর সঙ্গে ক্রুশার্পিত করা হল, একজনকে তাঁর ডানদিকে, অন্যজনকে তাঁর বাঁদিকে।</div>
<div class="v" id="v39"><span class="vn">39</span> যারা ওই পথ দিয়ে যাচ্ছিল, তারা তাদের মাথা নাড়তে নাড়তে তাঁকে অপমান করে বলতে লাগল,</div>
<div class="v" id="v40"><span class="vn">40</span> “তুমি না-কি মন্দির ধ্বংস করে তিনদিনের মধ্যে পুনর্নির্মাণ করছিলে, নিজেকে রক্ষা করো! তুমি যদি ঈশ্বরের পুত্র হও, ক্রুশ থেকে নেমে এসো!”</div>
<div class="v" id="v41"><span class="vn">41</span> একইভাবে প্রধান যাজকেরা, শাস্ত্রবিদরা ও প্রাচীনেরা তাঁকে বিদ্রুপ করলেন।</div>
<div class="v" id="v42"><span class="vn">42</span> তাঁরা বললেন, “ও অন্যদের বাঁচাত, কিন্তু নিজেকে বাঁচাতে পারে না! ও তো ইস্রায়েলের রাজা! এখন ও ক্রুশ থেকে নেমে আসুক, তাহলে আমরাও ওকে বিশ্বাস করব।</div>
<div class="v" id="v43"><span class="vn">43</span> ও ঈশ্বরে নির্ভর করে। ঈশ্বরই ওকে নিস্তার করুন, যদি তিনি ওকে চান, কারণ ও বলেছে, ‘আমি ঈশ্বরের পুত্র।’ ”</div>
<div class="v" id="v44"><span class="vn">44</span> একইভাবে, তাঁর সঙ্গে ক্রুশবিদ্ধ দুই দস্যুও তাঁকে বিভিন্নভাবে অপমান করল।</div>
<div class="v" id="v45"><h2>যীশুর মৃত্যু</h2><span class="vn">45</span> <span class="br-p"><br><br></span>দুপুর বারোটা থেকে তিনটে পর্যন্ত সমস্ত দেশে অন্ধকার ছেয়ে গেল।</div>
<div class="v" id="v46"><span class="vn">46</span> প্রায় তিনটের সময় যীশু উচ্চকণ্ঠে চিৎকার করে উঠলেন, <b>“এলী, এলী,</b><sup class="fnm"><a name="fnm5" href="#fn5">5</a></sup> <b>লামা শবক্তানী?”</b> যার অর্থ, “ঈশ্বর আমার, ঈশ্বর আমার, কেন তুমি আমাকে পরিত্যাগ করেছ?”<sup class="fnm"><a name="fnm6" href="#fn6">6</a></sup></div>
<div class="v" id="v47"><span class="vn">47</span> <span class="br-p"><br><br></span>সেখানে দণ্ডায়মান কয়েকজন যখন একথা শুনল, তারা বলল, “ও এলিয়কে ডাকছে।”</div>
<div class="v" id="v48"><span class="vn">48</span> <span class="br-p"><br><br></span>সঙ্গে সঙ্গে তাদের মধ্যে একজন দৌড়ে গিয়ে একটি স্পঞ্জ নিয়ে এল। সে তা সিরকা মিশ্রিত দ্রাক্ষারসে পূর্ণ করে একটি নলের<sup class="fnm"><a name="fnm7" href="#fn7">7</a></sup> সাহায্যে যীশুকে পান করতে দিল।</div>
<div class="v" id="v49"><span class="vn">49</span> অন্যেরা সকলে বলল, “এখন ওকে একা ছেড়ে দাও। দেখি, এলিয় ওকে রক্ষা করতে আসেন কি না।”</div>
<div class="v" id="v50"><span class="vn">50</span> <span class="br-p"><br><br></span>আর যীশু আবার উচ্চকণ্ঠে চিৎকার করে তাঁর আত্মাকে সমর্পণ করলেন।</div>
<div class="v" id="v51"><span class="vn">51</span> <span class="br-p"><br><br></span>আর সেই মুহূর্তে মন্দিরের পর্দাটি উপর থেকে নিচ পর্যন্ত চিরে দুইটুকরো হল। ভূমিকম্প হল ও প্রস্তর শিলাগুলি বিদীর্ণ হল।</div>
<div class="v" id="v52"><span class="vn">52</span> কবরসকল উন্মুক্ত হল ও বহু পুণ্যজনের শরীর, যাঁরা পূর্বে নিদ্রাগত হয়েছিলেন, তাঁদের জীবনে উত্থাপিত করা হল।</div>
<div class="v" id="v53"><span class="vn">53</span> তাঁরা কবর থেকে বের হয়ে এলেন ও যীশুর পুনরুত্থানের পর পবিত্র নগরে প্রবেশ করলেন এবং বহু মানুষকে দর্শন দিলেন।</div>
<div class="v" id="v54"><span class="vn">54</span> <span class="br-p"><br><br></span>তখন সেই শতসেনাপতি ও যারা তার সঙ্গে যীশুকে প্রহরা দিচ্ছিল, সেই ভূমিকম্প ও অন্য সব ঘটনা ঘটতে দেখে, তারা আতঙ্কগ্রস্ত হল ও বিস্ময়ে চিৎকার করে উঠল, “নিশ্চিতরূপেই ইনি ঈশ্বরের পুত্র ছিলেন!”</div>
<div class="v" id="v55"><span class="vn">55</span> <span class="br-p"><br><br></span>সেখানে বহু মহিলাও উপস্থিত ছিলেন, তাঁরা দূর থেকে সব লক্ষ্য করছিলেন। তাঁরা যীশুর পরিচর্যার জন্য গালীল থেকে তাঁকে অনুসরণ করে আসছিলেন।</div>
<div class="v" id="v56"><span class="vn">56</span> তাঁদের মধ্যে ছিলেন মাগ্দালাবাসী মরিয়ম, যাকোব ও যোষির মা মরিয়ম এবং সিবদিয়ের পুত্রদের মা।</div>
<div class="v" id="v57"><h2>যীশুর সমাধি</h2><span class="vn">57</span> <span class="br-p"><br><br></span>সন্ধ্যা ঘনিয়ে এলে, সেখানে যোষেফ নামে আরিমাথিয়ার এক ধনী ব্যক্তি উপস্থিত হলেন। তিনি নিজেও যীশুর শিষ্য হয়েছিলেন।</div>
<div class="v" id="v58"><span class="vn">58</span> পীলাতের কাছে গিয়ে তিনি যীশুর দেহটি চাইলেন, পীলাত তা তাঁকে দেওয়ার আদেশ দিলেন।</div>
<div class="v" id="v59"><span class="vn">59</span> যোষেফ সেই দেহটি নিয়ে পরিষ্কার ক্ষৌমবস্ত্রে<sup class="fnm"><a name="fnm8" href="#fn8">8</a></sup> জড়ালেন</div>
<div class="v" id="v60"><span class="vn">60</span> ও পাথরে খোদাই করা তাঁর নিজের নতুন সমাধি গৃহে তা রাখলেন। তিনি সমাধির প্রবেশপথে একটি বড় পাথর গড়িয়ে দিয়ে সেখান থেকে চলে গেলেন।</div>
<div class="v" id="v61"><span class="vn">61</span> সেখানে মাগ্দালাবাসী মরিয়ম ও অন্য মরিয়ম কবরের উল্টোদিকে বসেছিলেন।</div>
<div class="v" id="v62"><h2>সমাধির প্রহরা</h2><span class="vn">62</span> <span class="br-p"><br><br></span>পরের দিন, অর্থাৎ প্রস্তুতি-দিবসের<sup class="fnm"><a name="fnm9" href="#fn9">9</a></sup> পরদিন, প্রধান যাজকেরা ও ফরিশীরা পীলাতের কাছে গেলেন।</div>
<div class="v" id="v63"><span class="vn">63</span> তাঁরা বললেন, “মহাশয়, আমাদের মনে পড়ছে, সেই প্রবঞ্চক জীবিত থাকাকালীন বলেছিল, ‘তিনদিন পরে আমি আবার উত্থিত হব।’</div>
<div class="v" id="v64"><span class="vn">64</span> সেই কারণে, তিনদিন পর্যন্ত সমাধিটি প্রহরা দিতে আদেশ দিন, তা না হলে, তার শিষ্যেরা এসে সেই দেহ চুরি করে নিয়ে যাবে ও লোকদের বলবে যে তিনি মৃতলোক থেকে জীবিত হয়ে উঠেছেন। তাহলে শেষের এই ভ্রান্তি প্রথমের থেকে আরও মন্দ হবে।”</div>
<div class="v" id="v65"><span class="vn">65</span> <span class="br-p"><br><br></span>পীলাত উত্তর দিলেন, “তোমরা প্রহরা দাও। গিয়ে সমাধি যতটা সুরক্ষিত রাখতে পারো, তোমরা তাই করো।”</div>
<div class="v" id="v66"><span class="vn">66</span> তাই তাঁরা গেলেন, সেই পাথরটি মোহরাঙ্কিত করে সমাধি সুরক্ষিত করলেন ও প্রহরীদের নিযুক্ত করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সখরিয় ১১:১২,১৩; যিরমিয় ১৯:১-১৩; ৩২:৬-৯</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, ইহুদি নেতারা।</div>
<div class="fn"><sup class="fnt"><a name="fn3" href="#fnm3">3</a></sup> সংস্কারগত ধারণা হল, জেরুশালেমের মহিলারা এই ধরনের ব্যাথা-হরণকারী পানীয় প্রস্তুত করে, ক্রুশবিদ্ধ বন্দিদের পান করতে দিত। যীশু তা পান করতে চাননি, কারণ তিনি মৃত্যু পর্যন্ত সম্পূর্ণ সজ্ঞান থাকতে চেয়েছিলেন (৫০ পদ)</div>
<div class="fn"><sup class="fnt"><a name="fn4" href="#fnm4">4</a></sup> কোনো কোনো পাণ্ডুলিপিতে এরপর আছে: “যেন ভাববাদীদের দ্বারা কথিত বচন পূর্ণ হয়, ‘তারা নিজেদের মধ্যে আমার পোশাকগুলি বিভাগ করল ও আমার পরিচ্ছদের জন্য গুটিকাপাত করল।’ ” (গীত ২২:১৮)</div>
<div class="fn"><sup class="fnt"><a name="fn5" href="#fnm5">5</a></sup> কোনো কোনো পাণ্ডুলিপিতে, <!--raw 1 bo --><em><!--endraw 1-->এলি, এলি!<!--raw 1 bo --></em><!--endraw 1--></div>
<div class="fn"><sup class="fnt"><a name="fn6" href="#fnm6">6</a></sup> গীত ২২:১</div>
<div class="fn"><sup class="fnt"><a name="fn7" href="#fnm7">7</a></sup> নল-খাগড়ার লম্বা ডাঁটি।</div>
<div class="fn"><sup class="fnt"><a name="fn8" href="#fnm8">8</a></sup> শণের বা রেশমি কাপড়।</div>
<div class="fn"><sup class="fnt"><a name="fn9" href="#fnm9">9</a></sup> নিস্তারপর্বের প্রাক্কালে বিভিন্ন আনুষ্ঠানিক ও ঔপচারিক শুদ্ধিকরণের জন্য নির্ধারিত দিন।</div>
</div>
<!-- PARSED ABOVE; EDITING MAY BREAK PARSER -->
</body></html>