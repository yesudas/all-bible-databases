<html><head>
<meta http-equiv="Content-Type" content="text/html;charset=utf-8" />
<title>Phil 1 &ndash; ফিলিপীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ফিলিপীয়</b> &ndash; <b>1</b> <a href="Phil_2.html">2</a> <a href="Phil_3.html">3</a> <a href="Phil_4.html">4</a> </div><hr>
<h1>Phil 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল তাঁর দ্বিতীয় সুসমাচার প্রচার-অভিযানের সময় ফিলিপী নগরে মণ্ডলী স্থাপন করেছিলেন (প্রেরিত ১৬)। এই মণ্ডলী তাঁর আনন্দ-প্রেরণার উৎস ছিল। পৌল রোমে কারাবন্দি আছেন, ফিলিপীয় বিশ্বাসীরা একথা শোনামাত্র তাঁর কাছে ভালোবাসার নিদর্শনস্বরপ একটি বিশেষ আর্থিক উপহার প্রেরণ করেন। এই পত্রে পৌল সে বিষয়ে কৃতজ্ঞতা প্রকাশ করেছেন। তাঁদের প্রেরিত বার্তাবাহক ইপাফ্রদীতের প্রত্যাগমনে কেন বিলম্ব হয়েছিল, তিনি তারও জবাবাদিহি করেছেন এবং বিশ্বাসীদের একযোগে পরিশ্রম করার শিক্ষা দিয়েছেন, যেন মণ্ডলীর সার্বিক ঐক্যভাব বজায় থাকে। প্রভু যীশু খ্রীষ্ট ও সুসমাচারের বাণীর প্রতি আলোকপাত করে পত্রটি রচিত হয়েছে। খ্রীষ্টই আমাদের পরিচর্যার বাণী (১) তিনি আমাদের অনুকরণীয় আদর্শ (২) কর্মসাধনের উদ্দেশ্য বা প্রেরণা (৩) এবং উপায় তথা মাধ্যম (৪)। আনন্দ উদযাপনের প্রসঙ্গ সমগ্র পত্রটিতেই আলোচিত হয়েছে। তাঁর নিজস্ব কষ্টদায়ক পরিস্থিতি থাকা সত্ত্বেও পৌল প্রভুতে উল্লসিত হয়েছিলেন এবং মণ্ডলীকেও সেরকম আনন্দিত হওয়ার প্রেরণা জোগিয়েছেন। সর্বোপরি, বলা হয়েছে, সদাপ্রভুর দত্ত আনন্দই খ্রীষ্টিয় কর্মপ্রেরণার শক্তিস্বরূপ (নহিমিয় ৮:১০)। <!--raw 1 bo --><p/><!--endraw 1-->এছাড়া পৌল বলেছেন, আমাদের নাগরিকত্ব স্বর্গের। তারই প্রতি লক্ষ্য রেখে আমাদের এই পৃথিবীতে জীবনযাপন করা উচিত। <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল <!--raw 1 bo --><p/><!--endraw 1-->রচনার স্থান: রোম (কারাগারে) <!--raw 1 bo --><p/><!--endraw 1-->রচনাকাল: আনুমানিক ৬২ খ্রীষ্টাব্দ <!--raw 1 bo --><p/><!--endraw 1-->মূল বিষয়রস্তু: খ্রীষ্টিয় আনন্দ <!--raw 1 bo --><p/><!--endraw 1--><!--raw 1 bo --><b><!--endraw 1-->ফিলিপীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->যীশুর সুসমাচার রোমীয় সাম্রাজ্যের মানুষের কাছে পৌঁছে দেওয়ার উদ্দেশে পৌল তার দ্বিতীয় যাত্রায় ফিলিপী নগরে যীশুর অনুগামীদের নিয়ে একটি মণ্ডলী গড়ে তুলেছিলেন (দ্রষ্টব্য প্রেরিত ১৬:১১-৪০)। সেই নগর অবসরপ্রাপ্ত রোমীয় সৈনিকদের বাসস্থান ছিল। সেই মণ্ডলীর লোকেরা পৌলের বাকি জীবনের বন্ধু ও সমর্থক হয়েছিল। যখন তারা খবর পেল যে পৌলকে বন্দি করে রোমে নিয়ে যাওয়া হয়েছে তখন তারা তাকে সাহায্য করার জন্য অর্থ সংগ্রহ করল যা ইপাফ্রদীত নামক এক সদস্যের হাত দিয়ে তারা রোমে পাঠাল। পৌলের যত্ন নেওয়ার জন্য ইপাফ্রদীত রোমেই থেকে গেলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->দুর্ভাগ্যবশত ইপাফ্রদীত খুব অসুস্থ হয়ে পড়েন ও প্রায় মৃত্যুমুখে পতিত হন। তারপর তিনি যখন সুস্থ হলেন তখন পৌল তাকে ফিলিপীতে ফেরত পাঠানোর সিদ্ধান্ত নিলেন, কারণ তিনি জানতেন তার বন্ধুরা তার জন্য চিন্তিত ছিলেন। পৌল ইপাফ্রদীতের হাতে একটি চিঠি পাঠালেন, এই চিঠিতে তিনি ফিলিপীয় মণ্ডলীর লোকেদের, বিশেষত এই সময়ে, তাদের বন্ধুত্ব ও সমর্থনের জন্য, ধন্যবাদ জানালেন। <!--raw 1 bo --><p/><!--endraw 1-->এই চিঠিতে পৌল কিছু আপত্তি ও উৎসাহের কথা বলেছেন। তিনি জানতেন যে ফিলিপীয়রা অনেক রকম বাধার সম্মুখীন হচ্ছে, যেমন তিনি নিজেও হচ্ছেন, সেইজন্য তিনি নিজের জীবনের উদাহরণ দিয়ে কীভাবে পরিস্থিতির মোকাবিলা করতে হবে তা ব্যক্ত করেছেন। পৌল আরও জানিয়েছেন—কৈসরের রাজত্বে রক্ষীদের দ্বারা পরিবেষ্টিত অবস্থায়—তিনি জোরগলায় ঘোষণা করেছেন যে যীশুই হলেন ঈশ্বর। পৌলের ইচ্ছা যেন তাকে দেখে তার আশেপাশের <!--raw 1 bo --><b><!--endraw 1-->অধিকাংশ ভাইবোনদের<!--raw 1 bo --></b><!--endraw 1--> মতো ফিলিপীয় নিবাসী বিশ্বাসীরাও <!--raw 1 bo --><b><!--endraw 1-->সাহসের সঙ্গে ও আরও নির্ভীকভাবে ঈশ্বরের বাক্য প্রচার করতে অনুপ্রেরণা লাভ করে।<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল জানতেন যে ফিলিপীয় মণ্ডলীর কিছু লোকেদের যীশুর পথে অগ্রসর হওয়ার ক্ষেত্রে পরস্পরের সঙ্গে সমস্যা আছে, তাই তিনি তাদের অনুরোধ করেছেন <!--raw 1 bo --><b><!--endraw 1-->যেন তারা এক আত্মায় অবিচল থাকে, সুসমাচারে বিশ্বাসের জন্য এক ব্যক্তির ন্যায় প্রতিরোধ করে এক আত্মায় স্থির থাকার জন্যে এবং ঐক্যবদ্ধ থেকে ঈশ্বরের বাক্যে বিশ্বাস রাখতে পারে।<!--raw 1 bo --></b><!--endraw 1--> এই পত্রের মাঝে একটি আশ্চর্য প্রশংসাগীত লিখে যীশুর মতো মানসিকতা রাখতে তিনি অনুরোধ করেছেন। যীশু নিজের সুবিধার জন্য তার অসীম ক্ষমতাকে ব্যবহার করেননি বরং তিনি নিজেকে মৃত্যুর সময়েও অবনত হয়েছেন—সবকিছুই অন্যদের জন্য। এটিই ঈশ্বরের রাজত্বে নতুন জীবনের পথ। <!--raw 1 bo --><p/><!--endraw 1-->পৌল তার এই পত্রে আরও বলেছেন যে তাদের সুন্নত হওয়ার প্রয়োজন নেই, যদিও কিছু লোক এই প্রথা চালু রাখতে শিক্ষা দেয়। তিনি তাদের সতর্ক করেন তারা যেন নিজের ইচ্ছা অনুসারে পরিচালিত হয়ে জীবনযাপন না করে। পৌলের এই পত্রে অনেকগুলি বিষয়ের কথা বলা আছে যেগুলি পরস্পর সম্পর্কযুক্ত কিন্তু সেগুলি ক্রমানুসারে সাজানো নেই, অথচ এই পত্র নিজস্ব গতিতে এগিয়ে চলেছে, যেন এক বন্ধু অন্য বন্ধুকে চিঠি লিখছে। <!--raw 1 bo --><p/><!--endraw 1-->এই পত্রের প্রধান বিষয় হল আনন্দ। যদিও এই পত্র লেখার সময় পৌল কারাবন্দি ছিলেন এবং তিনি ও তার সহকর্মীরা প্রবল বাঁধার সম্মুখীন হয়েছিলেন তা সত্ত্বেও তিনি আনন্দ করছেন। সেইজন্য তিনি ফিলিপীয় মণ্ডলীর লোকেদের আনন্দ করতে বলেছেন। তিনি চেয়েছিলেন তারা যেন যীশুকে জানতে পরস্পরকে সাহায্য করে আর তাদের কাজ যখন শেষ হবে তখন তারা পুরস্কৃত হবে। পৌল আরও বলেছেন যে আমাদের নাগরিকত্ব ঈশ্বরের রাজ্যে, সেইজন্য যতদিন না পরিত্রাতা আমাদের কাছে আসেন ততদিন আমাদের অপেক্ষা করতে হবে। তখন তিনি আমাদের দীনতার দেহকে রূপান্তরিত করে, তাঁর গৌরবজ্জ্বল দেহের সদৃশ করবেন। <!--raw 1 bo --><p/><!--endraw 1-->ফিলিপীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>খ্রীষ্ট যীশুর দাস পৌল ও তিমথি, খ্রীষ্ট যীশুতে স্থিত ফিলিপীর সমস্ত সন্ত, <span class="br-p"><br><br></span>অধ্যক্ষগণ<sup class="fnm"><a name="fnm1" href="#fn1">1</a></sup> ও পরিচারকবর্গ সমীপে,</div>
<div class="v" id="v2"><span class="vn">2</span> <span class="br-p"><br><br></span>আমাদের পিতা ঈশ্বর এবং প্রভু যীশু খ্রীষ্ট থেকে অনুগ্রহ ও শান্তি তোমাদের উপর বর্ষিত হোক।</div>
<div class="v" id="v3"><h2>কৃতজ্ঞতা জ্ঞাপন ও প্রার্থনা</h2><span class="vn">3</span> <span class="br-p"><br><br></span>আমি যখনই তোমাদের কথা স্মরণ করি, আমি আমার ঈশ্বরকে ধন্যবাদ দিই।</div>
<div class="v" id="v4"><span class="vn">4</span> প্রার্থনাকালে আমি তোমাদের সকলের জন্য সর্বদা সানন্দে প্রার্থনা করি,</div>
<div class="v" id="v5"><span class="vn">5</span> কারণ প্রথম দিন থেকে<sup class="fnm"><a name="fnm2" href="#fn2">2</a></sup>, আজ পর্যন্ত সুসমাচার প্রচারের কাজে তোমরা আমাকে সহযোগিতা করেছ।</div>
<div class="v" id="v6"><span class="vn">6</span> এ বিষয়ে আমি সুনিশ্চিত যে, যিনি তোমাদের অন্তরে শুভকর্মের সূচনা করেছেন, খ্রীষ্ট যীশুর দিন পর্যন্ত তিনি তা সুসম্পন্ন করবেন।</div>
<div class="v" id="v7"><span class="vn">7</span> <span class="br-p"><br><br></span>তোমাদের সকলের বিষয়ে এই মনোভাব পোষণ করাই আমার পক্ষে সঙ্গত, কারণ তোমরা আমার হৃদয় জুড়ে আছো। আমি বন্দিদশায় থাকি, অথবা সুসমাচারের পক্ষসমর্থনে বা প্রতিষ্ঠার কাজে ব্যাপৃত থাকি, তোমরা সকলেই আমার সঙ্গে ঈশ্বরের অনুগ্রহের সহভাগী।</div>
<div class="v" id="v8"><span class="vn">8</span> ঈশ্বরই আমার সাক্ষী, খ্রীষ্ট যীশুর স্নেহে আমি তোমাদের সাক্ষাৎ পাওয়ার জন্য কতই না ব্যাকুল!</div>
<div class="v" id="v9"><span class="vn">9</span> <span class="br-p"><br><br></span>এখন, আমার প্রার্থনা এই: তোমাদের ভালোবাসা যেন জ্ঞান ও গভীর অন্তর্দৃষ্টিতে উত্তরোত্তর সমৃদ্ধ হয়ে ওঠে,</div>
<div class="v" id="v10"><span class="vn">10</span> যেন কোনটি উৎকৃষ্ট, তা তোমরা উপলব্ধি করতে পারো এবং খ্রীষ্টের <i>পুনরাগমনের</i> দিন পর্যন্ত পবিত্র ও নিষ্কলঙ্ক হয়ে থাকতে পারো;</div>
<div class="v" id="v11"><span class="vn">11</span> ঈশ্বরের গৌরব ও প্রশংসার জন্য তোমরা ধার্মিকতার সেই ফলে পরিপূর্ণ হয়ে ওঠো, যা যীশু খ্রীষ্টের মাধ্যমে পাওয়া যায়।</div>
<div class="v" id="v12"><h2>পৌলের বন্দিদশায় সুসমাচারের অগ্রগতি</h2><span class="vn">12</span> <span class="br-p"><br><br></span>ভাই ও বোনেরা, আমি চাই, তোমরা যেন জানতে পারো যে, আমার প্রতি যা ঘটেছে, তা প্রকৃতপক্ষে সুসমাচারের অগ্রগতির সহায়ক হয়েছে।</div>
<div class="v" id="v13"><span class="vn">13</span> ফলস্বরূপ, সমস্ত প্রাসাদরক্ষী<sup class="fnm"><a name="fnm3" href="#fn3">3</a></sup> এবং অন্য সকলের কাছে সুস্পষ্ট হয়ে গেছে যে, খ্রীষ্টের জন্যই আমি শৃঙ্খলিত হয়েছি।</div>
<div class="v" id="v14"><span class="vn">14</span> আমার বন্দিদশার জন্যই প্রভুতে অধিকাংশ ভাইই আরও সাহসের সঙ্গে ও আরও নির্ভীকভাবে ঈশ্বরের বাক্য প্রচার করতে অনুপ্রেরণা লাভ করেছে।</div>
<div class="v" id="v15"><span class="vn">15</span> <span class="br-p"><br><br></span>একথা সত্যি যে, কেউ কেউ ঈর্ষা ও প্রতিদ্বন্দ্বিতার বশে খ্রীষ্টকে প্রচার করে, কিন্তু অন্যেরা করে শুভ-ইচ্ছার বশবর্তী হয়ে।</div>
<div class="v" id="v16"><span class="vn">16</span> শেষোক্ত ব্যক্তিরা প্রচার করে ভালোবাসায়, কারণ তারা জানে যে সুসমাচারের পক্ষ সমর্থনের জন্যই আমাকে এখানে রাখা হয়েছে।</div>
<div class="v" id="v17"><span class="vn">17</span> পূর্বোক্ত লোকেরা আন্তরিকতায় নয়, স্বার্থসিদ্ধির উদ্দেশে খ্রীষ্টকে প্রচার করে। তারা মনে করে, আমার বন্দিদশায় তারা আমার কষ্ট আরও বেশি বাড়িয়ে তুলতে পারবে।</div>
<div class="v" id="v18"><span class="vn">18</span> কিন্তু তাতেই বা কী? গুরুত্বপূর্ণ বিষয় হল, সৎ কি অসৎ, যে কোনো উদ্দেশ্যেই হোক, খ্রীষ্ট প্রচারিত হচ্ছেন। <span class="br-p"><br><br></span>আর এই কারণেই আমি আনন্দিত হচ্ছি।</div>
<div class="v" id="v19"><span class="vn">19</span> হ্যাঁ, আমার এই আনন্দ অব্যাহত থাকবে, কারণ আমি জানি, আমার জীবনে যা ঘটেছে, তোমাদের প্রার্থনার মাধ্যমে এবং যীশু খ্রীষ্টের আত্মা দ্বারা যে সহায়তা দত্ত হয়েছে, সেগুলি আমার মুক্তির কারণ হবে।</div>
<div class="v" id="v20"><span class="vn">20</span> আমার আকুল আকাঙ্ক্ষা ও প্রত্যাশা এই যে, আমি কোনোক্রমেই লজ্জিত হব না, বরং পর্যাপ্ত সাহসভরে চলব, যেন বর্তমানের মতো সবসময়—জীবন দ্বারা হোক কি মৃত্যুর দ্বারা—আমার এই শরীরে খ্রীষ্ট মহিমান্বিত হন।</div>
<div class="v" id="v21"><span class="vn">21</span> কারণ আমার কাছে খ্রীষ্টই জীবনস্বরূপ, আর মৃত্যু লাভজনক।</div>
<div class="v" id="v22"><span class="vn">22</span> যদি এই শরীরে আমাকে বেঁচে থাকতে হয়, তাহলে আমার পরিশ্রম ফলপ্রসূ হয়েছে বলে মনে করব। তবুও কোনটি মনোনীত করব—তা আমি জানি না!</div>
<div class="v" id="v23"><span class="vn">23</span> এই দুয়ের মধ্যে আমি বিদীর্ণ হচ্ছি; আমার আকাঙ্ক্ষা এই, বিদায় নিয়ে আমি খ্রীষ্টের সঙ্গে থাকি, যা বহুগুণে বেশি শ্রেয়।</div>
<div class="v" id="v24"><span class="vn">24</span> কিন্তু তোমাদেরই জন্য আমার শরীরে বেঁচে থাকার প্রয়োজন অনেক বেশি।</div>
<div class="v" id="v25"><span class="vn">25</span> এ বিষয়ে আমি নিশ্চিত যে, আমি জীবিত থাকব এবং বিশ্বাসে তোমাদের উন্নতি ও আনন্দের জন্য আমি তোমাদের সকলের সঙ্গেই থাকব,</div>
<div class="v" id="v26"><span class="vn">26</span> যেন তোমাদের মধ্যে আমার পুনরায় অবস্থিতির জন্য খ্রীষ্ট যীশুতে তোমাদের আনন্দ, আমার কারণে উপচে পড়তে পারে।</div>
<div class="v" id="v27"><span class="vn">27</span> <span class="br-p"><br><br></span>যাই ঘটুক না কেন, তোমরা খ্রীষ্টের সুসমাচারের যোগ্য আচরণ করো। তাহলে আমি কাছে এসে তোমাদের সঙ্গে সাক্ষাৎ করি বা আমার অনুপস্থিতিতে তোমাদের কথা শুধু শুনেই থাকি, আমি জানব যে তোমরা এক আত্মায় অবিচল আছো, সুসমাচারে বিশ্বাসের জন্য এক ব্যক্তির ন্যায় প্রতিরোধ করছ,</div>
<div class="v" id="v28"><span class="vn">28</span> যারা তোমাদের বিপক্ষতা করে, কোনোভাবেই তাদের ভয় পাওনি। এটিই হবে তাদের বিনাশের নিদর্শন, কিন্তু তোমরা লাভ করবে মুক্তি—ঈশ্বরই তা দান করবেন।</div>
<div class="v" id="v29"><span class="vn">29</span> কারণ খ্রীষ্টের পক্ষে তোমাদের এই অনুগ্রহ দত্ত হয়েছে, কেবলমাত্র তাঁর উপর বিশ্বাস করো, তা নয়, কিন্তু তাঁর জন্য যেন কষ্টভোগও করো,</div>
<div class="v" id="v30"><span class="vn">30</span> কারণ আমাকে যে-রকম দেখেছ ও শুনতে পাচ্ছ এবং এখনও যেমন হচ্ছে, তোমরাও সেই একই সংগ্রাম করে চলেছ।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ঐতিহ্যগতভাবে, বিশপেরা বা প্রাচীনবৃন্দ।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, ফিলিপীতে যেদিন থেকে সুসমাচারের কাজ শুরু হয়েছিল।</div>
<div class="fn"><sup class="fnt"><a name="fn3" href="#fnm3">3</a></sup> অথবা, সমস্ত প্রাসাদে।</div>
</div>
<!-- PARSED ABOVE; EDITING MAY BREAK PARSER -->
</body></html>