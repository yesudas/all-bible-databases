<html><head>
<meta http-equiv="Content-Type" content="text/html;charset=utf-8" />
<title>ফিলীমন &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ফিলীমন</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ফিলীমনের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->রোমের কারাবাস থেকে, পৌল তার বন্ধু তুখিক ও ওনীষিমের হাতে কলসীয় ও ইফিষীয় নামক দুইটি পত্র দিয়ে তাদের এশিয়া মাইনরে পাঠিয়েছিলেন। যে মণ্ডলীতে তুখিক গিয়েছিলেন সেই মণ্ডলীর লোকের তুখিককে চিনত না তাই এই পত্রগুলিতে পৌল তুখিকের পরিচয় দিয়েছিলেন (দ্রষ্টব্য কলসীয় ৪:৭ ও ইফিষীয় ৬:২১)। ওনীষিম ছিলেন কলসী অঞ্চলের একজন, তাই সেখানকার লোকজন তাকে চিনতেন। তা সত্ত্বেও পৌল পত্রতে তার সম্বন্ধে লিখে পাঠিয়েছিলেন। বাস্তবিক তিনি তার জন্য একটি আলাদা পত্র লিখেছিলেন। এর কারণ ওনীষিম ছিলেন কলসীয় মণ্ডলীর ফিলীমন নামক এক ধনী ব্যক্তির ক্রীতদাস; ফিলীমন তার গৃহে যীশুর অনুগামীদের নিয়ে সভা করতেন। ওনীষিম সম্ভবত ফিলীমনের বাড়িতে ডাকাতি করে পালিয়ে গিয়েছিলেন এবং রোমে পৌঁছেছিলেন ও সেখানে তিনি পৌলের সংস্পর্শে এসে যীশুর অনুগামী হন। কারাগারে তিনি পৌলকে সাহায্য করতেন, কিন্তু পৌল চেয়েছিলেন তিনি যেন কলসীতে ফিরে যান। পৌল আশাবাদী ছিলেন, যে ফিলীমন শুধু ওনীষিমকে ক্ষমাই করবেন না, বরং তাকে <!--raw 1 bo --><b><!--endraw 1-->ক্রীতদাসরূপে নয়, কিন্তু তার চেয়েও শ্রেয়, প্রিয় এক ভাইরূপে<!--raw 1 bo --></b><!--endraw 1--> গ্রহণ করবেন। <!--raw 1 bo --><p/><!--endraw 1-->পৌল তার পত্রে ওনীষিমের জীবনের পরিবর্তনের উপর গুরুত্ব দিয়েছেন। গ্রিক ভাষায় ওনীষিম কথার অর্থ <!--raw 1 bo --><b><!--endraw 1-->উপকারী,<!--raw 1 bo --></b><!--endraw 1--> তাই পৌল ফিলীমনকে লিখেছেন, যে ওনীষিম আগে ছিল <!--raw 1 bo --><b><!--endraw 1-->অপ্রয়োজনীয়<!--raw 1 bo --></b><!--endraw 1--> (ক্রীতদাসদের আগে গণ্য করা হত না), কিন্তু এখন সে দুইজনের পক্ষেই উপকারী। এই পত্র ফিলীমনকে মনে করায় যে তিনি পৌলের কাছে কতটা ঋণী, যেহেতু পৌলের সহকর্মীরাই যীশুর সুসমাচার তার শহরে নিয়ে এসেছিলেন। এই পত্র পৌল শুধু ফিলীমনকে উদ্দেশ্য করেই নয় কিন্তু আর্খিপ্প ও আপ্পিয়াকে উদ্দেশ্য করেও লিখেছিলেন। আর্খিপ্প ছিলেন তৎকালীন বিশ্বাসীদের একজন নেতা ও আপ্পিয়া ছিলেন খুব সম্ভবত ফিলীমনের স্ত্রী। পৌল চেয়েছিলেন তিনি যা প্রত্যাশা করছেন তা করতে যেন তারা ফিলীমনকে উৎসাহিত করে। তবুও তিনি ফিলীমনকে কিছু করতে বাধ্য করেননি, কিন্তু ভালোবাসার উপর ভিত্তি করে তিনি ফিলীমনের প্রতি আবেদন করেছেন। শুধু তাই নয়, ন্যায়সঙ্গত দাবিকে সম্মান জানিয়ে যা কিছু ক্ষতিপূরণ ফিলীমনের প্রয়োজন, তিনি তা দিতে প্রতিজ্ঞাও করেছিলেন। <!--raw 1 bo --><p/><!--endraw 1-->পৌলের এই আবেদন খুব সম্ভবত সফল হয়েছিল; না হলে এই পত্র ও অন্য দুটি পত্র যা ওনীষিম ও তুখিক নিয়ে গিয়েছিলেন, সেগুলি যথাযথ ভাবে সুরক্ষিত থাকত না। জানা যায় যে, শুধুমাত্র মণ্ডলীতে কাজের জন্য ওনীষিমকে দাসত্ব থেকে মুক্তি দেওয়া হয়েছিল তা নয়, তিনি পরবর্তীকালে ইফিষে একটি বড় ও প্রভাবশালী বিশ্বাসী মণ্ডলীর নেতা নির্বাচিত হয়েছিলেন। ওনীষিমের জীবনের এই পরিবর্তন আমাদের কাছে একটি উদাহরণ, প্রভু যীশুর বাণী রোমীয় সাম্রাজ্যে বহু মানুষের জীবনে এই ধরনের পরিবর্তন নিয়ে এসেছিল। <!--raw 1 bo --><p/><!--endraw 1-->ফিলীমন
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>খ্রীষ্ট যীশুর বন্দি, আমি পৌল এবং আমাদের ভাই তিমথি, <span class="br-p"><br><br></span>আমাদের প্রিয় বন্ধু ও সহকর্মী ফিলীমন,</div>
<div class="v" id="v2"><span class="vn">2</span> আমাদের বোন আপ্পিয়া ও আমাদের সহসৈনিক আর্খিপ্প এবং তোমার গৃহে সমবেত হওয়া মণ্ডলী সমীপে:</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর এবং প্রভু যীশু খ্রীষ্ট থেকে অনুগ্রহ ও শান্তি তোমাদের উপর বর্ষিত হোক।</div>
<div class="v" id="v4"><h2>ধন্যবাদ জ্ঞাপন ও প্রার্থনা</h2><span class="vn">4</span> <span class="br-p"><br><br></span>আমার প্রার্থনায় তোমাকে স্মরণ করার সময় আমি প্রতিনিয়ত আমার ঈশ্বরকে ধন্যবাদ দিই,</div>
<div class="v" id="v5"><span class="vn">5</span> কারণ প্রভু যীশুতে তোমার বিশ্বাস এবং সমস্ত সন্তজনের প্রতি তোমার ভালোবাসার কথা আমি শুনেছি।</div>
<div class="v" id="v6"><span class="vn">6</span> আমি প্রার্থনা করি, বিশ্বাসে আমাদের যে সহভাগিতা আছে তা অন্যের কাছে ব্যক্ত করতে তুমি যেন সক্রিয় হয়ে ওঠো, যেন খ্রীষ্টে আমাদের যেসব উৎকৃষ্ট বিষয় আছে, তার পূর্ণ উপলব্ধি তোমার হয়।</div>
<div class="v" id="v7"><span class="vn">7</span> তোমার ভালোবাসা আমাকে খুবই আনন্দ এবং প্রেরণা দিয়েছে, কারণ ভাই, তুমি সন্তজনেদের প্রাণ জুড়িয়েছ।</div>
<div class="v" id="v8"><h2>ওনীষিমের জন্য পৌলের মিনতি</h2><span class="vn">8</span> <span class="br-p"><br><br></span>অতএব, খ্রীষ্টে সাহসী হয়ে যদিও তোমার কর্তব্য সম্বন্ধে আমি তোমাকে আদেশ দিতে পারতাম,</div>
<div class="v" id="v9"><span class="vn">9</span> তবুও, ভালোবাসাবশত আমি তোমাকে মিনতি করছি, আমি পৌল—একজন বৃদ্ধ মানুষ এবং এখন খ্রীষ্ট যীশুর বন্দি—</div>
<div class="v" id="v10"><span class="vn">10</span> আমার পুত্রপ্রতিম ওনীষিমের<sup class="fnm"><a name="fnm1" href="#fn1">1</a></sup> জন্য আমি তোমাকে মিনতি করছি। আমার শৃঙ্খলাবস্থায় তাকে আমি পুত্ররূপে লাভ করেছি।</div>
<div class="v" id="v11"><span class="vn">11</span> পূর্বে, তোমার কাছে সে ছিল অনুপযোগী, কিন্তু এখন তোমার ও আমার, উভয়ের কাছেই সে কার্যোপযোগী হয়ে উঠেছে।</div>
<div class="v" id="v12"><span class="vn">12</span> <span class="br-p"><br><br></span>আমি তাকেই, অর্থাৎ আমার প্রাণতুল্য ব্যক্তিকে তোমার কাছে ফেরত পাঠাচ্ছি। আমার সব ভালোবাসা তার সাথে যাচ্ছে।</div>
<div class="v" id="v13"><span class="vn">13</span> তাকে আমি আমার কাছেই রাখতে পারতাম, তাহলে সুসমাচারের জন্য আমার শৃঙ্খলবদ্ধ অবস্থায়, তোমার পরিবর্তে সে আমাকে সাহায্য করতে পারত।</div>
<div class="v" id="v14"><span class="vn">14</span> কিন্তু তোমার সম্মতি ছাড়া আমি কিছুই করতে চাইনি, যেন তুমি যে মঙ্গলকর কাজ করো, তা স্বেচ্ছায় করো, বাধ্য হয়ে নয়।</div>
<div class="v" id="v15"><span class="vn">15</span> হয়তো, সে অল্প সময়ের জন্য তোমার কাছ থেকে দূরে সরে গিয়েছিল, যেন তুমি তাকে চিরকালের জন্য ফিরে পাও—</div>
<div class="v" id="v16"><span class="vn">16</span> আর ক্রীতদাসরূপে নয়, কিন্তু তার চেয়েও শ্রেয়, প্রিয় এক ভাইরূপে। সে আমার বড়ই প্রিয়, কিন্তু মানুষ হিসেবে এবং প্রভুতে ভাই হিসেবে, সে তোমার কাছে আরও বেশি প্রিয়।</div>
<div class="v" id="v17"><span class="vn">17</span> <span class="br-p"><br><br></span>তাই, তুমি যদি আমাকে তোমার সহযোগী বলে মনে করো, তাহলে আমাকে যেমন স্বাগত জানাতে, তাকেও সেভাবেই গ্রহণ কোরো।</div>
<div class="v" id="v18"><span class="vn">18</span> আর সে যদি তোমার প্রতি কোনো অন্যায় করে থাকে বা তোমার কাছে তার কোনো ঋণ থাকে, তা আমারই বলে গণ্য কোরো।</div>
<div class="v" id="v19"><span class="vn">19</span> আমি পৌল, নিজের হাতে এই পত্র লিখছি, আমি তা সম্পূর্ণরূপে পরিশোধ করব। তুমি নিজেই যে আমার কাছে ঋণে বাঁধা আছো, সেকথা আর উল্লেখ করলাম না।</div>
<div class="v" id="v20"><span class="vn">20</span> ভাই, আমরা দুজনই প্রভুতে আছি। প্রভুতে আমি তোমার কাছ থেকে এই উপকার যেন পেতে পারি, খ্রীষ্টে তুমি আমার প্রাণ জুড়াও।</div>
<div class="v" id="v21"><span class="vn">21</span> তোমার আনুগত্যের উপরে আস্থা রেখেই আমি তোমাকে লিখছি, কারণ আমি জানি যে, আমি যা চাই, তুমি তার চেয়েও বেশি করবে।</div>
<div class="v" id="v22"><span class="vn">22</span> <span class="br-p"><br><br></span>আরও একটি কথা: আমার থাকার জন্য একটি ঘরের ব্যবস্থা কোরো, কারণ তোমাদের সব প্রার্থনার উত্তরস্বরূপ, আমি তোমাদের কাছে প্রত্যার্পিত হওয়ার আশা করি।</div>
<div class="v" id="v23"><span class="vn">23</span> <span class="br-p"><br><br></span>খ্রীষ্ট যীশুতে আমার সহবন্দি ইপাফ্রা তোমাকে শুভেচ্ছা জানাচ্ছেন।</div>
<div class="v" id="v24"><span class="vn">24</span> <span class="br-p"><br><br></span>আর আমার সহকর্মী মার্ক, আরিষ্টার্খ, দীমা ও লূক, এঁরাও জানাচ্ছেন।</div>
<div class="v" id="v25"><span class="vn">25</span> <span class="br-p"><br><br></span>প্রভু যীশু খ্রীষ্টের অনুগ্রহ তোমাদের আত্মার সহবর্তী হোক। আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->ওনীষিম<!--raw 1 bo --></em><!--endraw 1-->—নামটির অর্থ, “উপযোগী”</div>
</div>
<!-- PARSED ABOVE; EDITING MAY BREAK PARSER -->
</body></html>