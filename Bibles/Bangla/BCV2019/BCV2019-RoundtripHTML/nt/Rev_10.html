<html><head>
<meta http-equiv="Content-Type" content="text/html;charset=utf-8" />
<title>Rev 10 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_8.html">8</a> <a href="Rev_9.html">9</a> <b>10</b> <a href="Rev_11.html">11</a> <a href="Rev_12.html">12</a> ... <a href="Rev_22.html">22</a> </div><hr>
<h1>Rev 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>একজন স্বর্গদূত ও একটি ছোট পুঁথি</h2><span class="vn">1</span> <span class="br-p"><br><br></span>এরপর আমি অন্য একজন শক্তিশালী স্বর্গদূতকে স্বর্গ থেকে নেমে আসতে দেখলাম। তাঁর ছিল মেঘের বসন ও তাঁর মাথায় ছিল এক মেঘধনু। তাঁর মুখমণ্ডল ছিল সূর্যের মতো ও তাঁর পা-দুটি ছিল আগুনের স্তম্ভের মতো।</div>
<div class="v" id="v2"><span class="vn">2</span> তাঁর হাতে ধরা ছিল ছোট্ট একটি পুঁথি, যা খোলা অবস্থায় ছিল। তিনি তাঁর ডান পা সমুদ্রের উপরে ও বাঁ পা স্থলের উপরে রাখলেন।</div>
<div class="v" id="v3"><span class="vn">3</span> আর তিনি সিংহনাদের মতো প্রবল হুংকার দিলেন। তিনি চিৎকার করলে পর সপ্ত বজ্রধ্বনি প্রত্যুত্তর করল।</div>
<div class="v" id="v4"><span class="vn">4</span> যখন সেই সপ্ত বজ্রধ্বনি সরব হল, আমি তা লিখতে উদ্যত হলাম; কিন্তু আমি স্বর্গ থেকে এক বাণী শুনতে পেলাম, তা আমাকে বলছিল, “সপ্ত বজ্রধ্বনির বাণী সিলমোহরাঙ্কিত করো, তা লিপিবদ্ধ করবে না।”</div>
<div class="v" id="v5"><span class="vn">5</span> <span class="br-p"><br><br></span>তখন সমুদ্র ও স্থলের উপরে দাঁড়িয়ে থাকা যে স্বর্গদূতকে আমি দেখেছিলাম, তিনি স্বর্গের দিকে তাঁর ডান হাত তুলে ধরলেন।</div>
<div class="v" id="v6"><span class="vn">6</span> আর যিনি যুগে যুগে চিরকাল জীবন্ত, যিনি আকাশমণ্ডল ও তার মধ্যস্থিত সবকিছু, পৃথিবী ও তার মধ্যস্থিত সবকিছু এবং সমুদ্র ও তার মধ্যস্থিত সবকিছু সৃষ্টি করছেন, তাঁরই নামে তিনি এই শপথ করে বললেন, “আর দেরি হবে না!</div>
<div class="v" id="v7"><span class="vn">7</span> কিন্তু যখন সেই সপ্তম স্বর্গদূত তাঁর তূরী বাজাতে উদ্যত হবেন, ঠিক তখনই ঈশ্বরের রহস্য পরিপূর্ণতা লাভ করবে যেমন তিনি তাঁর দাসদের, সেই ভাববাদীদের কাছে ঘোষণা করেছিলেন।”</div>
<div class="v" id="v8"><span class="vn">8</span> <span class="br-p"><br><br></span>তারপর যে কণ্ঠস্বর স্বর্গ থেকে আমার সঙ্গে কথা বলেছিলেন, তিনি আমার সঙ্গে আবার কথা বললেন: “তুমি যাও, যে স্বর্গদূত সমুদ্র ও ভূমির উপরে দাঁড়িয়ে আছে, তার হাত থেকে খোলা ওই পুঁথিটি গ্রহণ করো।”</div>
<div class="v" id="v9"><span class="vn">9</span> <span class="br-p"><br><br></span>তাই আমি ওই স্বর্গদূতের কাছে গিয়ে, তাঁর কাছ থেকে ওই ছোট্ট পুঁথিটি চাইলাম। তিনি আমাকে বললেন, “এটি নাও ও খেয়ে ফেলো। এটি তোমার উদরকে তিক্ত করবে, কিন্তু তোমার মুখে তা মধুর মতো মিষ্টি লাগবে।”</div>
<div class="v" id="v10"><span class="vn">10</span> আমি ওই স্বর্গদূতের হাত থেকে ছোট্ট পুঁথিটি নিয়ে তা খেয়ে ফেললাম। তা আমার মুখে মধুর মতো মিষ্টি স্বাদযুক্ত মনে হল, কিন্তু তা খেয়ে ফেলার পর আমার উদর তিক্ত হয়ে গেল।</div>
<div class="v" id="v11"><span class="vn">11</span> তখন আমাকে বলা হল, “তোমাকে আবার বহু জাতি, দেশ, ভাষাভাষী ও রাজাদের সম্পর্কে ভাববাণী বলতে হবে।”</div>
</div>
<!-- PARSED ABOVE; EDITING MAY BREAK PARSER -->
</body></html>