<html><head>
<meta http-equiv="Content-Type" content="text/html;charset=utf-8" />
<title>Rev 12 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_10.html">10</a> <a href="Rev_11.html">11</a> <b>12</b> <a href="Rev_13.html">13</a> <a href="Rev_14.html">14</a> ... <a href="Rev_22.html">22</a> </div><hr>
<h1>Rev 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>একজন নারী ও সেই দানব</h2><span class="vn">1</span> <span class="br-p"><br><br></span>তারপর স্বর্গে এক বিশাল ও বিস্ময়কর চিহ্ন দেখা গেল, এক নারী, সূর্য তার বসন, চন্দ্র তার পদতলে এবং তার মাথায় বারোটি তারাখচিত এক মুকুট।</div>
<div class="v" id="v2"><span class="vn">2</span> সে ছিল সন্তান-সম্ভবা এবং প্রসব-যন্ত্রণায় কাতর হয়ে সে আর্তনাদ করছিল।</div>
<div class="v" id="v3"><span class="vn">3</span> এরপর মহাকাশে আর একটি চিহ্ন দেখা দিল; একটি অতিকায় লাল দানব, তার ছিল সাতটি মাথা ও দশটি শিং এবং তার মাথাগুলিতে ছিল সাতটি মুকুট।</div>
<div class="v" id="v4"><span class="vn">4</span> তার লেজ আকাশের এক-তৃতীয়াংশ নক্ষত্রকে টেনে পৃথিবীতে নিক্ষেপ করল। সেই দানব, আসন্ন-প্রসবা সেই নারীর সামনে এসে দাঁড়াল, যেন জন্ম হওয়ামাত্র সে তার শিশুকে গ্রাস করতে পারে।</div>
<div class="v" id="v5"><span class="vn">5</span> সে এক পুত্র-সন্তানের জন্ম দিল, যিনি লোহার রাজদণ্ডের দ্বারা সব জাতিকে শাসন করবেন।<sup class="fnm"><a name="fnm1" href="#fn1">1</a></sup> তার সেই শিশুকে <i>সেই দানবের সামনে থেকে</i> ছিনিয়ে নিয়ে ঈশ্বর ও তাঁর সিংহাসনের কাছে নিয়ে যাওয়া হল।</div>
<div class="v" id="v6"><span class="vn">6</span> সেই নারী মরুপ্রান্তরে এক স্থানে পলায়ন করল, যে স্থান ঈশ্বর তার জন্য প্রস্তুত করেছিলেন, যেখানে সে 1,260 দিন পর্যন্ত প্রতিপালিত হবে।</div>
<div class="v" id="v7"><span class="vn">7</span> <span class="br-p"><br><br></span>এরপর স্বর্গে একটি যুদ্ধ হল। মীখায়েল ও তাঁর দূতেরা সেই দানবের বিরুদ্ধে যুদ্ধ করলেন, আর সেই দানব ও তার দূতেরাও যুদ্ধ করল।</div>
<div class="v" id="v8"><span class="vn">8</span> কিন্তু তার যথেষ্ট শক্তি ছিল না, তাই তারা মহাকাশ থেকে তাদের স্থানচ্যূত হল।</div>
<div class="v" id="v9"><span class="vn">9</span> সেই মহাদানবকে নিচে নিক্ষেপ করা হল—এ সেই পুরাকালের সাপ, যাকে দিয়াবল <i>অপবাদকারী</i> বা শয়তান <i>বিপক্ষ</i> বলা হয়, সে সমস্ত জগৎকে বিপথে চালিত করে। তাকে ও তার সঙ্গে তার দূতদেরও পৃথিবীতে নিক্ষেপ করা হল।</div>
<div class="v" id="v10"><span class="vn">10</span> <span class="br-p"><br><br></span>এরপরে আমি স্বর্গে এক উচ্চ রব শুনতে পেলাম: <span class="br-p"><br><br></span><span class="br-ind"><br><span class="indent">&nbsp;</span></span>“এখন পরিত্রাণ ও পরাক্রম ও আমাদের ঈশ্বরের রাজ্য<br> <span class="br-ind"><br><span class="indent">&nbsp;</span></span>এবং তাঁর খ্রীষ্টের কর্তৃত্ব উপস্থিত হল।<br> <span class="br-ind"><br><span class="indent">&nbsp;</span></span>কারণ আমাদের ভাইবোনেদের বিরুদ্ধে সেই অভিযোগকারী,<br> <span class="br-ind"><br><span class="indent">&nbsp;</span></span>যে আমাদের ঈশ্বরের সামনে<br> <span class="br-ind"><br><span class="indent">&nbsp;</span></span>তাদের বিরুদ্ধে দিনরাত অভিযোগ করে,<br> <span class="br-ind"><br><span class="indent">&nbsp;</span></span>সে নিক্ষিপ্ত হয়েছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মেষশাবকের রক্তের দ্বারা<br> <span class="br-ind"><br><span class="indent">&nbsp;</span></span>ও তাদের সাক্ষ্যের বাণী দ্বারা<br> <span class="br-ind"><br><span class="indent">&nbsp;</span></span>তারা তাকে পরাস্ত করেছে;<br> <span class="br-ind"><br><span class="indent">&nbsp;</span></span>তারা নিজেদের প্রাণকেও এত প্রিয় জ্ঞান করেনি,<br> <span class="br-ind"><br><span class="indent">&nbsp;</span></span>যে কারণে মৃত্যুকেও তুচ্ছজ্ঞান করেছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেই কারণে স্বর্গলোক<br> <span class="br-ind"><br><span class="indent">&nbsp;</span></span>ও তার অধিবাসীরা,<br> <span class="br-ind"><br><span class="indent">&nbsp;</span></span>তোমরা আনন্দ করো!<br> <span class="br-ind"><br><span class="indent">&nbsp;</span></span>কিন্তু পৃথিবী ও সমুদ্রের দুর্দশা হবে,<br> <span class="br-ind"><br><span class="indent">&nbsp;</span></span>কারণ দিয়াবল তোমাদের কাছে নেমে গিয়েছে! সে ক্রোধে পূর্ণ,<br> <span class="br-ind"><br><span class="indent">&nbsp;</span></span>কারণ সে জানে তার সময় সংক্ষিপ্ত।”<br></div>
<div class="v" id="v13"><span class="vn">13</span> <span class="br-p"><br><br></span>সেই দানব যখন দেখল, তাকে পৃথিবীতে নিক্ষেপ করা হয়েছে, সে সেই নারীর পিছনে ধাবমান হল, যে পুত্রসন্তানের জন্ম দিয়েছিল।</div>
<div class="v" id="v14"><span class="vn">14</span> সেই নারীকে একটি বড় ঈগল পাখির মতো দুটি ডানা দেওয়া হয়েছিল, যেন মরুপ্রান্তরে তার জন্য যে স্থান প্রস্তুত করা হয়েছে, সে সেখানে উড়ে যেতে পারে। সে সেই দানবের নাগালের বাইরে, এক বছর, দুবছর ও ছয় মাস<sup class="fnm"><a name="fnm2" href="#fn2">2</a></sup> প্রতিপালিত হবে।</div>
<div class="v" id="v15"><span class="vn">15</span> তারপর সেই দানবটি তার মুখ থেকে নদীর মতো জলধারা উদ্‌গিরণ করল, যেন সেই নারীর নাগাল পায় ও তাকে জলের স্রোতে ভাসিয়ে দিতে পারে।</div>
<div class="v" id="v16"><span class="vn">16</span> কিন্তু পৃথিবী তার মুখ খুলে সেই নারীকে সাহায্য করল এবং সে নাগ-দানবের মুখ থেকে উদ্‌গীর্ণ সেই নদী গিলে ফেলল।</div>
<div class="v" id="v17"><span class="vn">17</span> তখন সেই নাগ দানব সেই নারীর প্রতি ভীষণ ক্রুদ্ধ হয়ে তার বংশের সেই অবশিষ্ট মানুষদের সঙ্গে, যারা ঈশ্বরের আদেশ পালন ও যীশুর সাক্ষ্য ধারণ করে, তাদের সঙ্গে যুদ্ধ করতে গেল।</div>
<div class="v" id="v18"><span class="vn">18</span> আর সেই নাগ দানব সমুদ্রের তীরে গিয়ে দাঁড়াল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ২:৯</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: এক কাল, দুই কাল ও অর্ধ কাল। (দানিয়েল ৭:২৫; ১২:৭)</div>
</div>
<!-- PARSED ABOVE; EDITING MAY BREAK PARSER -->
</body></html>