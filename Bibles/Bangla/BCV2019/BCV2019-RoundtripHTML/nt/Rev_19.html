<html><head>
<meta http-equiv="Content-Type" content="text/html;charset=utf-8" />
<title>Rev 19 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 19);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_17.html">17</a> <a href="Rev_18.html">18</a> <b>19</b> <a href="Rev_20.html">20</a> <a href="Rev_21.html">21</a> <a href="Rev_22.html">22</a> </div><hr>
<h1>Rev 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হাল্লেলুইয়া!</h2><span class="vn">1</span> <span class="br-p"><br><br></span>এরপরে আমি স্বর্গে এক বিপুল জনসমষ্টির গর্জনের মতো শব্দ শুনতে পেলাম। তারা বলছিল: <span class="br-p"><br><br></span><span class="br-ind"><br><span class="indent">&nbsp;</span></span>“হাল্লেলুইয়া!<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>পরিত্রাণ ও মহিমা ও পরাক্রম আমাদের ঈশ্বরেরই,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তাঁর বিচারাদেশ সব<br> <span class="br-ind"><br><span class="indent">&nbsp;</span></span>যথার্থ ও ন্যায়সঙ্গত।<br> <span class="br-ind"><br><span class="indent">&nbsp;</span></span>যে মহাগণিকা অবৈধ সহবাসের দ্বারা পৃথিবীকে কলুষিত করেছিল,<br> <span class="br-ind"><br><span class="indent">&nbsp;</span></span>তিনি তার দণ্ডবিধান করেছেন।<br> <span class="br-ind"><br><span class="indent">&nbsp;</span></span>তিনি তাঁর দাসেদের রক্তের প্রতিশোধ তার কাছ থেকে নিয়েছেন।”<br></div>
<div class="v" id="v3"><span class="vn">3</span> <span class="br-p"><br><br></span>তারা আবার চিৎকার করে উঠল: <span class="br-p"><br><br></span><span class="br-ind"><br><span class="indent">&nbsp;</span></span>“হাল্লেলুইয়া!<br> <span class="br-ind"><br><span class="indent">&nbsp;</span></span>তার <i>দহনের</i> ধোঁয়া যুগে যুগে চিরকাল উপরে উঠে যাবে।”<br></div>
<div class="v" id="v4"><span class="vn">4</span> <span class="br-p"><br><br></span>সেই চব্বিশজন প্রাচীন ও চারজন জীবন্ত প্রাণী প্রণত হয়ে সিংহাসনে উপবিষ্ট ঈশ্বরের উপাসনা করলেন। তাঁরা উচ্চকণ্ঠে বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমেন, হাল্লেলুইয়া!”<br></div>
<div class="v" id="v5"><span class="vn">5</span> <span class="br-p"><br><br></span>তখন সিংহাসন থেকে এক কণ্ঠস্বর শোনা গেল, <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বরের দাসেরা,<br> <span class="br-ind"><br><span class="indent">&nbsp;</span></span>তোমরা যারা ঈশ্বরকে ভয় করো,<br> <span class="br-ind"><br><span class="indent">&nbsp;</span></span>তোমরা সামান্য কি মহান নির্বিশেষে<br> <span class="br-ind"><br><span class="indent">&nbsp;</span></span>আমাদের ঈশ্বরের স্তবগান করো।”<br></div>
<div class="v" id="v6"><span class="vn">6</span> <span class="br-p"><br><br></span>তারপর আমি এক বিপুল জনসমষ্টির রব, প্রবহমান জলরাশির কল্লোল ও প্রবল বজ্রনাদের মতো শব্দ শুনতে পেলাম। তারা চিৎকার করছিল: <span class="br-p"><br><br></span><span class="br-ind"><br><span class="indent">&nbsp;</span></span>“হাল্লেলুইয়া!<br> <span class="br-ind"><br><span class="indent">&nbsp;</span></span>কারণ আমাদের সর্বশক্তিমান, প্রভু ঈশ্বর, রাজত্ব করছেন।<sup class="fnm"><a name="fnm2" href="#fn2">2</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এসো আমরা উল্লসিত হই, আনন্দ করি<br> <span class="br-ind"><br><span class="indent">&nbsp;</span></span>এবং তাঁকে মহিমা প্রদান করি!<br> <span class="br-ind"><br><span class="indent">&nbsp;</span></span>কারণ মেষশাবকের বিবাহ-লগ্ন উপস্থিত<br> <span class="br-ind"><br><span class="indent">&nbsp;</span></span>এবং তাঁর কনে নিজেকে প্রস্তুত করেছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>উজ্জ্বল ও পরিষ্কার, মিহি মসিনার পোশাক<br> <span class="br-ind"><br><span class="indent">&nbsp;</span></span>তাকে দেওয়া হয়েছিল সজ্জিত হতে।”<br> <span class="br-p"><br><br></span>(মিহি মসিনার পোশাক সন্তজনেদের ধর্মাচরণের প্রতীক)</div>
<div class="v" id="v9"><span class="vn">9</span> <span class="br-p"><br><br></span>তখন সেই স্বর্গদূত আমাকে বললেন, “তুমি লেখ, ‘ধন্য তারা, যারা মেষশাবকের বিবাহভোজে আমন্ত্রিত।’ ” তিনি আরও যোগ করলেন, “এগুলি প্রকৃতই ঈশ্বরের বাক্য।”</div>
<div class="v" id="v10"><span class="vn">10</span> <span class="br-p"><br><br></span>একথা শুনে উপাসনা করার জন্য আমি তাঁর চরণে পতিত হলাম। কিন্তু তিনি আমাকে বললেন, “তুমি এরকম কোরো না! আমি তোমার ও তোমার ভাইবোনেদের সহদাস, যারা যীশুর সাক্ষ্য ধারণ করে। ঈশ্বরেরই উপাসনা করো! কারণ যীশুর সাক্ষ্যই হল ভাববাণীর প্রেরণা।”</div>
<div class="v" id="v11"><h2>শ্বেত অশ্বের আরোহী</h2><span class="vn">11</span> <span class="br-p"><br><br></span>আমি দেখলাম, স্বর্গ খুলে গেল এবং সেখানে আমার সামনে ছিল একটি শ্বেত অশ্ব। এর আরোহী বিশ্বস্ত ও সত্যময় নামে আখ্যাত। ন্যায়পরায়ণতার সঙ্গে তিনি বিচার ও যুদ্ধ করেন।</div>
<div class="v" id="v12"><span class="vn">12</span> তাঁর দুই চোখ লেলিহান আগুনের শিখার মতো এবং তাঁর মাথায় আছে বহু মুকুট। তাঁর উপরে একটি লিখিত নাম আছে, যা স্বয়ং তিনি ছাড়া আর কেউ জানে না।</div>
<div class="v" id="v13"><span class="vn">13</span> তিনি রক্তে নিমজ্জিত পোশাক পরিহিত ও তাঁর নাম ঈশ্বরের বাক্য।</div>
<div class="v" id="v14"><span class="vn">14</span> স্বর্গের সৈন্যরা শ্বেত অশ্বে আরোহী হয়ে ও শ্বেতশুভ্র পরিষ্কার মিহি মসিনার পোশাক পরে তাঁর অনুসরণ করছিল।</div>
<div class="v" id="v15"><span class="vn">15</span> তাঁর মুখ থেকে নির্গত হচ্ছিল এক ধারালো তরোয়াল, যা দিয়ে তিনি জাতিবৃন্দকে ধরাশায়ী করেন। “তিনি লোহার রাজদণ্ড নিয়ে তাদের শাসন করবেন।”<sup class="fnm"><a name="fnm3" href="#fn3">3</a></sup> তিনি সর্বশক্তিমান ঈশ্বরের প্রচণ্ড ক্রোধের পেষণকুণ্ডের দ্রাক্ষা দলন করেন।</div>
<div class="v" id="v16"><span class="vn">16</span> তাঁর পোশাকে ও তাঁর ঊরুতে তাঁর এই নাম লিখিত আছে: <span class="br-p"><br><br></span>রাজাদের রাজা ও প্রভুদের প্রভু।</div>
<div class="v" id="v17"><span class="vn">17</span> <span class="br-p"><br><br></span>আর আমি দেখলাম, একজন স্বর্গদূত সূর্যের মধ্যে দাঁড়িয়ে আছেন। তিনি মধ্যাকাশে উড়ন্ত সব পাখিকে মহারবে ডেকে বললেন, “তোমরা এসো, ঈশ্বরের মহাভোজে সকলে একত্র হও,</div>
<div class="v" id="v18"><span class="vn">18</span> যেন তোমরা রাজাদের মাংস, সৈন্যাধ্যক্ষদের মাংস, শক্তিশালী লোকেদের মাংস, অশ্ব ও তাদের আরোহীর মাংস এবং স্বাধীন বা ক্রীতদাস, সামান্য কি মহান নির্বিশেষে সকলের মাংস ভক্ষণ করতে পারো।”</div>
<div class="v" id="v19"><span class="vn">19</span> <span class="br-p"><br><br></span>তারপর আমি দেখলাম, ওই <i>শ্বেত</i> অশ্বারোহীর ও তাঁর সৈন্যদের সঙ্গে যুদ্ধ করার জন্য সেই পশু ও পৃথিবীর রাজারা ও তাদের সৈন্যবাহিনী একত্রিত হল।</div>
<div class="v" id="v20"><span class="vn">20</span> কিন্তু সেই পশু ধৃত হল ও তার সঙ্গে যে ভণ্ড ভাববাদী তার পক্ষে অলৌকিক সব চিহ্নকর্ম করেছিল, সে-ও ধরা পড়ল। এসব চিহ্নকর্মের দ্বারা, যারা সেই পশুর ছাপ ধারণ ও তার মূর্তির পূজা করেছিল, সে তাদের বিভ্রান্ত করেছিল। সেই দুজনকে জীবন্ত অবস্থায় প্রজ্বলিত গন্ধকের অগ্নিহ্রদে নিক্ষেপ করা হল।</div>
<div class="v" id="v21"><span class="vn">21</span> অবশিষ্ট সকলে সেই <i>শ্বেত</i> অশ্বারোহীর মুখ থেকে নির্গত তরোয়ালের দ্বারা নিহত হল এবং সব পাখি তাদের মাংস ভক্ষণ করে তৃপ্ত হল।<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শব্দটির অর্থ, সদাপ্রভুর প্রশংসা করো। এতে দুটি হিব্রু শব্দ যুক্ত আছে, হাল্লেল ও য়াহ্।</div>
<div class="fn"><sup class="fnt"><a name="fn2" href="#fnm2">2</a></sup> দ্বিতীয় বিবরণ ৩২:৪,৪৩; যিশাইয় ৩৪:১০; গীত ৯৭:১; ১৩৪:১; যিহিষ্কেল ১:২৪</div>
<div class="fn"><sup class="fnt"><a name="fn3" href="#fnm3">3</a></sup> গীত ২:৯</div>
<div class="fn"><sup class="fnt"><a name="fn4" href="#fnm4">4</a></sup> যিহিষ্কেল ৩৯:১৭-২০; যিশাইয় ৩০:৩৩</div>
</div>
<!-- PARSED ABOVE; EDITING MAY BREAK PARSER -->
</body></html>