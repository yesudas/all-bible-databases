<html><head>
<meta http-equiv="Content-Type" content="text/html;charset=utf-8" />
<title>Rev 6 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_4.html">4</a> <a href="Rev_5.html">5</a> <b>6</b> <a href="Rev_7.html">7</a> <a href="Rev_8.html">8</a> ... <a href="Rev_22.html">22</a> </div><hr>
<h1>Rev 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাতটি সিলমোহর</h2><span class="vn">1</span> <span class="br-p"><br><br></span>আমি দেখছিলাম, সেই মেষশাবক সাতটি সিলমোহরের প্রথমটি উন্মুক্ত করলেন। তারপর আমি শুনলাম, ওই চারজন জীবন্ত প্রাণীর মধ্যে একজন বজ্রগম্ভীর কণ্ঠে ডেকে উঠলেন, “এসো!”</div>
<div class="v" id="v2"><span class="vn">2</span> আমি তাকিয়ে দেখলাম, আমার সামনে এক শ্বেতবর্ণ অশ্ব! এর আরোহী ছিল ধনুর্ধারী। তাকে একটি মুকুট দেওয়া হল। বিজয়ীর বেশে সে জয় করার জন্য বেরিয়ে পড়ল।</div>
<div class="v" id="v3"><span class="vn">3</span> <span class="br-p"><br><br></span>মেষশাবক যখন দ্বিতীয় সিলমোহরটি খুললেন, আমি শুনতে পেলাম, দ্বিতীয় জীবন্ত প্রাণী বলছেন, “এসো!”</div>
<div class="v" id="v4"><span class="vn">4</span> তখন আগুনে-লাল রঙের দ্বিতীয় একটি অশ্ব বের হয়ে এল। এর আরোহীকে ক্ষমতা দেওয়া হল পৃথিবীর শান্তি অপহরণ করার, যেন মানুষেরা পরস্পরকে হত্যা করে। তাকে দেওয়া হল দীর্ঘ এক তরোয়াল।</div>
<div class="v" id="v5"><span class="vn">5</span> <span class="br-p"><br><br></span>মেষশাবক যখন তৃতীয় সিলমোহরটি খুললেন, আমি তৃতীয় জীবন্ত প্রাণীকে বলতে শুনলাম, “এসো!” আমি তাকিয়ে দেখলাম আমার সামনে এক কৃষ্ণবর্ণের অশ্ব। এর আরোহীর হাতে একটি দাঁড়িপাল্লা ছিল।</div>
<div class="v" id="v6"><span class="vn">6</span> তারপর আমি শুনতে পেলাম, সেই চারজন জীবন্ত প্রাণীর কোনো একজনের কণ্ঠস্বর যেন বলছেন, “এক কিলো গমের দাম এক দিনার<sup class="fnm"><a name="fnm1" href="#fn1">1</a></sup> ও তিন কিলো যবের দাম এক দিনার। তুমি তেল বা দ্রাক্ষারসের অপচয়<sup class="fnm"><a name="fnm2" href="#fn2">2</a></sup> কোরো না!”</div>
<div class="v" id="v7"><span class="vn">7</span> <span class="br-p"><br><br></span>মেষশাবক যখন চতুর্থ সিলমোহর খুললেন, আমি চতুর্থ জীবন্ত প্রাণীর কণ্ঠস্বর বলছে, “এসো!”</div>
<div class="v" id="v8"><span class="vn">8</span> আমি তাকিয়ে আমার সামনে এক পাণ্ডুর রঙের অশ্ব। এর আরোহীর নাম ছিল মৃত্যু, পাতাল ঘনিষ্ঠভাবে তাকে অনুসরণ করছিল। তাদের ক্ষমতা দেওয়া হল যেন, তরোয়াল, দুর্ভিক্ষ, মহামারি ও পৃথিবীর বন্য জন্তুদের দ্বারা পৃথিবীর এক-চতুর্থাংশ প্রাণীকে হত্যা করে।</div>
<div class="v" id="v9"><span class="vn">9</span> <span class="br-p"><br><br></span>তিনি যখন পঞ্চম সিলমোহর খুললেন তখন আমি বেদির নিচে তাঁদের প্রাণকে দেখলাম, যাঁরা ঈশ্বরের বাক্য ও তাঁদের অবিচল সাক্ষ্যের জন্য নিহত হয়েছিলেন।<sup class="fnm"><a name="fnm3" href="#fn3">3</a></sup></div>
<div class="v" id="v10"><span class="vn">10</span> তাঁরা উচ্চস্বরে বলে উঠলেন, “পবিত্র ও সত্যময়, সর্বাধিপতি প্রভু, পৃথিবী নিবাসীদের বিচার করতে ও আমাদের রক্তের প্রতিশোধ নিতে আর কত কালবিলম্ব করবেন?”</div>
<div class="v" id="v11"><span class="vn">11</span> তখন তাঁদের প্রত্যেককে একটি করে শুভ্র বসন দেওয়া হল এবং তাঁদের বলা হল, আর অল্প সময় অপেক্ষা করতে, যতক্ষণ না তাঁদের সহদাস ও ভাইবোন, যাঁদের নিহত হতে হবে তাঁদেরই মতো, তাঁদের সংখ্যা পূর্ণ হয়।</div>
<div class="v" id="v12"><span class="vn">12</span> <span class="br-p"><br><br></span>আমি দেখা করছিলাম, তিনি ষষ্ঠ সিলমোহরটি উন্মুক্ত করলেন, তখনই এক মহা-ভূমিকম্প হল। সূর্য ছাগলোমে বোনা কম্বলের মতো কৃষ্ণবর্ণ ও পূর্ণচন্দ্র রক্তের মতো লালবর্ণে রূপান্তরিত হল।</div>
<div class="v" id="v13"><span class="vn">13</span> আর আকাশের তারাগুলি পৃথিবীতে পতিত হল, ঠিক যেভাবে প্রবল বাতাসে আন্দোলিত ডুমুর গাছ থেকে অপক্ব ডুমুর ঝরে পড়ে।</div>
<div class="v" id="v14"><span class="vn">14</span> আকাশ দৃষ্টিপথ থেকে দূরে সরে গেল, ঠিক যেভাবে পুঁথিকে গুটিয়ে ফেলা হয়। প্রত্যেক পর্বত ও দ্বীপও তাদের স্বস্থান থেকে উৎপাটিত হল।</div>
<div class="v" id="v15"><span class="vn">15</span> <span class="br-p"><br><br></span>তখন পৃথিবীর সব রাজা, রাজপুত্র রাজকন্যারা, সৈন্যাধ্যক্ষেরা, ধনী ও পরাক্রমীরা, ক্রীতদাসেরা ও সব মুক্ত মানুষ বিভিন্ন গুহায় ও পর্বতশৈলে নিজেদের লুকিয়ে রাখল।</div>
<div class="v" id="v16"><span class="vn">16</span> তারা পর্বতসকল ও মহাশিলাকে ডেকে বলতে লাগল, “আমাদের উপরে পতিত হও এবং যিনি সিংহাসনে সমাসীন, তাঁর সামনে থেকে ও মেষশাবকের কোপ থেকে আমাদের লুকিয়ে রাখো।</div>
<div class="v" id="v17"><span class="vn">17</span> কারণ তাঁদের ক্রোধ প্রকাশের মহাদিন এসে পড়েছে, আর কে <i>তাঁর সামনে</i> দাঁড়াতে পারে?”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->দিনার<!--raw 1 bo --></em><!--endraw 1-->—সেই সময়ের একদিনের মজুরি বা পারিশ্রমিক মূল্য।</div>
<div class="fn"><sup class="fnt"><a name="fn2" href="#fnm2">2</a></sup> বা ক্ষতি</div>
<div class="fn"><sup class="fnt"><a name="fn3" href="#fnm3">3</a></sup> পুরাতন নিয়মে, হনন করা পশুর রক্ত বেদিমূলে ঢেলে দেওয়া হত। (যাত্রা পুস্তক ২৯:১২; লেবীয় পুস্তক ৪:৭)</div>
</div>
<!-- PARSED ABOVE; EDITING MAY BREAK PARSER -->
</body></html>