<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>১,৪৪,০০০ জন সিলমোহরাঙ্কিত</h2><span class="vn">1</span> <span class="br-p"><br><br></span>এরপরে আমি দেখলাম চারজন স্বর্গদূত, তাঁরা পৃথিবীর চার কোণে দণ্ডায়মান এবং তাঁরা পৃথিবীর চার বায়ুকে<sup class="fnm"><a name="fnm1" href="#fn1">1</a></sup> পশ্চাৎ দিকে টেনে ধরে রেখেছেন, যেন ভূমিতে বা সমুদ্রে বা কোনো গাছের উপরে বাতাস প্রবাহিত না হয়।</div>
<div class="v" id="v2"><span class="vn">2</span> তারপর আমি আর একজন স্বর্গদূতকে পূর্বদিক থেকে আসতে দেখলাম, তাঁর কাছে ছিল জীবন্ত ঈশ্বরের সিলমোহর। তিনি সেই চার স্বর্গদূত, যাঁদের ভূমি ও সমুদ্রের অনিষ্ট করার ক্ষমতা দেওয়া হয়েছিল তাদের উদ্দেশে উচ্চস্বরে বললেন,</div>
<div class="v" id="v3"><span class="vn">3</span> “আমরা যে পর্যন্ত আমাদের ঈশ্বরের দাসদের কপালে সিলমোহরাঙ্কিত না করি, ততক্ষণ পর্যন্ত তোমরা ভূমির বা সমুদ্রের বা গাছগুলির কোনো অনিষ্ট কোরো না।”</div>
<div class="v" id="v4"><span class="vn">4</span> পরে আমি ওই সিলমোহরাঙ্কিত লোকদের সংখ্যার কথা শুনতে পেলাম। তারা ছিল ইস্রায়েলের সমস্ত গোষ্ঠীর 1,44,000 জন।<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>যিহূদা গোষ্ঠী থেকে মোহরাঙ্কিত 12,000 জন, <span class="br-p"><br><br></span>রূবেণ গোষ্ঠী থেকে 12,000 জন, <span class="br-p"><br><br></span>গাদ গোষ্ঠী থেকে 12,000 জন, <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আশের গোষ্ঠী থেকে 12,000 জন, <span class="br-p"><br><br></span>নপ্তালি গোষ্ঠী থেকে 12,000 জন, <span class="br-p"><br><br></span>মনঃশি গোষ্ঠী থেকে 12,000 জন, <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শিমিয়োন গোষ্ঠী থেকে 12,000 জন, <span class="br-p"><br><br></span>লেবি গোষ্ঠী থেকে 12,000 জন, <span class="br-p"><br><br></span>ইষাখর গোষ্ঠী থেকে 12,000 জন, <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সবূলূন গোষ্ঠী থেকে 12,000 জন, <span class="br-p"><br><br></span>যোষেফ গোষ্ঠী থেকে 12,000 জন, <span class="br-p"><br><br></span>বিন্যামীন গোষ্ঠী থেকে 12,000 জন মোহরাঙ্কিত হল।<br></div>
<div class="v" id="v9"><h2>শুভ্র বসন পরিহিত বিশাল জনারণ্য</h2><span class="vn">9</span> <span class="br-p"><br><br></span>এরপর আমি দৃষ্টিপাত করে আমার সামনে প্রত্যেক দেশের, গোষ্ঠীর, জাতির ও ভাষাভাষী লোকের এক বিশাল জনারণ্য দেখতে পেলাম। তাদের গণনা করার সামর্থ কারও নেই। তারা সেই সিংহাসন ও মেষশাবকের সামনে দাঁড়িয়েছিল। তারা ছিল শুভ্র বসন পরিহিত ও তাদের হাতে ছিল খেজুর পাতা।</div>
<div class="v" id="v10"><span class="vn">10</span> তারা উচ্চকণ্ঠে চিৎকার করে বলল, <span class="br-p"><br><br></span><span class="br-ind"><br><span class="indent">&nbsp;</span></span>“পরিত্রাণ দান করার অধিকার সিংহাসনে উপবিষ্ট আমাদের<br> <span class="br-ind"><br><span class="indent">&nbsp;</span></span>ঈশ্বর ও মেষশাবকের অধিকারভুক্ত।”<br></div>
<div class="v" id="v11"><span class="vn">11</span> <span class="br-p"><br><br></span>সব স্বর্গদূত সেই সিংহাসনের চারদিকে এবং সেই প্রাচীনবর্গের ও চারজন জীবন্ত প্রাণীর চারদিকে দাঁড়িয়েছিলেন। তাঁরা সেই সিংহাসনের সামনে অধোমুখে প্রণিপাত করে ঈশ্বরের উপাসনা করলেন,</div>
<div class="v" id="v12"><span class="vn">12</span> বললেন: <span class="br-p"><br><br></span><span class="br-ind"><br><span class="indent">&nbsp;</span></span>“আমেন!<br> <span class="br-ind"><br><span class="indent">&nbsp;</span></span>প্রশংসা ও মহিমা এবং প্রজ্ঞা ও ধন্যবাদ<br> <span class="br-ind"><br><span class="indent">&nbsp;</span></span>ও সম্মান ও পরাক্রম ও শক্তি<br> <span class="br-ind"><br><span class="indent">&nbsp;</span></span>চিরকাল যুগে যুগে আমাদের ঈশ্বরেরই হোক।<br> <span class="br-ind"><br><span class="indent">&nbsp;</span></span>আমেন!”<br></div>
<div class="v" id="v13"><span class="vn">13</span> <span class="br-p"><br><br></span>তখন প্রাচীনদের মধ্যে একজন আমাকে জিজ্ঞাসা করলেন, “শুভ্র বসন পরিহিত এই লোকেরা কারা এবং কোথা থেকে তারা এসেছে?”</div>
<div class="v" id="v14"><span class="vn">14</span> <span class="br-p"><br><br></span>আমি উত্তর দিলাম, “মহামান্য, আপনিই তা জানেন।” <span class="br-p"><br><br></span>তখন তিনি বললেন, “এরা সেই লোকেরা, যারা মহাসংকটকাল থেকে উত্তীর্ণ হয়ে এসেছে। তারা মেষশাবকের রক্তে তাদের পোশাক পরিষ্কৃত ও তা শুভ্র করছে।</div>
<div class="v" id="v15"><span class="vn">15</span> এই কারণে, <span class="br-p"><br><br></span><span class="br-ind"><br><span class="indent">&nbsp;</span></span>“তারা ঈশ্বরের সিংহাসনের সামনে রয়েছে,<br> <span class="br-ind"><br><span class="indent">&nbsp;</span></span>আর তারা দিবারাত্র তাঁর মন্দিরে<sup class="fnm"><a name="fnm3" href="#fn3">3</a></sup> তাঁর সেবা করে।<br> <span class="br-ind"><br><span class="indent">&nbsp;</span></span>আর যিনি সিংহাসনে সমাসীন,<br> <span class="br-ind"><br><span class="indent">&nbsp;</span></span>তিনি তাদের আশ্রয় দেবেন।<sup class="fnm"><a name="fnm4" href="#fn4">4</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর কখনও তারা ক্ষুধিত হবে না,<br> <span class="br-ind"><br><span class="indent">&nbsp;</span></span>আর তারা কখনও তৃষ্ণার্তও হবে না।<br> <span class="br-ind"><br><span class="indent">&nbsp;</span></span>সূর্যের প্রচণ্ড তাপ বা প্রখর উত্তাপ<br> <span class="br-ind"><br><span class="indent">&nbsp;</span></span>গায়ে লাগবে না তাদের।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ সিংহাসনের কেন্দ্রে স্থিত মেষশাবক<br> <span class="br-ind"><br><span class="indent">&nbsp;</span></span>তাদের পালক হবেন;<br> <span class="br-ind"><br><span class="indent">&nbsp;</span></span>তিনি তাদের জীবন্ত জলের উৎসের দিকে<br> <span class="br-ind"><br><span class="indent">&nbsp;</span></span>চালিত করবেন।<br> <span class="br-ind"><br><span class="indent">&nbsp;</span></span>আর ঈশ্বর তাদের চোখ থেকে প্রতিটি অশ্রু মুছিয়ে দেবেন।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->চার বায়ু<!--raw 1 bo --></em><!--endraw 1-->—ঈশ্বরের ধ্বংসাত্মক প্রতিনিধি। (যিরমিয় ৪৯:৩৬)</div>
<div class="fn"><sup class="fnt"><a name="fn2" href="#fnm2">2</a></sup> এরা হল মহাসংকটকাল থেকে (১৪ পদ) উত্তীর্ণ মূলত ইহুদি অবশিষ্ট বিশ্বস্ত লোকেরা।</div>
<div class="fn"><sup class="fnt"><a name="fn3" href="#fnm3">3</a></sup> প্রকাশিত বাক্যে ব্যবহৃত, মন্দির শব্দটি ১৬ বার উল্লেখিত হয়েছে, সব স্থানেই তা মহাপবিত্র স্থানকে (গর্ভগৃহকে) বোঝানো হয়েছে, বাইরের পরিকাঠামোকে নয়। এখানেই থাকত জীবন্ত ঈশ্বরের উপস্থিতি।</div>
<div class="fn"><sup class="fnt"><a name="fn4" href="#fnm4">4</a></sup> বা (গ্রিক) তিনি তাদের উপরে নিজের তাঁবু প্রসারিত করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>