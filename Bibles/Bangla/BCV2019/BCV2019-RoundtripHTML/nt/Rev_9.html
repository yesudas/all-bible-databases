<html><head>
<meta http-equiv="Content-Type" content="text/html;charset=utf-8" />
<title>Rev 9 &ndash; প্রকাশিত বাক্য &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_7.html">7</a> <a href="Rev_8.html">8</a> <b>9</b> <a href="Rev_10.html">10</a> <a href="Rev_11.html">11</a> ... <a href="Rev_22.html">22</a> </div><hr>
<h1>Rev 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চম ও ষষ্ঠ তূরী</h2><span class="vn">1</span> <span class="br-p"><br><br></span>পঞ্চম স্বর্গদূত তাঁর তূরী বাজালেন, আর আমি আকাশ থেকে একটি তারা<sup class="fnm"><a name="fnm1" href="#fn1">1</a></sup> পৃথিবীতে খসে পড়ল। সেই তারাটিকে অতল-গহ্বরের সুড়ঙ্গপথের চাবি দেওয়া হল।</div>
<div class="v" id="v2"><span class="vn">2</span> যখন সে অতল-গহ্বরের সুড়ঙ্গপথটি খুলল, তার মধ্যে থেকে বিশাল চুল্লির ধোঁয়ার মতো একটি ধোঁয়া উঠতে লাগল। অতল-গহ্বরের সেই ধোঁয়ায় সূর্য ও চাঁদ অন্ধকারাচ্ছন্ন হয়ে গেল।</div>
<div class="v" id="v3"><span class="vn">3</span> আর সেই ধোঁয়ার মধ্য থেকে পঙ্গপাল বের হয়ে পৃথিবীতে নেমে এল। তাদেরকে পৃথিবীর কাঁকড়াবিছেদের মতোই ক্ষমতা দেওয়া হল।</div>
<div class="v" id="v4"><span class="vn">4</span> তাদের বলা হল, তারা যেন পৃথিবীর কোনো ঘাস বা গাছপালা বা বৃক্ষের ক্ষতি না করে, কিন্তু সেইসব মানুষের ক্ষতি করে, যাদের কপালে ঈশ্বরের সিলমোহর নেই।</div>
<div class="v" id="v5"><span class="vn">5</span> তাদের হত্যা করার অনুমতি দেওয়া হয়নি, কিন্তু পাঁচ মাস ধরে অত্যাচার করার ক্ষমতা দেওয়া হল। আর তারা সেইরকম যন্ত্রণাভোগ করল, যেমন কাঁকড়াবিছে কোনো মানুষকে হুল ফোটালে যন্ত্রণা হয়।</div>
<div class="v" id="v6"><span class="vn">6</span> ওই দিনগুলিতে মানুষেরা মৃত্যুর অন্বেষী হবে, কিন্তু তার সন্ধান পাবে না। তারা আকুল হয়ে মৃত্যুবরণ করতে চাইবে, কিন্তু মৃত্যু তাদের নাগাল এড়িয়ে যাবে।</div>
<div class="v" id="v7"><span class="vn">7</span> <span class="br-p"><br><br></span>সেই পঙ্গপালগুলি দেখতে ছিল রণসাজে সজ্জিত অশ্বদের মতো। তাদের মাথায় ছিল সোনার মুকুটের মতো দেখতে কিছু একটি জিনিস এবং তাদের মুখমণ্ডল দেখতে ছিল মানুষের মুখমণ্ডলের মতো।</div>
<div class="v" id="v8"><span class="vn">8</span> তাদের চুল ছিল নারীর চুলের মতো এবং দাঁতগুলি ছিল সিংহের দাঁতের মতো।</div>
<div class="v" id="v9"><span class="vn">9</span> তাদের বক্ষত্রাণগুলি<sup class="fnm"><a name="fnm2" href="#fn2">2</a></sup> লোহার বক্ষত্রাণের মতো এবং তাদের ডানার আওয়াজ ছিল যুদ্ধে ধাবিত বহু অশ্ব ও রথের গুরুগম্ভীর শব্দের মতো।</div>
<div class="v" id="v10"><span class="vn">10</span> কাঁকড়াবিছের মতো ছিল তাদের লেজ ও হুল। পাঁচ মাস ধরে মানুষকে যন্ত্রণা দেওয়ার ক্ষমতা তাদের ওই লেজে ছিল,</div>
<div class="v" id="v11"><span class="vn">11</span> তাদের উপরে রাজা রূপে ছিল অতল-গহ্বরের এক দূত। হিব্রু ভাষায় তার নাম আবদ্দোন ও গ্রিক ভাষায়, আপল্লিয়োন।<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> <span class="br-p"><br><br></span>প্রথম দুর্দশার অন্ত হল; আরও বাকি দুই দুর্দশার সময় ছিল সন্নিকট।</div>
<div class="v" id="v13"><span class="vn">13</span> <span class="br-p"><br><br></span>ষষ্ঠ দূত তাঁর তূরী বাজালেন, আর আমি ঈশ্বরের সামনে স্থিত সোনার বেদির শৃঙ্গগুলি থেকে এক বাণী শুনতে পেলাম।</div>
<div class="v" id="v14"><span class="vn">14</span> তা তূরীধারী সেই ষষ্ঠ স্বর্গদূতকে বলছিল, “ইউফ্রেটিস মহানদীর কাছে যে চারজন দূত রুদ্ধ আছে, তাদের মুক্ত করে দাও।”</div>
<div class="v" id="v15"><span class="vn">15</span> তখন যে চারজন দূতকে সেই ক্ষণ ও দিন ও মাস ও বছরের জন্য প্রস্তুত রাখা হয়েছিল, তাদের মুক্ত করা হল, যেন তারা মানবজাতির এক-তৃতীয়াংশকে হত্যা করতে পারে।</div>
<div class="v" id="v16"><span class="vn">16</span> আর অশ্বারোহী ওই সৈন্যের সংখ্যা ছিল কুড়ি কোটি। আমি তাদের সংখ্যার কথা শুনতে পেলাম।</div>
<div class="v" id="v17"><span class="vn">17</span> <span class="br-p"><br><br></span>আমি আমার দর্শনে যেসব অশ্ব ও তাদের আরোহীদের দেখতে পেলাম, তারা দেখতে ছিল এরকম: তাদের বক্ষত্রাণগুলি ছিল আগুনে-লাল, ঘন নীল ও গন্ধকের মতো হলুদ রঙের। অশ্বগুলির মাথা ছিল সিংহের মাথার মতো এবং তাদের মুখ দিয়ে বের হচ্ছিল আগুন, ধোঁয়া ও গন্ধক।</div>
<div class="v" id="v18"><span class="vn">18</span> তাদের মুখ থেকে নির্গত সেই তিন মহামারি, আগুন, ধোঁয়া ও গন্ধকের দ্বারা মানবজাতির এক-তৃতীয়াংশ নিহত হল।</div>
<div class="v" id="v19"><span class="vn">19</span> অশ্বগুলির ক্ষমতা ছিল তাদের মুখে ও তাদের লেজগুলিতে; কারণ তাদের লেজগুলিতে সাপের মতো মাথা ছিল, যার দ্বারা তারা লোকদের ক্ষতি করতে পারত।</div>
<div class="v" id="v20"><span class="vn">20</span> <span class="br-p"><br><br></span>মানবজাতির অবশিষ্ট লোক, যারা এই সমস্ত মহামারির দ্বারা নিহত হল না, তারা তখনও তাদের হস্তকৃত কাজগুলি থেকে মন পরিবর্তন করল না; তারা ভূতদের পূজা এবং সোনা, রুপো, পিতল, পাথর ও কাঠ দ্বারা নির্মিত বিভিন্ন প্রতিমা—যে প্রতিমারা দেখতে বা শুনতে বা চলতে পারে না, তাদের পূজা করা থেকে নিবৃত্ত হল না।</div>
<div class="v" id="v21"><span class="vn">21</span> এছাড়াও তারা তাদের নরহত্যা, ডাকিনীবিদ্যা, তাদের অবৈধ যৌনাচার, কিংবা চৌর্যবৃত্তি থেকেও মন পরিবর্তন করল না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ৮:১০ পদের তারাটি ছিল সৌরমণ্ডলের বিশৃঙ্খলার ফলস্বরূপ; কিন্তু এখানে উল্লেখিত তারাটি হল এক শপথ প্রতিনিধি, সম্ভবত একজন স্বর্গদূত। (২০:১)</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->বক্ষত্রাণ<!--raw 1 bo --></em><!--endraw 1-->—বুকে পরার বর্ম, উরত্রাণ। পুরোনো. স. বুকপাটা।</div>
<div class="fn"><sup class="fnt"><a name="fn3" href="#fnm3">3</a></sup> <!--raw 1 bo --><em><!--endraw 1-->আবদ্দোন <!--raw 1 bo --></em><!--endraw 1-->ও <!--raw 1 bo --><em><!--endraw 1-->আপল্লিয়োন<!--raw 1 bo --></em><!--endraw 1-->—এই উভয় শব্দের অর্থ, বিনাশক।</div>
</div>
<!-- PARSED ABOVE; EDITING MAY BREAK PARSER -->
</body></html>