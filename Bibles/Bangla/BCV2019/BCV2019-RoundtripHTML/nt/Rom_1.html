<html><head>
<meta http-equiv="Content-Type" content="text/html;charset=utf-8" />
<title>Rom 1 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <b>1</b> <a href="Rom_2.html">2</a> <a href="Rom_3.html">3</a> ... <a href="Rom_16.html">16</a> </div><hr>
<h1>Rom 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল, তাঁর তৃতীয় প্রচার-অভিযানের সময়, সম্ভবত করিন্থ থেকে রোমীয় বিশ্বাসীদের উদ্দেশে এই পত্রখানি লিখেছিলেন। বহুদিন থেকে তিনি তাদের সঙ্গে মিলিত হওয়ার আকাঙ্ক্ষা করছিলেন। এঁদের মধ্যে অনেকেই তাঁর পরিচিত ছিলেন। এই চিঠি তাঁর অভিপ্রায় সাধনের পক্ষে সহায়ক হয়েছিল। এতে তিনি তাঁর বিরুদ্ধে আনীত যেসব অভিযোগ ছিল, সেগুলি খণ্ডন করেছেন (৩:৮; ৬:১) তিনি ব্যাখ্যা করেছেন, কেন তিনি অনতিবিলম্বে রোম পরিদর্শন করতে পারেননি। (১৫:২৩-২৯) এছাড়াও, এই পত্রে তিনি সর্বোত্কৃষ্ট শাস্ত্রশিক্ষা উপস্থাপিত করেছেন, যা শাস্ত্রের অন্যত্র কোথাও পাওয়া যায় না। <!--raw 1 bo --><p/><!--endraw 1-->“ধার্মিক ব্যক্তি তার বিশ্বাসের কারণে বেঁচে থাকবে,” হবককূকের এই উক্তি অন্য আরও দুটি পত্রের সঙ্গে রোমীয় পত্রেও আলোচিত হয়েছে। (রোমীয় ১:১৭; গালাতীয় ৩:১১; ইব্রীয় ১০:৩৮) এর মূল বিষয়বস্তু হল, “ধার্মিক” বা “ন্যায়পরায়ণ ব্যক্তি,” ধার্মিক গণিত হওয়ার তাৎপর্য এবং ধার্মিক ব্যক্তির মতো জীবনযাপন করা। “ধার্মিকতা” এবং এর সমার্থক শব্দ, পত্রটিতে চল্লিশবারেরও বেশি ব্যবহৃত হয়েছে। <!--raw 1 bo --><p/><!--endraw 1-->পুস্তকটির বিভাজন তিন ভাগে করা যায়: ঈশ্বরের ধার্মিকতা ও পরিত্রাণ (১–৮) ঈশ্বরের ধার্মিকতা ও ইস্রায়েল জাতি (৯–১১) এবং ঈশ্বরের ধার্মিকতা ও ব্যবহারিক খ্রীষ্টিয় জীবনাচরণ। (১২–১৬) রোমীয় ১:১৬,১৭ পদ হল এর মূল ঘোষিত বিষয়। <!--raw 1 bo --><p/><!--endraw 1-->রোমীয়দের প্রতি পত্র ঐশ-ধার্মিকতার সপক্ষে সুনিপুণ ও দৃঢসংবদ্ধভাবে উপস্থাপিত যুক্তিবিশেষ। অতএব, সুতরাং, এই শব্দগুলির দ্বারা এর যাথার্থ্য উপলব্ধি করা যায়। (৩:২০,২৮; ৫:১; ৮:১; ১২:১) <!--raw 1 bo --><p/><!--endraw 1-->নির্দোষ বা ধার্মিক গণ্য করা হল ঈশ্বরের একটি অনুগ্রহণপূর্ণ কাজ। এর দ্বারা তিনি, ক্রুশে সাধিত খ্রীষ্টের প্রায়শ্চিত্তের গুণে, বিশ্বাসী পাপীকে, প্রভু যীশু খ্রীষ্টে নির্দোষ, বা ধার্মিক ঘোষণা করেন। বিশ্বাস করা মাত্র খ্রীষ্টের ধার্মিকতা আমাদের উপরে আরোপিত হয়। পবিত্রীকরণ (শুদ্ধিকরণ, বা শুচিকরণ) হল বিশ্বাসীদের মধ্যে সাধিত ঈশ্বরের কাজ, যার দ্বারা তিনি তাঁর ধার্মিকতা প্রদান করেন এবং আমাদের মধ্যে পুণ্য চরিত্র ও আচরণের বিকাশ ঘটান। ঈশ্বরের সম্মুখে ধর্মময় উপস্থিতি, মানবসমাজের কাছে পবিত্র জীবনযাপনের সহায়ক হয়। আমরা কর্ম, অথবা কর্মজড়িত বিশ্বাস দ্বারা পরিত্রাণ লাভ করি না, আমরা বিশ্বাস দ্বারা পরিত্রাণ লাভ করি, যে বিশ্বাস জীবনে কার্যশীল হয়। (যাকোব ২:১৪-২৬) <!--raw 1 bo --><p/><!--endraw 1--><!--raw 1 bo --><p><!--endraw 1-->রচয়িতা: পৌল (অর্থ, ক্ষুদ্র) <!--raw 1 bo --><p/><!--endraw 1-->রচনার স্থান: করিন্থ <!--raw 1 bo --><p/><!--endraw 1-->রচনাকাল: আনুমানিক ৫৭–৫৮ খ্রীষ্টাব্দ, শীতকালে <!--raw 1 bo --><p/><!--endraw 1-->মূল বিষয়: বিশ্বাসে ধার্মিক গণিত হওয়া <!--raw 1 bo --><p/><!--endraw 1--><!--raw 1 bo --><b><!--endraw 1-->রোমীয়দের প্রতি পত্রে<!--raw 1 bo --></b><!--endraw 1--> <!--raw 1 bo --><p/><!--endraw 1--><!--raw 1 bo --><b><!--endraw 1-->আমন্ত্রণ<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রেরিত পুস্তক থেকে আমরা জানতে পারি, পৌল যখন দুই বছর ইফিষ নগরে ছিলেন, যে নগর ছিল এশিয়া অঞ্চলের রাজধানী ও সব থেকে প্রভাবশালী শহর (দ্রষ্টব্য প্রেরিত), তখন <!--raw 1 bo --><b><!--endraw 1-->কীভাবে সেই অঞ্চলে বসবাসকারী গ্রিক ও ইহুদিরা যীশুর বাক্য সম্বন্ধে জানতে পেরেছিল।<!--raw 1 bo --></b><!--endraw 1--> যেহেতু পৌল ও তার সহকর্মীরা পার্শ্ববর্তী অঞ্চলে আগেই প্রচার করেছিলেন তাই যীশুর সুসমাচার এখন রোমীয় সাম্রাজ্যের সম্পূর্ণ পূর্ব অংশে প্রচার করা হয়েছিল। পৌল বুঝেছিলেন, যে সব স্থানে এখনও যীশুর সুসমাচার পৌঁছায়নি সেখানে সুসমাচার পৌঁছে দেওয়াই তার প্রাথমিক দায়িত্ব। তাই তিনি সাম্রাজ্যের পশ্চিম অংশে সুসমাচার প্রচার করতে উদ্যত হলেন। <!--raw 1 bo --></p><!--endraw 1--> <!--raw 1 bo --><p/><!--endraw 1-->পৌল জানতেন যে রোমে সেই সময় যীশুর অনুগামী প্রচুর লোক বাস করত; তাই তিনি ভেবেছিলেন পশ্চিমের অংশে প্রচার কাজের জন্য রোমকে ঘাঁটি রূপে ব্যবহার করবেন। যখন তিনি করিন্থে ছিলেন আর অনুদান হস্তান্তর করার পরিকল্পনা করেছিলেন, তখন তিনি তাদের উদ্দেশে লিখেছিলেন (৫৭ বা ৫৮ খ্রীষ্টাব্দে) ও ব্যখ্যা করেছিলেন: <!--raw 1 bo --><br/><!--endraw 1--><!--raw 1 bo --><b><!--endraw 1-->জেরুশালেম থেকে ইল্লুরিকা পর্যন্ত আমি খ্রীষ্টের সুসমাচার প্রচার করেছি। আমার সব সময়ের ইচ্ছা ছিল যে সমস্ত স্থানে যীশুর সুসমাচার পৌঁছায়নি সেখানে তা পৌঁছে দেওয়া যেন আমি অপরের ভিতের উপর নির্মাণ না করি…. এখন এই অঞ্চলে এমন কোনো জায়গা নেই যেখানে সুসমাচার পৌঁছায়নি আর এটি আমার দীর্ঘ দিনের ইচ্ছা যেন আমি তোমাদের কাছে যাই, তাই যখন আমি স্পেনের উদ্দেশে যাত্রা করব তখন তোমাদের কাছে যাব। তোমাদের সঙ্গে অল্প কিছুদিন সময় কাটাব এবং চাইব যে তোমরা আমার সঙ্গে সহযোগিতা করবে।<!--raw 1 bo --></b><!--endraw 1--> <!--raw 1 bo --><p/><!--endraw 1-->কিন্তু পৌলকে সাহায্য চাওয়ার থেকেও অনেক বেশি কিছু করতে হল। সেই রোমীয় মণ্ডলী তাকে সাহায্য করতে আগ্রহী ছিল না। যদিও এই মণ্ডলী ইহুদি ও অইহুদিদের নিয়ে গঠিত ছিল, মূলত ইহুদিদের মধ্যে সুসমাচার প্রচার করাই ছিল তাদের উদ্দেশ্য। কিন্তু পৌলের পরিচিতি ছিল পরজাতীয়দের প্রচারক বলে। সেই কারণে তাকে প্রতিষ্ঠা করতে হয়েছিল কেন সেই মণ্ডলীর তাকে সাহায্য করা উচিত। সেই সময় ফৈবী নামক এক মহিলা যিনি কিংক্রিয়া (করিন্থের কাছে একটি নগর) মণ্ডলীর নেতৃত্বে ছিলেন, তিনি রোমে যাওয়ার পরিকল্পনা করছিলেন। পৌল সেই ফৈবীর মাধ্যমে রোমীয় মণ্ডলীর প্রতি সাহায্য কামনা করে এক পত্র পাঠানোর পরিকল্পনা করলেন। <!--raw 1 bo --><p/><!--endraw 1-->বাইবেলের অন্তর্গত পৌলের সমস্ত পত্রের মধ্যে রোমীয় মণ্ডলীকে লেখা এই পত্র ছিল সব থেকে বড় ও জটিল, অথচ এই পত্র সাধারণ অন্যান্য সকল পত্রের ছাঁচেই লেখা হয়েছিল। এর একটি <!--raw 1 bo --><b><!--endraw 1-->প্রারম্ভিক অংশ<!--raw 1 bo --></b><!--endraw 1--> রয়েছে যেখানে পৌল নিজের পরিচয় ও তার মূল বার্তা দিয়েছেন। পত্রের শেষে রয়েছে <!--raw 1 bo --><b><!--endraw 1-->উপসংহার<!--raw 1 bo --></b><!--endraw 1--> যেখানে তার যাত্রা-পরিকল্পনা ও শুভেচ্ছা জানানো হয়েছে। পত্রের মাঝখানে <!--raw 1 bo --><b><!--endraw 1-->মূল অংশটি<!--raw 1 bo --></b><!--endraw 1--> রয়েছে যা দুটি ভাগে বিভক্ত। পৌলের অন্যান্য পত্রের মতো, প্রথম ভাগটি <!--raw 1 bo --><b><!--endraw 1-->শিক্ষামূলক।<!--raw 1 bo --></b><!--endraw 1--> শেষ ভাগটি <!--raw 1 bo --><b><!--endraw 1-->প্রয়োগমূলক<!--raw 1 bo --></b><!--endraw 1--> যেখানে বর্ণনা করা হয়েছে কীভাবে এই শিক্ষাকে প্রতিদিনের জীবনে ব্যবহার করতে হবে। এই দুটি ভাগের মধ্যে রয়েছে ঈশ্বরের উদ্দেশে ছোট একটি প্রশংসাগীত যা এই দুটি ভাগকে আলাদা করেছে। <!--raw 1 bo --><br/><!--endraw 1-->• প্রারম্ভিক অংশ: পৌলের পরিচয় ও তাঁর বার্তা (<!--raw 1 bo --><em><!--endraw 1-->রোমীয় ১:১–৭<!--raw 1 bo --></em><!--endraw 1-->) <!--raw 1 bo --><br/><!--endraw 1-->• মূল অংশ: (<!--raw 1 bo --><em><!--endraw 1-->রোমীয় ১:৮–১৫:১৩<!--raw 1 bo --></em><!--endraw 1-->) <!--raw 1 bo --><br/><!--endraw 1-->  শিক্ষামূলক ভাগ (<!--raw 1 bo --><em><!--endraw 1-->রোমীয় ১:৮–১১:৩২<!--raw 1 bo --></em><!--endraw 1-->) <!--raw 1 bo --><br/><!--endraw 1-->   প্রশংসাগীত (<!--raw 1 bo --><em><!--endraw 1-->রোমীয় ১১:৩৩–৩৬<!--raw 1 bo --></em><!--endraw 1-->) <!--raw 1 bo --><br/><!--endraw 1-->  প্রয়োগমূলক ভাগ (<!--raw 1 bo --><em><!--endraw 1-->রোমীয় ১২:১–১৫:১৩<!--raw 1 bo --></em><!--endraw 1-->) <!--raw 1 bo --><br/><!--endraw 1-->• উপসংহার: যাত্রা-পরিকল্পনা ও শুভেচ্ছা (<!--raw 1 bo --><em><!--endraw 1-->রোমীয় ১৫:১৪–১৬:২৭<!--raw 1 bo --></em><!--endraw 1-->) <!--raw 1 bo --><p/><!--endraw 1-->পৌল পত্রের শুরুতে আত্ম-পরিচয় ও ধন্যবাদ দিয়ে তার মূল বিষয়ের উপর জোর দিয়েছেন, <!--raw 1 bo --><b><!--endraw 1-->সুসমাচার…যারা বিশ্বাস করে তাদের সকলের পরিত্রাণ লাভের জন্য ঈশ্বরের পরাক্রমস্বরূপ: প্রথমত, ইহুদিদের জন্য, পরে অইহুদিদের জন্যও।<!--raw 1 bo --></b><!--endraw 1--> পৌল সাহসের সাথে ঘোষণা করেছেন যে তিনি সুসমাচার প্রচারক, যীশুর প্রভুত্বের রাজকীয় ঘোষণা করার জন্য তিনি পৃথক হয়েছেন, এমনকি রোমীয় সাম্রাজ্যের প্রধান শহরের বাসিন্দাদের প্রতি তা প্রচার করার জন্য। এক প্রকৃত ঈশ্বরের প্রতি বিশ্বাস করার ও বাধ্য হওয়ার জন্য পৌল পরজাতীয়দের আহ্বান করেন। ইহুদিদের রাজা দাউদের এক বংশধরের জীবন, মৃত্যু ও পুনরুত্থানের মাধ্যমে এই জগতের জন্য ঈশ্বরের পরিকল্পনা প্রকাশিত হয়েছে: যিনি হলেন মশীহ যীশু। <!--raw 1 bo --><p/><!--endraw 1-->পত্রের শিক্ষামূলক অংশটি তিনটি ভাগে বিভক্ত। প্রথমে তিনি বেশ কিছুক্ষণ যুক্তিতর্ক দিয়েছেন, তারপর এক ধাপ পেছনে গিয়ে সম্ভাব্য কিছু প্রশ্ন ও আপত্তির উত্তর দিয়েছেন। এই নমুনার তিনবার পুনরাবৃত্তি হয়েছে। পৌল প্রত্যেকবার আপত্তির জায়গাগুলিতে এইভাবে উত্তর দিয়েছেন: “একেবারেই নয়!” “কোনোভাবেই নয়!” “নিশ্চিতভাবেই নয়!” কিন্তু তিনি কেবলমাত্র নিজের যুক্তিতর্কের দিকে তাকিয়ে তা প্রতিষ্ঠা করার চেষ্টা করেননি বরং তার আলোচনার মাধ্যমে তার যুক্তিতর্ককে এগিয়ে নিয়ে গেছেন। <!--raw 1 bo --><p/><!--endraw 1-->পত্রের এই অংশে ইস্রায়েলীদের দাসত্ব ও মুক্তির কাহিনির মূলভাব প্রতিধ্বনিত হয়। যখন ইস্রায়েল (অব্রাহামের বংশধরেরা) মিশরে বন্দি ছিল তখন ঈশ্বর তাদের মুক্তি দিলেন। ঈশ্বর তাদেরকে নিজের আইনকানুন দিলেন এবং মরুভূমির মধ্যে দিয়ে নিয়ে এসে তাদের অধিকারস্বরূপ প্রতিশ্রুত দেশ দিলেন। পৌল এখানে বলেছেন মানুষ এই জগতে পাপ ও মৃত্যুর দাসত্ব করছে। কিন্তু ঈশ্বর সমস্ত মানুষ ও জাতিকে যীশু খ্রীষ্টের মৃত্যু ও পুনরুত্থানের মধ্যে দিয়ে দাসত্ব থেকে মুক্তি দিতে চান। তিনি বিশ্বব্যাপী একটি নতুন পরিবার সৃষ্টি করছেন। যীশুতে বাপ্তিষ্ম শয়তানের ক্ষমতাকে চূর্ণ করে দিয়েছে এবং স্বাধীনতা এনেছে। পবিত্র আত্মা এই নতুন জীবনের পথ দেখিয়েছেন, যা এক নতুন সৃষ্টি—এক নতুন অধিকারে সম্পূর্ণ হবে। <!--raw 1 bo --><p/><!--endraw 1-->কেন অনেক ইস্রায়েলীরা যীশুকে মশীহ রূপে বিশ্বাস করতে ব্যর্থ হয়েছে সেই কঠিন প্রশ্ন নিয়ে এরপরে পৌল আলোচনা করেছেন। এটি ঠিক যে ইস্রায়েলীরা যীশুকে মশীহ বলে মেনে নিতে চাননি, কিন্তু বৃহৎ উদ্দেশ্যের কথা ভাবলে দেখা যাবে যে এর ফলে বাকি সমস্ত জাতির প্রতি যীশু জীবন এনেছেন। কিন্তু ইহুদিদের কাছে যীশুর মাধ্যমে নতুন জীবনে প্রবেশের এই পথ এখনও খোলা আছে। <!--raw 1 bo --><p/><!--endraw 1-->পৌল, তার শিক্ষা ও উদ্দেশ্য ব্যাখ্যা করার পরে, পত্রের মূল অংশটি একটি প্রয়োগমূলক ভাগ দিয়ে শেষ করেছেন। তিনি রোমীয়দের ব্যক্তিগত ও সামাজিকভাবে নতুন জীবন উপভোগ করার আহ্বান জানিয়েছেন; যীশুর মাধ্যমে ঈশ্বরের সাথে তারা সহভাগিতায় পুনঃপ্রতিষ্ঠিত হয়েছেন তা এই জীবন দিয়েই প্রকাশ পায়। <!--raw 1 bo --><b><!--endraw 1-->রাত্রি প্রায় শেষ হয়েছে, প্রায় সকাল হতে চলেছে—তাই অন্ধকারের অভিপ্রায়গুলিকে দূরে সরিয়ে রাখার সময় হয়েছে।<!--raw 1 bo --></b><!--endraw 1--> <!--raw 1 bo --><p/><!--endraw 1-->পৌল এই পত্র সমাপ্ত করেছেন এই বলে যে ইহুদিদের পবিত্র সব পুঁথি পরজাতীয়দের অন্তর্ভুক্ত করার জন্যে সর্বদা ভবিষ্যৎমুখী। এরপর তিনি তার যাত্রা-পরিকল্পনা ব্যক্ত করেছেন, মণ্ডলীর সমর্থন প্রত্যাশা করেছেন, বন্ধুদের সাথে শুভেচ্ছা বিনিময় করেছেন। রোমান সম্রাট কৈসরের ছত্রছায়ায় যে খ্রীষ্টবিশ্বাসীরা ছিলেন তাদের সম্বোধন করে যে বাক্য দিয়ে পত্র শুরু করেছিলেন, সেই বাক্য তিনি পুনরায় ব্যবহার করেছেন; পত্রের শেষে কামনা করেছেন পরজাতীয়রা যেন সকলে <!--raw 1 bo --><b><!--endraw 1-->যে বাধ্যতা বিশ্বাস থেকে আসে<!--raw 1 bo --></b><!--endraw 1--> তা গ্রহণ করে। <!--raw 1 bo --><p/><!--endraw 1-->রোমীয়
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পৌল, খ্রীষ্ট যীশুর একজন ক্রীতদাস, প্রেরিত-শিষ্য রূপে আহূত ও ঈশ্বরের সুসমাচারের জন্য পৃথককৃত—</div>
<div class="v" id="v2"><span class="vn">2</span> পবিত্র শাস্ত্রগ্রন্থে তাঁর ভাববাদীদের দ্বারা পূর্ব থেকেই তিনি যে সুসমাচারের প্রতিশ্রুতি দিয়েছিলেন,</div>
<div class="v" id="v3"><span class="vn">3</span> তা তাঁর পুত্র-বিষয়ক, যিনি তাঁর মানব প্রকৃতির দিক থেকে ছিলেন দাউদের একজন বংশধর</div>
<div class="v" id="v4"><span class="vn">4</span> এবং যিনি পবিত্রতার আত্মার<sup class="fnm"><a name="fnm1" href="#fn1">1</a></sup> মাধ্যমে, মৃতলোক থেকে তাঁর পুনরুত্থানের দ্বারা সপরাক্রমে ঈশ্বরের পুত্ররূপে ঘোষিত হয়েছেন: তিনি যীশু খ্রীষ্ট, আমাদের প্রভু।</div>
<div class="v" id="v5"><span class="vn">5</span> তাঁর মাধ্যমে ও তাঁর নামের গুণে, আমরা অনুগ্রহ ও প্রেরিতশিষ্যের পদ লাভ করেছি, যেন বিশ্বাস থেকে যে বাধ্যতা আসে, তার উদ্দেশে সব অইহুদি জাতির মধ্য থেকে লোকদের আহ্বান করি।</div>
<div class="v" id="v6"><span class="vn">6</span> আবার তোমরাও তাদের অন্তর্ভুক্ত, যারা যীশু খ্রীষ্টের আপনজন হওয়ার জন্য আহূত হয়েছ।</div>
<div class="v" id="v7"><span class="vn">7</span> <span class="br-p"><br><br></span>রোমে, ঈশ্বর যাদের ভালোবেসেছেন ও যারা সন্তজন<sup class="fnm"><a name="fnm2" href="#fn2">2</a></sup> হওয়ার জন্য আহূত, তাদের সর্বজন সমীপেষু: <span class="br-p"><br><br></span>আমাদের পিতা ঈশ্বরের ও প্রভু যীশু খ্রীষ্টের কাছ থেকে অনুগ্রহ ও শান্তি তোমাদের প্রতি বর্তুক।</div>
<div class="v" id="v8"><h2>রোম পরিদর্শনের জন্য পৌলের ব্যাকুলতা</h2><span class="vn">8</span> <span class="br-p"><br><br></span>সর্বপ্রথম, আমি যীশু খ্রীষ্টের মাধ্যমে, তোমাদের সকলের জন্য আমার ঈশ্বরকে ধন্যবাদ দিই, কারণ তোমাদের বিশ্বাসের কথা জগতের সর্বত্র শোনা যাচ্ছে।</div>
<div class="v" id="v9"><span class="vn">9</span> যে ঈশ্বরকে, তাঁর পুত্রের সুসমাচারের জন্য, আমি সমস্ত অন্তর দিয়ে সেবা করি, তিনিই আমার সাক্ষী যে, আমি কীভাবে, আমার প্রার্থনায়, প্রতিনিয়ত তোমাদের স্মরণ করি;</div>
<div class="v" id="v10"><span class="vn">10</span> আবার, আমি প্রার্থনা করি, ঈশ্বরের ইচ্ছার দ্বারা, যেন তোমাদের কাছে আমার আসার পথ উন্মুক্ত হয়।</div>
<div class="v" id="v11"><span class="vn">11</span> <span class="br-p"><br><br></span>আমি তোমাদের সঙ্গে সাক্ষাৎ করার জন্য ব্যাকুল হয়ে আছি, যেন আমি তোমাদের কাছে কোনো আত্মিক বরদান জ্ঞাপন করে তোমাদের শক্তিশালী করে তুলতে পারি—</div>
<div class="v" id="v12"><span class="vn">12</span> অর্থাৎ, তোমাদের ও আমার বিশ্বাসের দ্বারা যেন আমরা পারস্পরিক অনুপ্রাণিত হতে পারি।</div>
<div class="v" id="v13"><span class="vn">13</span> ভাইবোনেরা,<sup class="fnm"><a name="fnm3" href="#fn3">3</a></sup> আমি চাই না, তোমাদের কাছে একথা অজানা থাকুক যে, তোমাদের কাছে আসার জন্য আমি বহুবার পরিকল্পনা করেছি, কিন্তু এখনও পর্যন্ত তা করার জন্য আমি বাধাপ্রাপ্ত হয়ে আসছি, যেন অন্যান্য অইহুদি জাতির মধ্যে আমি যেমন ফল লাভ করেছি, তেমনই তোমাদেরও মধ্যে করতে পারি।</div>
<div class="v" id="v14"><span class="vn">14</span> <span class="br-p"><br><br></span>গ্রিক ও যারা গ্রিক নয়,<sup class="fnm"><a name="fnm4" href="#fn4">4</a></sup> জ্ঞানী অথবা মূর্খ, উভয়েরই কাছে আমি ঋণী।</div>
<div class="v" id="v15"><span class="vn">15</span> এই কারণেই আমি, রোমনিবাসী তোমাদের কাছেও সুসমাচার প্রচার করার জন্য এত উৎসুক।</div>
<div class="v" id="v16"><span class="vn">16</span> <span class="br-p"><br><br></span>আমি সুসমাচারের জন্য লজ্জাবোধ করি না, কারণ যারা বিশ্বাস করে, তাদের সকলের পরিত্রাণ লাভের জন্য এ হল ঈশ্বরের পরাক্রমস্বরূপ: প্রথমত, ইহুদিদের জন্য, পরে অইহুদিদের জন্যও।</div>
<div class="v" id="v17"><span class="vn">17</span> কারণ সুসমাচারে ঈশ্বর থেকে এক ধার্মিকতা প্রকাশিত হয়েছে, প্রথম থেকে শেষ পর্যন্ত বিশ্বাসের দ্বারা এক ধার্মিকতা, যেমন লিখিত আছে, “ধার্মিক মানুষ বিশ্বাসের দ্বারাই জীবিত থাকবে।”</div>
<div class="v" id="v18"><h2>মানবজাতির বিরুদ্ধে ঈশ্বরের ক্রোধ</h2><span class="vn">18</span> <span class="br-p"><br><br></span>যেসব মানুষ তাদের দুষ্টতার দ্বারা সত্যকে চেপে রাখছে, তাদের সমস্ত ভক্তিহীনতা ও দুষ্টতার বিরুদ্ধে স্বর্গ থেকে ঈশ্বরের ক্রোধ প্রকাশিত হচ্ছে।</div>
<div class="v" id="v19"><span class="vn">19</span> কারণ ঈশ্বর সম্পর্কে যা জানা যেতে পারে, তা তাদের কাছে সুস্পষ্ট রয়েছে, কারণ ঈশ্বর তা তাদের কাছে স্পষ্ট করে দিয়েছেন।</div>
<div class="v" id="v20"><span class="vn">20</span> এর কারণ হল, জগৎ সৃষ্ট হওয়ার সময় থেকে, ঈশ্বরের অদৃশ্য গুণাবলি—তাঁর শাশ্বত পরাক্রম ও ঐশী-চরিত্র—স্পষ্টরূপে দৃশ্যমান হয়েছে, তা সমস্ত সৃষ্ট বস্তুর মধ্য দিয়ে বোঝা যায়, যেন কোনো মানুষ অজুহাত দিতে না পারে।</div>
<div class="v" id="v21"><span class="vn">21</span> <span class="br-p"><br><br></span>কারণ তারা ঈশ্বরকে জানলেও, ঈশ্বর বলে তাঁর মহিমাকীর্তন করেনি, তাঁকে ধন্যবাদও দেয়নি, কিন্তু তাদের ভাবনাচিন্তা অসার হয়ে পড়েছে এবং তাদের মূর্খ হৃদয় অন্ধকারাচ্ছন্ন হয়েছে।</div>
<div class="v" id="v22"><span class="vn">22</span> যদিও তারা নিজেদের বিজ্ঞ বলে দাবি করে, তারা কিন্তু মূর্খে পরিণত হয়েছে।</div>
<div class="v" id="v23"><span class="vn">23</span> তারা নশ্বর মানুষ, পশু-পাখি ও সরীসৃপের মতো দেখতে প্রতিমূর্তির সঙ্গে অবিনশ্বর ঈশ্বরের মহিমার পরিবর্তন করেছে।</div>
<div class="v" id="v24"><span class="vn">24</span> <span class="br-p"><br><br></span>সেই কারণে ঈশ্বর, অশুদ্ধ যৌনাচারের প্রতি তাদের হৃদয়কে পাপপূর্ণ অভিলাষে সমর্পণ করলেন, যেন পরস্পরের দ্বারা তাদের শরীরের মর্যাদাহানি হয়।</div>
<div class="v" id="v25"><span class="vn">25</span> তারা ঈশ্বর-বিষয়ক সত্যের পরিবর্তে এক মিথ্যাকে মনোনীত করেছিল। তারা স্রষ্টার উপাসনা না করে সৃষ্ট বস্তুর উপাসনা ও সেবা করেছে—সেই স্রষ্টাই চিরতরে প্রশংসিত হোন। আমেন।</div>
<div class="v" id="v26"><span class="vn">26</span> <span class="br-p"><br><br></span>এই কারণে, ঈশ্বর তাদের লজ্জাজনক রিপুর অধীনে সমর্পণ করেছেন। এমনকি, তাদের নারীরাও স্বাভাবিক শারীরিক সম্পর্ক পরিবর্তন করে অস্বাভাবিক সম্পর্ক গড়ে তুলেছে।</div>
<div class="v" id="v27"><span class="vn">27</span> একইভাবে, পুরুষেরাও নারীদের সঙ্গে স্বাভাবিক সম্পর্ক ত্যাগ করে পরস্পরের প্রতি কামানলে প্রজ্বলিত হয়েছে। পুরুষেরা অন্য পুরুষদের সঙ্গে অশালীন কর্ম করেছে এবং তাদের বিকৃত আচরণের জন্য তারা যোগ্য শাস্তি লাভ করেছে।</div>
<div class="v" id="v28"><span class="vn">28</span> <span class="br-p"><br><br></span>শুধু তাই নয়, তারা যেহেতু ঐশ্বরিক জ্ঞানকে ধরে রাখার যোগ্য মনে করেনি, তিনি তাদের ভ্রষ্ট মানসিকতার কবলে সমর্পণ করেছেন, যেন তারা অনুচিত কর্ম করে।</div>
<div class="v" id="v29"><span class="vn">29</span> তারা সব ধরনের দুষ্টতা, মন্দতা, লোভ ও বিকৃতরুচিতে পূর্ণ হয়েছে। তারা ঈর্ষা, নরহত্যা, বিবাদ, প্রতারণা ও বিদ্বেষের মানসিকতায় পরিপূর্ণ।</div>
<div class="v" id="v30"><span class="vn">30</span> তারা গুজব-রটনাকারী, পরনিন্দুক, ঈশ্বর-ঘৃণাকারী, অশিষ্ট, উদ্ধত ও দাম্ভিক; তারা দুষ্কর্মের নব নব পন্থা উদ্ভাবন করে, তারা তাদের পিতামাতার অবাধ্য হয়;</div>
<div class="v" id="v31"><span class="vn">31</span> তারা নির্বোধ, বিশ্বাসইীন, হৃদয়হীন ও নির্মম।</div>
<div class="v" id="v32"><span class="vn">32</span> যদিও তারা ঈশ্বরের এই ন্যায়বিচার জানে যে, যারা এসব কর্ম করে, তারা মৃত্যুর যোগ্য, তবুও তারা কেবলমাত্র যে সেরকমই আচরণ করে, তা নয়, কিন্তু যারা সেই আচরণগুলি অভ্যাস করে, তাদেরও অনুমোদন করে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, যিনি তাঁর আত্মার।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, বিশ্বাসীরা বা পবিত্রজনেরা।</div>
<div class="fn"><sup class="fnt"><a name="fn3" href="#fnm3">3</a></sup> গ্রিক: ভাইয়েরা</div>
<div class="fn"><sup class="fnt"><a name="fn4" href="#fnm4">4</a></sup> আক্ষরিক অনুবাদ: বর্বর। অন্য সব জাতি, বা সভ্যতার মানুষকে গ্রিকেরা বর্বর বলত।</div>
</div>
<!-- PARSED ABOVE; EDITING MAY BREAK PARSER -->
</body></html>