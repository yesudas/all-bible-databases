<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েল জাতির অবশিষ্টাংশ</h2><span class="vn">1</span> <span class="br-p"><br><br></span>আমি তাই জিজ্ঞাসা করি: ঈশ্বর কি তাঁর প্রজাদের অগ্রাহ্য করেছেন? কোনোভাবেই নয়! আমি স্বয়ং একজন ইস্রায়েলী, বিন্যামীন গোষ্ঠীভুক্ত, অব্রাহামের এক বংশধর।</div>
<div class="v" id="v2"><span class="vn">2</span> ঈশ্বর যাদের পূর্ব থেকেই জানতেন, তাঁর সেই প্রজাদের তিনি অগ্রাহ্য করেননি। এলিয়ের ইতিহাসে শাস্ত্র কী বলে, তা কি তোমরা জানো না কীভাবে তিনি ইস্রায়েল জাতির বিরুদ্ধে আবেদন করেছিলেন:</div>
<div class="v" id="v3"><span class="vn">3</span> “প্রভু, তারা তোমার ভাববাদীদের হত্যা করেছে ও তোমার যজ্ঞবেদিগুলি চূর্ণবিচূর্ণ করেছে, কেবলমাত্র আমি একা বেঁচে আছি, আর তারা আমাকেও হত্যা করতে চেষ্টা করছে?”<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> কিন্তু ঈশ্বর তাঁকে কী উত্তর দিয়েছিলেন? “বায়াল-দেবতার সামনে যারা নতজানু হয়নি, এমন 7,000 মানুষকে আমি আমার জন্য সংরক্ষিত রেখেছি।”<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> একইভাবে, বর্তমান সময়েও অনুগ্রহের দ্বারা মনোনীত এক অবশিষ্টাংশ রয়েছে।</div>
<div class="v" id="v6"><span class="vn">6</span> আর যদি অনুগ্রহের দ্বারা হয়, তাহলে তা আর কর্মের পরিণামে নয়; তা যদি হত, তাহলে অনুগ্রহ আর অনুগ্রহ থাকত না।<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>তাহলে ব্যাপারটি দাঁড়াল কী? ইস্রায়েল যা এত আগ্রহভরে অন্বেষণ করল, তা তারা পেল না, কিন্তু নির্বাচিতেরা তা পেল। অপর সকলে কঠোরমনা হয়েছিল,</div>
<div class="v" id="v8"><span class="vn">8</span> যেমন লিখিত আছে: <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বর তাদের এক অচেতন আত্মা দিয়েছেন,<br> <span class="br-ind"><br><span class="indent">&nbsp;</span></span>চোখ দিয়েছেন, যেন তারা দেখতে না পায় ও<br> <span class="br-ind"><br><span class="indent">&nbsp;</span></span>কান, যেন তারা শুনতে না পায়,<br> <span class="br-ind"><br><span class="indent">&nbsp;</span></span>আজও পর্যন্ত।”<sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-p"><br><br></span>আর দাউদ বলেন, <span class="br-p"><br><br></span><span class="br-ind"><br><span class="indent">&nbsp;</span></span>“তাদের টেবিলের খাবার হোক জাল ও ফাঁদস্বরূপ,<br> <span class="br-ind"><br><span class="indent">&nbsp;</span></span>তাদের পক্ষে এক প্রতিবন্ধক ও প্রতিফলস্বরূপ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের চোখ-দুটি অন্ধকারে পূর্ণ হোক,<br> <span class="br-ind"><br><span class="indent">&nbsp;</span></span>যেন তারা দেখতে না পায় ও চিরদিনের জন্য তাদের পৃষ্ঠদেশ কুব্জ হোক।”<sup class="fnm"><a name="fnm5" href="#fn5">5</a></sup><br></div>
<div class="v" id="v11"><h2>জোড়-কলম শাখা</h2><span class="vn">11</span> <span class="br-p"><br><br></span>আমি আবার জিজ্ঞাসা করি, তারা কি এজন্যই হোঁচট খেয়েছে, যেন পতিত হয় ও আর কখনও উঠে দাঁড়াতে না পারে? আদৌ তা নয়! বরং, তাদের অপরাধের কারণেই অইহুদিরা পরিত্রাণ লাভ করেছে, যেন ইস্রায়েলীরা ঈর্ষাকাতর হয়ে ওঠে।</div>
<div class="v" id="v12"><span class="vn">12</span> কিন্তু যদি তাদের অপরাধের ফলে জগতের শ্রীবৃদ্ধি হয় এবং তাদের ক্ষতি যদি অইহুদিদের সমৃদ্ধির কারণ হয়, তাহলে তাদের পূর্ণতা আরও কত না মহত্তর সমৃদ্ধি বহন করে আনবে!</div>
<div class="v" id="v13"><span class="vn">13</span> <span class="br-p"><br><br></span>হে অইহুদি লোকেরা, আমি তোমাদের বলছি, আমি অইহুদিদের কাছে প্রেরিতশিষ্যস্বরূপ। তাই ঈশ্বর ও অন্যদের প্রতি আমি যে কাজ করি তাতে আমি গর্ববোধ করছি।</div>
<div class="v" id="v14"><span class="vn">14</span> আশা করি আমি যে কোনো উপায়ে যেন আমার স্বজাতীয়দের মধ্যে ঈর্ষা উৎপন্ন করতে পারি ও তাদের কয়েকজনের পরিত্রাণ সাধন করতে পারি।</div>
<div class="v" id="v15"><span class="vn">15</span> কারণ তাদের প্রত্যাখ্যানের ফলে যদি জগতের পুনর্মিলন হয়েছে, তাহলে তাদের গ্রহণ করার ফলে কী হবে, মৃত্যু থেকে জীবন লাভ কি নয়?</div>
<div class="v" id="v16"><span class="vn">16</span> ময়দার তালের প্রথম অংশ, যা নৈবেদ্যরূপে উত্সর্গীকৃত হয়, তা যদি পবিত্র হয়, তাহলে সমস্ত তাল-ই পবিত্র; যদি বৃক্ষমূল পবিত্র হয়, তাহলে তার শাখাগুলিও পবিত্র।</div>
<div class="v" id="v17"><span class="vn">17</span> <span class="br-p"><br><br></span>যদি কতগুলি শাখাপ্রশাখা ভেঙে ফেলা হয়েছে এবং তুমি বন্য জলপাই গাছের শাখা হলেও অন্যদের মধ্যে তোমাকে জোড়-কলমরূপে লাগানো হয়েছে এবং এখন তুমি জলপাই গাছের মূলের পুষ্টিকর রসের অংশীদার হয়েছ,</div>
<div class="v" id="v18"><span class="vn">18</span> তাহলে ওইসব শাখার বিরুদ্ধে গর্ব কোরো না। যদি তুমি করো, এ বিষয়ে বিবেচনা কোরো: তুমি মূলকে ধরে রাখছ না, বরং মূল-ই তোমাকে ধরে রেখেছে।</div>
<div class="v" id="v19"><span class="vn">19</span> তুমি তখন বলবে, “শাখাগুলিকে ভেঙে ফেলা হয়েছিল, যেন আমাকে জোড়-কলমরূপে লাগানো হয়।”</div>
<div class="v" id="v20"><span class="vn">20</span> বেশ কথা! তুমি বিশ্বাসের উপরে দাঁড়িয়ে আছো, কিন্তু অবিশ্বাসের কারণে তাদের ভেঙে ফেলা হয়েছিল। তাই, উদ্ধত হয়ো না, কিন্তু ভীত হও।</div>
<div class="v" id="v21"><span class="vn">21</span> কারণ ঈশ্বর যদি প্রকৃত শাখাগুলিকে রেহাই না দিয়ে থাকেন, তিনি তোমাকেও দেবেন না!</div>
<div class="v" id="v22"><span class="vn">22</span> <span class="br-p"><br><br></span>সেই কারণে, ঈশ্বরের সদয়তা ও কঠোরতা, উভয়ই বিবেচনা করো: যারা পতিত হয়, তাদের প্রতি তিনি কঠোর, কিন্তু তোমার প্রতি সদয়, যদি তুমি তাঁর সদয়তার শরণাপন্ন থাকো। নতুবা, তোমাকেও কেটে ফেলা হবে।</div>
<div class="v" id="v23"><span class="vn">23</span> আবার, তারা যদি অবিশ্বাসে অবিচল না থাকে, তাদেরও জোড়-কলমরূপে লাগানো যাবে, কারণ ঈশ্বর পুনরায় তাদের জোড়-কলমরূপে লাগাতে সমর্থ।</div>
<div class="v" id="v24"><span class="vn">24</span> সর্বোপরি, তোমাকে যদি প্রকৃতিগতভাবে কোনো বন্য জলপাই গাছ থেকে কেটে, প্রকৃতির বিপরীতে রোপণ করা জলপাই গাছে জোড়-কলম করা হয়েছে, তাহলে আরও কত না অনায়াসে প্রকৃত শাখাগুলিকে তাদের নিজস্ব জলপাই গাছের সঙ্গে জোড়-কলম করা যাবে?</div>
<div class="v" id="v25"><h2>সমস্ত ইস্রায়েল পরিত্রাণ পাবে</h2><span class="vn">25</span> <span class="br-p"><br><br></span>ভাইবোনেরা,<sup class="fnm"><a name="fnm6" href="#fn6">6</a></sup> আমি চাই না যে এই গুপ্তরহস্য সম্পর্কে তোমরা অজ্ঞাত থাকো, যেন তোমরা আত্ম-অহংকারী না হও: ইস্রায়েল জাতি আংশিক পরিমাণে কঠোর হয়েছে, যতক্ষণ না অইহুদিরা পূর্ণ সংখ্যায় <i>মণ্ডলীতে</i> প্রবেশলাভ করে।</div>
<div class="v" id="v26"><span class="vn">26</span> আর এভাবেই সমস্ত ইস্রায়েল পরিত্রাণ লাভ করবে, যেমন লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“সিয়োন থেকে মুক্তিদাতা আসবেন;<br> <span class="br-ind"><br><span class="indent">&nbsp;</span></span>তিনি যাকোব কুল থেকে ভক্তিহীনতা দূর করবেন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আর এই হবে তাদের সঙ্গে আমার নিয়ম,<br> <span class="br-ind"><br><span class="indent">&nbsp;</span></span>যখন তাদের পাপসকল আমি হরণ করি।”<sup class="fnm"><a name="fnm7" href="#fn7">7</a></sup><br></div>
<div class="v" id="v28"><span class="vn">28</span> <span class="br-p"><br><br></span>সুসমাচার সম্পর্কে বলতে গেলে তারা তোমাদের কারণে <i>ঈশ্বরের</i> শত্রু, কিন্তু মনোনয়নের সম্পর্কে, তারা পিতৃপুরুষদের কারণে প্রিয়পাত্র।</div>
<div class="v" id="v29"><span class="vn">29</span> কারণ ঈশ্বরের অনুগ্রহ-দানসকল ও তাঁর আহ্বান অনড়।</div>
<div class="v" id="v30"><span class="vn">30</span> যেমন তোমরা এক সময় ঈশ্বরের অবাধ্য ছিলে, কিন্তু এখন তাদের অবাধ্যতার কারণে করুণা লাভ করেছ,</div>
<div class="v" id="v31"><span class="vn">31</span> তেমনই তারাও এখন অবাধ্য হয়েছে, যেন তোমাদের প্রতি ঈশ্বরের করুণার জন্য তারাও এখন করুণা লাভ করে।</div>
<div class="v" id="v32"><span class="vn">32</span> কারণ ঈশ্বর সব মানুষকে অবাধ্যতার কাছে রুদ্ধ করেছেন, যেন তিনি তাদের সকলেরই প্রতি করুণা করতে পারেন।</div>
<div class="v" id="v33"><h2>মহিমা-কীর্তন</h2><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>আহা, ঈশ্বরের প্রজ্ঞার ঐশ্বর্য ও জ্ঞান কত গভীর!<br> <span class="br-ind"><br><span class="indent">&nbsp;</span></span>তাঁর বিচারসকল কেমন অন্বেষণের অতীত,<br> <span class="br-ind"><br><span class="indent">&nbsp;</span></span>তাঁর পথসকল অনুসন্ধান করা যায় না!<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>“প্রভুর মন কে জানতে পেরেছে?<br> <span class="br-ind"><br><span class="indent">&nbsp;</span></span>কিংবা কে তাঁর উপদেষ্টা হয়েছে?”<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>“কে কখন ঈশ্বরকে কিছু দিয়েছে,<br> <span class="br-ind"><br><span class="indent">&nbsp;</span></span>যে ঈশ্বর তা পরিশোধ করবেন?”<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কারণ সকল বস্তুর উদ্ভব তাঁর থেকে,<br> <span class="br-ind"><br><span class="indent">&nbsp;</span></span>তাঁর মাধ্যমে ও তাঁরই জন্য, তাঁরই মহিমা হোক চিরকাল! আমেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ১ রাজাবলি ১৯:১০,১৪</div>
<div class="fn"><sup class="fnt"><a name="fn2" href="#fnm2">2</a></sup> ১ রাজাবলি ১৯:১৮</div>
<div class="fn"><sup class="fnt"><a name="fn3" href="#fnm3">3</a></sup> কোনো কোনো পাণ্ডুলিপিতে আছে, কিন্তু, যদি তা কর্মের দ্বারা হত, তাহলে তা আর অনুগ্রহ থাকত না। যদি তাই থাকত, তাহলে কর্ম আর কর্ম থাকত না।</div>
<div class="fn"><sup class="fnt"><a name="fn4" href="#fnm4">4</a></sup> দ্বিতীয় বিবরণ ২৯:৪; যিশাইয় ২৯:১০</div>
<div class="fn"><sup class="fnt"><a name="fn5" href="#fnm5">5</a></sup> গীত ৬৯:২২,২৩</div>
<div class="fn"><sup class="fnt"><a name="fn6" href="#fnm6">6</a></sup> গ্রিক: ভাইয়েরা</div>
<div class="fn"><sup class="fnt"><a name="fn7" href="#fnm7">7</a></sup> যিশাইয় ৫৯:২০; ২৭:৯</div>
</div>
<!-- PARSED ABOVE; EDITING MAY BREAK PARSER -->
</body></html>