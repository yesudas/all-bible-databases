<html><head>
<meta http-equiv="Content-Type" content="text/html;charset=utf-8" />
<title>Rom 12 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_10.html">10</a> <a href="Rom_11.html">11</a> <b>12</b> <a href="Rom_13.html">13</a> <a href="Rom_14.html">14</a> ... <a href="Rom_16.html">16</a> </div><hr>
<h1>Rom 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জীবন্ত বলিদান</h2><span class="vn">1</span> <span class="br-p"><br><br></span>অতএব, ভাইবোনেরা,<sup class="fnm"><a name="fnm1" href="#fn1">1</a></sup> ঈশ্বরের বহুবিধ করুণার পরিপ্রেক্ষিতে, আমি তোমাদের কাছে মিনতি করছি, তোমরা তোমাদের শরীরকে জীবন্ত বলিরূপে, পবিত্র ও ঈশ্বরের গ্রহণযোগ্যরূপে<sup class="fnm"><a name="fnm2" href="#fn2">2</a></sup> উত্সর্গ করো—তাই হবে তোমাদের যুক্তিসংগত<sup class="fnm"><a name="fnm3" href="#fn3">3</a></sup> আরাধনা।</div>
<div class="v" id="v2"><span class="vn">2</span> আর তোমরা এই জগতের রীতি অনুযায়ী চলো না, কিন্তু তোমাদের মনের নবীকরণ দ্বারা স্বরূপান্তরিত হও। তখন তোমরা ঈশ্বরের ইচ্ছাকে যাচাই ও অনুমোদন করতে পারবে, যা উৎকৃষ্ট, প্রীতিজনক ও সিদ্ধ।</div>
<div class="v" id="v3"><span class="vn">3</span> <span class="br-p"><br><br></span>কারণ যে অনুগ্রহ আমাকে দত্ত হয়েছে, তার গুণে আমি তোমাদের প্রত্যেকজনকে বলছি: তোমরা নিজেদের সম্বন্ধে যেমন উপযুক্ত, তার থেকে আরও উচ্চ ধারণা পোষণ কোরো না, কিন্তু ঈশ্বর তোমাকে যে পরিমাণ বিশ্বাস দান করেছেন, সেই অনুযায়ী, সংযমী বিচার দ্বারা নিজের বিষয়ে চিন্তা কোরো।</div>
<div class="v" id="v4"><span class="vn">4</span> যেমন আমাদের প্রত্যেকজনের একই শরীরে বহু অঙ্গপ্রত্যঙ্গ আছে, আর এসব অঙ্গপ্রত্যঙ্গের কর্মপ্রণালী এক নয়,</div>
<div class="v" id="v5"><span class="vn">5</span> তেমনই খ্রীষ্টে অনেকে যে আমরা, আমরা এক শরীর গঠন করি এবং প্রত্যেক সদস্য অপর সদস্যদের অধিকারস্বরূপ হয়ে থাকি।</div>
<div class="v" id="v6"><span class="vn">6</span> আমাদের প্রতি যে অনুগ্রহ দত্ত হয়েছে, সেই অনুযায়ী আমাদের বিভিন্ন বরদান আছে। যদি কোনো মানুষের বরদান হয় ভাববাণী বলা, তাহলে সে তার বিশ্বাসের মাত্রা অনুযায়ী তা ব্যবহার করুক।</div>
<div class="v" id="v7"><span class="vn">7</span> যদি তা হয় সেবাকর্ম করার, তাহলে সে সেবা করুক; যদি তা হয় শিক্ষাদানের, তাহলে সে শিক্ষাদান করুক;</div>
<div class="v" id="v8"><span class="vn">8</span> যদি তা হয় উৎসাহদানের, তবে উৎসাহ দান করুক। তা যদি হয় অন্যের প্রয়োজনে দান করার, সে উদারভাবে দান করুক; যদি তা হয় নেতৃত্বদানের, সে নিষ্ঠার সঙ্গে শাসন করুক; তা যদি হয় করুণা-প্রদর্শনের, সে আনন্দের সঙ্গেই তা করুক।</div>
<div class="v" id="v9"><h2>ভালোবাসা</h2><span class="vn">9</span> <span class="br-p"><br><br></span>ভালোবাসা অকপট হোক। যা মন্দ, তা ঘৃণা করো, যা ভালো, তার প্রতি আসক্ত হও।</div>
<div class="v" id="v10"><span class="vn">10</span> ভ্রাতৃসম প্রেমে তোমরা পরস্পরের প্রতি অনুরক্ত হও। নিজেদের থেকেও বেশি একজন অপরজনকে সম্মান করো।</div>
<div class="v" id="v11"><span class="vn">11</span> কর্ম উদ্যোগে শিথিল হোয়ো না, কিন্তু আত্মায় উদ্দীপিত থেকো ও প্রভুর সেবা করো।</div>
<div class="v" id="v12"><span class="vn">12</span> প্রত্যাশায় আনন্দ করো, কষ্ট-সংকটে সহিষ্ণু হও, প্রার্থনায় বিশ্বস্ত থেকো।</div>
<div class="v" id="v13"><span class="vn">13</span> অভাবগ্রস্ত ঈশ্বরের লোকদের সাহায্য করো। আতিথেয়তার চর্চা করো।</div>
<div class="v" id="v14"><span class="vn">14</span> <span class="br-p"><br><br></span>যারা তোমাদের নির্যাতন করে, তাদের আশীর্বাদ করো; আশীর্বাদ করো, অভিশাপ দিয়ো না।</div>
<div class="v" id="v15"><span class="vn">15</span> যারা আনন্দ করে, তাদের সঙ্গে আনন্দ করো; যারা শোক করে, তাদের সঙ্গে শোক করো।</div>
<div class="v" id="v16"><span class="vn">16</span> পরস্পরের প্রতি তোমরা সমমনা হও। দাম্ভিক হোয়ো না, কিন্তু অনুন্নত শ্রেণীর মানুষদের সঙ্গে সহযোগিতা করায় ইচ্ছুক হও।<sup class="fnm"><a name="fnm4" href="#fn4">4</a></sup> নিজেকে বিজ্ঞ বলে মনে কোরো না।</div>
<div class="v" id="v17"><span class="vn">17</span> <span class="br-p"><br><br></span>মন্দের পরিশোধে কারও মন্দ কোরো না। সকলের দৃষ্টিতে যা ন্যায়সঙ্গত, তা করতে যত্নবান হও।</div>
<div class="v" id="v18"><span class="vn">18</span> যদি সম্ভব হয়, তোমার পক্ষে যতদূর সাধ্য, সকলের সঙ্গে শান্তিতে বসবাস করো।</div>
<div class="v" id="v19"><span class="vn">19</span> হে আমার প্রিয় বন্ধুগণ, তোমরা প্রতিশোধ গ্র্রহণ কোরো না, কিন্তু ঈশ্বরের ক্রোধের জন্য স্থান ছেড়ে দাও, কারণ একথা লিখিত আছে: “প্রতিশোধ গ্রহণ করা আমার কর্ম, আমি-ই প্রতিফল দেব,”<sup class="fnm"><a name="fnm5" href="#fn5">5</a></sup> একথা প্রভু বলেন।</div>
<div class="v" id="v20"><span class="vn">20</span> বরং, <span class="br-p"><br><br></span><span class="br-ind"><br><span class="indent">&nbsp;</span></span>“তোমার শত্রু যদি ক্ষুধিত হয়, তাকে খেতে দাও;<br> <span class="br-ind"><br><span class="indent">&nbsp;</span></span>যদি সে তৃষ্ণার্ত হয়, তাকে পান করার কিছু দাও।<br> <span class="br-ind"><br><span class="indent">&nbsp;</span></span>এরকম করলে, তুমি তার মাথায় জ্বলন্ত অঙ্গার স্তূপীকৃত করে রাখবে।”<sup class="fnm"><a name="fnm6" href="#fn6">6</a></sup><br></div>
<div class="v" id="v21"><span class="vn">21</span> <span class="br-p"><br><br></span>তুমি মন্দের দ্বারা পরাজিত হোয়ো না, বরং উত্তমের দ্বারা মন্দকে পরাস্ত করো।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ভাইয়েরা</div>
<div class="fn"><sup class="fnt"><a name="fn2" href="#fnm2">2</a></sup> বা প্রীতিজনক।</div>
<div class="fn"><sup class="fnt"><a name="fn3" href="#fnm3">3</a></sup> বা আত্মিক।</div>
<div class="fn"><sup class="fnt"><a name="fn4" href="#fnm4">4</a></sup> বা সাধারণ কাজকর্ম করতে ইচ্ছুক হও।</div>
<div class="fn"><sup class="fnt"><a name="fn5" href="#fnm5">5</a></sup> দ্বিতীয় বিবরণ ৩২:৩৫</div>
<div class="fn"><sup class="fnt"><a name="fn6" href="#fnm6">6</a></sup> হিতোপদেশ ২৫:২১,২২</div>
</div>
<!-- PARSED ABOVE; EDITING MAY BREAK PARSER -->
</body></html>