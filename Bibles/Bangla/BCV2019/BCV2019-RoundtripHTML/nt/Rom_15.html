<html><head>
<meta http-equiv="Content-Type" content="text/html;charset=utf-8" />
<title>Rom 15 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_13.html">13</a> <a href="Rom_14.html">14</a> <b>15</b> <a href="Rom_16.html">16</a> </div><hr>
<h1>Rom 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অপরের জন্য মঙ্গলচিন্তা</h2><span class="vn">1</span> <span class="br-p"><br><br></span>আমরা যারা বলবান, আমাদের উচিত দুর্বলদের ব্যর্থতাগুলি বহন করা এবং নিজেদের সন্তুষ্ট না করা।</div>
<div class="v" id="v2"><span class="vn">2</span> আমাদের প্রত্যেকেরই উচিত প্রতিবেশীকে গঠন করার উদ্দেশে তার মঙ্গলের জন্য তাকে সন্তুষ্ট করা।</div>
<div class="v" id="v3"><span class="vn">3</span> কারণ, এমনকি খ্রীষ্টও নিজেকে সন্তুষ্ট করলেন না, কিন্তু যেমন লিখিত আছে, “যারা তোমাকে অপমান করে, তাদের করা সব অপমান আমার উপরে এসে পড়েছে।”<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> এই কারণে, অতীতে যা কিছু লেখা হয়েছিল, তা আমাদের শিক্ষার জন্যই লিখিত হয়েছিল, যেন সহিষ্ণুতা ও শাস্ত্রবাণীর আশ্বাসের মাধ্যমে আমরা প্রত্যাশা লাভ করি।</div>
<div class="v" id="v5"><span class="vn">5</span> <span class="br-p"><br><br></span>যে ঈশ্বর সহিষ্ণুতা ও আশ্বাস দেন, তিনি তোমাদের মধ্যে এমন ঐক্যের মানসিকতা প্রদান করুন, যখন তোমরা খ্রীষ্ট যীশুকে অনুসরণ করো,</div>
<div class="v" id="v6"><span class="vn">6</span> তোমরা যেন এক মনে ও স্বরে<sup class="fnm"><a name="fnm2" href="#fn2">2</a></sup> আমাদের প্রভু যীশু খ্রীষ্টের ঈশ্বর ও পিতার মহিমা-কীর্তন করতে পারো।</div>
<div class="v" id="v7"><span class="vn">7</span> <span class="br-p"><br><br></span>অতএব খ্রীষ্ট যেমন তোমাদের গ্রহণ করেছেন, তেমনই ঈশ্বরের প্রশংসার জন্য তোমরা একজন অন্যজনকে গ্রহণ করো।</div>
<div class="v" id="v8"><span class="vn">8</span> কারণ আমি তোমাদের বলি, ঐশ্বরিক সত্যের পক্ষে খ্রীষ্ট সুন্নত সম্পর্কিত<sup class="fnm"><a name="fnm3" href="#fn3">3</a></sup> পরিচারক হয়েছেন, যেন পিতৃপুরুষদের প্রতি প্রদত্ত প্রতিশ্রুতিসমূহকে স্বীকৃতি দেন,</div>
<div class="v" id="v9"><span class="vn">9</span> যেন অইহুদি জাতিরাও ঈশ্বরের করুণার জন্য তাঁর মহিমাকীর্তন করে, যেমন লিখিত আছে: <span class="br-p"><br><br></span><span class="br-ind"><br><span class="indent">&nbsp;</span></span>“অতএব, অইহুদি জাতিবৃন্দের মাঝে, আমি তোমার প্রশংসা করব;<br> <span class="br-ind"><br><span class="indent">&nbsp;</span></span>আমি তোমার নামের উদ্দেশে সংকীর্তন গাইব।”<sup class="fnm"><a name="fnm4" href="#fn4">4</a></sup><br></div>
<div class="v" id="v10"><span class="vn">10</span> <span class="br-p"><br><br></span>আবার তা বলে, <span class="br-p"><br><br></span><span class="br-ind"><br><span class="indent">&nbsp;</span></span>“ওহে অইহুদি জাতিরা, তাঁর প্রজাদের সঙ্গে উল্লসিত হও।”<sup class="fnm"><a name="fnm5" href="#fn5">5</a></sup><br></div>
<div class="v" id="v11"><span class="vn">11</span> <span class="br-p"><br><br></span>আবারও, <span class="br-p"><br><br></span><span class="br-ind"><br><span class="indent">&nbsp;</span></span>“তোমরা সব অইহুদি মানুষ, প্রভুর প্রশংসা করো,<br> <span class="br-ind"><br><span class="indent">&nbsp;</span></span>আর সমস্ত প্রজাবৃন্দ, তোমরাও তাঁর সংকীর্তন করো।”<sup class="fnm"><a name="fnm6" href="#fn6">6</a></sup><br></div>
<div class="v" id="v12"><span class="vn">12</span> <span class="br-p"><br><br></span>আবার যিশাইয় বলেন, <span class="br-p"><br><br></span><span class="br-ind"><br><span class="indent">&nbsp;</span></span>“যিশয়ের মূল অঙ্কুরিত হবে,<br> <span class="br-ind"><br><span class="indent">&nbsp;</span></span>যিনি সব জাতির উপরে কর্তৃত্ব করতে<br> <span class="br-ind"><br><span class="indent">&nbsp;</span></span>উত্থিত হবেন, অইহুদিরা তাঁরই উপরে প্রত্যাশা রাখবে।”<sup class="fnm"><a name="fnm7" href="#fn7">7</a></sup><br></div>
<div class="v" id="v13"><span class="vn">13</span> <span class="br-p"><br><br></span>প্রত্যাশার ঈশ্বর তোমাদের সমস্ত আনন্দ ও শান্তিতে পূর্ণ করুন, যেমন তোমরা তাঁর উপরে বিশ্বাস করো, যেন তোমরা পবিত্র আত্মার পরাক্রমের দ্বারা প্রত্যাশায় উপচে পড়ো।</div>
<div class="v" id="v14"><h2>অইহুদিদের কাছে পরিচারক পৌল</h2><span class="vn">14</span> <span class="br-p"><br><br></span>আমার ভাইবোনেরা,<sup class="fnm"><a name="fnm8" href="#fn8">8</a></sup> আমি স্বয়ং স্থিরনিশ্চিত যে, তোমরা নিজেরা সদগুণে পূর্ণ, পূর্ণজ্ঞানী ও পরস্পরকে শিক্ষা দেওয়ার যোগ্য।</div>
<div class="v" id="v15"><span class="vn">15</span> আমি কতগুলি বিষয়ে সম্পূর্ণ সাহসের সঙ্গে তোমাদের কাছে লিখেছি, যেন সেগুলি পুনরায় তোমাদের স্মরণ করিয়ে দিই। এর কারণ হল, ঈশ্বর আমাকে অনুগ্রহ প্রদান করেছেন,</div>
<div class="v" id="v16"><span class="vn">16</span> যেন আমি অইহুদিদের কাছে খ্রীষ্ট যীশুর একজন পরিচারক হই ও ঈশ্বরের সুসমাচার ঘোষণা করার জন্য যাজকীয় কর্তব্য পালন করি। এর পরিণামে, অইহুদিরা যেন পবিত্র আত্মা দ্বারা শুচিশুদ্ধকৃত, ঈশ্বরের কাছে গ্রহণযোগ্য নৈবেদ্যস্বরূপ হয়।</div>
<div class="v" id="v17"><span class="vn">17</span> <span class="br-p"><br><br></span>সেই কারণে, আমি ঈশ্বরের জন্য আমার পরিচর্যায় খ্রীষ্ট যীশুতে গরিমা প্রকাশ করি।</div>
<div class="v" id="v18"><span class="vn">18</span> আমি অন্য কিছু বলার দুঃসাহস করি না, কেবলমাত্র এই বিষয় ছাড়া, যা আমার কথা ও কাজের দ্বারা অইহুদিদের ঈশ্বরের আজ্ঞবহ হওয়ার জন্য চালিত করতে খ্রীষ্ট আমার মাধ্যমে সাধন করেছেন।</div>
<div class="v" id="v19"><span class="vn">19</span> তিনি তা করেছেন চিহ্নকর্ম ও অলৌকিক নিদর্শনের ক্ষমতার দ্বারা ও <i>পবিত্র</i> আত্মার পরাক্রমের দ্বারা। তাই আমি জেরুশালেম থেকে ইল্লুরিকা পর্যন্ত সমস্ত অঞ্চলে খ্রীষ্টের সুসমাচার পূর্ণরূপে ঘোষণা করেছি।</div>
<div class="v" id="v20"><span class="vn">20</span> সবসময়ই এ আমার উচ্চাকাঙ্ক্ষা ছিল যে, খ্রীষ্ট যেখানে পরিচিত ছিলেন না, সেখানে সুসমাচার প্রচার করি, যেন আমি অন্য কারও ভিত্তিমূলের উপর নির্মাণ না করি।</div>
<div class="v" id="v21"><span class="vn">21</span> বরং, যেমন লেখা আছে: <span class="br-p"><br><br></span><span class="br-ind"><br><span class="indent">&nbsp;</span></span>“তাঁর সম্পর্কে যাদের কাছে বলা হয়নি, তারা দেখতে পাবে,<br> <span class="br-ind"><br><span class="indent">&nbsp;</span></span>আর যারা শুনতে পায়নি, তারা বুঝতে পারবে।”<sup class="fnm"><a name="fnm9" href="#fn9">9</a></sup><br></div>
<div class="v" id="v22"><span class="vn">22</span> <span class="br-p"><br><br></span>এই কারণেই, আমি তোমাদের কাছে যেতে চেয়েও প্রায়ই বাধা পেয়েছি।</div>
<div class="v" id="v23"><h2>পৌলের রোম পরিদর্শনের পরিকল্পনা</h2><span class="vn">23</span> <span class="br-p"><br><br></span>কিন্তু এখন, এই সমস্ত অঞ্চলে কাজ করার জন্য, আমার আর কোনও স্থান নেই এবং যেহেতু আমি বহু বছর যাবৎ তোমাদের সঙ্গে সাক্ষাৎ করার জন্য আকুল হয়ে আছি,</div>
<div class="v" id="v24"><span class="vn">24</span> আমি স্পেনে যাওয়ার সময় তা করার পরিকল্পনা করেছি। ওই পথ অতিক্রম করার সময় আমি আশা করি তোমাদের পরিদর্শন করব, যেন কিছু সময় তোমাদের সান্নিধ্য উপভোগের পর তোমরা আমার সেখানে যাওয়ার ব্যবস্থা করে দাও।</div>
<div class="v" id="v25"><span class="vn">25</span> এখন, আমি অবশ্য জেরুশালেমের সন্তজনেদের<sup class="fnm"><a name="fnm10" href="#fn10">10</a></sup> পরিচর্যা করার জন্য আমার যাত্রাপথে আছি।</div>
<div class="v" id="v26"><span class="vn">26</span> কারণ জেরুশালেমের সন্তজনেদের মধ্যে যারা দীনদরিদ্র, তাদের জন্য ম্যাসিডোনিয়া ও আখায়ার মানুষেরা কিছু চাঁদা দেওয়ার জন্য প্রীত হয়েছিল।</div>
<div class="v" id="v27"><span class="vn">27</span> তারা প্রীত হয়েই এ কাজ করেছে এবং বাস্তবিকই এই ব্যাপারে তারা ওদের কাছে ঋণী। কারণ অইহুদিরা যদি ইহুদিদের আত্মিক সব আশীর্বাদের অংশীদার হয়েছে, তাহলে তাদের পার্থিব আশীর্বাদসমূহ ভাগ করে দেওয়ার জন্য তারা ইহুদিদের কাছে ঋণী।</div>
<div class="v" id="v28"><span class="vn">28</span> তাই, আমি এ কাজ সম্পূর্ণ করার পর এবং তারা এই ফল প্রাপ্ত হয়েছে, এ বিষয়ে সুনিশ্চিত হওয়ার পরই আমি স্পেনদেশে যাব ও যাত্রাপথে তোমাদের পরিদর্শন করব।</div>
<div class="v" id="v29"><span class="vn">29</span> আমি জানি যে, আমি যখন যাব, তখন আমি পূর্ণমাত্রায় খ্রীষ্টের আশীর্বাদের সঙ্গেই যাব।</div>
<div class="v" id="v30"><span class="vn">30</span> <span class="br-p"><br><br></span>ভাইবোনেরা, আমি আমাদের প্রভু যীশু খ্রীষ্টের কারণে ও পবিত্র আত্মার ভালোবাসার কারণে তোমাদের কাছে অনুনয় করছি, তোমরা আমার জন্য ঈশ্বরের কাছে প্রার্থনা করে আমার সঙ্গে আমার সংগ্রামে যোগদান করো।</div>
<div class="v" id="v31"><span class="vn">31</span> প্রার্থনা করো, আমি যেন যিহূদিয়ার অবিশ্বাসীদের হাত থেকে উদ্ধারলাভ করি এবং জেরুশালেমে আমার সেবাকর্ম যেন সেখানকার সন্তজনেদের কাছে গ্রহণযোগ্য হয়।</div>
<div class="v" id="v32"><span class="vn">32</span> এর পরিণামে, আমি যেন ঈশ্বরের ইচ্ছায় সানন্দে তোমাদের কাছে যেতে পারি ও একত্র তোমাদের সঙ্গে প্রাণ জুড়াতে পারি।</div>
<div class="v" id="v33"><span class="vn">33</span> শান্তির ঈশ্বর তোমাদের সকলের সঙ্গে থাকুন। আমেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গীত ৬৯:৯</div>
<div class="fn"><sup class="fnt"><a name="fn2" href="#fnm2">2</a></sup> গ্রিক: মুখে।</div>
<div class="fn"><sup class="fnt"><a name="fn3" href="#fnm3">3</a></sup> বা ইহুদি জাতির।</div>
<div class="fn"><sup class="fnt"><a name="fn4" href="#fnm4">4</a></sup> ২ শমূয়েল ২২:৫০; গীত ১৮:৪৯</div>
<div class="fn"><sup class="fnt"><a name="fn5" href="#fnm5">5</a></sup> দ্বিতীয় বিবরণ ৩২:৪৩</div>
<div class="fn"><sup class="fnt"><a name="fn6" href="#fnm6">6</a></sup> গীত ১১৭:১</div>
<div class="fn"><sup class="fnt"><a name="fn7" href="#fnm7">7</a></sup> যিশাইয় ১১:১০</div>
<div class="fn"><sup class="fnt"><a name="fn8" href="#fnm8">8</a></sup> গ্রিক: ভাইয়েরা; ৩০ পদেও।</div>
<div class="fn"><sup class="fnt"><a name="fn9" href="#fnm9">9</a></sup> যিশাইয় ৫২:১৫</div>
<div class="fn"><sup class="fnt"><a name="fn10" href="#fnm10">10</a></sup> বিশ্বাসীদের বা পবিত্রজনেদের।</div>
</div>
<!-- PARSED ABOVE; EDITING MAY BREAK PARSER -->
</body></html>