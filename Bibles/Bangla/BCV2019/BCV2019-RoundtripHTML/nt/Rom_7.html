<html><head>
<meta http-equiv="Content-Type" content="text/html;charset=utf-8" />
<title>Rom 7 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_5.html">5</a> <a href="Rom_6.html">6</a> <b>7</b> <a href="Rom_8.html">8</a> <a href="Rom_9.html">9</a> ... <a href="Rom_16.html">16</a> </div><hr>
<h1>Rom 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিবাহ-সম্পর্ক থেকে উদাহরণ</h2><span class="vn">1</span> <span class="br-p"><br><br></span>ভাইবোনেরা,<sup class="fnm"><a name="fnm1" href="#fn1">1</a></sup> তোমরা কি জানো না—কারণ আমি সেই মানুষদের উদ্দেশে কথা বলছি, যারা বিধান জানে—যে, যতদিন কোনো মানুষ জীবিত থাকে, বিধান ততদিনই তার উপরে কর্তৃত্ব করে?</div>
<div class="v" id="v2"><span class="vn">2</span> উদাহরণস্বরূপ, বিধানের দ্বারা কোনো বিবাহিত নারী, তার স্বামী যতদিন জীবিত থাকে, তার সঙ্গে বন্ধনে আবদ্ধ থাকে; কিন্তু যদি তার স্বামী মারা যায়, সে বিবাহের বিধি থেকে মুক্ত হয়।</div>
<div class="v" id="v3"><span class="vn">3</span> সেই কারণে, তারা স্বামী জীবিত থাকাকালীন, সে যদি অপর পুরুষকে বিবাহ করে, সে ব্যভিচারিণীরূপে অভিহিত হবে। কিন্তু যদি তার স্বামী মারা যায়, সে বিধিবিধান থেকে মুক্ত হয়। ফলে সে অপর পুরুষকে বিবাহ করলেও আর ব্যভিচারিণী হয় না।</div>
<div class="v" id="v4"><span class="vn">4</span> <span class="br-p"><br><br></span>অতএব, আমার ভাইবোনেরা, তোমরাও খ্রীষ্টের শরীরের মাধ্যমে বিধানের কাছে মৃত্যুবরণ করেছ, যেন তোমরা অন্যের হও। তাঁর হও, যাঁকে মৃতলোক থেকে উত্থাপিত করা হয়েছিল, যেন আমরা ঈশ্বরের উদ্দেশে ফল উৎপন্ন করতে পারি।</div>
<div class="v" id="v5"><span class="vn">5</span> কারণ, যখন আমরা পাপ-প্রকৃতি<sup class="fnm"><a name="fnm2" href="#fn2">2</a></sup> দ্বারা নিয়ন্ত্রিত হতাম, তখন আমাদের শরীরে পাপপূর্ণ বাসনাগুলি বিধানের দ্বারা জাগৃত হয়ে সক্রিয় হত, যেন আমরা মৃত্যুর উদ্দেশে ফল উৎপন্ন করি।</div>
<div class="v" id="v6"><span class="vn">6</span> কিন্তু এখন, এক সময় যে বন্ধনে আমরা আবদ্ধ ছিলাম, তাতে মৃত্যুবরণ করার পর, আমরা বিধি-বন্ধন থেকে মুক্ত হয়েছি, যেন আমরা লিখিত বিধিবিধানের পুরাতন পদ্ধতিতে নয়, কিন্তু আত্মার নতুনতর পথে দাসত্ব করি।</div>
<div class="v" id="v7"><h2>পাপের বিরুদ্ধে সংগ্রাম</h2><span class="vn">7</span> <span class="br-p"><br><br></span>তাহলে, আমরা কী বলব? বিধানই কি পাপ? নিশ্চিতরূপে তা নয়! প্রকৃতপক্ষে বিধান ব্যতিরেকে পাপ কী, আমি তা জানতেই পারতাম না, কারণ বিধান যদি না-বলত, “লোভ কোরো না,”<sup class="fnm"><a name="fnm3" href="#fn3">3</a></sup> তাহলে লোভ প্রকৃতপক্ষে কী, তা আমি জানতে পারতাম না।</div>
<div class="v" id="v8"><span class="vn">8</span> কিন্তু পাপ, এই বিধানের সুযোগ নিয়ে আমার মধ্যে সব ধরনের লোভের ইচ্ছাকে জাগিয়ে তুলল, কারণ বিধান ছাড়া পাপ মৃত।</div>
<div class="v" id="v9"><span class="vn">9</span> এক সময় আমি বিধান ছাড়াই জীবিত ছিলাম, কিন্তু অনুশাসন<sup class="fnm"><a name="fnm4" href="#fn4">4</a></sup> আসার পরে পাপ জীবিত হয়ে উঠল এবং আমার মৃত্যু হল।</div>
<div class="v" id="v10"><span class="vn">10</span> আমি দেখলাম, যে অনুশাসনের জীবন নিয়ে আসার কথা ছিল, প্রকৃতপক্ষে তা মৃত্যু নিয়ে এল।</div>
<div class="v" id="v11"><span class="vn">11</span> কারণ অনুশাসনের সুযোগ নিয়ে পাপ আমার সঙ্গে প্রতারণা করল এবং অনুশাসনের মাধ্যমে আমাকে মৃত্যুদণ্ড দিল।</div>
<div class="v" id="v12"><span class="vn">12</span> তাহলে বিধান পবিত্র, সেই অনুশাসনও পবিত্র, ন্যায়সঙ্গত ও কল্যাণকর।</div>
<div class="v" id="v13"><span class="vn">13</span> <span class="br-p"><br><br></span>তাহলে, যা কল্যাণকর, তাই কি আমার পক্ষে মৃত্যুজনক হয়ে উঠল? কোনোভাবেই নয়! কিন্তু পাপকে যেন পাপরূপেই চিনতে পারা যায়, তাই, যা ছিল কল্যাণকর, তারই মধ্য দিয়ে পাপ আমার মধ্যে মৃত্যু নিয়ে এল, যেন অনুশাসনের মাধ্যমে সেই পাপ চরম পাপময় হয়ে ওঠে।</div>
<div class="v" id="v14"><span class="vn">14</span> <span class="br-p"><br><br></span>আমরা জানি যে বিধান আত্মিক, কিন্তু আমি অনাত্মিক, পাপের কাছে ক্রীতদাসরূপে বিক্রীত।</div>
<div class="v" id="v15"><span class="vn">15</span> আমি যা করি, তা আমি বুঝি না, কারণ আমি যা করতে চাই, তা আমি করি না, কিন্তু যা আমি ঘৃণা করি, আমি তাই করি।</div>
<div class="v" id="v16"><span class="vn">16</span> আবার আমি যা করতে চাই না, যদি তাই করি, আমি মেনে নিই যে, বিধান উৎকৃষ্ট।</div>
<div class="v" id="v17"><span class="vn">17</span> তাই যদি হয়, আমি আর নিজে থেকে এ কাজ করি না, কিন্তু আমার মধ্যে অবস্থানকারী পাপ-ই তা করে।</div>
<div class="v" id="v18"><span class="vn">18</span> আমি জানি যে আমার মধ্যে, অর্থাৎ আমার পাপময় প্রকৃতির মধ্যে উৎকৃষ্ট কিছুই অবস্থিতি করে না। কারণ যা কিছু কল্যাণকর, তা করার ইচ্ছা আমার আছে, কিন্তু আমি তা করে উঠতে পারি না।</div>
<div class="v" id="v19"><span class="vn">19</span> কারণ আমি যা করতে চাই, সেই ভালো কাজ আমি করি না, কিন্তু যে দুষ্কর্ম আমি করতে চাই না, তা ক্রমাগত করেই যাই।</div>
<div class="v" id="v20"><span class="vn">20</span> এখন, যা আমি করতে চাই না, তা যদি আমি করি, সে-কাজটি আর আমি নিজে করি না, কিন্তু আমার মধ্যে অবস্থানকারী পাপ-ই তা করে।</div>
<div class="v" id="v21"><span class="vn">21</span> <span class="br-p"><br><br></span>তাই আমি এই নিয়ম সক্রিয় দেখতে পাচ্ছি: যখন আমি সৎকর্ম করতে চাই, তখনই মন্দ আমার সঙ্গী হয়।</div>
<div class="v" id="v22"><span class="vn">22</span> কারণ আমার আন্তরিক সত্তায় আমি ঈশ্বরের বিধান আনন্দ করি,</div>
<div class="v" id="v23"><span class="vn">23</span> কিন্তু আমার শরীরের অঙ্গপ্রত্যঙ্গে আমি অন্য এক বিধান কার্যশীল দেখতে পাই, তা আমার মনের বিধানের সঙ্গে সংগ্রাম করে চলে এবং আমার অঙ্গপ্রত্যঙ্গের মধ্যে ক্রিয়ারত পাপের বিধান আমাকে বন্দি করে রাখে।</div>
<div class="v" id="v24"><span class="vn">24</span> কী-দুর্ভাগ্যপূর্ণ মানুষ আমি! মৃত্যুর এই শরীর থেকে কে আমাকে নিস্তার করবে?</div>
<div class="v" id="v25"><span class="vn">25</span> আমাদের প্রভু, খ্রীষ্ট যীশুর মাধ্যমে আমি ঈশ্বরকে ধন্যবাদ দিই। <span class="br-p"><br><br></span>সুতরাং, মনে মনে আমি স্বয়ং ঐশ্বরিক বিধানের ক্রীতদাস, কিন্তু পাপময় প্রকৃতিতে পাপের নিয়মের দাসত্ব করি।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ভাইয়েরা; ৪ পদেও</div>
<div class="fn"><sup class="fnt"><a name="fn2" href="#fnm2">2</a></sup> শারীরিক বা জৈবিক প্রবৃত্তি; ১৮ পদেও।</div>
<div class="fn"><sup class="fnt"><a name="fn3" href="#fnm3">3</a></sup> যাত্রা পুস্তক ২০:১৭</div>
<div class="fn"><sup class="fnt"><a name="fn4" href="#fnm4">4</a></sup> বা দশ-আজ্ঞা।</div>
</div>
<!-- PARSED ABOVE; EDITING MAY BREAK PARSER -->
</body></html>