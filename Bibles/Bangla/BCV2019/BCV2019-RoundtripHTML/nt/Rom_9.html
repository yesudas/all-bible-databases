<html><head>
<meta http-equiv="Content-Type" content="text/html;charset=utf-8" />
<title>Rom 9 &ndash; রোমীয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_7.html">7</a> <a href="Rom_8.html">8</a> <b>9</b> <a href="Rom_10.html">10</a> <a href="Rom_11.html">11</a> ... <a href="Rom_16.html">16</a> </div><hr>
<h1>Rom 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের সার্বভৌম মনোনয়ন</h2><span class="vn">1</span> <span class="br-p"><br><br></span>খ্রীষ্টে আমি সত্যি কথাই বলছি—মিথ্যা বলছি না, পবিত্র আত্মায় আমার বিবেক তা সমর্থন করছে যে—</div>
<div class="v" id="v2"><span class="vn">2</span> আমার গভীর দুঃখ আছে ও হৃদয়ে আমি নিরবচ্ছিন্ন মর্মযন্ত্রণা অনুভব করছি।</div>
<div class="v" id="v3"><span class="vn">3</span> কারণ, যারা আমার স্বজাতি, আমার সেই ভাইবোনেদের<sup class="fnm"><a name="fnm1" href="#fn1">1</a></sup> জন্য যদি আমিই খ্রীষ্টের সঙ্গে সম্পর্কছিন্ন হয়ে অভিশপ্ত হওয়ার আকাঙ্ক্ষা করতে পারতাম!</div>
<div class="v" id="v4"><span class="vn">4</span> তারা হল ইস্রায়েল জাতি। দত্তকপুত্রের অধিকার তাদেরই, স্বর্গীয় মহিমাও তাদের, বিভিন্ন নিয়ম, বিধান-লাভ, মন্দির-কেন্দ্রিক উপাসনা ও প্রতিশ্রুতিসমূহ তাদেরই।</div>
<div class="v" id="v5"><span class="vn">5</span> পিতৃপুরুষেরা তাদের এবং খ্রীষ্টের মানবীয় বংশপরিচয় তাদের মধ্যেই খুঁজে পাওয়া যায়, যিনি সর্বোপরি বিরাজমান ঈশ্বর, চির প্রশংসনীয়! আমেন।</div>
<div class="v" id="v6"><span class="vn">6</span> <span class="br-p"><br><br></span>এরকম নয় যে, ঈশ্বরের বাক্য যেন ব্যর্থ হয়েছে। কারণ ইস্রায়েল বংশজাত সকলেই ইস্রায়েলী নয়।</div>
<div class="v" id="v7"><span class="vn">7</span> আবার অব্রাহামের বংশধর বলে তারা সকলেই যে তাঁর সন্তান, তাও নয়। এর প্রতিকূলে বলা হয়েছিল, “ইস্‌হাকের মাধ্যমেই তোমার বংশ পরিচিত হবে।”<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> অন্যভাবে বলা যায়, স্বাভাবিকভাবে জাত সন্তানেরা ঈশ্বরের সন্তান নয়, কিন্তু প্রতিশ্রুতির সন্তানেরাই অব্রাহামের বংশধররূপে বিবেচিত হয়।</div>
<div class="v" id="v9"><span class="vn">9</span> কারণ এভাবে প্রতিশ্রুতি উক্ত হয়েছিল: “পূর্ব-নির্ধারিত সময়েই আমি ফিরে আসব, তখন সারা-র এক পুত্র হবে।”<sup class="fnm"><a name="fnm3" href="#fn3">3</a></sup></div>
<div class="v" id="v10"><span class="vn">10</span> <span class="br-p"><br><br></span>শুধু তাই নয়, রেবেকার সন্তানদেরও একমাত্র ও একই পিতা ছিলেন, তিনি আমাদের পিতৃপুরুষ ইস্‌হাক।</div>
<div class="v" id="v11"><span class="vn">11</span> তবুও, সেই দুজন যমজের জন্ম হওয়ার পূর্বে ও তাদের ভালো-মন্দ কোনো কাজ করার পূর্বেই মনোনয়নের ব্যাপারে ঈশ্বরের অভিপ্রায় যেন স্থির থাকে,</div>
<div class="v" id="v12"><span class="vn">12</span> কর্মের দ্বারা নয়, কিন্তু আহ্বানকারীর ইচ্ছার দ্বারা—তাঁকে বলা হয়েছিল, “জ্যেষ্ঠজন কনিষ্ঠজনের দাসত্ব করবে।”<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> যেমন লিখিত আছে: “যাকোবকে আমি ভালোবেসেছি, কিন্তু এষৌকে আমি ঘৃণা করেছি।”<sup class="fnm"><a name="fnm5" href="#fn5">5</a></sup></div>
<div class="v" id="v14"><span class="vn">14</span> <span class="br-p"><br><br></span>তাহলে, এখন আমরা কী বলব? ঈশ্বর কি অন্যায় আচরণকারী? তা কখনোই নয়!</div>
<div class="v" id="v15"><span class="vn">15</span> কারণ তিনি মোশিকে বলেন, <span class="br-p"><br><br></span><span class="br-ind"><br><span class="indent">&nbsp;</span></span>“যার প্রতি আমি দয়া করি, তার প্রতি দয়াই করব,<br> <span class="br-ind"><br><span class="indent">&nbsp;</span></span>আর যার প্রতি আমি সহানুভূতিশীল হই,<br> <span class="br-ind"><br><span class="indent">&nbsp;</span></span>তার প্রতি আমি সহানুভূতি দেখাব।”<sup class="fnm"><a name="fnm6" href="#fn6">6</a></sup><br></div>
<div class="v" id="v16"><span class="vn">16</span> <span class="br-p"><br><br></span>সেই কারণে, এ মানুষের ইচ্ছা বা চেষ্টার উপরে নির্ভর করে না, কিন্তু করে ঈশ্বরের করুণারই উপর।</div>
<div class="v" id="v17"><span class="vn">17</span> কারণ সমস্ত শাস্ত্র ফরৌণ-কে বলে, “আমি এই বিশেষ উদ্দেশ্যেই তোমাকে তুলে ধরেছি, যেন আমি আমার পরাক্রম তোমার উপরে প্রদর্শন করি এবং যেন আমার নাম সমস্ত পৃথিবীতে ঘোষিত হয়।”<sup class="fnm"><a name="fnm7" href="#fn7">7</a></sup></div>
<div class="v" id="v18"><span class="vn">18</span> সেই কারণে, ঈশ্বর যার প্রতি দয়া করতে চান, তার প্রতি তাঁর দয়া আছে, কিন্তু যাকে কঠিন করতে চান, তাকে কঠিন করেন।</div>
<div class="v" id="v19"><span class="vn">19</span> <span class="br-p"><br><br></span>এতে, তোমাদের মধ্যে কেউ আমাকে বলতে পারে, “তাহলে কেন ঈশ্বর এসব সত্ত্বেও আমাদের প্রতি দোষারোপ করেন? কারণ, কে তাঁর ইচ্ছার প্রতিরোধ করতে পারে?”</div>
<div class="v" id="v20"><span class="vn">20</span> কিন্তু ওহে মানব, তুমি কে যে ঈশ্বরের প্রতিবাদ করো? “সৃষ্টবস্তু কি তার নির্মাতাকে একথা বলতে পারে, ‘তুমি কেন আমাকে এরকম গঠন করেছ?’ ”<sup class="fnm"><a name="fnm8" href="#fn8">8</a></sup></div>
<div class="v" id="v21"><span class="vn">21</span> একই মাটির তাল থেকে অভিজাত উদ্দেশে ব্যবহারের জন্য কিছু পাত্র এবং সাধারণ ব্যবহারের জন্য কিছু পাত্র নির্মাণ করার অধিকার কি কুমোরের নেই?</div>
<div class="v" id="v22"><span class="vn">22</span> <span class="br-p"><br><br></span>কী হবে, যদি ঈশ্বর তাঁর ক্রোধ প্রকাশ করার ও তাঁর ক্ষমতাকে অবহিত করার জন্য ধ্বংসের উদ্দেশে নির্দিষ্ট তাঁর ক্রোধের পাত্রদের অসীম ধৈর্য সহকারে সহ্য করেন?</div>
<div class="v" id="v23"><span class="vn">23</span> আর এতেই বা কী, তিনি যদি তাঁর করুণার পাত্রদের, যাদের মহিমাপ্রাপ্তির জন্য তিনি পূর্ব থেকেই প্রস্তুত করেছিলেন, তাদের কাছে তাঁর মহিমার ঐশ্বর্য প্রকাশ করেন—</div>
<div class="v" id="v24"><span class="vn">24</span> এমনকি, আমাদের কাছেও, যাদের তিনি কেবলমাত্র ইহুদি জাতির মধ্য থেকে নয়, কিন্তু অইহুদিদের মধ্য থেকেও আহ্বান করেছেন?</div>
<div class="v" id="v25"><span class="vn">25</span> হোশেয়ের গ্রন্থে যেমন তিনি বলেছেন: <span class="br-p"><br><br></span><span class="br-ind"><br><span class="indent">&nbsp;</span></span>“যারা আমার প্রজা নয়,<br> <span class="br-ind"><br><span class="indent">&nbsp;</span></span>তাদের ‘আমার প্রজা’ আমি বলব;<br> <span class="br-ind"><br><span class="indent">&nbsp;</span></span>আর যে আমার প্রেমের পাত্রী নয়,<br> <span class="br-ind"><br><span class="indent">&nbsp;</span></span>তাকে আমি ‘আমার প্রিয়তমা’ বলে ডাকব।”<sup class="fnm"><a name="fnm9" href="#fn9">9</a></sup><br></div>
<div class="v" id="v26"><span class="vn">26</span> <span class="br-p"><br><br></span>আবার, <span class="br-p"><br><br></span><span class="br-ind"><br><span class="indent">&nbsp;</span></span>“এরকম ঘটবে,<br> <span class="br-ind"><br><span class="indent">&nbsp;</span></span>যে স্থানে তাদের বলা হতো,<br> <span class="br-ind"><br><span class="indent">&nbsp;</span></span>‘তোমরা আমার প্রজা নও,’<br> <span class="br-ind"><br><span class="indent">&nbsp;</span></span>তাদের বলা হবে,<br> <span class="br-ind"><br><span class="indent">&nbsp;</span></span>‘জীবন্ত ঈশ্বরের পুত্র।’ ”<sup class="fnm"><a name="fnm10" href="#fn10">10</a></sup><br></div>
<div class="v" id="v27"><span class="vn">27</span> <span class="br-p"><br><br></span>যিশাইয় ইস্রায়েল সম্পর্কে উচ্চকণ্ঠে ঘোষণা করেন, <span class="br-p"><br><br></span><span class="br-ind"><br><span class="indent">&nbsp;</span></span>“ইস্রায়েলীদের জনসংখ্যা যদি<br> <span class="br-ind"><br><span class="indent">&nbsp;</span></span>সমুদ্রতীরের বালুকারাশির মতোও হয়,<br> <span class="br-ind"><br><span class="indent">&nbsp;</span></span>কেবলমাত্র অবশিষ্টাংশই পরিত্রাণ পাবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কারণ প্রভু দ্রুতগতিতে ও চরমভাবে<br> <span class="br-ind"><br><span class="indent">&nbsp;</span></span>পৃথিবীতে তাঁর দণ্ডাদেশ কার্যকর করবেন।”<sup class="fnm"><a name="fnm11" href="#fn11">11</a></sup><br></div>
<div class="v" id="v29"><span class="vn">29</span> <span class="br-p"><br><br></span>যিশাইয় যেমন পূর্বেই একথা বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“সর্বশক্তিমান প্রভু যদি<br> <span class="br-ind"><br><span class="indent">&nbsp;</span></span>কয়েকজন বংশধর অবশিষ্ট না রাখতেন,<br> <span class="br-ind"><br><span class="indent">&nbsp;</span></span>আমাদের অবস্থা হত সদোমের মতো,<br> <span class="br-ind"><br><span class="indent">&nbsp;</span></span>আমরা হতাম ঘমোরার সদৃশ।”<sup class="fnm"><a name="fnm12" href="#fn12">12</a></sup><br></div>
<div class="v" id="v30"><h2>ইস্রায়েলের অবিশ্বাস</h2><span class="vn">30</span> <span class="br-p"><br><br></span>তাহলে আমরা কী বলব? অইহুদিরা, যারা ধার্মিকতা লাভের জন্য চেষ্টা করেনি, তা তারা প্রাপ্ত হয়েছে, তা এমন ধার্মিকতা, যা বিশ্বাসের দ্বারা লব্ধ হয়েছে।</div>
<div class="v" id="v31"><span class="vn">31</span> কিন্তু ইস্রায়েল, যারা ধার্মিকতার বিধান অনুসরণ করেছে, তা তারা অর্জন করতে পারেনি।</div>
<div class="v" id="v32"><span class="vn">32</span> কেন পারেনি? কারণ তারা বিশ্বাসের দ্বারা তার অনুসরণ না করে, যেন বিভিন্ন কর্মের দ্বারা তা করেছিল। তারা সেই “প্রতিবন্ধকতার প্রস্তরে” হোঁচট খেয়েছে।</div>
<div class="v" id="v33"><span class="vn">33</span> যেমন লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>“দেখো, আমি সিয়োনে এক প্রস্তর রেখেছি, যার মধ্যে মানুষেরা হোঁচট খাবে,<br> <span class="br-ind"><br><span class="indent">&nbsp;</span></span>আর একটি শিলা স্থাপন করেছি, যার কারণে তারা পতিত হবে,<br> <span class="br-ind"><br><span class="indent">&nbsp;</span></span>আর যে কেউ তাঁর উপরে বিশ্বাস করবে, সে কখনও লজ্জিত হবে না।”<sup class="fnm"><a name="fnm13" href="#fn13">13</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক: ভাইদের</div>
<div class="fn"><sup class="fnt"><a name="fn2" href="#fnm2">2</a></sup> আদি পুস্তক ২১:১২</div>
<div class="fn"><sup class="fnt"><a name="fn3" href="#fnm3">3</a></sup> আদি পুস্তক ১৮:১০,১৪</div>
<div class="fn"><sup class="fnt"><a name="fn4" href="#fnm4">4</a></sup> আদি পুস্তক ২৫:২৩</div>
<div class="fn"><sup class="fnt"><a name="fn5" href="#fnm5">5</a></sup> মালাখি ১:২,৩</div>
<div class="fn"><sup class="fnt"><a name="fn6" href="#fnm6">6</a></sup> যাত্রা পুস্তক ৩৩:১৯</div>
<div class="fn"><sup class="fnt"><a name="fn7" href="#fnm7">7</a></sup> যাত্রা পুস্তক ৯:১৬</div>
<div class="fn"><sup class="fnt"><a name="fn8" href="#fnm8">8</a></sup> যিশাইয় ২৯:১৬; ৪৫:৯</div>
<div class="fn"><sup class="fnt"><a name="fn9" href="#fnm9">9</a></sup> হোশেয় ২:২৩</div>
<div class="fn"><sup class="fnt"><a name="fn10" href="#fnm10">10</a></sup> হোশেয় ১:১০</div>
<div class="fn"><sup class="fnt"><a name="fn11" href="#fnm11">11</a></sup> যিশাইয় ১০:২২,২৩</div>
<div class="fn"><sup class="fnt"><a name="fn12" href="#fnm12">12</a></sup> যিশাইয় ১:৯</div>
<div class="fn"><sup class="fnt"><a name="fn13" href="#fnm13">13</a></sup> যিশাইয় ৮:১৪; ২৮:১৬</div>
</div>
<!-- PARSED ABOVE; EDITING MAY BREAK PARSER -->
</body></html>