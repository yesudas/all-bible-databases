<html><head>
<meta http-equiv="Content-Type" content="text/html;charset=utf-8" />
<title>1Chr 11 &ndash; 1 বংশাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 বংশাবলি</b> &ndash; <a href="1Chr_1.html">1</a> ... <a href="1Chr_9.html">9</a> <a href="1Chr_10.html">10</a> <b>11</b> <a href="1Chr_12.html">12</a> <a href="1Chr_13.html">13</a> ... <a href="1Chr_29.html">29</a> </div><hr>
<h1>1Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদ ইস্রায়েলের রাজা হন</h2><span class="vn">1</span> <span class="br-p"><br><br></span>ইস্রায়েলীরা সবাই একসাথে হিব্রোণে দাউদের কাছে এসে বলল, “আমরা আপনার রক্ত-সম্পর্কের আত্মীয়।</div>
<div class="v" id="v2"><span class="vn">2</span> অতীতে, এমনকি শৌল যখন রাজা ছিলেন, আপনিই তো ইস্রায়েলের সামরিক অভিযানে তাদের নেতৃত্ব দিতেন। আপনার ঈশ্বর সদাপ্রভুও আপনাকে বললেন, ‘তুমি আমার প্রজা ইস্রায়েলের পালক হবে, ও তুমিই তাদের শাসক হবে।’ ”</div>
<div class="v" id="v3"><span class="vn">3</span> <span class="br-p"><br><br></span>ইস্রায়েলের প্রাচীনেরা সবাই যখন হিব্রোণে রাজা দাউদের কাছে এলেন, তখন তিনি সদাপ্রভুকে সাক্ষী রেখে হিব্রোণে তাঁদের সাথে একটি চুক্তি করলেন, এবং শমূয়েলের মাধ্যমে সদাপ্রভুর করা প্রতিজ্ঞানুসারে তাঁরা দাউদকে ইস্রায়েলের উপর রাজা রূপে অভিষিক্ত করলেন।</div>
<div class="v" id="v4"><h2>দাউদ জেরুশালেম অধিকার করলেন</h2><span class="vn">4</span> <span class="br-p"><br><br></span>দাউদ ও ইস্রায়েলীরা সবাই জেরুশালেমের (অর্থাৎ, যিবূষের) দিকে কুচকাওয়াজ করে এগিয়ে গেলেন। সেখানে বসবাসকারী যিবূষীয়েরা</div>
<div class="v" id="v5"><span class="vn">5</span> দাউদকে বলল, “তুমি এখানে ঢুকতে পারবে না।” তা সত্ত্বেও, দাউদ সিয়োনের দুর্গটি দখল করে নিয়েছিলেন—যা হল কি না সেই দাউদ-নগর।</div>
<div class="v" id="v6"><span class="vn">6</span> <span class="br-p"><br><br></span>দাউদ বললেন, “যে কেউ যিবূষীয়দের বিরুদ্ধে আক্রমণে নেতৃত্ব দেবে, তাকে প্রধান সেনাপতি করা হবে।” সরূয়ার ছেলে যোয়াবই প্রথমে উঠে গেলেন, আর তাই তিনিই প্রধান সেনাপতি হলেন।</div>
<div class="v" id="v7"><span class="vn">7</span> <span class="br-p"><br><br></span>দাউদ পরে সেই দুর্গে বসবাস করতে শুরু করলেন, আর তাই সেটি দাউদ-নগর নামে পরিচিত হল।</div>
<div class="v" id="v8"><span class="vn">8</span> দুর্গটি মাঝখানে রেখে তিনি মণ্ডপ<sup class="fnm"><a name="fnm1" href="#fn1">1</a></sup> থেকে শুরু করে চারপাশে প্রাচীর গড়ে দিয়ে নগরটি গেঁথে তুলেছিলেন, অন্যদিকে যোয়াব নগরের বাদবাকি অংশ মেরামত করলেন।</div>
<div class="v" id="v9"><span class="vn">9</span> আর দাউদ উত্তরোত্তর শক্তিশালী হয়ে উঠেছিলেন, কারণ সর্বশক্তিমান সদাপ্রভু তাঁর সঙ্গে ছিলেন।</div>
<div class="v" id="v10"><h2>দাউদের বলবান যোদ্ধারা</h2><span class="vn">10</span> <span class="br-p"><br><br></span>এঁরাই দাউদের বলবান যোদ্ধাদের মধ্যে প্রধান ছিলেন—তাঁরা ইস্রায়েলের সব মানুষজনকে সাথে নিয়ে সদাপ্রভুর করা প্রতিজ্ঞানুসারে গোটা দেশের উপর তাঁর রাজপদ সুস্থির করার জন্য সাহায্যের মজবুত হাত বাড়িয়ে দিলেন—</div>
<div class="v" id="v11"><span class="vn">11</span> দাউদের বলবান যোদ্ধাদের তালিকাটি এইরকম: <span class="br-p"><br><br></span>হকমোনীয়দের মধ্যে একজন, সেই যাশবিয়াম<sup class="fnm"><a name="fnm2" href="#fn2">2</a></sup> ছিলেন কর্মকর্তাদের<sup class="fnm"><a name="fnm3" href="#fn3">3</a></sup> মধ্যে প্রধান; তিনি সেই তিনশো জনের বিরুদ্ধে তাঁর বর্শা উঠিয়েছিলেন, যাদের তিনি সম্মুখসমরে একবারেই হত্যা করলেন।</div>
<div class="v" id="v12"><span class="vn">12</span> <span class="br-p"><br><br></span>তাঁর পরের জন ছিলেন তিনজন বলবান যোদ্ধাদের মধ্যে একজন, অহোহীয় দোদয়ের ছেলে সেই ইলিয়াসর।</div>
<div class="v" id="v13"><span class="vn">13</span> ফিলিস্তিনীরা যখন পস-দম্মীমে যুদ্ধ করার জন্য সমবেত হল, তখন তিনি দাউদের সাথে সেখানেই ছিলেন। সেটি সেই স্থান, যেখানে যবে পরিপূর্ণ একটি ক্ষেত ছিল, এবং সৈন্যদল ফিলিস্তিনীদের কাছ থেকে পালিয়ে গেল।</div>
<div class="v" id="v14"><span class="vn">14</span> কিন্তু তাঁরা সেই ক্ষেতের মাঝখানে গিয়ে দাঁড়িয়েছিলেন। তাঁরা সেটি রক্ষা করলেন ও ফিলিস্তিনীদের আঘাত করলেন, এবং সদাপ্রভু এক মহাবিজয় সম্পন্ন করলেন।</div>
<div class="v" id="v15"><span class="vn">15</span> <span class="br-p"><br><br></span>একদল ফিলিস্তিনী যখন রফায়ীম উপত্যকায় শিবির করে বসেছিল তখন ত্রিশজন প্রধানের মধ্যে তিনজন অদুল্লম গুহায় অবস্থিত সেই শিলাপাথরের কাছাকাছি থাকা দাউদের কাছে নেমে এলেন।</div>
<div class="v" id="v16"><span class="vn">16</span> সেই সময় দাউদ দুর্গের মধ্যেই ছিলেন, এবং দুর্গ রক্ষার জন্য মোতায়েন ফিলিস্তিনী সৈন্যদল বেথলেহেমে অবস্থান করছিল।</div>
<div class="v" id="v17"><span class="vn">17</span> দাউদ তৃষ্ণায় কাতর হয়ে বলে উঠেছিলেন, “হায়, কেউ যদি আমার জন্য বেথলেহেমের ফটকের কাছে অবস্থিত সেই কুয়ো থেকে একটু জল এনে দিত!”</div>
<div class="v" id="v18"><span class="vn">18</span> অতএব সেই তিনজন, ফিলিস্তিনী সৈন্যশিবির ভেদ করে বেথলেহেমের ফটকের কাছে অবস্থিত সেই কুয়ো থেকে জল তুলে দাউদের কাছে বয়ে এনেছিলেন। কিন্তু তিনি সেই জলপান করতে চাননি; বরং, তিনি তা সদাপ্রভুর উদ্দেশে ঢেলে দিলেন।</div>
<div class="v" id="v19"><span class="vn">19</span> “ঈশ্বর যেন আমাকে এরকম করা থেকে বিরত রাখেন!” তিনি বললেন। “যারা তাদের জীবন বিপন্ন করে সেখানে গেল, আমি কি তাদের রক্ত পান করব?” যেহেতু তাঁরা সেই জল আনার জন্য তাঁদের জীবনের ঝুঁকি নিয়েছিলেন, তাই দাউদ তা পান করতে চাননি। <span class="br-p"><br><br></span>সেই তিনজন বলবান যোদ্ধা এরকমই সব উজ্জ্বল কীর্তি স্থাপন করে গেলেন।</div>
<div class="v" id="v20"><span class="vn">20</span> <span class="br-p"><br><br></span>যোয়াবের ভাই অবীশয় সেই তিনজনের মধ্যে প্রধান ছিলেন। তিনি তিনশো জন লোকের বিরুদ্ধে বর্শা উঠিয়ে তাদের হত্যা করলেন, এবং এভাবেই সেই তিনজনের মতো বিখ্যাত হয়ে গেলেন।</div>
<div class="v" id="v21"><span class="vn">21</span> তিনি সেই তিনজনকে ছাপিয়ে দ্বিগুণ সমাদরের পাত্র হলেন এবং সেই তিনজনের মধ্যে গণ্য না হয়েও তিনি তাঁদের সেনাপতি হয়ে গেলেন।</div>
<div class="v" id="v22"><span class="vn">22</span> <span class="br-p"><br><br></span>কব্‌সীলের এক বীর যোদ্ধা, তথা যিহোয়াদার ছেলে বনায় বিশাল সব উজ্জ্বল কীর্তি স্থাপন করলেন। তিনি মোয়াবের অত্যন্ত বলশালী দুই যোদ্ধাকে মেরে ফেলেছিলেন। এছাড়াও একদিন যখন খুব তুষারপাত হচ্ছিল, তখন তিনি একটি গর্তের মধ্যে নেমে গিয়ে একটি সিংহকে মেরে ফেলেছিলেন।</div>
<div class="v" id="v23"><span class="vn">23</span> এছাড়াও তিনি এমন এক মিশরীয়কে মেরে ফেলেছিলেন, যে উচ্চতায় 2.3 মিটার<sup class="fnm"><a name="fnm4" href="#fn4">4</a></sup> লম্বা ছিল। যদিও সেই মিশরীয়র হাতে তাঁতির দণ্ডের মতো একটি বর্শা ছিল, তবু বনায় একটি মুগুর হাতে নিয়ে তার দিকে এগিয়ে গেলেন। তিনি সেই মিশরীয়ের হাত থেকে বর্শাটি কেড়ে নিয়ে তার বর্শা দিয়েই তাকে হত্যা করলেন।</div>
<div class="v" id="v24"><span class="vn">24</span> যিহোয়াদার ছেলে বনায়ের উজ্জ্বল সব কীর্তি এরকমই ছিল; তিনিও সেই তিনজন বলবান যোদ্ধার মতোই বিখ্যাত হয়ে গেলেন।</div>
<div class="v" id="v25"><span class="vn">25</span> সেই ত্রিশজনের মধ্যে যে কোনো একজনের তুলনায় তাঁকেই বেশি সম্মান দেওয়া হত, কিন্তু তিনি সেই তিনজনের মধ্যে গণ্য হননি। আর দাউদ তাঁকে তাঁর দেহরক্ষীদের তত্ত্বাবধায়ক করে দিলেন।</div>
<div class="v" id="v26"><span class="vn">26</span> <span class="br-p"><br><br></span><span class="br-ind"><br><span class="indent">&nbsp;</span></span>বলবান যোদ্ধারা হলেন: <span class="br-p"><br><br></span>যোয়াবের ভাই অসাহেল, <span class="br-p"><br><br></span>বেথলেহেমের অধিবাসী দোদয়ের ছেলে ইলহানন, <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>হরোরীয় শম্মোৎ, <span class="br-p"><br><br></span>পলোনীয় হেলস, <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তকোয়ের অধিবাসী ইক্কেশের ছেলে ঈরা, <span class="br-p"><br><br></span>অনাথোতের অধিবাসী অবীয়েষর, <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হূশাতীয় সিব্বখয়, <span class="br-p"><br><br></span>অহোহীয় ঈলয়, <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>নটোফাতীয় মহরয়, <span class="br-p"><br><br></span>নটোফাতীয় বানার ছেলে হেলদ, <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>বিন্যামীনের গিবিয়ার অধিবাসী রীবয়ের ছেলে ইথয়, <span class="br-p"><br><br></span>পিরিয়াথোনীয় বনায়, <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>গাশের সরু গিরিখাতের অধিবাসী হূরয়, <span class="br-p"><br><br></span>অর্বতীয় অবীয়েল, <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>বাহরূমীয় অস্‌মাবৎ, <span class="br-p"><br><br></span>শালবোনীয় ইলিয়হবা, <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>গিষোণীয় হাষেমের ছেলেরা, <span class="br-p"><br><br></span>হরারীয় সাগির ছেলে যোনাথন, <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>হরারীয় সাখরের ছেলে অহীয়াম, <span class="br-p"><br><br></span>ঊরের ছেলে ইলীফাল, <span class="br-p"><br><br></span><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>মখেরাতীয় হেফর, <span class="br-p"><br><br></span>পলোনীয় অহিয়, <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>কর্মিলীয় হিষ্রো, <span class="br-p"><br><br></span>ইষবোয়ের ছেলে নারয়, <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>নাথনের ভাই যোয়েল, <span class="br-p"><br><br></span>হগ্রির ছেলে মিভর, <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>অম্মোনীয় সেলক, <span class="br-p"><br><br></span>সরূয়ার ছেলে যোয়াবের অস্ত্র বহনকারী বেরোতীয় নহরয়, <span class="br-p"><br><br></span><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যিত্রীয় ঈরা, <span class="br-p"><br><br></span>যিত্রীয় গারেব, <span class="br-p"><br><br></span><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>হিত্তীয় ঊরিয়, <span class="br-p"><br><br></span>অহলয়ের ছেলে সাবদ, <span class="br-p"><br><br></span><br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>রূবেণীয় শীষার ছেলে সেই অদীনা, যিনি রূবেণীয়দের একজন প্রধান ছিলেন, এবং তাঁর সাথে ছিলেন সেই ত্রিশজন, <span class="br-p"><br><br></span><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>মাখার ছেলে হানান, <span class="br-p"><br><br></span>মিত্নীয় যোশাফট, <span class="br-p"><br><br></span><br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>অষ্টরোতীয় উষিয়, <span class="br-p"><br><br></span>অরোয়েরীয় হোথমের দুই ছেলে শাম ও যিয়ীয়েল, <span class="br-p"><br><br></span><br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>সিম্রির ছেলে যিদীয়েল, <span class="br-p"><br><br></span>তাঁর ভাই তীষীয় যোহা, <span class="br-p"><br><br></span><br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>মহবীয় ইলীয়েল, <span class="br-p"><br><br></span>ইলনামের দুই ছেলে যিরীবয় ও যোশবিয়, <span class="br-p"><br><br></span>মোয়াবীয় যিৎমা, <span class="br-p"><br><br></span><br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>ইলীয়েল, ওবেদ ও মসোবায়ীয় যাসীয়েল।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, মিল্লো</div>
<div class="fn"><sup class="fnt"><a name="fn2" href="#fnm2">2</a></sup> খুব সম্ভবত, যাশোব-বায়ালের অন্য এক নাম</div>
<div class="fn"><sup class="fnt"><a name="fn3" href="#fnm3">3</a></sup> অথবা, ত্রিশজনের, বা তিনজনের (২ শমূয়েল ২৩:৮ পদও দেখুন)</div>
<div class="fn"><sup class="fnt"><a name="fn4" href="#fnm4">4</a></sup> অর্থাৎ, পাঁচ হাত</div>
</div>
<!-- PARSED ABOVE; EDITING MAY BREAK PARSER -->
</body></html>