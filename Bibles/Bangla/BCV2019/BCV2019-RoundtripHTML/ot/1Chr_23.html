<html><head>
<meta http-equiv="Content-Type" content="text/html;charset=utf-8" />
<title>1Chr 23 &ndash; 1 বংশাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 বংশাবলি</b> &ndash; <a href="1Chr_1.html">1</a> ... <a href="1Chr_21.html">21</a> <a href="1Chr_22.html">22</a> <b>23</b> <a href="1Chr_24.html">24</a> <a href="1Chr_25.html">25</a> ... <a href="1Chr_29.html">29</a> </div><hr>
<h1>1Chr 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লেবীয় সম্প্রদায়</h2><span class="vn">1</span> <span class="br-p"><br><br></span>দাউদ যখন বৃদ্ধ হয়ে গেলেন ও তাঁর আয়ু ফুরিয়ে আসছিল, তখন তিনি তাঁর ছেলে শলোমনকে ইস্রায়েলের উপর রাজা করে দিলেন।</div>
<div class="v" id="v2"><span class="vn">2</span> <span class="br-p"><br><br></span>এছাড়াও তিনি ইস্রায়েলের সব নেতাকে, তথা যাজক ও লেবীয়দেরও সমবেত করলেন।</div>
<div class="v" id="v3"><span class="vn">3</span> ত্রিশ বছর বা তার বেশি বয়সের লেবীয়দের সংখ্যা গোনা হল, এবং পুরুষদের মোট সংখ্যা দাঁড়িয়েছিল 38,000।</div>
<div class="v" id="v4"><span class="vn">4</span> দাউদ বললেন, “এদের মধ্যে 24,000 জন সদাপ্রভুর মন্দিরে কাজ করার দায়িত্ব পালন করবে এবং 6,000 জন হবে কর্মকর্তা ও বিচারক।</div>
<div class="v" id="v5"><span class="vn">5</span> 4,000 জন হবে দ্বাররক্ষী ও বাকি 4,000 জন সেইসব বাদ্যযন্ত্র নিয়ে সদাপ্রভুর প্রশংসা করবে, যেগুলি আমি সেই উদ্দেশ্যেই সরবরাহ করলাম।”</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>গের্শোন, কহাৎ ও মরারি: লেবির এই ছেলেদের বংশানুসারে দাউদ লেবীয়দের কয়েকটি ভাগে বিভক্ত করে দিলেন। <span class="br-p"><br><br></span><br></div>
<div class="v" id="v7"><h2>গের্শোনীয়রা</h2><span class="vn">7</span> <span class="br-ind"><br><span class="indent">&nbsp;</span></span>গের্শোনীয়দের অন্তর্ভুক্ত: <span class="br-p"><br><br></span>লাদন ও শিমিয়ি। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লাদনের ছেলেরা: <span class="br-p"><br><br></span>প্রথমজন যিহীয়েল, পরে সেথম ও যোয়েল—মোট তিনজন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শিমিয়ির ছেলেরা: <span class="br-p"><br><br></span>শলোমৎ, হসীয়েল ও হারণ—মোট তিনজন। <span class="br-p"><br><br></span>এঁরাই লাদনের বংশগুলির কর্তাব্যক্তি ছিলেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আবার শিমিয়ির ছেলেরা: <span class="br-p"><br><br></span>যহৎ, সীষ,<sup class="fnm"><a name="fnm1" href="#fn1">1</a></sup> যিয়ূশ ও বরীয়। <span class="br-p"><br><br></span>এঁরাই শিমিয়ির ছেলে—মোট চারজন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যহৎ বড় ছেলে ছিলেন এবং দ্বিতীয়জন ছিলেন সীষ, কিন্তু যিয়ূশ ও বরীয়ের ছেলের সংখ্যা খুব একটি বেশি ছিল না; তাই তাঁদের একটিই বংশরূপে গণ্য করা হল এবং একই কাজ করার দায়িত্ব তাঁদের দেওয়া হল। <span class="br-p"><br><br></span><br></div>
<div class="v" id="v12"><h2>কহাতীয়রা</h2><span class="vn">12</span> <span class="br-ind"><br><span class="indent">&nbsp;</span></span>কহাতের ছেলেরা: <span class="br-p"><br><br></span>অম্রাম, যিষ্‌হর, হিব্রোণ ও উষীয়েল—মোট চারজন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অম্রামের ছেলেরা: <span class="br-p"><br><br></span>হারোণ ও মোশি। <span class="br-p"><br><br></span>মহাপবিত্র জিনিসপত্র উৎসর্গ করার, সদাপ্রভুর সামনে বলিদান করার, তাঁর সামনে পরিচর্যা করার ও চিরকাল তাঁর নামে আশীর্বাদ ঘোষণা করার উদ্দেশে হারোণকে তথা তাঁর বংশধরদের চিরকালের জন্য অন্যদের থেকে আলাদা করে দেওয়া হল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঈশ্বরের লোক মোশির ছেলেদেরও লেবীয় বংশের অংশবিশেষ বলে ধরা হত। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মোশির ছেলেরা: <span class="br-p"><br><br></span>গের্শোম ও ইলীয়েষর। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>গের্শোমের বংশধরেরা: <span class="br-p"><br><br></span>প্রথম স্থানে ছিলেন শবূয়েল। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইলীয়েষরের বংশধরেরা: <span class="br-p"><br><br></span>প্রথম স্থানে ছিলেন রহবিয়। <span class="br-p"><br><br></span>ইলীয়েষরের আর কোনও ছেলে ছিল না, কিন্তু রহবিয়ের ছেলেরা সংখ্যায় ছিল প্রচুর। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যিষ্‌হরের ছেলেরা: <span class="br-p"><br><br></span>প্রথম স্থানে ছিলেন শলোমীৎ। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হিব্রোণের ছেলেরা: <span class="br-p"><br><br></span>প্রথমজন যিরিয়, দ্বিতীয়জন অমরিয়, <span class="br-p"><br><br></span>তৃতীয়জন যহসীয়েল এবং চতুর্থজন যিকমিয়াম। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>উষীয়েলের ছেলেরা: <span class="br-p"><br><br></span>প্রথমজন মীখা ও দ্বিতীয়জন যিশিয়। <span class="br-p"><br><br></span><br></div>
<div class="v" id="v21"><h2>মরারীয়রা</h2><span class="vn">21</span> <span class="br-ind"><br><span class="indent">&nbsp;</span></span>মরারির ছেলেরা: <span class="br-p"><br><br></span>মহলি ও মূশি। <span class="br-p"><br><br></span>মহলির ছেলেরা: <span class="br-p"><br><br></span>ইলিয়াসর ও কীশ। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ইলিয়াসর অপুত্রক অবস্থায় মারা গেলেন: তাঁর শুধু কয়েকটি মেয়েই ছিল। কীশের ছেলেরা, অর্থাৎ, তাঁদের খুড়তুতো ভাইয়েরাই তাঁদের বিয়ে করলেন। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মূশির ছেলেরা: <span class="br-p"><br><br></span>মহলি, এদর ও যিরেমৎ—মোট তিনজন। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বংশানুসারে এঁরাই লেবির বংশধর—যাঁরা বিভিন্ন কুলের কর্তাব্যক্তিরূপে তাঁদের নামানুসারে নথিভুক্ত হলেন এবং ব্যক্তিগত ভাবে তাঁদের গুনে রাখা হল, অর্থাৎ, তাঁরা সেইসব কর্মী, যাঁদের বয়স কুড়ি বছর বা তার বেশি হল ও তাঁরা সদাপ্রভুর মন্দিরে পরিচর্যা করতেন।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ দাউদ বললেন, “যেহেতু ইস্রায়েলের ঈশ্বর সদাপ্রভু তাঁর প্রজাদের বিশ্রাম দিয়েছেন ও চিরকাল জেরুশালেমে বসবাস করার জন্য এখানে এসেছেন,<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাই লেবীয়দের আর কখনও নিবাস-তাঁবু বা সেখানকার পরিচর্যার ক্ষেত্রে ব্যবহৃত কোনও জিনিসপত্র বহন করতে হবে না।”<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দাউদের দেওয়া শেষ নির্দেশ অনুসারে, কুড়ি বছর বা তার বেশি বয়সের সেই লেবীয়দের গুনে রাখা হল।<br></div>
<div class="v" id="v28"><span class="vn">28</span> <span class="br-p"><br><br></span>সদাপ্রভুর মন্দিরের পরিচর্যায় হারোণের বংশধরদের সাহায্য করাই ছিল লেবীয়দের দায়িত্ব: প্রাঙ্গণের ও পাশের কামরাগুলির দেখাশোনা করার, সব পবিত্র জিনিসপত্র শুদ্ধিকরণের ও ঈশ্বরের ভবনে অন্যান্য সব দায়িত্ব তাঁদেরই পালন করতে হত।</div>
<div class="v" id="v29"><span class="vn">29</span> টেবিলে রুটি সাজিয়ে রাখার, শস্য-নৈবেদ্যর জন্য বিশেষ ময়দা প্রস্তুত করার, খামিরবিহীন সরু রুটি তৈরি করার, সেগুলি সেঁকার ও মিশ্রিত করার, এবং পরিমাণ ও মাপ অনুসারে সবকিছু ঠিকঠাক করার দায়িত্বও তাদেরই দেওয়া হল।</div>
<div class="v" id="v30"><span class="vn">30</span> প্রতিদিন সকালে সদাপ্রভুকে ধন্যবাদ জানানোর ও তাঁর প্রশংসা করার জন্য তাঁদের দাঁড়িয়েও থাকতে হত। সন্ধ্যাবেলাতে</div>
<div class="v" id="v31"><span class="vn">31</span> এবং সাব্বাথবারে<sup class="fnm"><a name="fnm2" href="#fn2">2</a></sup>, অমাবস্যার উৎসবে ও বিশেষ বিশেষ উৎসবের দিনগুলিতে যখনই সদাপ্রভুর কাছে হোমবলি উৎসর্গ করা হত, তখনও তাঁদের একই কাজ করতে হত। সঠিক সংখ্যায় ও তাঁদের জন্য নিরূপিত প্রথানুসারে নিয়মিতভাবে তাঁদের সদাপ্রভুর সামনে পরিচর্যা করে যেতে হত।</div>
<div class="v" id="v32"><span class="vn">32</span> <span class="br-p"><br><br></span>তাই এভাবেই লেবীয়েরা তাঁদের আত্মীয়স্বজন তথা হারোণের বংশধরদের অধীনে থেকে সদাপ্রভুর মন্দিরের পরিচর্যার জন্য সমাগম তাঁবুর ও পবিত্রস্থানের ক্ষেত্রে তাঁদের দায়িত্ব পালন করে গেলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অধিকাংশ হিব্রু পাণ্ডুলিপি অনুসারে “সীন”</div>
<div class="fn"><sup class="fnt"><a name="fn2" href="#fnm2">2</a></sup> অথবা, বিশ্রামবারে</div>
</div>
<!-- PARSED ABOVE; EDITING MAY BREAK PARSER -->
</body></html>