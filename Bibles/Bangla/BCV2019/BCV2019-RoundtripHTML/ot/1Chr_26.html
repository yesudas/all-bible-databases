<html><head>
<meta http-equiv="Content-Type" content="text/html;charset=utf-8" />
<title>1Chr 26 &ndash; 1 বংশাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 বংশাবলি</b> &ndash; <a href="1Chr_1.html">1</a> ... <a href="1Chr_24.html">24</a> <a href="1Chr_25.html">25</a> <b>26</b> <a href="1Chr_27.html">27</a> <a href="1Chr_28.html">28</a> <a href="1Chr_29.html">29</a> </div><hr>
<h1>1Chr 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বাররক্ষীরা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দ্বাররক্ষীদের বিভিন্ন বিভাগ: <span class="br-p"><br><br></span>কোরহীয়দের মধ্যে থেকে: <span class="br-p"><br><br></span>আসফের বংশোদ্ভুক্ত কোরির ছেলে মশেলিমিয়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মশেলিমিয়ের কয়েকটি ছেলে ছিল: <span class="br-p"><br><br></span>বড় ছেলে সখরিয়, দ্বিতীয়জন যিদীয়েল, <span class="br-p"><br><br></span>তৃতীয়জন সবদিয়, চতুর্থজন যৎনীয়েল, <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পঞ্চমজন এলম, <span class="br-p"><br><br></span>ষষ্ঠজন যিহোহানন এবং সপ্তমজন ইলিহৈনয়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওবেদ-ইদোমেরও কয়েকটি ছেলে ছিল: <span class="br-p"><br><br></span>বড় ছেলে শময়িয়, দ্বিতীয়জন যিহোষাবদ, <span class="br-p"><br><br></span>তৃতীয়জন যোয়াহ, চতুর্থজন সাখর, <span class="br-p"><br><br></span>পঞ্চমজন নথনেল,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ষষ্ঠজন অম্মীয়েল, <span class="br-p"><br><br></span>সপ্তমজন ইষাখর এবং অষ্টমজন পিয়ূল্লতয়। <span class="br-p"><br><br></span>(কারণ ঈশ্বর ওবেদ-ইদোমকে আশীর্বাদ করলেন) <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ওবেদ-ইদোমের ছেলে শময়িয়েরও এমন কয়েকটি ছেলে ছিল, যাঁরা তাঁদের পিতৃকুলে নেতা হলেন, যেহেতু তাঁরা ছিলেন যথেষ্ট যোগ্যতাসম্পন্ন পুরুষ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শময়িয়ের ছেলেরা হলেন: <span class="br-p"><br><br></span>অৎনি, রফায়েল, ওবেদ ও ইলসাবদ; <span class="br-p"><br><br></span>তাঁর আত্মীয়দের মধ্যে ইলীহূ ও সমথিয়ও যোগ্যতাসম্পন্ন পুরুষ ছিলেন। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এঁরা সবাই ওবেদ-ইদোমের বংশধর; তাঁরা এবং তাঁদের ছেলে ও আত্মীয়রা সবাই কাজ করার ক্ষেত্রে যথেষ্ট শক্তিশালী ও যোগ্যতাসম্পন্ন পুরুষ ছিলেন—ওবেদ-ইদোমের বংশধর, মোট 62 জন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মশেলিমিয়ের কয়েকটি ছেলে ও আত্মীয় ছিল, যাঁরা যোগ্যতাসম্পন্ন পুরুষ—মোট 18 জন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মরারীয় হোষার কয়েকটি ছেলে ছিল: <span class="br-p"><br><br></span>প্রথমজন সিম্রি (যদিও তিনি বড় ছেলে ছিলেন না, তবুও তাঁর বাবা তাঁকেই প্রধান পদে নিযুক্ত করলেন), <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দ্বিতীয়জন হিল্কিয়, তৃতীয়জন টবলিয় <span class="br-p"><br><br></span>এবং চতুর্থজন সখরিয়। <span class="br-p"><br><br></span>হোষার ছেলে ও আত্মীয়দের সংখ্যা মোট 13 জন। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দ্বাররক্ষীদের এই বিভাগগুলির কাজ ছিল তাঁদের নেতাদের মাধ্যমে সদাপ্রভুর মন্দিরে পরিচর্যা করে যাওয়া, ঠিক যেভাবে তাঁদের আত্মীয়রাও তা করতেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ছোট-বড় নির্বিশেষে, তাঁদের বংশানুসারে প্রত্যেকটি দরজার জন্য গুটিকাপাত করা হল। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পূর্বদিকের দরজাটির জন্য গুটিকাপাতের দানটি পড়েছিল শেলিমিয়ের<sup class="fnm"><a name="fnm1" href="#fn1">1</a></sup> নামে। <span class="br-p"><br><br></span>পরে তাঁর ছেলে তথা জ্ঞানী পরামর্শদাতা সখরিয়ের জন্য গুটিকাপাতের দান চালা হল, এবং উত্তর দিকের দরজাটির জন্য গুটিকার দানটি পড়েছিল তাঁর নামে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দক্ষিণ দিকের দরজাটির জন্য গুটিকাপাতের দানটি পড়েছিল ওবেদ-ইদোমের নামে, এবং ভাঁড়ারঘরের জন্য গুটিকাপাতের দানটি পড়েছিল তাঁর ছেলেদের নামে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পশ্চিমদিকের দরজাটির ও উপরের দিকে যাওয়ার রাস্তায় অবস্থিত শল্লেখৎ বলে পরিচিত দরজাটির জন্য গুটিকাপাতের দানগুলি পড়েছিল শুপ্পীমের ও হোষার নামে। <span class="br-p"><br><br></span>একজন পাহারাদারের পাশাপাশি আরেকজন পাহারাদার মোতায়েন করা হল: <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পূর্বদিকে প্রতিদিন ছয়জন করে লেবীয় মোতায়েন থাকতেন, <span class="br-p"><br><br></span>উত্তর দিকে প্রতিদিন চারজন করে, <span class="br-p"><br><br></span>দক্ষিণ দিকে প্রতিদিন চারজন করে এবং <span class="br-p"><br><br></span>ভাঁড়ারঘরে দুই দুইজন করে মোতায়েন থাকতেন। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পশ্চিমদিকের প্রাঙ্গণের ক্ষেত্রে,<sup class="fnm"><a name="fnm2" href="#fn2">2</a></sup> রাস্তার দিকে চারজন ও সেই প্রাঙ্গণটিতেই<sup class="fnm"><a name="fnm3" href="#fn3">3</a></sup> দুজন করে মোতায়েন থাকতেন। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এই হল সেইসব দ্বাররক্ষীর বিভাগগুলির বিবরণ, যাঁরা কোরহ ও মরারির বংশধর ছিলেন।<br></div>
<div class="v" id="v20"><h2>কোষাধ্যক্ষ ও অন্যান্য কর্মকর্তারা</h2><span class="vn">20</span> <span class="br-p"><br><br></span>তাঁদের সহকর্মী লেবীয়েরা<sup class="fnm"><a name="fnm4" href="#fn4">4</a></sup> ঈশ্বরের ভবনের কোষাগারগুলি এবং উৎসর্গীকৃত জিনিসপত্র রাখার জন্য তৈরি কোষাগারগুলি দেখাশোনা করার দায়িত্ব পেয়েছিলেন।</div>
<div class="v" id="v21"><span class="vn">21</span> <span class="br-p"><br><br></span>লাদনের বংশধরদের মধ্যে যাঁরা লাদনের মাধ্যমে গের্শোনীয় পরিচয় পেয়েছিলেন এবং গের্শোনীয় লাদনের বংশের অন্তর্গত কর্তাব্যক্তি ছিলেন, তাঁরা হলেন যিহীয়েলি,</div>
<div class="v" id="v22"><span class="vn">22</span> যিহীয়েলির ছেলেরা হলেন, সেথম ও তাঁর ভাই যোয়েল। তাঁদের উপর সদাপ্রভুর মন্দিরের কোষাগারগুলি দেখাশোনা করার দায়িত্ব ছিল।</div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>অম্রামীয়, যিষ্‌হরীয়, হিব্রোণীয় ও উষীয়েলীয়দের মধ্যে থেকে: <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মোশির ছেলে গের্শোমের একজন বংশধর শবূয়েল, কোষাগারগুলির দায়িত্বপ্রাপ্ত উচ্চপদস্থ এক কর্মচারী ছিলেন।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ইলীয়েষরের মাধ্যমে যাঁরা তাঁর আত্মীয়স্বজন হলেন, তাঁরা হলেন: তাঁর ছেলে রহবিয়, তাঁর ছেলে যিশায়াহ, তাঁর ছেলে যোরাম, তাঁর ছেলে সিখ্রি ও তাঁর ছেলে শলোমোৎ। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>রাজা দাউদের, সহস্র-সেনাপতি ও শত-সেনাপতিরূপে নিযুক্ত বিভিন্ন বংশের কর্তাব্যক্তিদের এবং সৈন্যদলের অন্যান্য সেনাপতিদের দ্বারা উৎসর্গীকৃত জিনিসপত্র যেখানে রাখা হত, সেইসব কোষাগার দেখাশোনা করার দায়িত্ব তুলে দেওয়া হল শলোমোৎ ও তাঁর আত্মীয়দের হাতে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যুদ্ধ করে পাওয়া লুটসামগ্রীর মধ্যে কিছু কিছু জিনিসপত্র তাঁরা সদাপ্রভুর মন্দির মেরামতির জন্য উৎসর্গ করে দিলেন।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দর্শক শমূয়েলের এবং কীশের ছেলে শৌলের, নেরের ছেলে অবনেরের ও সরূয়ার ছেলে যোয়াবের দ্বারা উৎসর্গীকৃত সবকিছু, ও উৎসর্গীকৃত অন্যান্য সব জিনিসপত্র শলোমোৎ ও তাঁর আত্মীয়দের তত্ত্বাবধানে রাখা হল। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যিষ্‌হরীয়দের মধ্যে থেকে: <span class="br-p"><br><br></span>কননিয়কে ও তাঁর ছেলেদের ইস্রায়েলের উপর কর্মকর্তা ও বিচারকরূপে মন্দিরের কাজ বাদ দিয়ে অন্যান্য কাজগুলি করার দায়িত্ব দেওয়া হল। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>হিব্রোণীয়দের মধ্যে থেকে: <span class="br-p"><br><br></span>হশবিয় ও তাঁর আত্মীয়রা—এক হাজার সাতশো যোগ্যতাসম্পন্ন পুরুষ—ইস্রায়েল দেশে জর্ডন নদীর পশ্চিম পারে, সদাপ্রভুর সব কাজ করার ও রাজার সেবা করার দায়িত্ব পেয়েছিলেন।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>হিব্রোণীয়দের ক্ষেত্রে, তাঁদের বংশতালিকা অনুসারে যিরিয়ই ছিলেন তাঁদের নেতা। <span class="br-p"><br><br></span>দাউদের রাজত্বকালের চল্লিশতম বছরে বংশতালিকা ধরে এক অনুসন্ধান চালানো হল, এবং গিলিয়দের যাসেরে হিব্রোণীয়দের মধ্যে বেশ কয়েকজন যোগ্য পুরুষের খোঁজ পাওয়া গেল।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যিরিয়ের এমন দুই হাজার সাতশো আত্মীয়স্বজন ছিলেন, যাঁরা যোগ্যতাসম্পন্ন পুরুষ ও বিভিন্ন বংশের কর্তাব্যক্তিও ছিলেন, এবং রাজা দাউদ ঈশ্বর-সংক্রান্ত ও রাজকার্যের উপযোগী প্রত্যেকটি বিষয়ে রূবেণীয়দের, গাদীয়দের ও মনঃশির অর্ধেক বংশের উপরে তত্ত্বাবধায়করূপে তাঁদের নিযুক্ত করে দিলেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, “মশেলিমিয়ের”</div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায় “প্রাঙ্গণের ক্ষেত্রে” কথাটির অর্থ খুব একটি স্পষ্ট নয়</div>
<div class="fn"><sup class="fnt"><a name="fn3" href="#fnm3">3</a></sup> হিব্রু ভাষায় “প্রাঙ্গণটিতেই” শব্দটির অর্থ খুব একটি স্পষ্ট নয়</div>
<div class="fn"><sup class="fnt"><a name="fn4" href="#fnm4">4</a></sup> অথবা, লেবীয়দের ক্ষেত্রে অহিয়</div>
</div>
<!-- PARSED ABOVE; EDITING MAY BREAK PARSER -->
</body></html>