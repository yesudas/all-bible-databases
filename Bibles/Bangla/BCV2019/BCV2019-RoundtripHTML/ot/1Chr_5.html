<html><head>
<meta http-equiv="Content-Type" content="text/html;charset=utf-8" />
<title>1Chr 5 &ndash; 1 বংশাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 বংশাবলি</b> &ndash; <a href="1Chr_1.html">1</a> ... <a href="1Chr_3.html">3</a> <a href="1Chr_4.html">4</a> <b>5</b> <a href="1Chr_6.html">6</a> <a href="1Chr_7.html">7</a> ... <a href="1Chr_29.html">29</a> </div><hr>
<h1>1Chr 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রূবেণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্রায়েলের বড় ছেলে রূবেণের ছেলেরা: (তিনি বড় ছেলে ছিলেন, কিন্তু যখন তিনি তাঁর বাবার বিবাহ-শয্যা কলুষিত করলেন, তখন তাঁর বড়াধিকার ইস্রায়েলের ছেলে যোষেফের ছেলেদের দিয়ে দেওয়া হল; তাই তাঁর জন্মগত অধিকারের আধারে তিনি বংশতালিকায় স্থান পাননি,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এবং যদিও যিহূদা তাঁর দাদা-ভাইদের মধ্যে সবচেয়ে শক্তিশালী ছিলেন ও তাঁর থেকেই একজন শাসনকর্তা উৎপন্ন হলেন, জেষ্ঠাধিকার কিন্তু যোষেফেরই থেকে গেল)<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েলের বড় ছেলে রূবেণের ছেলেরা: <span class="br-p"><br><br></span>হনোক, পল্লু, হিষ্রোণ ও কর্মী। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যোয়েলের বংশধরেরা: <span class="br-p"><br><br></span>তাঁর ছেলে শিময়িয়, তাঁর ছেলে গোগ, <span class="br-p"><br><br></span>তাঁর ছেলে শিমিয়ি,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাঁর ছেলে মীখা, <span class="br-p"><br><br></span>তাঁর ছেলে রায়া, তাঁর ছেলে বায়াল, <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এবং তাঁর ছেলে বেরা, যাঁকে আসিরিয়ার রাজা তিগ্লৎ-পিলেষর<sup class="fnm"><a name="fnm1" href="#fn1">1</a></sup> বন্দি করে নিয়ে গেলেন। বেরা রূবেণীয়দের একজন নেতা ছিলেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বংশানুসারে তাঁদের আত্মীয়স্বজন, যাঁরা তাঁদের বংশ-তালিকার আধারে নথিভুক্ত হলেন: <span class="br-p"><br><br></span>দলনেতা যিয়ীয়েল, সখরিয়,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ও যোয়েলের ছেলে শেমা, তার ছেলে আসস, তার ছেলে বেলা।<br> <span class="br-p"><br><br></span>তাঁরা অরোয়ের থেকে নেবো ও বায়াল-মিয়োন পর্যন্ত বিস্তৃত এলাকায় বসতি স্থাপন করলেন।</div>
<div class="v" id="v9"><span class="vn">9</span> পূর্বদিকে তাঁরা সেই মরুভূমির প্রান্ত পর্যন্ত বিস্তৃত এলাকা দখল করলেন, যা ইউফ্রেটিস নদী পর্যন্ত বিস্তৃত ছিল, কারণ গিলিয়দে তাঁদের পশুপাল বৃদ্ধি পেয়েছিল।</div>
<div class="v" id="v10"><span class="vn">10</span> <span class="br-p"><br><br></span>শৌলের রাজত্বকালে তাঁরা সেই হাগরীয়দের বিরুদ্ধে যুদ্ধে লিপ্ত হলেন, যারা তাঁদের হাতে পরাজিত হল; গিলিয়দের পূর্বদিকে গোটা এলাকা জুড়ে তাঁরা হাগরীয়দের বাসস্থানগুলি দখল করে নিয়েছিলেন।</div>
<div class="v" id="v11"><h2>গাদ</h2><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>গাদ বংশীয় লোকেরা তাঁদের পাশাপাশি থেকে সল্‌খা পর্যন্ত বাশনে বসবাস করলেন: <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁদের দলপতি ছিলেন যোয়েল, দ্বিতীয়জন শাফম, পরে যানয় ও শাফট, যাঁরা বাশনে ছিলেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পরিবার ধরে ধরে তাঁদের আত্মীয়স্বজন হলেন: <span class="br-p"><br><br></span>মীখায়েল, মশুল্লম, শেবা, যোরায়, যাকন, সীয় ও এবর—মোট সাতজন। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এঁরা হলেন বূষের ছেলে যহদোর, তার ছেলে যিশীশয়, তার ছেলে মীখায়েল, তার ছেলে গিলিয়দ, তার ছেলে যারোহ, তার ছেলে হূরি, তার ছেলে যে অবীহয়িল, এরা সব তাঁর ছেলে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>গূনির ছেলে অব্দিয়েল, তার ছেলে অহি, তাঁদের পরিবারের কর্তা ছিলেন।<br></div>
<div class="v" id="v16"><span class="vn">16</span> <span class="br-p"><br><br></span>গাদ বংশীয় লোকেরা গিলিয়দে, বাশনে ও সেখানকার প্রত্যন্ত গ্রামগুলিতে, ও শারোণের সব চারণভূমি পর্যন্ত ছড়িয়ে-ছিটিয়ে বসবাস করতেন।</div>
<div class="v" id="v17"><span class="vn">17</span> <span class="br-p"><br><br></span>যিহূদার রাজা যোথম ও ইস্রায়েলের রাজা যারবিয়ামের রাজত্বকালেই এঁরা সবাই বংশতালিকায় ঢুকে পড়েছিলেন।</div>
<div class="v" id="v18"><span class="vn">18</span> <span class="br-p"><br><br></span>রূবেণীয়, গাদীয় ও মনঃশির অর্ধেক বংশে 44,760 জন সামরিক পরিষেবার জন্য প্রস্তুত ছিল—যারা সুস্বাস্থ্যের অধিকারী ছিল এবং ঢাল ও তরোয়াল চালাতে পারত, ধনুক ব্যবহার করতে পারত, ও যুদ্ধের জন্য প্রশিক্ষিতও ছিল।</div>
<div class="v" id="v19"><span class="vn">19</span> তারা হাগরীয়দের, যিটূরের, নাফীশের ও নোদবের বিরুদ্ধে যুদ্ধে লিপ্ত হল।</div>
<div class="v" id="v20"><span class="vn">20</span> এদের বিরুদ্ধে যুদ্ধ করার সময় তারা সাহায্য পেয়েছিল, এবং ঈশ্বর হাগরীয় ও তাদের মিত্রশক্তিকে তাদের হাতে সঁপে দিলেন, কারণ যুদ্ধ চলার সময় তারা তাঁর কাছে কেঁদেছিল। তিনি তাদের প্রার্থনার উত্তর দিলেন, যেহেতু তারা তাঁর উপর ভরসা রেখেছিল।</div>
<div class="v" id="v21"><span class="vn">21</span> তারা হাগরীয়দের গবাদি পশুপাল দখল করে নিয়েছিল: 50,000 টি উট, 2,50,000 টি মেষ ও 2,000 টি গাধা। তারা 1,00,000 লোককেও বন্দি করল,</div>
<div class="v" id="v22"><span class="vn">22</span> এবং আরও অনেকে মারা পড়েছিল, কারণ যুদ্ধটি ঈশ্বরেরই ছিল। এবং নির্বাসনকাল পর্যন্ত তারা দেশটি অধিকার করেই থেকে গেল।</div>
<div class="v" id="v23"><h2>মনঃশির অর্ধেক বংশ</h2><span class="vn">23</span> <span class="br-p"><br><br></span>মনঃশির অর্ধেক বংশের লোকেরা সংখ্যায় প্রচুর ছিল; তারা সেই দেশে বাশন থেকে বায়াল-হর্মোণ, অর্থাৎ সনীর (হর্মোণ পাহাড়) পর্যন্ত বসতি স্থাপন করল।</div>
<div class="v" id="v24"><span class="vn">24</span> <span class="br-p"><br><br></span>এঁরাই তাদের পরিবারের কর্তা ছিলেন: এফর, যিশী, ইলীয়েল: অস্রীয়েল, যিরমিয়, হোদবিয় ও যহদীয়েল। তাঁরা সাহসী যোদ্ধা, বিখ্যাত পুরুষ, ও তাঁদের পরিবারের কর্তা ছিলেন।</div>
<div class="v" id="v25"><span class="vn">25</span> কিন্তু তাঁরা তাঁদের পূর্বপুরুষদের ঈশ্বরের প্রতি অবিশ্বস্ত হলেন এবং তাঁরা দেশের লোকজনেদের সেইসব দেবতার উদ্দেশে বেশ্যাবৃত্তি চালিয়েছিলেন, ঈশ্বর যাদের তাঁদের সামনেই ধ্বংস করে দিলেন।</div>
<div class="v" id="v26"><span class="vn">26</span> অতএব ইস্রায়েলের ঈশ্বর আসিরিয়ার রাজা সেই পূলের (অর্থাৎ, আসিরিয়ার রাজা তিগ্লৎ-পিলেষরের) মন উত্তেজিত করে তুলেছিলেন, যিনি রূবেণীয়দের, গাদীয়দের ও মনঃশির অর্ধেক বংশকে বন্দি করে নিয়ে গেলেন। তিনি তাদের সেই হেলহে, হাবোরে, হারাতে ও গোষণ নদীতীরে নিয়ে গেলেন, আজও পর্যন্ত তারা যেখানে রয়ে গিয়েছে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, তিগ্লৎ-পিলনেষর; ২৬ পদও দেখুন</div>
</div>
<!-- PARSED ABOVE; EDITING MAY BREAK PARSER -->
</body></html>