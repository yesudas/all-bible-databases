<html><head>
<meta http-equiv="Content-Type" content="text/html;charset=utf-8" />
<title>1Chr 9 &ndash; 1 বংশাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 বংশাবলি</b> &ndash; <a href="1Chr_1.html">1</a> ... <a href="1Chr_7.html">7</a> <a href="1Chr_8.html">8</a> <b>9</b> <a href="1Chr_10.html">10</a> <a href="1Chr_11.html">11</a> ... <a href="1Chr_29.html">29</a> </div><hr>
<h1>1Chr 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইস্রায়েল ও যিহূদার রাজাদের গ্রন্থের বংশতালিকায় সমস্ত ইস্রায়েল নথিভুক্ত হল। তাদের অবিশ্বস্ততার কারণেই তাদের বন্দি করে ব্যাবিলনে নিয়ে যাওয়া হল।</div>
<div class="v" id="v2"><h2>জেরুশালেমে থাকা লোকজন</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>নিজেদের নগরে, তাদের নিজস্ব বিষয়সম্পত্তির উপর প্রথমে কিছু ইস্রায়েলী মানুষজন, যাজক, লেবীয় ও মন্দির-সেবকেরাই পুনর্বাসন পেয়েছিল। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যিহূদা থেকে, বিন্যামীন থেকে, এবং ইফ্রয়িম ও মনঃশি থেকে যারা জেরুশালেমে বসবাস করল, তারা হল: <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহূদার ছেলে পেরসের এক বংশধর বানি, তাঁর ছেলে ইম্রি, তাঁর ছেলে অম্রি, তাঁর ছেলে অম্মীহূদ ও তাঁর ছেলে উথয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শীলোনীয়দের<sup class="fnm"><a name="fnm1" href="#fn1">1</a></sup> মধ্যে থেকে: <span class="br-p"><br><br></span>বড় ছেলে অসায় ও তাঁর ছেলেরা। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেরহীয়দের মধ্যে থেকে: <span class="br-p"><br><br></span>যুয়েল। <span class="br-p"><br><br></span>যিহূদা থেকে গণিত লোকসংখ্যা 690 জন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিন্যামীনীয়দের মধ্যে থেকে: <span class="br-p"><br><br></span>মশুল্লমের ছেলে সল্লু, মশুল্লম হোদবিয়ের ছেলে, ও হোদবিয় হসনূয়ের ছেলে: <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিরোহমের ছেলে যিবনিয়; <span class="br-p"><br><br></span>মিখ্রির নাতি ও উষির ছেলে এলা; <span class="br-p"><br><br></span>এবং যিবনিয়ের প্রনাতি, রূয়েলের নাতি ও শফটিয়ের ছেলে মশুল্লম; <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বিন্যামীনের বংশতালিকানুসারে নথিভুক্ত লোকজনের সংখ্যা 956 জন। এইসব লোকজন তাঁদের পরিবারগুলির কর্তা ছিলেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাজকদের মধ্যে থেকে: <span class="br-p"><br><br></span>যিদয়িয়; যিহোয়ারীব; যাখীন; <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরের গৃহের দেখাশোনা করার দায়িত্বপ্রাপ্ত কর্মচারী সেই অসরিয়, যিনি হিল্কিয়ের ছেলে, হিল্কিয় মশুল্লমের ছেলে, মশুল্লম সাদোকের ছেলে, সাদোক মরায়োতের ছেলে ও মরায়োৎ অহীটূবের ছেলে ছিলেন; <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিরোহমের ছেলে অদায়া, যিরোহম পশ্‌হূরের ছেলে ও পশ্‌হূর মল্কিয়ের ছেলে ছিলেন; <span class="br-p"><br><br></span>এবং অদীয়েলের ছেলে মাসয়, অদীয়েল যহসেরার ছেলে, যহসেরা মশুল্লমের ছেলে, মশুল্লম মশিল্লমীতের ছেলে ও মশিল্লমীত ইম্মেরের ছেলে ছিলেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে যাজকেরা তাঁদের পরিবারগুলির কর্তা ছিলেন, তাঁদের সংখ্যা হল 1,760 জন। তাঁরা এমন যোগ্য লোক ছিলেন, যাঁরা ঈশ্বরের গৃহে সেবাকাজ করার পক্ষে দায়িত্বশীলও ছিলেন। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>লেবীয়দের মধ্যে থেকে: <span class="br-p"><br><br></span>হশূবের ছেলে শময়িয়, হশূব অস্রীকামের ছেলে ও অস্রীকাম মরারীয় হশবিয়ের ছেলে; <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বকবক্কর, হেরশ, গালল এবং আসফের প্রনাতি, সিখ্রির নাতি ও মীখার ছেলে মত্তনিয়; <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিদূথূনের ছেলে গাললের নাতি ও শময়িয়ের ছেলে ওবদিয়; <span class="br-p"><br><br></span>এবং ইল্কানার নাতি ও আসার ছেলে সেই বেরিখিয়, যিনি নটোফাতীয়দের গ্রামে বসবাস করতেন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দ্বাররক্ষীরা: <span class="br-p"><br><br></span>শল্লুম, অক্কূব, টল্‌মোন, অহীমান ও তাঁদের সহকর্মী লেবীয়েরা, যাঁদের দলপতি ছিলেন শল্লুম।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাঁরা আজও পর্যন্ত পূর্বদিকের রাজ-দ্বারে মোতায়েন আছেন। এঁরাই লেবীয় কুলের অন্তর্ভুক্ত দ্বাররক্ষী। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কোরহের ছেলে ইবীয়াসফের নাতি ও কোরির ছেলে শল্লুম, এবং তাঁর পরিবারভুক্ত (কোরহীয়) সহকর্মী দ্বাররক্ষীরা ঠিক সেভাবেই তাঁবুর প্রবেশদ্বার রক্ষা করার দায়িত্ব পেয়েছিলেন, যেভাবে তাঁদের পূর্বপুরুষেরা সদাপ্রভুর আবাসের প্রবেশদ্বার রক্ষা করার দায়িত্ব পেয়েছিলেন। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>প্রাচীনকালে ইলিয়াসরের ছেলে পীনহসের উপর দ্বাররক্ষীদের দেখাশোনা করার দায়িত্ব ছিল, এবং সদাপ্রভু তাঁর সাথে ছিলেন। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সমাগম তাঁবুর প্রবেশদ্বারে দ্বাররক্ষী হলেন মশেলেমিয়ের ছেলে সখরিয়। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রবেশদ্বারে যাঁদের দ্বাররক্ষী হওয়ার জন্য বেছে নেওয়া হল, তাঁদের সংখ্যা ছিল মোট 212 জন। তাঁদের গ্রামগুলিতে তাঁরা বংশতালিকানুসারে নথিভুক্ত হলেন।<br> <span class="br-p"><br><br></span>দাউদ ও ভবিষ্যদ্‌বক্তা শমূয়েল তাঁদের আস্থাভাজন পদে নিযুক্ত করলেন।</div>
<div class="v" id="v23"><span class="vn">23</span> তাঁরা ও তাঁদের বংশধরেরা সদাপ্রভুর সেই গৃহের দ্বার রক্ষার দায়িত্ব পেয়েছিলেন—যে গৃহটি সমাগম তাঁবু নামেও পরিচিত।</div>
<div class="v" id="v24"><span class="vn">24</span> দ্বাররক্ষীরা পূর্ব, পশ্চিম, উত্তর ও দক্ষিণ—এই চারদিকে থাকতেন।</div>
<div class="v" id="v25"><span class="vn">25</span> গ্রামগুলিতে বসবাসকারী তাঁদের সহকর্মী লেবীয়রাও মাঝেমধ্যে এসে সাতদিনের জন্য তাঁদের কাজে সাহায্য করে যেতেন।</div>
<div class="v" id="v26"><span class="vn">26</span> কিন্তু সেই চারজন প্রধান দ্বাররক্ষীকে ঈশ্বরের গৃহের সব কামরা ও ধনসম্পদ রক্ষার দায়িত্ব দেওয়া হল, যাঁরা ছিলেন লেবীয়।</div>
<div class="v" id="v27"><span class="vn">27</span> ঈশ্বরের গৃহের চারপাশে মোতায়েন থেকে তাঁরা রাত কাটাতেন, কারণ তাঁদের সেটি পাহারা দিতে হত; এবং প্রত্যেকদিন সকালে সেটি খোলার জন্য তাঁদের চাবি রাখার দায়িত্বও দেওয়া হল।</div>
<div class="v" id="v28"><span class="vn">28</span> <span class="br-p"><br><br></span>তাঁদের মধ্যে কয়েকজনকে মন্দিরের সেবাকাজে ব্যবহারের উপযোগী জিনিসপত্র দেখাশোনার দায়িত্বও দেওয়া হল; সেগুলি আনার ও নিয়ে যাওয়ার সময় তাঁরা সেগুলি গুনে রাখতেন।</div>
<div class="v" id="v29"><span class="vn">29</span> অন্য কয়েকজনকে আসবাবপত্রাদি ও পবিত্রস্থানের অন্যান্য সব জিনিসপত্র, তথা বিশেষ বিশেষ ময়দা ও দ্রাক্ষারস, এবং জলপাই তেল, ধূপধুনো ও মশলাপাতির যত্ন নেওয়ার দায়িত্ব দেওয়া হল।</div>
<div class="v" id="v30"><span class="vn">30</span> কিন্তু যাজকদের মধ্যে কয়েকজন মশলাপাতি মিশ্রিত করার দায়িত্ব পালন করতেন।</div>
<div class="v" id="v31"><span class="vn">31</span> কোরহীয় শল্লুমের বড় ছেলে মত্তথিয় বলে একজন লেবীয়কে দর্শন-রুটি সেঁকার দায়িত্ব দেওয়া হল।</div>
<div class="v" id="v32"><span class="vn">32</span> তাঁদের সহকর্মী লেবীয়দের মধ্যে কয়েকজন কহাতীয়ের উপর দায়িত্ব বর্তে ছিল, যেন তাঁরা প্রত্যেক সাব্বাথবারে<sup class="fnm"><a name="fnm2" href="#fn2">2</a></sup> টেবিলের উপর রুটি সাজিয়ে রাখেন।</div>
<div class="v" id="v33"><span class="vn">33</span> <span class="br-p"><br><br></span>লেবীয় কুলের যে কর্তারা গানবাজনা করতেন, তাঁরা মন্দিরের কামরাগুলিতেই থেকে যেতেন ও তাঁদের অন্যান্য কাজকর্ম করা থেকে অব্যাহতি দেওয়া হল, কারণ দিনরাত তাঁদের নিজেদের কাজেই ব্যস্ত থাকতে হত।</div>
<div class="v" id="v34"><span class="vn">34</span> <span class="br-p"><br><br></span>এঁরা সবাই তাঁদের বংশতালিকায় নথিভুক্ত লেবীয় কুলের কর্তা ও প্রধান, এবং তাঁরা জেরুশালেমে বসবাস করতেন।</div>
<div class="v" id="v35"><h2>শৌলের বংশতালিকা</h2><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>গিবিয়োনের বাবা<sup class="fnm"><a name="fnm3" href="#fn3">3</a></sup> যিয়ীয়েল গিবিয়োনে বসবাস করতেন। <span class="br-p"><br><br></span>তাঁর স্ত্রীর নাম মাখা,<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ও তাঁর বড় ছেলে অব্দোন, পরে জন্মেছিলেন সূর, কীশ, বায়াল, নের, নাদব,<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>গদোর, অহিয়ো, সখরিয় ও মিক্লোৎ।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>মিক্লোৎ শিমিয়ামের বাবা ছিলেন। তাঁরাও জেরুশালেমে তাঁদের আত্মীয়স্বজনদের কাছে বসবাস করতেন। <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>নের কীশের বাবা, কীশ শৌলের বাবা, ও শৌল যোনাথন, মল্কীশূয়, অবীনাদব ও ইশ্‌বায়ালের<sup class="fnm"><a name="fnm4" href="#fn4">4</a></sup> বাবা। <span class="br-p"><br><br></span><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যোনাথনের ছেলে: <span class="br-p"><br><br></span>মরীব্‌-বায়াল,<sup class="fnm"><a name="fnm5" href="#fn5">5</a></sup> যিনি মীখার বাবা। <span class="br-p"><br><br></span><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>মীখার ছেলেরা: <span class="br-p"><br><br></span>পিথোন, মেলক, তহরেয় ও আহস।<sup class="fnm"><a name="fnm6" href="#fn6">6</a></sup> <span class="br-p"><br><br></span><br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>আহস যাদের বাবা, যাদ<sup class="fnm"><a name="fnm7" href="#fn7">7</a></sup> আলেমৎ, অসমাবৎ ও সিম্রির বাবা এবং সিম্রি মোৎসার বাবা।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>মোৎসা বিনিয়ার বাবা; বিনিয়ার ছেলে রফায়, তাঁর ছেলে ইলীয়াসা ও তাঁর ছেলে আৎসেল। <span class="br-p"><br><br></span><br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>আৎসেলের ছয় ছেলে ছিল, ও এই তাঁদের নাম: <span class="br-p"><br><br></span>অস্রীকাম, বোখরূ, ইশ্মায়েল, শিয়রিয়, ওবদিয় ও হানান। এঁরা সবাই আৎসেলের ছেলে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, শীলোনীয়দের (গণনা পুস্তক ২৬:২০ পদ দেখুন)</div>
<div class="fn"><sup class="fnt"><a name="fn2" href="#fnm2">2</a></sup> অথবা, বিশ্রামবারে</div>
<div class="fn"><sup class="fnt"><a name="fn3" href="#fnm3">3</a></sup> বাবা শব্দের অর্থ পৌর-নেতা বা সামরিক-নেতাও হতে পারে</div>
<div class="fn"><sup class="fnt"><a name="fn4" href="#fnm4">4</a></sup> ইশ্‌বায়াল, ঈশবোশৎ নামেও পরিচিত</div>
<div class="fn"><sup class="fnt"><a name="fn5" href="#fnm5">5</a></sup> মরীব্‌-বায়াল, মফীবোশৎ নামেও পরিচিত</div>
<div class="fn"><sup class="fnt"><a name="fn6" href="#fnm6">6</a></sup> কিছু কিছু অনুলিপিতে আহস শব্দটি অনুপস্থিত</div>
<div class="fn"><sup class="fnt"><a name="fn7" href="#fnm7">7</a></sup> অথবা, যার</div>
</div>
<!-- PARSED ABOVE; EDITING MAY BREAK PARSER -->
</body></html>