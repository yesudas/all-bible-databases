<html><head>
<meta http-equiv="Content-Type" content="text/html;charset=utf-8" />
<title>1Kgs 4 &ndash; 1 রাজাবলি &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>1 রাজাবলি</b> &ndash; <a href="1Kgs_1.html">1</a> <a href="1Kgs_2.html">2</a> <a href="1Kgs_3.html">3</a> <b>4</b> <a href="1Kgs_5.html">5</a> <a href="1Kgs_6.html">6</a> ... <a href="1Kgs_22.html">22</a> </div><hr>
<h1>1Kgs 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের কর্মকর্তারা ও শাসনকর্তারা</h2><span class="vn">1</span> <span class="br-p"><br><br></span>অতএব রাজা শলোমন সমস্ত ইস্রায়েল জুড়ে রাজত্ব করলেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>এঁরাই ছিলেন তাঁর প্রধান কর্মকর্তা: <span class="br-p"><br><br></span>সাদোকের ছেলে অসরিয় ছিলেন যাজক; <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শীশার ছেলে ইলীহোরফ ও অহিয় ছিলেন সচিব; <span class="br-p"><br><br></span>অহীলূদের ছেলে যিহোশাফট ছিলেন লিপিকার; <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যিহোয়াদার ছেলে বনায় ছিলেন প্রধান সেনাপতি; <span class="br-p"><br><br></span>সাদোক ও অবিয়াথর ছিলেন যাজক; <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নাথনের ছেলে অসরিয় জেলাশাসকদের উপর ভারপ্রাপ্ত ছিলেন; <span class="br-p"><br><br></span>নাথনের ছেলে সাবূদ ছিলেন একজন যাজক ও রাজার পরামর্শদাতা; <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অহীশার ছিলেন রাজপ্রাসাদের তত্ত্বাবধায়ক; <span class="br-p"><br><br></span>অব্দের ছেলে অদোনীরাম বেগার শ্রমিকদের উপর ভারপ্রাপ্ত ছিলেন।<br></div>
<div class="v" id="v7"><span class="vn">7</span> <span class="br-p"><br><br></span>সমস্ত ইস্রায়েলে শলোমন বারোজন জেলাশাসক নিযুক্ত করলেন, যাঁরা রাজা ও রাজপরিবারের জন্য খাদ্যসম্ভার জোগান দিতেন। এক একজনকে বছরে এক এক মাসের জন্য খাদ্যসম্ভার জোগান দিতে হত।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>এই তাঁদের নাম: <span class="br-p"><br><br></span>ইফ্রয়িমের পার্বত্য অঞ্চলে বিন-হূর; <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাকস, শালবীম, বেত-শেমশ ও এলোন-বেথ-হাননে বিন-দেকর; <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অরুব্বোতে বিন-হেষদ (সোখো ও সমস্ত হেফর প্রদেশ তাঁর অধীনে ছিল); <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>নাফৎ-দোরে বিন-অবীনাদব (শলোমনের মেয়ে টাফতের সঙ্গে তাঁর বিয়ে হল); <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তানক ও মগিদ্দোতে, এবং সর্তনের কাছাকাছি ও যিষ্রিয়েলের নিচে অবস্হিত বেথ-শানের সমস্ত অঞ্চলে, এবং বৈৎ-শান থেকে যকমিয়াম পার করে আবেল-মহোলা পর্যন্ত অহীলূদের ছেলে বানা; <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>রামোৎ-গিলিয়দে বিন-গেবর (গিলিয়দে মনঃশির ছেলে যায়ীরের গ্রামগুলি, তথা বাশনে অর্গোবের অঞ্চলটি এবং সেখানকার ব্রোঞ্জ দিয়ে তৈরি অর্গলসুদ্ধ প্রাচীরবেষ্টিত ষাটটি বড় বড় নগর তাঁর অধীনে ছিল); <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মহনয়িমে ইদ্দোর ছেলে অহীনাদব; <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>নপ্তালিতে অহীমাস (তিনি শলোমনের মেয়ে বাসমৎকে বিয়ে করলেন); <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আশেরে ও বালোতে হূশয়ের ছেলে বানা; <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইষাখরে পারূহের ছেলে যিহোশাফট; <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বিন্যামীনে এলার ছেলে শিমিয়ি; <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>গিলিয়দে ঊরির ছেলে গেবর। (ইমোরীয়দের রাজা সীহোনের দেশ ও বাশনের রাজা ওগের দেশও তাঁর অধিকারে ছিল) ওই জেলায় তিনিই একমাত্র জেলাশাসক ছিলেন।<br></div>
<div class="v" id="v20"><h2>শলোমনের দৈনিক খাদ্যসম্ভার</h2><span class="vn">20</span> <span class="br-p"><br><br></span>যিহূদা ও ইস্রায়েলের জনসংখ্যা সমুদ্রতীরের বালুকণার মতো বহুসংখ্যক ছিল; তারা ভোজন করত, পান করত ও তারা খুশিই ছিল।</div>
<div class="v" id="v21"><span class="vn">21</span> শলোমন ইউফ্রেটিস নদী থেকে শুরু করে ফিলিস্তিনীদের দেশ পর্যন্ত, অর্থাৎ একেবারে মিশরের সীমানা পর্যন্ত, সব রাজ্যের উপর শাসন চালাতেন। শলোমন যতদিন বেঁচেছিলেন, এই দেশগুলি তাঁকে কর দিত ও তাঁর শাসনাধীন হয়েই ছিল।</div>
<div class="v" id="v22"><span class="vn">22</span> <span class="br-p"><br><br></span>শলোমনের দৈনিক খাদ্যসম্ভার ছিল ত্রিশ কোর<sup class="fnm"><a name="fnm1" href="#fn1">1</a></sup> মিহি ময়দা ও ষাট কোর<sup class="fnm"><a name="fnm2" href="#fn2">2</a></sup> যবের আটা,</div>
<div class="v" id="v23"><span class="vn">23</span> গোশালায় জাবনা খাওয়া দশটি গবাদি পশু, বাইরে চরে খাওয়া কুড়িটি গবাদি পশু এবং একশোটি মেষ-ছাগল, তথা হরিণ, গজলা হরিণ, কৃষ্ণসার হরিণ ও বাছাই করা বড় বড় কিছু জলচর পাখি।</div>
<div class="v" id="v24"><span class="vn">24</span> যেহেতু তিনি তিপসহ থেকে গাজা পর্যন্ত ইউফ্রেটিস নদীর পশ্চিমদিকের সব রাজ্য শাসন করতেন, তাই সবদিকেই শান্তি বজায় ছিল।</div>
<div class="v" id="v25"><span class="vn">25</span> শলোমন যতদিন বেঁচেছিলেন, দান থেকে বের-শেবা পর্যন্ত যিহূদা ও ইস্রায়েলে প্রত্যেকে নিজের নিজের দ্রাক্ষাক্ষেতের ও ডুমুর গাছের নিচে নিরাপদে বসবাস করত।</div>
<div class="v" id="v26"><span class="vn">26</span> <span class="br-p"><br><br></span>শলোমনের কাছে রথের ঘোড়াগুলি রাখার জন্য চার<sup class="fnm"><a name="fnm3" href="#fn3">3</a></sup> হাজার আস্তাবল, এবং 12,000 ঘোড়া<sup class="fnm"><a name="fnm4" href="#fn4">4</a></sup> ছিল।</div>
<div class="v" id="v27"><span class="vn">27</span> <span class="br-p"><br><br></span>জেলাশাসকেরা প্রত্যেকে তাঁদের নিরূপিত মাসে রাজা শলোমন ও রাজার টেবিলে বসে যাঁরা ভোজনপান করতেন, তাঁদের জন্য খাদ্যসম্ভার জোগান দিতেন। তাঁরা খেয়াল রাখতেন যেন কোনো কিছুরই অভাব না হয়।</div>
<div class="v" id="v28"><span class="vn">28</span> রথের ঘোড়া ও অন্যান্য ঘোড়াগুলির জন্য তাঁরা নির্দিষ্ট পরিমাণ যব ও বিচালিও নির্দিষ্ট স্থানে এনে রাখতেন।</div>
<div class="v" id="v29"><h2>শলোমনের প্রজ্ঞা</h2><span class="vn">29</span> <span class="br-p"><br><br></span>ঈশ্বর শলোমনকে প্রজ্ঞা ও প্রচুর পরিমাণে অর্ন্তদৃষ্টি এবং সমুদ্রতীরের বালুকণার মতো অগাধ বোধ-বুদ্ধি দিলেন।</div>
<div class="v" id="v30"><span class="vn">30</span> প্রাচ্যের সব লোকজনের প্রজ্ঞা থেকে, এবং মিশরের সব প্রজ্ঞার তুলনায় শলোমনের প্রজ্ঞা ছিল অসামান্য।</div>
<div class="v" id="v31"><span class="vn">31</span> তিনি অন্য যে কোনো লোকের, এমনকি ইষ্রাহীয় এথনের চেয়েও বেশি বিচক্ষণ ছিলেন—মাহোলের ছেলে হেমন, কলকোল ও দর্দার চেয়েও বেশি বিচক্ষণ ছিলেন। আর তাঁর সুখ্যাতি পার্শ্ববর্তী সব দেশে ছড়িয়ে পড়েছিল।</div>
<div class="v" id="v32"><span class="vn">32</span> তিনি তিন হাজার প্রবাদবাক্য বললেন এবং এক হাজার পাঁচটি গানও লিখেছিলেন।</div>
<div class="v" id="v33"><span class="vn">33</span> লেবাননের দেবদারু থেকে শুরু করে প্রাচীরের গায়ে উৎপন্ন এসোব<sup class="fnm"><a name="fnm5" href="#fn5">5</a></sup> পর্যন্ত সব গাছপালার বিষয়ে তিনি কথা বললেন। এছাড়াও তিনি পশুদের ও পাখিদের, সরীসৃপদের ও মাছেরও বিষয়ে কথা বললেন।</div>
<div class="v" id="v34"><span class="vn">34</span> সব দেশ থেকে সেইসব লোকজন শলোমনের প্রজ্ঞার কথা শুনতে আসত, যাদের পৃথিবীর সেইসব রাজা পাঠাতেন, যাঁরা তাঁর প্রজ্ঞার বিষয়ে খবর পেয়েছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, খুব সম্ভবত প্রায় ৫.৫ টন বা, প্রায় ৫ মেট্রিক টন</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, খুব সম্ভবত প্রায় ১১ টন বা, প্রায় ১০ মেট্রিক টন</div>
<div class="fn"><sup class="fnt"><a name="fn3" href="#fnm3">3</a></sup> অথবা, চল্লিশ (২ বংশাবলি ৯:২৫ পদও দেখুন)</div>
<div class="fn"><sup class="fnt"><a name="fn4" href="#fnm4">4</a></sup> অথবা, অশ্বারোহী</div>
<div class="fn"><sup class="fnt"><a name="fn5" href="#fnm5">5</a></sup> পুদিনার মতো মৃদু গন্ধবিশিষ্ট এক ধরনের সুগন্ধি লতাগুল্ম</div>
</div>
<!-- PARSED ABOVE; EDITING MAY BREAK PARSER -->
</body></html>