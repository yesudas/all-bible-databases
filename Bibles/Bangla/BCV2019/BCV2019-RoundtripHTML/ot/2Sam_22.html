<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; 2 শমূয়েল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 শমূয়েল</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের স্তবগান</h2><span class="vn">1</span> <span class="br-p"><br><br></span>সদাপ্রভু যখন দাউদকে তাঁর সব শত্রুর তথা শৌলের হাত থেকে উদ্ধার করলেন, তখন সদাপ্রভুর উদ্দেশে তিনি এই গানের কথাগুলি গেয়ে উঠেছিলেন।</div>
<div class="v" id="v2"><span class="vn">2</span> তিনি বললেন: <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভু আমার শৈল, আমার উচ্চদুর্গ ও আমার উদ্ধারকর্তা;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার ঈশ্বরই আমার শৈল, যাঁতে আমি আশ্রয় নিই,<br> <span class="br-ind"><br><span class="indent">&nbsp;</span></span>আমার ঢাল<sup class="fnm"><a name="fnm1" href="#fn1">1</a></sup> ও আমার ত্রাণ-শৃঙ্গ<sup class="fnm"><a name="fnm2" href="#fn2">2</a></sup>।<br> <span class="br-ind"><br><span class="indent">&nbsp;</span></span>তিনিই আমার দুর্গ, আমার আশ্রয়স্থল ও আমার পরিত্রাতা।<br> <span class="br-ind"><br><span class="indent">&nbsp;</span></span>মারমুখী লোকদের হাত থেকে তুমিই আমাকে রক্ষা করে থাকো। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমি সেই সদাপ্রভুকে ডেকেছি, যিনি প্রশংসা পাওয়ার যোগ্য,<br> <span class="br-ind"><br><span class="indent">&nbsp;</span></span>ও আমার শত্রুদের হাত থেকে রক্ষা পেয়েছি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৃত্যুর তরঙ্গ আমায় ঘিরে ধরেছিল;<br> <span class="br-ind"><br><span class="indent">&nbsp;</span></span>ধ্বংসের স্রোত আমায় ভাসিয়ে দিয়েছিল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কবরের দড়িগুলি আমায় বেঁধে ফেলেছিল;<br> <span class="br-ind"><br><span class="indent">&nbsp;</span></span>মৃত্যুর ফাঁদগুলি আমার সম্মুখীন হল। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“সংকটে আমি সদাপ্রভুকে ডেকেছিলাম;<br> <span class="br-ind"><br><span class="indent">&nbsp;</span></span>আমার ঈশ্বরকে ডেকেছিলাম।<br> <span class="br-ind"><br><span class="indent">&nbsp;</span></span>তাঁর মন্দির থেকে তিনি আমার রব শুনেছিলেন;<br> <span class="br-ind"><br><span class="indent">&nbsp;</span></span>আমার কান্না তাঁর কানে ঢুকেছিল।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৃথিবী দুলে ও কেঁপে উঠেছিল,<br> <span class="br-ind"><br><span class="indent">&nbsp;</span></span>আকাশমণ্ডলের<sup class="fnm"><a name="fnm3" href="#fn3">3</a></sup> ভিত্তিগুলিও নড়ে গেল;<br> <span class="br-ind"><br><span class="indent">&nbsp;</span></span>সেগুলি নড়েছিল কারণ তিনি ক্রুদ্ধ হলেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর নাক থেকে ধোঁয়া উঠেছিল;<br> <span class="br-ind"><br><span class="indent">&nbsp;</span></span>গ্রাসকারী আগুন তাঁর মুখ থেকে এসেছিল,<br> <span class="br-ind"><br><span class="indent">&nbsp;</span></span>তপ্ত কয়লার আগুন সেখান থেকে ছিটকে ছিল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আকাশ দুইভাগ করে তিনি নেমে এলেন;<br> <span class="br-ind"><br><span class="indent">&nbsp;</span></span>ঘন মেঘরাজি তাঁর পদতলে ছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>করূবের পিঠে চড়ে তিনি উড়ে এলেন;<br> <span class="br-ind"><br><span class="indent">&nbsp;</span></span>বাতাসের ডানায় ভর করে তিনি শূন্যে ভেসেছিলেন<sup class="fnm"><a name="fnm4" href="#fn4">4</a></sup>।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অন্ধকারে তিনি নিজেকে আবৃত করলেন,<br> <span class="br-ind"><br><span class="indent">&nbsp;</span></span>আকাশ বৃষ্টির ঘনঘোর মেঘে ছেয়ে ছিল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর উপস্থিতির উজ্জ্বলতা থেকে<br> <span class="br-ind"><br><span class="indent">&nbsp;</span></span>বজ্রপাতে আগুন ফেটে পড়েছিল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু আকাশ থেকে গর্জে ছিলেন;<br> <span class="br-ind"><br><span class="indent">&nbsp;</span></span>পরাৎপরের রব ধ্বনিত হল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি তির ছুঁড়ে শত্রুদের ছত্রভঙ্গ করলেন,<br> <span class="br-ind"><br><span class="indent">&nbsp;</span></span>মহাবজ্রপাতে তিনি তাদের পর্যুদস্ত করলেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সাগরের উপত্যকা সব প্রকাশিত হল;<br> <span class="br-ind"><br><span class="indent">&nbsp;</span></span>আর ধরামূলগুলি উন্মুক্ত হল;<br> <span class="br-ind"><br><span class="indent">&nbsp;</span></span>সদাপ্রভুর ধমকে তা হল,<br> <span class="br-ind"><br><span class="indent">&nbsp;</span></span>তা তাঁর নিশ্বাসের বেগে হল। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“উপর থেকে হাত বাড়িয়ে আমায় তিনি ধরেছিলেন;<br> <span class="br-ind"><br><span class="indent">&nbsp;</span></span>গভীর জলের মধ্যে থেকে তিনি আমায় তুললেন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমায় তিনি শক্তিশালী শত্রু থেকে বাঁচিয়েছিলেন,<br> <span class="br-ind"><br><span class="indent">&nbsp;</span></span>আমার সব প্রতিপক্ষ থেকে, যারা আমার চেয়েও বলশালী।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার সর্বনাশের দিনে তারা আমার মোকাবিলা করল,<br> <span class="br-ind"><br><span class="indent">&nbsp;</span></span>কিন্তু সদাপ্রভু আমার অবলম্বন হলেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আমায় বাইরে এক প্রশস্ত স্থানে এনেছিলেন;<br> <span class="br-ind"><br><span class="indent">&nbsp;</span></span>তিনি আমায় বাঁচিয়েছিলেন কারণ তিনি আমার উপর প্রসন্ন ছিলেন। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“আমার ধার্মিকতা অনুসারে সদাপ্রভু আমার সঙ্গে সম্পর্ক রেখেছিলেন;<br> <span class="br-ind"><br><span class="indent">&nbsp;</span></span>আমার শুচি হাত অনুসারে তিনি আমায় পুরস্কৃত করেছেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ আমি সদাপ্রভুর পন্থা পালন করেছি;<br> <span class="br-ind"><br><span class="indent">&nbsp;</span></span>আমার ঈশ্বরের কাছ থেকে সরে গিয়ে আমি দোষী হইনি।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর সব বিধান আমার সামনে আছে;<br> <span class="br-ind"><br><span class="indent">&nbsp;</span></span>কখনও আমি তাঁর বিধিপথ থেকে সরিনি।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি তাঁর সামনে নির্দোষ থেকেছি<br> <span class="br-ind"><br><span class="indent">&nbsp;</span></span>আর সব পাপতাপ থেকে নিজেকে শুদ্ধ রেখেছি।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সদাপ্রভু আমার ধার্মিকতা দেখে আমায় পুরস্কৃত করেছেন,<br> <span class="br-ind"><br><span class="indent">&nbsp;</span></span>তাঁর দৃষ্টিতে আমার বিশুদ্ধতা<sup class="fnm"><a name="fnm5" href="#fn5">5</a></sup> দেখে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“বিশ্বস্তের কাছে তুমি নিজেকে বিশ্বস্ত দেখাও,<br> <span class="br-ind"><br><span class="indent">&nbsp;</span></span>নির্দোষের কাছে তুমি নিজেকে নির্দোষ দেখাও,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>শুচিশুদ্ধের কাছে তুমি নিজেকে শুচিশুদ্ধ দেখাও,<br> <span class="br-ind"><br><span class="indent">&nbsp;</span></span>কিন্তু কুটিলের কাছে তুমি নিজেকে বিচক্ষণ দেখাও।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি নম্রকে রক্ষা করো,<br> <span class="br-ind"><br><span class="indent">&nbsp;</span></span>কিন্তু অহংকারীদের নত করার জন্য তোমার দৃষ্টি তাদের উপর আছে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তুমি, সদাপ্রভু, আমার প্রদীপ;<br> <span class="br-ind"><br><span class="indent">&nbsp;</span></span>সদাপ্রভু আমার আঁধার আলোতে পরিণত করলেন।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তোমার সাহায্য নিয়ে আমি এক সৈন্যদলের বিরুদ্ধে এগিয়ে যেতে<sup class="fnm"><a name="fnm6" href="#fn6">6</a></sup> পারি;<br> <span class="br-ind"><br><span class="indent">&nbsp;</span></span>আমার ঈশ্বরকে সঙ্গে নিয়ে আমি দেয়ালে চড়তে পারি। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“তিনি ঈশ্বর, তাঁর পথ সিদ্ধ:<br> <span class="br-ind"><br><span class="indent">&nbsp;</span></span>সদাপ্রভুর বাক্য নির্ভুল বলে প্রমাণিত;<br> <span class="br-ind"><br><span class="indent">&nbsp;</span></span>যারা তাঁর আশ্রয় নেয় তাদের তিনি ঢাল হয়ে রক্ষা করলেন।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সদাপ্রভু ছাড়া আর ঈশ্বর কে আছে?<br> <span class="br-ind"><br><span class="indent">&nbsp;</span></span>আমাদের ঈশ্বর ছাড়া আর শৈল কে আছে?<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ঈশ্বরই আমায় শক্তি জোগান<sup class="fnm"><a name="fnm7" href="#fn7">7</a></sup><br> <span class="br-ind"><br><span class="indent">&nbsp;</span></span>আর আমার পথ সুরক্ষিত রাখেন।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি আমার চরণ হরিণের চরণের মতো করলেন;<br> <span class="br-ind"><br><span class="indent">&nbsp;</span></span>তিনি আমায় উচ্চস্থলীর শীর্ষে দাঁড় করান।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তিনি আমার হাতকে যুদ্ধ করতে শিখিয়েছেন;<br> <span class="br-ind"><br><span class="indent">&nbsp;</span></span>আমার হাত তাই পিতলের ধনুক বাঁকা করতে পারে।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>রক্ষাকারী সাহায্য দিয়ে আমার ঢাল গড়েছ;<br> <span class="br-ind"><br><span class="indent">&nbsp;</span></span>তোমার দেওয়া সাহায্য আমায় মহান<sup class="fnm"><a name="fnm8" href="#fn8">8</a></sup> করেছে।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তুমি আমার চলার জন্য প্রশস্ত এক পথের জোগান দিয়েছ,<br> <span class="br-ind"><br><span class="indent">&nbsp;</span></span>যেন আমার গোড়ালি হাল না ছেড়ে দেয়। <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>“আমার শত্রুদের পিছু ধাওয়া করে আমি তাদের চূর্ণবিচূর্ণ করেছি;<br> <span class="br-ind"><br><span class="indent">&nbsp;</span></span>তারা ধ্বংস না হওয়া পর্যন্ত আমি ফিরে আসিনি।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমি তাদের পুরোপুরি চূর্ণবিচূর্ণ করেছি, আর তারা উঠতে পারেনি;<br> <span class="br-ind"><br><span class="indent">&nbsp;</span></span>তারা আমার চরণতলে পড়ে গিয়েছে।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যুদ্ধের জন্য তুমি আমায় শক্তি দিয়ে সাজিয়েছ;<br> <span class="br-ind"><br><span class="indent">&nbsp;</span></span>আমার সামনে তুমি আমার বিপক্ষদের নত করেছ।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>আমার শত্রুদের তুমি পিছু ফিরে পালাতে বাধ্য করেছ,<br> <span class="br-ind"><br><span class="indent">&nbsp;</span></span>আর আমি আমার প্রতিপক্ষদের ধ্বংস করেছি।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তারা সাহায্য চেয়ে কেঁদেছিল, কিন্তু তাদের রক্ষা করার কেউ ছিল না—<br> <span class="br-ind"><br><span class="indent">&nbsp;</span></span>তারা সদাপ্রভুর কাছে কেঁদেছিল, কিন্তু তিনি তাদের উত্তর দেননি।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>পৃথিবীর ধূলিকণার মতো মিহি করে আমি তাদের গুঁড়ো করেছি;<br> <span class="br-ind"><br><span class="indent">&nbsp;</span></span>পথের কাদা-মাটির মতো আমি তাদের পিষ্ট করে মাড়িয়েছি। <span class="br-p"><br><br></span><br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>“লোকজনের আক্রমণ থেকে তুমি আমায় বাঁচিয়েছ;<br> <span class="br-ind"><br><span class="indent">&nbsp;</span></span>জাতিদের কর্তারূপে তুমি আমায় রক্ষা করে রেখেছ।<br> <span class="br-ind"><br><span class="indent">&nbsp;</span></span>আমার অপরিচিত লোকেরা এখন আমার সেবা করছে,<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>বিদেশিরা আমার সামনে কুঁকড়ে যায়;<br> <span class="br-ind"><br><span class="indent">&nbsp;</span></span>যখনই তারা আমার কথা শোনে, তারা আমার বাধ্য হয়।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তারা সবাই ভেঙে পড়ে;<br> <span class="br-ind"><br><span class="indent">&nbsp;</span></span>তারা ভয়ে কাঁপতে কাঁপতে<sup class="fnm"><a name="fnm9" href="#fn9">9</a></sup> তাদের দুর্গ থেকে বেরিয়ে আসে। <span class="br-p"><br><br></span><br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>“সদাপ্রভু জীবিত! আমার শৈলের প্রশংসা হোক!<br> <span class="br-ind"><br><span class="indent">&nbsp;</span></span>আমার ঈশ্বর উন্নত হোন, সেই শৈল, আমার ত্রাণকর্তা!<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনি সেই ঈশ্বর যিনি আমার হয়ে প্রতিশোধ নেন,<br> <span class="br-ind"><br><span class="indent">&nbsp;</span></span>যিনি জাতিগণকে আমার অধীনস্থ করেন,<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>যিনি শত্রুদের হাত থেকে আমাকে মুক্ত করলেন।<br> <span class="br-ind"><br><span class="indent">&nbsp;</span></span>আমার প্রতিপক্ষদের উপরে তুমি আমাকে উন্নত করেছ;<br> <span class="br-ind"><br><span class="indent">&nbsp;</span></span>মারমুখী লোকের হাত থেকে তুমি আমাকে বাঁচিয়েছ।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তাই সদাপ্রভু, জাতিদের মধ্যে আমি তোমার প্রশংসা করব;<br> <span class="br-ind"><br><span class="indent">&nbsp;</span></span>আমি তোমার নামের প্রশংসা-গান করব। <span class="br-p"><br><br></span><br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>“তিনি তাঁর রাজাকে মহাবিজয় দেন;<br> <span class="br-ind"><br><span class="indent">&nbsp;</span></span>তিনি তাঁর অভিষিক্ত-জনের প্রতি অফুরান দয়া দেখান,<br> <span class="br-ind"><br><span class="indent">&nbsp;</span></span>দাউদের প্রতি ও চিরকাল তাঁর বংশধরদের প্রতিও দেখান।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা “সম্রাট”</div>
<div class="fn"><sup class="fnt"><a name="fn2" href="#fnm2">2</a></sup> যা এখানে “শক্তির” প্রতীকী অর্থে ব্যবহৃত হয়েছে</div>
<div class="fn"><sup class="fnt"><a name="fn3" href="#fnm3">3</a></sup> অথবা, পর্বতগুলির (গীত ১৮:৭ পদ দেখুন)</div>
<div class="fn"><sup class="fnt"><a name="fn4" href="#fnm4">4</a></sup> অথবা, প্রকাশিত হলেন (গীত ১৮:১০ পদ দেখুন)</div>
<div class="fn"><sup class="fnt"><a name="fn5" href="#fnm5">5</a></sup> অথবা, আমার হাতের বিশুদ্ধতা (গীত ১৮:২৪ পদও দেখুন)</div>
<div class="fn"><sup class="fnt"><a name="fn6" href="#fnm6">6</a></sup> অথবা, সব বাধা টপকে যেতে পারি</div>
<div class="fn"><sup class="fnt"><a name="fn7" href="#fnm7">7</a></sup> অথবা, ঈশ্বরই আমার দৃঢ় দুর্গ (গীত ১৮:৩২ পদও দেখুন)</div>
<div class="fn"><sup class="fnt"><a name="fn8" href="#fnm8">8</a></sup> অথবা, নেমে এসে তুমি আমায় করেছ যে মহান</div>
<div class="fn"><sup class="fnt"><a name="fn9" href="#fnm9">9</a></sup> অথবা, তারা নিজেদের সুসজ্জিত করে (গীত ১৮:৪৫ পদও দেখুন)</div>
</div>
<!-- PARSED ABOVE; EDITING MAY BREAK PARSER -->
</body></html>