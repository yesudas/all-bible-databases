<html><head>
<meta http-equiv="Content-Type" content="text/html;charset=utf-8" />
<title>2Sam 23 &ndash; 2 শমূয়েল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>2 শমূয়েল</b> &ndash; <a href="2Sam_1.html">1</a> ... <a href="2Sam_21.html">21</a> <a href="2Sam_22.html">22</a> <b>23</b> <a href="2Sam_24.html">24</a> </div><hr>
<h1>2Sam 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদের শেষ সময়ে বলা কথা</h2><span class="vn">1</span> <span class="br-p"><br><br></span>এগুলিই হল দাউদের শেষ সময়ে বলা কথা: <span class="br-p"><br><br></span><span class="br-ind"><br><span class="indent">&nbsp;</span></span>“যিশয়ের ছেলে দাউদের অনুপ্রাণিত উক্তি,<br> <span class="br-ind"><br><span class="indent">&nbsp;</span></span>পরাৎপর দ্বারা উন্নত ব্যক্তির এই উক্তি,<br> <span class="br-ind"><br><span class="indent">&nbsp;</span></span>যাকোবের ঈশ্বর যাঁকে অভিষিক্ত করেছেন,<br> <span class="br-ind"><br><span class="indent">&nbsp;</span></span>ইস্রায়েলের মধ্যে যিনি মধুর গায়ক: <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>“সদাপ্রভুর আত্মা আমার মাধ্যমে বলেছেন;<br> <span class="br-ind"><br><span class="indent">&nbsp;</span></span>তাঁর বাক্য আমার কণ্ঠে ছিল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েলের ঈশ্বর বলেছেন,<br> <span class="br-ind"><br><span class="indent">&nbsp;</span></span>ইস্রায়েলের পাষাণ-পাথর আমাকে বলেছেন:<br> <span class="br-ind"><br><span class="indent">&nbsp;</span></span>‘ন্যায়পরায়ণতায় যখন কেউ প্রজাদের উপর রাজত্ব করে,<br> <span class="br-ind"><br><span class="indent">&nbsp;</span></span>যখন সে ঈশ্বর ভয়ে শাসন করে,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সে সূর্যোদয়ে প্রভাতি আলোর মতো<br> <span class="br-ind"><br><span class="indent">&nbsp;</span></span>মেঘশূন্য সকালে যা দেখা যায়,<br> <span class="br-ind"><br><span class="indent">&nbsp;</span></span>বৃষ্টির পরে পাওয়া উজ্জ্বলতার মতো<br> <span class="br-ind"><br><span class="indent">&nbsp;</span></span>যা দিয়ে মাটিতে ঘাস জন্মায়।’ <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“আমার বংশ যদি ঈশ্বরের কাছে যথাযথ না হত,<br> <span class="br-ind"><br><span class="indent">&nbsp;</span></span>অবশ্যই তিনি আমার সঙ্গে এক চিরস্থায়ী নিয়ম স্হির করতেন না,<br> <span class="br-ind"><br><span class="indent">&nbsp;</span></span>যা সবদিক থেকে সুব্যবস্হিত ও সুরক্ষিত;<br> <span class="br-ind"><br><span class="indent">&nbsp;</span></span>অবশ্যই আমার পরিত্রাণ তিনি সার্থক করতেন না<br> <span class="br-ind"><br><span class="indent">&nbsp;</span></span>আর আমার প্রত্যেকটি মনোবাঞ্ছা পূরণ করতেন না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু দুষ্ট লোকেরা সেইসব কাঁটার মতো ছুঁড়ে ফেলার যোগ্য,<br> <span class="br-ind"><br><span class="indent">&nbsp;</span></span>যেগুলি হাত দিয়ে সংগ্রহ করা হয় না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে কেউ কাঁটা স্পর্শ করে<br> <span class="br-ind"><br><span class="indent">&nbsp;</span></span>সে লোহার এক যন্ত্র বা এক বর্শাফলক ব্যবহার করে;<br> <span class="br-ind"><br><span class="indent">&nbsp;</span></span>সেগুলি যেখানে পড়ে থাকে সেখানেই আগুনে ভস্মীভূত হয়।”<br></div>
<div class="v" id="v8"><h2>দাউদের বলবান যোদ্ধারা</h2><span class="vn">8</span> <span class="br-p"><br><br></span>দাউদের বলবান যোদ্ধাদের নাম এইরকম: <span class="br-p"><br><br></span>তখমোনীয়<sup class="fnm"><a name="fnm1" href="#fn1">1</a></sup> যোশেব-বশেবৎ<sup class="fnm"><a name="fnm2" href="#fn2">2</a></sup>, তিনি তিনজনের মধ্যে প্রধান ছিলেন; তিনি 800 জনের বিরুদ্ধে তাঁর বর্শা উত্তোলন করলেন, ও একবারেই তাদের মেরে ফেলেছিলেন<sup class="fnm"><a name="fnm3" href="#fn3">3</a></sup>।</div>
<div class="v" id="v9"><span class="vn">9</span> <span class="br-p"><br><br></span>তাঁর পরবর্তীজন ছিলেন অহোহীয় দোদয়ের ছেলে ইলিয়াসর। ফিলিস্তিনীরা যখন পস-দম্মীমে<sup class="fnm"><a name="fnm4" href="#fn4">4</a></sup> যুদ্ধ করার জন্য সমবেত হল, তখন যাঁরা তাদের বিদ্রুপ করার জন্য দাউদের কাছে ছিলেন, সেই তিনজন বলবান যোদ্ধার মধ্যে তিনিও একজন। পরে ইস্রায়েলীরা পিছিয়ে এসেছিল,</div>
<div class="v" id="v10"><span class="vn">10</span> কিন্তু ইলীয়াসর ততক্ষণ পর্যন্ত মাটি কামড়ে দাঁড়িয়ে থেকে ফিলিস্তিনীদের যন্ত্রণা করে গেলেন, যতক্ষণ না তাঁর হাত অবশ হয়ে তরোয়ালে জমে গেল। সেদিন সদাপ্রভু মহাবিজয় এনে দিলেন। সৈন্যসামন্তরা ইলিয়াসরের কাছে ফিরে গেল, কিন্তু শুধু মৃতদেহটির সাজপোশাক খুলে ফেলার জন্যই।</div>
<div class="v" id="v11"><span class="vn">11</span> <span class="br-p"><br><br></span>তাঁর পরবর্তীজন ছিলেন হরারীয় আগির ছেলে শম্ম। মশুর ক্ষেতের কাছে একটি স্থানে যখন ফিলিস্তিনীরা সমবেত হল, তখন ইস্রায়েলী সৈন্যসামন্তরা তাদের কাছ থেকে পালিয়ে গেল।</div>
<div class="v" id="v12"><span class="vn">12</span> কিন্তু শম্ম ক্ষেতের মাঝখানে মাটি কামড়ে দাঁড়িয়ে গেলেন। তিনি সেটি রক্ষা করলেন ও ফিলিস্তিনীদের যন্ত্রণা করে মেরে ফেলেছিলেন, এবং সদাপ্রভু এক মহাবিজয় এনে দিলেন।</div>
<div class="v" id="v13"><span class="vn">13</span> <span class="br-p"><br><br></span>ফসল কাটার সময়, ত্রিশজন প্রধান যোদ্ধাদের মধ্যে তিনজন অদুল্লম গুহায় দাউদের কাছে এলেন, অন্যদিকে একদল ফিলিস্তিনী রফায়ীম উপত্যকায় শিবির করে বসেছিল।</div>
<div class="v" id="v14"><span class="vn">14</span> সেই সময় দাউদ দুর্গে ছিলেন, ও ফিলিস্তিনীরা বেথলেহেমে সৈন্যদল মোতায়েন করে রেখেছিল।</div>
<div class="v" id="v15"><span class="vn">15</span> দাউদ জলের জন্য আকাঙ্খিত হয়ে বললেন, “হায়, কেউ যদি আমার কাছে, পান করার জন্য বেথলেহেমের সিংহদুয়ারের কাছে অবস্থিত কুয়োর জল এনে দিতে পারত!”</div>
<div class="v" id="v16"><span class="vn">16</span> অতএব সেই তিনজন বলবান যোদ্ধা ফিলিস্তিনী সৈন্যশিবির পার করে বেথলেহেমের সিংহদুয়ারের কাছে অবস্হিত কুয়ো থেকে জল তুলে দাউদের কাছে নিয়ে এলেন। কিন্তু তিনি তা পান করতে চাননি; তা না করে, তিনি সেই জল সদাপ্রভুর উদ্দেশে ঢেলে দিলেন।</div>
<div class="v" id="v17"><span class="vn">17</span> “হে সদাপ্রভু, এমন কাজ যেন আমি না করি!” তিনি বললেন। “এ কি সেই লোকদের রক্ত নয়, যারা তাদের প্রাণ বিপন্ন করে গেল?” দাউদ তাই সেই জলপান করেননি। <span class="br-p"><br><br></span>সেই তিনজন বলবান যোদ্ধার এই সেই উজ্জ্বল কীর্তি।</div>
<div class="v" id="v18"><span class="vn">18</span> <span class="br-p"><br><br></span>সরূয়ার ছেলে, যোয়াবের ভাই অবীশয় সেই তিনজনের<sup class="fnm"><a name="fnm5" href="#fn5">5</a></sup> মধ্যে প্রধান ছিলেন। তিনি তিনশো জনের বিরুদ্ধে বর্শা তুলেছিলেন ও তাদের হত্যা করলেন, এবং এভাবেই তিনিও সেই তিনজনের মতো বিখ্যাত হয়ে গেলেন।</div>
<div class="v" id="v19"><span class="vn">19</span> তাঁকে কি সেই তিনজনের তুলনায় বেশি সম্মান দেওয়া হয়নি? তিনিই তাঁদের সেনাপতি হলেন, যদিও তাঁকে তাঁদের মধ্যে ধরা হত না।</div>
<div class="v" id="v20"><span class="vn">20</span> <span class="br-p"><br><br></span>কব্‌সীলের অধিবাসী যিহোয়াদার ছেলে বনায় ছিলেন একজন বীর যোদ্ধা ও তিনি উজ্জ্বল সব কীর্তি স্থাপন করলেন। তিনি মোয়াবের দুজন বলবান যোদ্ধাকে যন্ত্রণা করে মেরে ফেলেছিলেন। এছাড়াও তিনি একদিন তুষারপাতের মধ্যেই একটি গর্তে নেমে গিয়ে একটি সিংহকে মেরে ফেলেছিলেন।</div>
<div class="v" id="v21"><span class="vn">21</span> এক বিশালদেহী মিশরীয়কেও তিনি যন্ত্রণা করে মেরে ফেলেছিলেন। যদিও সেই মিশরীয়র হাতে ছিল একটি বর্শা, বনায় একটি মুগুর নিয়ে তার বিরুদ্ধে রুখে দাঁড়িয়েছিলেন। তিনি সেই মিশরীয়র হাত থেকে বর্শাটি কেড়ে নিয়ে সেটি দিয়েই তাকে হত্যা করলেন।</div>
<div class="v" id="v22"><span class="vn">22</span> যিহোয়াদার ছেলে বনায়ের এরকমই সব উজ্জ্বল কীর্তি ছিল; তিনিও সেই তিনজন বলবান যোদ্ধার মতোই বিখ্যাত ছিলেন।</div>
<div class="v" id="v23"><span class="vn">23</span> সেই ত্রিশজনের মধ্যে যে কোনো একজনের তুলনায় তাঁকে বেশি সম্মান দেওয়া হত, কিন্তু তিনি সেই তিনজনের মধ্যে গণ্য হননি। দাউদ তাঁকে তাঁর দেহরক্ষীদের প্রধান নিযুক্ত করলেন।</div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>সেই ত্রিশজনের মধ্যে ছিলেন: <span class="br-p"><br><br></span>যোয়াবের ভাই অসাহেল, <span class="br-p"><br><br></span>বেথলেহেমের অধিবাসী দোদয়ের ছেলে ইলহানন, <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হরোদীয় শম্ম, <span class="br-p"><br><br></span>হরোদীয় ইলীকা, <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>পল্‌টীয় হেলস, <span class="br-p"><br><br></span>তকোয়ের অধিবাসী ইক্কেশের ছেলে ঈরা, <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অনাথোতের অধিবাসী অবীয়েষর, <span class="br-p"><br><br></span>হূশাতীয় সিব্বখয়,<sup class="fnm"><a name="fnm6" href="#fn6">6</a></sup> <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>অহোহীয় সল্‌মন, <span class="br-p"><br><br></span>নটোফাতীয় মহরয়, <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>নটোফাতীয় বানার ছেলে হেলদ,<sup class="fnm"><a name="fnm7" href="#fn7">7</a></sup> <span class="br-p"><br><br></span>বিন্যামীন প্রদেশে অবস্থিত গিবিয়ার অধিবাসী রীবয়ের ছেলে ইত্তয়, <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>পিরিয়াথোনীয় বনায়, <span class="br-p"><br><br></span>গাশ গিরিখাতের অধিবাসী হিদ্দয়,<sup class="fnm"><a name="fnm8" href="#fn8">8</a></sup> <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>অর্বতীয় অবি-য়লবোন, <span class="br-p"><br><br></span>বাহরূমীয় অস্‌মাবৎ, <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>শালবোনীয় ইলিয়হবা, <span class="br-p"><br><br></span>যাশেনের ছেলেরা, <span class="br-p"><br><br></span>যোনাথন,<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যিনি ছিলেন হরারীয় শম্মর ছেলে,<sup class="fnm"><a name="fnm9" href="#fn9">9</a></sup> <span class="br-p"><br><br></span>হরারীয় সাররের<sup class="fnm"><a name="fnm10" href="#fn10">10</a></sup> ছেলে অহীয়াম, <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>মাখাতীয় অহসবায়ের ছেলে ইলীফেলট, <span class="br-p"><br><br></span>গীলোনীয় অহীথোফলের ছেলে ইলিয়াম, <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>কর্মিলীয় হিষ্রয়, <span class="br-p"><br><br></span>অর্বীয় পারয়, <span class="br-p"><br><br></span><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সোবার অধিবাসী নাথনের ছেলে যিগাল, <span class="br-p"><br><br></span>হগ্রির<sup class="fnm"><a name="fnm11" href="#fn11">11</a></sup> ছেলে গাদীয় বানী, <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>অম্মোনীয় সেলক, <span class="br-p"><br><br></span>সরূয়ার ছেলে যোয়াবের অস্ত্র বহনকারী বেরোতীয় নহরয়, <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>যিত্রীয় ঈরা, <span class="br-p"><br><br></span>যিত্রীয় গারেব <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>এবং হিত্তীয় ঊরিয়। <span class="br-p"><br><br></span>সবসুদ্ধ মোট সাঁইত্রিশজন ছিল।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, হকমোনীয় (১ বংশাবলি ১১:১১ পদ দেখুন)</div>
<div class="fn"><sup class="fnt"><a name="fn2" href="#fnm2">2</a></sup> অথবা, যাশবিয়াম (১ বংশাবলি ১১:১১ পদ দেখুন)</div>
<div class="fn"><sup class="fnt"><a name="fn3" href="#fnm3">3</a></sup> অথবা, ইসনীয় আদীনোই ৮০০ জনকে মেরে ফেলেছিলেন (১ বংশাবলি ১১:১১ পদ দেখুন)</div>
<div class="fn"><sup class="fnt"><a name="fn4" href="#fnm4">4</a></sup> অথবা, সেখানে (১ বংশাবলি ১১:১৩ পদ দেখুন)</div>
<div class="fn"><sup class="fnt"><a name="fn5" href="#fnm5">5</a></sup> অথবা, ত্রিশজনের (১ বংশাবলি ১১:২০ পদ দেখুন)</div>
<div class="fn"><sup class="fnt"><a name="fn6" href="#fnm6">6</a></sup> অথবা, মবুন্নয় (২১:১৮; ১ বংশাবলি ১১:২৯ পদ দেখুন)</div>
<div class="fn"><sup class="fnt"><a name="fn7" href="#fnm7">7</a></sup> অথবা, হেলব (১ বংশাবলি ১১:৩০ পদ দেখুন)</div>
<div class="fn"><sup class="fnt"><a name="fn8" href="#fnm8">8</a></sup> অথবা, হূরয় (১ বংশাবলি ১১:৩২ পদ দেখুন)</div>
<div class="fn"><sup class="fnt"><a name="fn9" href="#fnm9">9</a></sup> কোনো কোনো প্রাচীন অনুলিপিতে ছেলে শব্দটি অনুপস্হিত (১ বংশাবলি ১১:৩৪ পদও দেখুন)</div>
<div class="fn"><sup class="fnt"><a name="fn10" href="#fnm10">10</a></sup> অথবা, সাখরের (১ বংশাবলি ১১:৩৫ পদ দেখুন)</div>
<div class="fn"><sup class="fnt"><a name="fn11" href="#fnm11">11</a></sup> অথবা, হগ্গাদির (১ বংশাবলি ১১:৩৮ পদ দেখুন)</div>
</div>
<!-- PARSED ABOVE; EDITING MAY BREAK PARSER -->
</body></html>