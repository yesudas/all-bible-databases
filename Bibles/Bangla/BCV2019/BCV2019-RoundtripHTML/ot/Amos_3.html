<html><head>
<meta http-equiv="Content-Type" content="text/html;charset=utf-8" />
<title>Amos 3 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> <a href="Amos_2.html">2</a> <b>3</b> <a href="Amos_4.html">4</a> <a href="Amos_5.html">5</a> ... <a href="Amos_9.html">9</a> </div><hr>
<h1>Amos 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিরুদ্ধে সাক্ষীদের তলব</h2><span class="vn">1</span> <span class="br-p"><br><br></span>ওহে ইস্রায়েলের লোকেরা, সদাপ্রভু তোমাদের বিরুদ্ধে যা বলেছেন, তোমরা সেই বাক্য শোনো। আমি যাদের মিশর থেকে মুক্ত করে এনেছি, সেই সমস্ত গোষ্ঠীর বিরুদ্ধে বলা বাক্য শোনো:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“পৃথিবীর সমস্ত গোষ্ঠীর মধ্যে,<br> <span class="br-ind"><br><span class="indent">&nbsp;</span></span>আমি কেবলমাত্র তোমাদেরই মনোনীত করেছি;<br> <span class="br-ind"><br><span class="indent">&nbsp;</span></span>তাই তোমাদের সব পাপের জন্য,<br> <span class="br-ind"><br><span class="indent">&nbsp;</span></span>আমি তোমাদের শাস্তি দেব।” <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুজন মানুষ এক পরামর্শ না হলে<br> <span class="br-ind"><br><span class="indent">&nbsp;</span></span>তারা কি পথে একসঙ্গে চলতে পারে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঘন জঙ্গলে শিকার না পেলে<br> <span class="br-ind"><br><span class="indent">&nbsp;</span></span>কোনো সিংহ কি গর্জন করে?<br> <span class="br-ind"><br><span class="indent">&nbsp;</span></span>কোনো শিকার না ধরে<br> <span class="br-ind"><br><span class="indent">&nbsp;</span></span>সে কি তার গহ্বরে হুংকার দেয়?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কোনো ফাঁসকল পাতা না থাকলে,<br> <span class="br-ind"><br><span class="indent">&nbsp;</span></span>পাখি কি মাটিতে ফাঁদে ধরা পড়ে?<br> <span class="br-ind"><br><span class="indent">&nbsp;</span></span>কিছু না ধরা পড়লে,<br> <span class="br-ind"><br><span class="indent">&nbsp;</span></span>মাটি থেকে কোনো কল কি আপনা-আপনি ছোটে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নগরের মধ্যে তূরী বাজলে,<br> <span class="br-ind"><br><span class="indent">&nbsp;</span></span>লোকেরা কি ভয়ে কাঁপে না?<br> <span class="br-ind"><br><span class="indent">&nbsp;</span></span>যখন কোনো নগরে বিপর্যয় উপস্থিত হয়,<br> <span class="br-ind"><br><span class="indent">&nbsp;</span></span>তা কি সদাপ্রভু থেকে হয় না? <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নিশ্চয়ই সদাপ্রভু, তাঁর দাস ভাববাদীদের কাছে<br> <span class="br-ind"><br><span class="indent">&nbsp;</span></span>নিজের পরিকল্পনা প্রকাশ না করে,<br> <span class="br-ind"><br><span class="indent">&nbsp;</span></span>সার্বভৌম সদাপ্রভু কিছুই করেন না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সিংহ গর্জন করলে—<br> <span class="br-ind"><br><span class="indent">&nbsp;</span></span>কে না ভয় করবে?<br> <span class="br-ind"><br><span class="indent">&nbsp;</span></span>সার্বভৌম সদাপ্রভু কথা বলেন—<br> <span class="br-ind"><br><span class="indent">&nbsp;</span></span>কে না ভবিষ্যদ্‌বাণী করবে? <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমরা অস্‌দোদের দুর্গগুলিতে,<br> <span class="br-ind"><br><span class="indent">&nbsp;</span></span>ও মিশরের দুর্গগুলির কাছে এই বার্তা ঘোষণা করো:<br> <span class="br-ind"><br><span class="indent">&nbsp;</span></span>“তোমরা শমরিয়ার পাহাড়গুলির কাছে সমবেত হও;<br> <span class="br-ind"><br><span class="indent">&nbsp;</span></span>আর তার মধ্যে মহা অস্থিরতা দেখো,<br> <span class="br-ind"><br><span class="indent">&nbsp;</span></span>তার প্রজাদের মধ্যে সংঘটিত নিপীড়ন দেখো।” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“তারা জানে না ন্যায়সঙ্গত কাজ কীভাবে করতে হয়,”<br> <span class="br-ind"><br><span class="indent">&nbsp;</span></span>সদাপ্রভু এই কথা ঘোষণা করেন,<br> <span class="br-ind"><br><span class="indent">&nbsp;</span></span>“তারা তাদের দুর্গগুলিতে<br> <span class="br-ind"><br><span class="indent">&nbsp;</span></span>অত্যাচার ও লুটের জিনিস সঞ্চিত করেছে।”<br></div>
<div class="v" id="v11"><span class="vn">11</span> <span class="br-p"><br><br></span>অতএব, সার্বভৌম সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“এক শত্রু দেশকে ছারখার করে দেবে,<br> <span class="br-ind"><br><span class="indent">&nbsp;</span></span>সে তোমার ঘাঁটিগুলি ভেঙে ফেলবে<br> <span class="br-ind"><br><span class="indent">&nbsp;</span></span>ও তোমার দুর্গগুলি লুট করবে।”<br></div>
<div class="v" id="v12"><span class="vn">12</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“মেষপালক যেমন সিংহের মুখ থেকে<br> <span class="br-ind"><br><span class="indent">&nbsp;</span></span>দুটি পায়ের হাড় বা একটি কানের টুকরো উদ্ধার করে,<br> <span class="br-ind"><br><span class="indent">&nbsp;</span></span>তেমনই ইস্রায়েলীরাও রক্ষা পাবে,<br> <span class="br-ind"><br><span class="indent">&nbsp;</span></span>যারা শমরিয়ায় তাদের বিছানার প্রান্তে<br> <span class="br-ind"><br><span class="indent">&nbsp;</span></span>বা দামাস্কাসে তাদের পালঙ্কের কোণে বসে থাকে।”<br></div>
<div class="v" id="v13"><span class="vn">13</span> <span class="br-p"><br><br></span>“তোমরা এই কথা শোনো ও যাকোবের কুলের বিপক্ষে সাক্ষ্য দাও,” বলেন প্রভু, সর্বশক্তিমান ঈশ্বর সদাপ্রভু।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“যেদিন আমি ইস্রায়েলের সব পাপের জন্য তাদের শাস্তি দিই,<br> <span class="br-ind"><br><span class="indent">&nbsp;</span></span>আমি বেথেলের সব বেদি ধ্বংস করব;<br> <span class="br-ind"><br><span class="indent">&nbsp;</span></span>বেদির শৃঙ্গগুলি কেটে ফেলা হবে<br> <span class="br-ind"><br><span class="indent">&nbsp;</span></span>ও সেগুলি মাটিতে পতিত হবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি শীতযাপনের গৃহ<br> <span class="br-ind"><br><span class="indent">&nbsp;</span></span>ও গ্রীষ্মযাপনের গৃহকে ভেঙে ফেলব;<br> <span class="br-ind"><br><span class="indent">&nbsp;</span></span>হস্তিদন্তে সুসজ্জিত গৃহগুলি ধ্বংস হবে<br> <span class="br-ind"><br><span class="indent">&nbsp;</span></span>এবং অট্টালিকাগুলি ভূমিসাৎ করা হবে,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>