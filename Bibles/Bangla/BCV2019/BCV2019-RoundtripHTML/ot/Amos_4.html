<html><head>
<meta http-equiv="Content-Type" content="text/html;charset=utf-8" />
<title>Amos 4 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> <a href="Amos_2.html">2</a> <a href="Amos_3.html">3</a> <b>4</b> <a href="Amos_5.html">5</a> <a href="Amos_6.html">6</a> ... <a href="Amos_9.html">9</a> </div><hr>
<h1>Amos 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েল ঈশ্বরের কাছে ফিরে আসেনি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>শমরিয়ার পর্বতের উপরে বিচরণ করা বাশনের গাভীসকল, তোমরা এই বাণী শ্রবণ করো,<br> <span class="br-ind"><br><span class="indent">&nbsp;</span></span>তোমরা সেই নারীরা যারা দরিদ্রদের নিপীড়ন ও নিঃস্বদের চূর্ণ করো,<br> <span class="br-ind"><br><span class="indent">&nbsp;</span></span>যারা নিজের নিজের স্বামীকে বলো, “আমাদের জন্য কিছু পান করার সুরা এনে দাও!”<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সার্বভৌম সদাপ্রভু তাঁর পবিত্রতায় শপথ করেছেন:<br> <span class="br-ind"><br><span class="indent">&nbsp;</span></span>“সেই সময় অবশ্যই আসবে,<br> <span class="br-ind"><br><span class="indent">&nbsp;</span></span>যখন তোমাদের কড়া লাগিয়ে,<br> <span class="br-ind"><br><span class="indent">&nbsp;</span></span>তোমাদের শেষতম ব্যক্তিকে বড়শি গেঁথে নিয়ে যাওয়া হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাদের মধ্যে প্রত্যেকে প্রাচীরের ভাঙা স্থান দিয়ে<br> <span class="br-ind"><br><span class="indent">&nbsp;</span></span>সোজা বের হয়ে যাবে,<br> <span class="br-ind"><br><span class="indent">&nbsp;</span></span>আর তোমাদের হর্মোণের দিকে নিক্ষেপ করা হবে,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“তোমরা বেথেলে যাও ও পাপ করো;<br> <span class="br-ind"><br><span class="indent">&nbsp;</span></span>তোমরা গিল্‌গলে যাও ও আরও বেশি পাপ করো।<br> <span class="br-ind"><br><span class="indent">&nbsp;</span></span>রোজ সকালে তোমাদের নৈবেদ্য নিয়ে এসো,<br> <span class="br-ind"><br><span class="indent">&nbsp;</span></span>প্রত্যেক তিন বছর পরপর তোমাদের দশমাংশ উৎসর্গ করো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধন্যবাদের বলিরূপে খামিরযুক্ত রুটি পোড়াও,<br> <span class="br-ind"><br><span class="indent">&nbsp;</span></span>আর স্বেচ্ছাকৃত দান ঘোষণা করো,<br> <span class="br-ind"><br><span class="indent">&nbsp;</span></span>তোমরা ইস্রায়েলীরা, সেগুলির জন্য গর্ব করো,<br> <span class="br-ind"><br><span class="indent">&nbsp;</span></span>কারণ তোমরা এরকমই করতে ভালোবাসো,”<br> <span class="br-ind"><br><span class="indent">&nbsp;</span></span>সার্বভৌম সদাপ্রভু ঘোষণা করেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“প্রত্যেকটি নগরে আমি তোমাদের শূন্য উদরে রেখেছি,<br> <span class="br-ind"><br><span class="indent">&nbsp;</span></span>প্রত্যেকটি নগরে রয়েছে খাদ্যের অভাব,<br> <span class="br-ind"><br><span class="indent">&nbsp;</span></span>তবুও তোমরা আমার কাছে ফিরে আসোনি,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“আমি তোমাদের কাছ থেকে বৃষ্টিও ধরে রেখেছি,<br> <span class="br-ind"><br><span class="indent">&nbsp;</span></span>যখন শস্যচয়নের সময় তখনও তিন মাস দূরে ছিল।<br> <span class="br-ind"><br><span class="indent">&nbsp;</span></span>আমি একটি নগরে বৃষ্টি পাঠিয়েছি,<br> <span class="br-ind"><br><span class="indent">&nbsp;</span></span>অথচ, অন্য নগরে তা নিবারণ করেছি।<br> <span class="br-ind"><br><span class="indent">&nbsp;</span></span>একটি মাঠে বৃষ্টি হয়েছে,<br> <span class="br-ind"><br><span class="indent">&nbsp;</span></span>অন্য মাঠে তা না-হওয়ায় সব শুকিয়ে গেছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লোকেরা নগর থেকে নগরে জলের জন্য টলতে টলতে যেত,<br> <span class="br-ind"><br><span class="indent">&nbsp;</span></span>কিন্তু পান করার জন্য যথেষ্ট জল পেত না,<br> <span class="br-ind"><br><span class="indent">&nbsp;</span></span>তবুও তোমরা আমার কাছে ফিরে আসোনি,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“অনেকবার আমি তোমাদের উদ্যানগুলিতে ও দ্রাক্ষাকুঞ্জগুলিতে আঘাত করেছি,<br> <span class="br-ind"><br><span class="indent">&nbsp;</span></span>কুঁকড়ে যাওয়া ও ছাতা-রোগে আমি সেগুলিতে আঘাত করেছি।<br> <span class="br-ind"><br><span class="indent">&nbsp;</span></span>পঙ্গপালেরা তোমাদের ডুমুর ও জলপাইগাছগুলি গ্রাস করেছে,<br> <span class="br-ind"><br><span class="indent">&nbsp;</span></span>তবুও তোমরা আমার কাছে ফিরে আসোনি,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“আমি তোমাদের মধ্যে মহামারি প্রেরণ করেছি,<br> <span class="br-ind"><br><span class="indent">&nbsp;</span></span>যেমন মিশরে করেছিলাম, আমি তরোয়ালের দ্বারা তোমাদের যুবকদের হত্যা করেছি,<br> <span class="br-ind"><br><span class="indent">&nbsp;</span></span>সেই সঙ্গে হত্যা করেছি অধিকৃত সব অশ্বদেরও।<br> <span class="br-ind"><br><span class="indent">&nbsp;</span></span>আমি তোমাদের নাসারন্ধ্রে তোমাদের শিবিরের দুর্গন্ধ প্রবেশ করিয়েছি,<br> <span class="br-ind"><br><span class="indent">&nbsp;</span></span>তবুও তোমরা আমার কাছে ফিরে আসোনি,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“আমি তোমাদের কাউকে কাউকে উৎপাটন করেছি,<br> <span class="br-ind"><br><span class="indent">&nbsp;</span></span>যেমন আমি সদোম ও ঘমোরাকে উৎপাটন করেছিলেন।<br> <span class="br-ind"><br><span class="indent">&nbsp;</span></span>তোমরা ছিলে আগুন থেকে কেড়ে নেওয়া জ্বলন্ত কাঠের টুকরোর মতো,<br> <span class="br-ind"><br><span class="indent">&nbsp;</span></span>তবুও তোমরা আমার কাছে ফিরে আসোনি,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“সেই কারণে, ওহে ইস্রায়েল, আমি তোমাদের প্রতি এইরকম ব্যবহার করব,<br> <span class="br-ind"><br><span class="indent">&nbsp;</span></span>আর যেহেতু আমি এইরকম ব্যবহার করব, ওহে ইস্রায়েল,<br> <span class="br-ind"><br><span class="indent">&nbsp;</span></span>তুমি তোমার ঈশ্বরের সঙ্গে সাক্ষাৎ করার জন্য প্রস্তুত হও।” <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যিনি পর্বতসকলের নির্মাতা,<br> <span class="br-ind"><br><span class="indent">&nbsp;</span></span>যিনি বাতাস সৃষ্টি করেন,<br> <span class="br-ind"><br><span class="indent">&nbsp;</span></span>যিনি তাঁর চিন্তাধারা মানুষের কাছে প্রকাশ করেন,<br> <span class="br-ind"><br><span class="indent">&nbsp;</span></span>যিনি প্রত্যূষকালকে অন্ধকারে পরিণত করেন<br> <span class="br-ind"><br><span class="indent">&nbsp;</span></span>ও পৃথিবীর উঁচু স্থানগুলির উপর দিয়ে চলেন—<br> <span class="br-ind"><br><span class="indent">&nbsp;</span></span>সর্বশক্তিমান ঈশ্বর সদাপ্রভু, এই তাঁর নাম।<br></div>
</div>
<!-- PARSED ABOVE; EDITING MAY BREAK PARSER -->
</body></html>