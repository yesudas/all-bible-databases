<html><head>
<meta http-equiv="Content-Type" content="text/html;charset=utf-8" />
<title>Amos 5 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> ... <a href="Amos_3.html">3</a> <a href="Amos_4.html">4</a> <b>5</b> <a href="Amos_6.html">6</a> <a href="Amos_7.html">7</a> ... <a href="Amos_9.html">9</a> </div><hr>
<h1>Amos 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিলাপ ও মন পরিবর্তনের জন্য আহ্বান</h2><span class="vn">1</span> <span class="br-p"><br><br></span>ওহে ইস্রায়েল কুল, তোমরা এই বাণী শোনো। এই বিলাপ-গীতি আমি তোমাদের সম্পর্কে করতে চলেছি:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“কুমারী-ইস্রায়েল পতিত হয়েছে,<br> <span class="br-ind"><br><span class="indent">&nbsp;</span></span>সে আর কখনও উঠতে পারবে না;<br> <span class="br-ind"><br><span class="indent">&nbsp;</span></span>সে তার নিজের দেশেই পরিত্যক্ত হয়েছে,<br> <span class="br-ind"><br><span class="indent">&nbsp;</span></span>তাকে তুলে ধরার জন্য কেউই নেই।”<br></div>
<div class="v" id="v3"><span class="vn">3</span> <span class="br-p"><br><br></span>সার্বভৌম সদাপ্রভু এই কথা ইস্রায়েলকে বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমার নগরের লোকেরা সহস্র হয়ে সমরাভিযান করত,<br> <span class="br-ind"><br><span class="indent">&nbsp;</span></span>তাদের কেবলমাত্র শতজন অবশিষ্ট থাকবে;<br> <span class="br-ind"><br><span class="indent">&nbsp;</span></span>তোমার নগর একশত জন হয়ে যুদ্ধযাত্রা করত,<br> <span class="br-ind"><br><span class="indent">&nbsp;</span></span>তারা কেবলমাত্র দশজন অবশিষ্ট থাকবে।”<br></div>
<div class="v" id="v4"><span class="vn">4</span> <span class="br-p"><br><br></span>সদাপ্রভু এই কথা ইস্রায়েলকে বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমার অন্বেষণ করো ও বাঁচো;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বেথেলের অন্বেষণ কোরো না,<br> <span class="br-ind"><br><span class="indent">&nbsp;</span></span>তোমরা গিল্‌গলে যেয়ো না,<br> <span class="br-ind"><br><span class="indent">&nbsp;</span></span>বের-শেবা পর্যন্ত যাত্রা কোরো না।<br> <span class="br-ind"><br><span class="indent">&nbsp;</span></span>কারণ গিল্‌গল অবশ্যই নির্বাসিত হবে,<br> <span class="br-ind"><br><span class="indent">&nbsp;</span></span>বেথেল অসার প্রতিপন্ন হবে।”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা সদাপ্রভুর অন্বেষণ করো ও বাঁচো,<br> <span class="br-ind"><br><span class="indent">&nbsp;</span></span>নইলে, তিনি আগুনের মতো যোষেফের কুল বিনষ্ট করবেন,<br> <span class="br-ind"><br><span class="indent">&nbsp;</span></span>তা তাকে গ্রাস করবে,<br> <span class="br-ind"><br><span class="indent">&nbsp;</span></span>আর তা নির্বাপিত করার জন্য বেথেলে কেউই থাকবে না। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমরা যারা ন্যায়বিচারকে তিক্ততায় পরিণত করো,<br> <span class="br-ind"><br><span class="indent">&nbsp;</span></span>ও ধার্মিকতাকে ভূমিতে নিক্ষেপ করো, <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিনি কৃত্তিকা ও কালপুরুষ নক্ষত্রমণ্ডলী নির্মাণ করেছেন,<br> <span class="br-ind"><br><span class="indent">&nbsp;</span></span>যিনি মধ্য রাত্রিকে প্রভাতে পরিণত করেন<br> <span class="br-ind"><br><span class="indent">&nbsp;</span></span>ও দিনকে রাতের মতো অন্ধকারময় করেন,<br> <span class="br-ind"><br><span class="indent">&nbsp;</span></span>যিনি সমুদ্রের জলরাশিকে আহ্বান করেন<br> <span class="br-ind"><br><span class="indent">&nbsp;</span></span>ও ভূপৃষ্ঠের উপরে তাদের ঢেলে দেন—<br> <span class="br-ind"><br><span class="indent">&nbsp;</span></span>সদাপ্রভু তাঁর নাম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি দৃঢ় দুর্গের উপরে দ্রুত সর্বনাশ নামিয়ে আনেন<br> <span class="br-ind"><br><span class="indent">&nbsp;</span></span>ও সুরক্ষিত নগরীকে ধ্বংস করে থাকেন, <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা তাকে ঘৃণা করো, যে ন্যায়ালয়ে তিরস্কার করে<br> <span class="br-ind"><br><span class="indent">&nbsp;</span></span>ও যে সত্যিকথা বলে, তাকে অবজ্ঞা করো। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমরা দরিদ্রদের পদদলিত করো<br> <span class="br-ind"><br><span class="indent">&nbsp;</span></span>ও জোর করে তাদের কাছ থেকে শস্য কেড়ে নাও।<br> <span class="br-ind"><br><span class="indent">&nbsp;</span></span>তাই, তোমরা যদিও পাথরের অট্টালিকা নির্মাণ করেছ,<br> <span class="br-ind"><br><span class="indent">&nbsp;</span></span>তোমরা সেগুলির মধ্যে বসবাস করতে পারবে না;<br> <span class="br-ind"><br><span class="indent">&nbsp;</span></span>তোমরা যদিও রম্য দ্রাক্ষাকুঞ্জ রোপণ করেছ,<br> <span class="br-ind"><br><span class="indent">&nbsp;</span></span>তা থেকে উৎপন্ন দ্রাক্ষারস তোমরা পান করতে পারবে না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ আমি তোমাদের অপরাধের মাত্রা<br> <span class="br-ind"><br><span class="indent">&nbsp;</span></span>ও তোমাদের পাপসকল কত ব্যাপক, তা জানি। <span class="br-p"><br><br></span>তোমরা ধার্মিক ব্যক্তিকে নিপীড়ন করো ও ঘুস নাও,<br> <span class="br-ind"><br><span class="indent">&nbsp;</span></span>তোমরা ন্যায়ালয়ে দরিদ্রদের ন্যায়বিচার থেকে বঞ্চিত করো।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেই কারণে বিচক্ষণ মানুষ এসব সময়ে চুপ করে থাকে,<br> <span class="br-ind"><br><span class="indent">&nbsp;</span></span>কারণ সময় সব মন্দ। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমরা মঙ্গলের অন্বেষণ করো, মন্দের নয়,<br> <span class="br-ind"><br><span class="indent">&nbsp;</span></span>যেন তোমরা বাঁচতে পারো।<br> <span class="br-ind"><br><span class="indent">&nbsp;</span></span>তখন সর্বশক্তিমান ঈশ্বর সদাপ্রভু তোমাদের সঙ্গে থাকবেন,<br> <span class="br-ind"><br><span class="indent">&nbsp;</span></span>যেমন তোমরা বলে থাকো যে তিনি থাকেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা মন্দকে ঘৃণা করো, উত্তমতাকে ভালোবাসো;<br> <span class="br-ind"><br><span class="indent">&nbsp;</span></span>ন্যায়ালয়ে ন্যায়বিচার রক্ষা করো।<br> <span class="br-ind"><br><span class="indent">&nbsp;</span></span>হয়তো সর্বশক্তিমান ঈশ্বর সদাপ্রভু,<br> <span class="br-ind"><br><span class="indent">&nbsp;</span></span>যোষেফের অবশিষ্টাংশের উপরে করুণা করবেন।<br></div>
<div class="v" id="v16"><span class="vn">16</span> <span class="br-p"><br><br></span>অতএব প্রভু, সর্বশক্তিমান ঈশ্বর সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“সমস্ত পথে পথে শোকবিলাপ হবে,<br> <span class="br-ind"><br><span class="indent">&nbsp;</span></span>প্রত্যেক চকে প্রকাশ্যে মনস্তাপের কান্না শোনা যাবে।<br> <span class="br-ind"><br><span class="indent">&nbsp;</span></span>কৃষকদের কাঁদবার জন্য তলব করা হবে,<br> <span class="br-ind"><br><span class="indent">&nbsp;</span></span>বিলাপকারীদের বিলাপ করার জন্য ডাকা হবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সমস্ত দ্রাক্ষাকুঞ্জে সেদিন বিলাপ করা হবে,<br> <span class="br-ind"><br><span class="indent">&nbsp;</span></span>কারণ আমি তোমাদের মধ্য দিয়ে অতিক্রম করব,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v18"><h2>সদাপ্রভুর দিন</h2><span class="vn">18</span> <span class="br-ind"><br><span class="indent">&nbsp;</span></span>ধিক্‌ তোমাদের, যারা<br> <span class="br-ind"><br><span class="indent">&nbsp;</span></span>সদাপ্রভুর দিনের অপেক্ষায় থাকো!<br> <span class="br-ind"><br><span class="indent">&nbsp;</span></span>কেন তোমরা সদাপ্রভুর দিনের অপেক্ষায় থাকো?<br> <span class="br-ind"><br><span class="indent">&nbsp;</span></span>সেদিন হবে অন্ধকারের, আলোর নয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তা এইরকম হবে, কেউ যেন সিংহ থেকে পালিয়ে বাঁচল<br> <span class="br-ind"><br><span class="indent">&nbsp;</span></span>তো গিয়ে ভালুকের সামনে পড়ল,<br> <span class="br-ind"><br><span class="indent">&nbsp;</span></span>অথবা বাড়িতে প্রবেশ করল<br> <span class="br-ind"><br><span class="indent">&nbsp;</span></span>আর দেওয়ালে হাত রাখল,<br> <span class="br-ind"><br><span class="indent">&nbsp;</span></span>তখন সাপ তাকে দংশন করল।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সদাপ্রভুর দিন কি আলো, তা অন্ধকার কি হবে না—<br> <span class="br-ind"><br><span class="indent">&nbsp;</span></span>তা হবে গাঢ় অন্ধকার, আলোর রেশও কি কোথাও থাকবে? <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“আমি তোমাদের ধর্মীয় উৎসবগুলি ঘৃণা করি, অগ্রাহ্য করি;<br> <span class="br-ind"><br><span class="indent">&nbsp;</span></span>তোমাদের সভাগুলি আমি সহ্য করতে পারি না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমরা যদিও আমার কাছে হোমবলি ও শস্য-নৈবেদ্যগুলি উপস্থিত করো,<br> <span class="br-ind"><br><span class="indent">&nbsp;</span></span>আমি সেগুলি গ্রহণ করব না।<br> <span class="br-ind"><br><span class="indent">&nbsp;</span></span>তোমরা যদিও নধর পশুর মঙ্গলার্থক বলি উৎসর্গ করো,<br> <span class="br-ind"><br><span class="indent">&nbsp;</span></span>আমি সেগুলি চেয়েও দেখব না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমাদের গানবাজনার শব্দ দূর করো!<br> <span class="br-ind"><br><span class="indent">&nbsp;</span></span>আমি তোমাদের বীণার ঝংকার শুনতে চাই না।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু ন্যায়বিচার নদীর মতো প্রবাহিত হোক,<br> <span class="br-ind"><br><span class="indent">&nbsp;</span></span>ধার্মিকতা কখনও শুকিয়ে না যাওয়া স্রোতের মতো হোক! <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>“হে ইস্রায়েলের কুল, তোমরা কি মরুভূমিতে চল্লিশ বছর,<br> <span class="br-ind"><br><span class="indent">&nbsp;</span></span>আমার কাছে বিভিন্ন বলিদান ও নৈবেদ্য নিয়ে এসেছিলে?<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>না, তোমরা বরং তোমাদের রাজা সিক্কুৎ ও কীয়ুন নামের প্রতিমাদের<sup class="fnm"><a name="fnm1" href="#fn1">1</a></sup>,<br> <span class="br-ind"><br><span class="indent">&nbsp;</span></span>তোমাদের দেবতাদের তারা—<br> <span class="br-ind"><br><span class="indent">&nbsp;</span></span>যা নিজেদের জন্য নির্মাণ করেছিলে,<br> <span class="br-ind"><br><span class="indent">&nbsp;</span></span>তা-ই তুলে বহন করেছিলে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাই আমি তোমাদের দামাস্কাসের ওপারে নির্বাসিত করব,”<br> <span class="br-ind"><br><span class="indent">&nbsp;</span></span>বলেন সদাপ্রভু, যাঁর নাম সর্বশক্তিমান ঈশ্বর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পাঠান্তরে, <!--raw 1 bo --><em><!--endraw 1-->তোমাদের রাজার তাঁবুকে ও তোমাদের প্রতিমাগুলির আধারকে<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>