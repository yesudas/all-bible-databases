<html><head>
<meta http-equiv="Content-Type" content="text/html;charset=utf-8" />
<title>Amos 6 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> ... <a href="Amos_4.html">4</a> <a href="Amos_5.html">5</a> <b>6</b> <a href="Amos_7.html">7</a> <a href="Amos_8.html">8</a> <a href="Amos_9.html">9</a> </div><hr>
<h1>Amos 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আত্মতৃপ্ত লোকেদের প্রতি ধিক্কার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধিক্‌ তোমাদের, যারা সিয়োনে আত্মতৃপ্ত বসে আছো,<br> <span class="br-ind"><br><span class="indent">&nbsp;</span></span>ধিক্‌ তোমাদেরও, যারা শমরিয়া পর্বতে নিজেদের নিরাপদ মনে করছ,<br> <span class="br-ind"><br><span class="indent">&nbsp;</span></span>যারা অগ্রগণ্য জাতির বিশিষ্ট লোক,<br> <span class="br-ind"><br><span class="indent">&nbsp;</span></span>যাদের কাছে ইস্রায়েল জাতি শরণাপন্ন হয়েছে!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা কল্‌নীতে যাও ও তার প্রতি দৃষ্টিপাত করো,<br> <span class="br-ind"><br><span class="indent">&nbsp;</span></span>সেখান থেকে তোমরা বড়ো হমাতে যাও,<br> <span class="br-ind"><br><span class="indent">&nbsp;</span></span>তারপরে ফিলিস্তিয়ার গাতে নেমে যাও।<br> <span class="br-ind"><br><span class="indent">&nbsp;</span></span>তোমাদের দুই রাজ্য থেকে তারা কি উৎকৃষ্ট?<br> <span class="br-ind"><br><span class="indent">&nbsp;</span></span>তাদের দেশ কি তোমাদের থেকে বৃহত্তর?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা অন্যায়ের দিনকে ত্যাগ করে থাকো,<br> <span class="br-ind"><br><span class="indent">&nbsp;</span></span>অথচ এক সন্ত্রাসের রাজত্বকে কাছে নিয়ে আসো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা হাতির দাঁতে তৈরি বিছানায় শুয়ে থাকো<br> <span class="br-ind"><br><span class="indent">&nbsp;</span></span>ও নিজের নিজের পালঙ্কে শরীর এলিয়ে দাও।<br> <span class="br-ind"><br><span class="indent">&nbsp;</span></span>তোমাদের পছন্দমতো মেষশাবক ও নধর বাছুর দিয়ে<br> <span class="br-ind"><br><span class="indent">&nbsp;</span></span>তোমার আহার সেরে থাকো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা মনে করো দাউদের মতো, অথচ এলোপাথাড়ি বীণা বাজাও,<br> <span class="br-ind"><br><span class="indent">&nbsp;</span></span>বিভিন্ন বাদ্যযন্ত্রে তাৎক্ষণিক গীত রচনা করো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা বড়ো বড়ো পাত্রে ভরা দ্রাক্ষারস পান করো,<br> <span class="br-ind"><br><span class="indent">&nbsp;</span></span>উৎকৃষ্ট তেল গায়ে মাখো,<br> <span class="br-ind"><br><span class="indent">&nbsp;</span></span>কিন্তু তোমরা যোষেফের দুর্দশায় দুঃখার্ত হও না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই কারণে, তোমরাই সর্বপ্রথমে নির্বাসিত হবে,<br> <span class="br-ind"><br><span class="indent">&nbsp;</span></span>তোমাদের ভোজপর্ব ও আলস্য শয়নের পরিসমাপ্তি ঘটবে।<br></div>
<div class="v" id="v8"><h2>ইস্রায়েলের অহংকারের প্রতি সদাপ্রভুর ঘৃণা</h2><span class="vn">8</span> <span class="br-p"><br><br></span>সার্বভৌম সদাপ্রভু শপথ করেছেন—সর্বশক্তিমান ঈশ্বর সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি যাকোবের অহংকার ঘৃণা<br> <span class="br-ind"><br><span class="indent">&nbsp;</span></span>ও তার দুর্গগুলিকে প্রচণ্ড ঘৃণা করি;<br> <span class="br-ind"><br><span class="indent">&nbsp;</span></span>এই কারণে আমি নগর<br> <span class="br-ind"><br><span class="indent">&nbsp;</span></span>ও তার মধ্যে স্থিত সমস্ত কিছু পরের হাতে সমর্পণ করব।”<br></div>
<div class="v" id="v9"><span class="vn">9</span> <span class="br-p"><br><br></span>যদি কোনো গৃহে দশজন মানুষও অবশিষ্ট থাকে, তারাও মারা যাবে।</div>
<div class="v" id="v10"><span class="vn">10</span> আর শবদাহকারী কোনো আত্মীয় তাদের গৃহ থেকে বের করে নিয়ে যাওয়ার জন্য আসে এবং সেখানে অবশিষ্ট তখনও লুকিয়ে থাকা কোনো ব্যক্তিকে জিজ্ঞাসা করে, “তোমার সঙ্গে আরও কেউ কি আছে?” সে বলবে, “না নেই।” তখন সে বলবে, “চুপ করো! আমরা সদাপ্রভুর নাম আদৌ উল্লেখ করব না।”</div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>কারণ সদাপ্রভু এই আদেশ দিয়েছেন,<br> <span class="br-ind"><br><span class="indent">&nbsp;</span></span>তিনি বৃহৎ গৃহকে খণ্ডবিখণ্ড ও<br> <span class="br-ind"><br><span class="indent">&nbsp;</span></span>ক্ষুদ্র গৃহকে টুকরো টুকরো করবেন। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঘোড়ারা কি খাড়া পাহাড়ে দৌড়ায়?<br> <span class="br-ind"><br><span class="indent">&nbsp;</span></span>লাঙল দিয়ে কি কেউ সমুদ্রে চাষ করে?<br> <span class="br-ind"><br><span class="indent">&nbsp;</span></span>কিন্তু তোমরা ন্যায়বিচারকে বিষবৃক্ষে<br> <span class="br-ind"><br><span class="indent">&nbsp;</span></span>ও ধার্মিকতার ফলকে তিক্ততায় পরিণত করেছ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা করেছ, যারা লো-দবারের<sup class="fnm"><a name="fnm1" href="#fn1">1</a></sup> বিজয়ে উল্লসিত হয়েছ<br> <span class="br-ind"><br><span class="indent">&nbsp;</span></span>ও বলেছ, “আমরা কি নিজের শক্তিতে কর্ণয়িম<sup class="fnm"><a name="fnm2" href="#fn2">2</a></sup> দখল করিনি?” <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ সর্বশক্তিমান ঈশ্বর সদাপ্রভু ঘোষণা করেন,<br> <span class="br-ind"><br><span class="indent">&nbsp;</span></span>“ওহে ইস্রায়েলের কুল, আমি তোমাদের বিরুদ্ধে এক জাতিকে উত্তেজিত করব,<br> <span class="br-ind"><br><span class="indent">&nbsp;</span></span>তারা লেবো-হমাৎ<sup class="fnm"><a name="fnm3" href="#fn3">3</a></sup> থেকে অরাবা উপত্যকা পর্যন্ত<br> <span class="br-ind"><br><span class="indent">&nbsp;</span></span>সমস্ত পথে তোমাদের প্রতি অত্যাচার করবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> লো-দবার—এর অর্থ, <!--raw 1 bo --><em><!--endraw 1-->কিছুই না বা শূন্যগর্ভ বা অসার।<!--raw 1 bo --></em><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> কর্ণয়িম শব্দটির অর্থ, <!--raw 1 bo --><em><!--endraw 1-->শৃঙ্গগুলি। শৃঙ্গ এখানে শক্তির প্রতীক।<!--raw 1 bo --></em><!--endraw 1--></div>
<div class="fn"><sup class="fnt"><a name="fn3" href="#fnm3">3</a></sup> পাঠান্তরে, <!--raw 1 bo --><em><!--endraw 1-->হমাতের প্রবেশস্থান থেকে।<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>