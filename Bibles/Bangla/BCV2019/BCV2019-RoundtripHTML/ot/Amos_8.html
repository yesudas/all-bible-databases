<html><head>
<meta http-equiv="Content-Type" content="text/html;charset=utf-8" />
<title>Amos 8 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> ... <a href="Amos_6.html">6</a> <a href="Amos_7.html">7</a> <b>8</b> <a href="Amos_9.html">9</a> </div><hr>
<h1>Amos 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাকা ফলের একটি ঝুড়ি</h2><span class="vn">1</span> <span class="br-p"><br><br></span>সার্বভৌম সদাপ্রভু আমাকে এই জিনিস দেখালেন: পাকা ফলের একটি ঝুড়ি।</div>
<div class="v" id="v2"><span class="vn">2</span> তিনি জিজ্ঞাসা করলেন, “আমোষ, তুমি কি দেখতে পাচ্ছ?” <span class="br-p"><br><br></span>আমি উত্তর দিলাম, “পাকা ফলের একটি ঝুড়ি।” <span class="br-p"><br><br></span>তারপর সদাপ্রভু আমাকে বললেন, “আমার প্রজা ইস্রায়েলের পেকে ওঠার সময় হয়ে এসেছে। আমি আর তাদের ছেড়ে কথা বলব না।”</div>
<div class="v" id="v3"><span class="vn">3</span> <span class="br-p"><br><br></span>সেদিন সার্বভৌম সদাপ্রভু ঘোষণা করলেন, “মন্দিরে গীত গানগুলি বিলাপে পরিণত হবে। অনেক, অনেক শব সেখানে নিক্ষেপ করা হয়েছে। তোমরা নীরব হও!”</div>
<div class="v" id="v4"><span class="vn">4</span> <span class="br-p"><br><br></span>তোমরা যারা দরিদ্রদের পদদলিত করো ও দেশের দীনদরিদ্র লোকেদের নিকেশ করো, তোমরা এই কথা শোনো।</div>
<div class="v" id="v5"><span class="vn">5</span> <span class="br-p"><br><br></span>তোমরা বলে থাকো, <span class="br-p"><br><br></span><span class="br-ind"><br><span class="indent">&nbsp;</span></span>“অমাবস্যা কখন শেষ হবে যে,<br> <span class="br-ind"><br><span class="indent">&nbsp;</span></span>আমরা শস্য বিক্রি করতে পারব?<br> <span class="br-ind"><br><span class="indent">&nbsp;</span></span>সাব্বাথ-বার কখন সমাপ্ত হবে যে,<br> <span class="br-ind"><br><span class="indent">&nbsp;</span></span>আমরা গমের ব্যবসা করতে পারব?” তা করা হবে বাটখারার ওজন কমিয়ে,<br> <span class="br-ind"><br><span class="indent">&nbsp;</span></span>দাম বৃদ্ধি করে<br> <span class="br-ind"><br><span class="indent">&nbsp;</span></span>ও অন্যায্য দাঁড়িপাল্লায় ঠকানোর মাধ্যমে,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দরিদ্রদের রুপোর টাকায় কিনে নিয়ে,<br> <span class="br-ind"><br><span class="indent">&nbsp;</span></span>এক জোড়া জুতোর বিনিময়ে অভাবীকে ক্রয় করে<br> <span class="br-ind"><br><span class="indent">&nbsp;</span></span>এবং গমের ছাঁটকে পর্যন্ত বিক্রি করে।<br></div>
<div class="v" id="v7"><span class="vn">7</span> <span class="br-p"><br><br></span>সদাপ্রভু যাকোবের অহংকারের<sup class="fnm"><a name="fnm1" href="#fn1">1</a></sup> নাম নিয়ে শপথ করেছেন: “তারা যা করেছে, তা আমি কোনোদিনই ভুলে যাব না।</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>“এর জন্যই কি সেই দেশ ভয়ে কাঁপবে না?<br> <span class="br-ind"><br><span class="indent">&nbsp;</span></span>তার মধ্যে বসবাসকারী সকলে কি শোক করবে না?<br> <span class="br-ind"><br><span class="indent">&nbsp;</span></span>সমস্ত দেশ নীলনদের মতো স্ফীত হয়ে উঠবে;<br> <span class="br-ind"><br><span class="indent">&nbsp;</span></span>তাকে আলোড়িত করা হবে<br> <span class="br-ind"><br><span class="indent">&nbsp;</span></span>ও তা মিশরের নদীর মতোই আবার নেমে যাবে।”<br></div>
<div class="v" id="v9"><span class="vn">9</span> <span class="br-p"><br><br></span>সার্বভৌম সদাপ্রভু বলেন, <span class="br-p"><br><br></span><span class="br-ind"><br><span class="indent">&nbsp;</span></span>“সেদিন আমি মধ্যাহ্নকালে সূর্যাস্ত ঘটাব,<br> <span class="br-ind"><br><span class="indent">&nbsp;</span></span>দিনের প্রখর আলোয় পৃথিবীকে তমসাচ্ছন্ন করব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি তোমাদের সমস্ত ধর্মীয় উৎসবকে শোকে<br> <span class="br-ind"><br><span class="indent">&nbsp;</span></span>ও তোমাদের সমস্ত গীতকে বিলাপে পরিণত করব।<br> <span class="br-ind"><br><span class="indent">&nbsp;</span></span>আমি তোমাদের সবাইকে শোকের পোশাক পরাব<br> <span class="br-ind"><br><span class="indent">&nbsp;</span></span>ও তোমাদের মস্তক মুণ্ডন করব।<br> <span class="br-ind"><br><span class="indent">&nbsp;</span></span>সেদিন হবে একমাত্র পুত্রের বিয়োগ-ব্যথার মতো,<br> <span class="br-ind"><br><span class="indent">&nbsp;</span></span>তার সমাপ্তি হবে তীব্র দুঃখের মাধ্যমে।” <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সার্বভৌম সদাপ্রভু বলেন, “সময় আসছে,<br> <span class="br-ind"><br><span class="indent">&nbsp;</span></span>যখন আমি দেশের মধ্যে দুর্ভিক্ষ প্রেরণ করব—<br> <span class="br-ind"><br><span class="indent">&nbsp;</span></span>তা খাবারের দুর্ভিক্ষ বা জলের পিপাসার নয়,<br> <span class="br-ind"><br><span class="indent">&nbsp;</span></span>কিন্তু সদাপ্রভুর বাক্য শোনার দুর্ভিক্ষ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>লোকেরা এক সমুদ্র থেকে অন্য সমুদ্রে টলতে টলতে যাবে,<br> <span class="br-ind"><br><span class="indent">&nbsp;</span></span>উত্তর থেকে পূর্ব পর্যন্ত বিচরণ করবে,<br> <span class="br-ind"><br><span class="indent">&nbsp;</span></span>তারা সদাপ্রভুর বাক্য অন্বেষণ করবে,<br> <span class="br-ind"><br><span class="indent">&nbsp;</span></span>কিন্তু তার সন্ধান পাবে না।<br></div>
<div class="v" id="v13"><span class="vn">13</span> <span class="br-p"><br><br></span>“সেদিন, <span class="br-p"><br><br></span><span class="br-ind"><br><span class="indent">&nbsp;</span></span>“সুন্দর সব যুবতী ও শক্তিশালী যুবকেরা,<br> <span class="br-ind"><br><span class="indent">&nbsp;</span></span>পিপাসার কারণে মূর্ছিত হবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা শমরিয়ার পাপ নিয়ে<sup class="fnm"><a name="fnm2" href="#fn2">2</a></sup> শপথ করে—<br> <span class="br-ind"><br><span class="indent">&nbsp;</span></span>যারা বলে, ‘ওহে দান, তোমার জীবিত দেবতার দিব্যি,’<br> <span class="br-ind"><br><span class="indent">&nbsp;</span></span>বা, ‘বের-শেবার জীবিত দেবতার দিব্যি,’<br> <span class="br-ind"><br><span class="indent">&nbsp;</span></span>তারা সবাই পতিত হবে, তারা আর কখনও উঠতে পারবে না।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সদাপ্রভুর মন্দিরই ছিল যাকোব কুলের বা ইস্রায়েলীদের অহংকারের বিষয়।</div>
<div class="fn"><sup class="fnt"><a name="fn2" href="#fnm2">2</a></sup> বা <!--raw 1 bo --><em><!--endraw 1-->অশীমার নামে; বা সেই প্রতিমার নামে।<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>