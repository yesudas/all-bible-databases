<html><head>
<meta http-equiv="Content-Type" content="text/html;charset=utf-8" />
<title>Amos 9 &ndash; আমোষ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আমোষ</b> &ndash; <a href="Amos_1.html">1</a> ... <a href="Amos_7.html">7</a> <a href="Amos_8.html">8</a> <b>9</b> </div><hr>
<h1>Amos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েল ধ্বংস হবে</h2><span class="vn">1</span> <span class="br-p"><br><br></span>আমি দেখলাম, সদাপ্রভু বেদির পাশে দাঁড়িয়ে আছেন আর তিনি বললেন: <span class="br-p"><br><br></span><span class="br-ind"><br><span class="indent">&nbsp;</span></span>“তুমি স্তম্ভগুলির মাথায় আঘাত করো,<br> <span class="br-ind"><br><span class="indent">&nbsp;</span></span>যেন দুয়ারের চৌকাঠগুলি কেঁপে ওঠে।<br> <span class="br-ind"><br><span class="indent">&nbsp;</span></span>সেগুলি সব লোকের মাথায় ভেঙে ফেলো;<br> <span class="br-ind"><br><span class="indent">&nbsp;</span></span>যারা অবশিষ্ট থাকবে, তাদের আমি তরোয়ালের আঘাতে মেরে ফেলব।<br> <span class="br-ind"><br><span class="indent">&nbsp;</span></span>তাদের কেউই নিষ্কৃতি পাবে না,<br> <span class="br-ind"><br><span class="indent">&nbsp;</span></span>একজনও পালাতে পারবে না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা পাতালের গভীরে খুঁড়ে নেমে গেলেও,<br> <span class="br-ind"><br><span class="indent">&nbsp;</span></span>সেখান থেকে আমার হাত তাদের টেনে তুলবে।<br> <span class="br-ind"><br><span class="indent">&nbsp;</span></span>তারা আকাশ পর্যন্ত উঠে গেলেও,<br> <span class="br-ind"><br><span class="indent">&nbsp;</span></span>সেখান থেকে আমি তাদের নামিয়ে আনব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা যদি নিজেদের কর্মিল পর্বতের শিখরেও লুকিয়ে ফেলে,<br> <span class="br-ind"><br><span class="indent">&nbsp;</span></span>সেখানেও আমি তাদের ধরে নিয়ে বন্দি করব।<br> <span class="br-ind"><br><span class="indent">&nbsp;</span></span>তারা যদি সমুদ্রের গভীরে গিয়ে আমার কাছ থেকে লুকায়,<br> <span class="br-ind"><br><span class="indent">&nbsp;</span></span>সেখানে তাদের দংশন করার জন্য আমি সাপকে আদেশ দেব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদিও তাদের শত্রুরা তাদের নির্বাসিত করে,<br> <span class="br-ind"><br><span class="indent">&nbsp;</span></span>সেখানে আমি তরোয়ালকে আদেশ দেব, যেন তাদের হত্যা করে। <span class="br-p"><br><br></span>“আমি আমার দৃষ্টি তাদের উপরে নিবদ্ধ রাখব,<br> <span class="br-ind"><br><span class="indent">&nbsp;</span></span>তা কেবল অমঙ্গলের জন্য, মঙ্গলের জন্য নয়।” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>তিনি পৃথিবীকে স্পর্শ করলে তা দ্রবীভূত হয়,<br> <span class="br-ind"><br><span class="indent">&nbsp;</span></span>এবং তার মধ্যে বসবাসকারী সকলে শোক করে;<br> <span class="br-ind"><br><span class="indent">&nbsp;</span></span>সমস্ত দেশ নীলনদের মতো স্ফীত হয়,<br> <span class="br-ind"><br><span class="indent">&nbsp;</span></span>পরে মিশরের নদীর মতো নেমে যায়;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি আকাশমণ্ডলে নিজের প্রাসাদ নির্মাণ করেন,<br> <span class="br-ind"><br><span class="indent">&nbsp;</span></span>ও তার ভিত্তিমূল পৃথিবীতে স্থাপন করেন,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>তিনি সমুদ্রের জলরাশিকে আহ্বান করেন<br> <span class="br-ind"><br><span class="indent">&nbsp;</span></span>স্থলের উপরে ঢেলে দেন—<br> <span class="br-ind"><br><span class="indent">&nbsp;</span></span>সদাপ্রভু তাঁর নাম। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু বলেন, “ওহে ইস্রায়েলীরা,<br> <span class="br-ind"><br><span class="indent">&nbsp;</span></span>আমার কাছে কি তোমরা কূশীয়দের মতো নও?”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন।<br> <span class="br-ind"><br><span class="indent">&nbsp;</span></span>আমিই কি মিশর থেকে ইস্রায়েলীদের,<br> <span class="br-ind"><br><span class="indent">&nbsp;</span></span>কপ্তোর<sup class="fnm"><a name="fnm2" href="#fn2">2</a></sup> থেকে ফিলিস্তিনীদের<br> <span class="br-ind"><br><span class="indent">&nbsp;</span></span>ও কীর থেকে আরামীয়দের নিয়ে আসিনি? <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“নিশ্চিতরূপে সার্বভৌম সদাপ্রভুর দৃষ্টি<br> <span class="br-ind"><br><span class="indent">&nbsp;</span></span>এই পাপিষ্ঠ জাতির উপরে আছে।<br> <span class="br-ind"><br><span class="indent">&nbsp;</span></span>আমি ভূপৃষ্ঠ থেকে<br> <span class="br-ind"><br><span class="indent">&nbsp;</span></span>একে ধ্বংস করব।<br> <span class="br-ind"><br><span class="indent">&nbsp;</span></span>তবুও আমি যাকোবের কুলকে<br> <span class="br-ind"><br><span class="indent">&nbsp;</span></span>সম্পূর্ণরূপে ধ্বংস করব না,”<br> <span class="br-ind"><br><span class="indent">&nbsp;</span></span>সদাপ্রভু ঘোষণা করেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“কারণ আমি আদেশ দেব<br> <span class="br-ind"><br><span class="indent">&nbsp;</span></span>ও সমস্ত জাতির মধ্যে<br> <span class="br-ind"><br><span class="indent">&nbsp;</span></span>আমি ইস্রায়েলের কুলকে নাড়া দেব,<br> <span class="br-ind"><br><span class="indent">&nbsp;</span></span>যেমন শস্যদানা চালুনিতে চালা হয়,<br> <span class="br-ind"><br><span class="indent">&nbsp;</span></span>তার একটি দানাও নিচে মাটিতে পড়বে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার প্রজাদের মধ্যে সব পাপী মানুষ<br> <span class="br-ind"><br><span class="indent">&nbsp;</span></span>তরোয়ালের আঘাতে মারা যাবে,<br> <span class="br-ind"><br><span class="indent">&nbsp;</span></span>যারা সবাই বলে,<br> <span class="br-ind"><br><span class="indent">&nbsp;</span></span>‘বিপর্যয় আমাদের নাগাল পাবে না বা আমাদের দেখা পাবে না।’<br></div>
<div class="v" id="v11"><h2>ইস্রায়েলের পুনঃপ্রতিষ্ঠিতকরণ</h2><span class="vn">11</span> <span class="br-p"><br><br></span>“সেদিন <span class="br-p"><br><br></span><span class="br-ind"><br><span class="indent">&nbsp;</span></span>“আমি দাউদের পতিত তাঁবু পুনঃপ্রতিষ্ঠিত করব—<br> <span class="br-ind"><br><span class="indent">&nbsp;</span></span>আমি তার ভাঙা দেয়ালগুলি মেরামত করব,<br> <span class="br-ind"><br><span class="indent">&nbsp;</span></span>আর তার বিধ্বস্ত স্থানগুলি পুনরায় দাঁড় করাব—<br> <span class="br-ind"><br><span class="indent">&nbsp;</span></span>পূর্বে যেমন ছিল, তেমনই তা পুনর্নির্মাণ করব,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যেন তারা ইদোমের অবশিষ্টাংশকে অধিকার করে<br> <span class="br-ind"><br><span class="indent">&nbsp;</span></span>ও যত জাতির উপরে আমার নাম কীর্তিত হয়েছে,”<br> <span class="br-ind"><br><span class="indent">&nbsp;</span></span>একথা সেই সদাপ্রভু বলেন, যিনি এই সমস্ত কাজ করবেন।<br></div>
<div class="v" id="v13"><span class="vn">13</span> <span class="br-p"><br><br></span>“এমন সময় আসছে,” সদাপ্রভু ঘোষণা করেন, <span class="br-p"><br><br></span><span class="br-ind"><br><span class="indent">&nbsp;</span></span>“যখন চাষি শস্যচ্ছেদকের সঙ্গে<br> <span class="br-ind"><br><span class="indent">&nbsp;</span></span>ও দ্রাক্ষাফল মাড়াইকারী বীজবপনকারীর সঙ্গে মিলিত হবে।<br> <span class="br-ind"><br><span class="indent">&nbsp;</span></span>পর্বতগুলি থেকে নতুন দ্রাক্ষারস ফোঁটায় ফোঁটায় ঝরে পড়বে<br> <span class="br-ind"><br><span class="indent">&nbsp;</span></span>ও সব পাহাড় থেকে তা প্রবাহিত হবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি আমার নির্বাসিত প্রজা ইস্রায়েলকে আবার ফিরিয়ে আনব। <span class="br-p"><br><br></span>“তারা ধ্বংসিত নগরগুলিকে পুনর্নির্মাণ করে সেগুলির মধ্যে বসবাস করবে।<br> <span class="br-ind"><br><span class="indent">&nbsp;</span></span>তারা দ্রাক্ষাক্ষেত রোপণ করে সেগুলি থেকে উৎপন্ন দ্রাক্ষারস পান করবে;<br> <span class="br-ind"><br><span class="indent">&nbsp;</span></span>তারা বিভিন্ন উদ্যান তৈরি করে সেগুলির ফল ভোজন করবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি ইস্রায়েলকে তাদের স্বদেশে রোপণ করব,<br> <span class="br-ind"><br><span class="indent">&nbsp;</span></span>আমি তাদের যে দেশ দিয়েছি, সেখান থেকে<br> <span class="br-ind"><br><span class="indent">&nbsp;</span></span>তারা আর কখনও উৎপাটিত হবে না,”<br> <span class="br-p"><br><br></span>তোমার ঈশ্বর সদাপ্রভু এই কথা বলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু এই বাক্যাংশটির প্রকৃত অর্থ অনিশ্চিত।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, ক্রীট দ্বীপ।</div>
</div>
<!-- PARSED ABOVE; EDITING MAY BREAK PARSER -->
</body></html>