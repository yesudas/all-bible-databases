<html><head>
<meta http-equiv="Content-Type" content="text/html;charset=utf-8" />
<title>Dan 1 &ndash; দানিয়েল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Dan', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দানিয়েল</b> &ndash; <b>1</b> <a href="Dan_2.html">2</a> <a href="Dan_3.html">3</a> ... <a href="Dan_12.html">12</a> </div><hr>
<h1>Dan 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->দানিয়েলের পুস্তক দুই ধরনের সাহিত্যের আঙ্গিককে যুক্ত করেছে: রাজদরবারের বর্ণনা এবং রহস্য উন্মোচন। পুস্তকটির সূচনায় বর্ণনামূলক অংশে উপস্থাপিত ছয়টি কাহিনিতে বলা হয়েছে, ব্যাবিলনে বন্দি করে নিয়ে আসা চারজন যুবককে ঈশ্বর কীভাবে রক্ষা করলেন এবং তাদের পদোন্নতি ঘটালেন। দানিয়েল ও তার তিন বন্ধু শদ্রক, মৈশক ও অবেদনগো যখন ঈশ্বরের প্রতি তাদের বিশ্বস্ততা দেখালেন তখন ঈশ্বরের পরাক্রান্ত কাজের দ্বারা তাঁরা মৃত্যুর ঝুঁকি থেকে রক্ষা পেলেন। দানিয়েলকে স্বপ্ন ব্যাখ্যা করার সক্ষমতা দেওয়া হয়েছিল, যার ফলে তিনি প্রথমে ব্যাবিলনের রাজদরবারে এবং পরে পারস্য সাম্রাজ্যে এক গুরুত্বপূর্ণ স্থান লাভ করেন। <!--raw 1 bo --><p/><!--endraw 1-->পুস্তকটির দ্বিতীয় ভাগে রয়েছে স্বর্গদূতদের মারফৎ ঈশ্বরের কাছ থেকে পাওয়া দানিয়েলের দর্শন ও বাণীগুলির বর্ণনা। এই দর্শনগুলিকে গূঢ়, রহস্যময় ভাষায় এবং প্রতীকের মাধ্যমে উপস্থাপিত করা হয়েছে, যা হুবহু রহস্য-উন্মোচক সাহিত্যের মতো। এগুলির মধ্যে আমরা পূর্বদিকের দেশগুলির ইতিহাসের রূপরেখা দেখতে পাই। যেমন: ব্যাবিলন ও পারস্য সাম্রাজ্য; মহান আলেকজান্ডারের বিজয় অভিযান; এবং মিশরে টলেমি গোষ্ঠী ও সিরিয়াতে সেলেউসিয়াদদের মধ্যে ক্রমাগত সংঘর্ষ। এই দর্শনগুলি যে উদ্ধত শাসকের সম্বন্ধে ভবিষ্যদ্‌বাণী করেছিল তিনি হলেন সেলেউসিয়াদ জাতির সম্রাট, পঞ্চম অ্যান্টিয়কাস, যিনি ১৬৭ খ্রীষ্ট পূর্বাব্দে জেরুশালেমের মন্দিরকে অপবিত্র করেন। এর ফলে ঘটে মাক্কাবী বিদ্রোহ, যা জাতির স্বাধীনতাকে পুনরুদ্ধার করে এবং ইস্রায়েল জাতির ঈশ্বরের আরাধনাকে সংরক্ষিত করে। <!--raw 1 bo --><p/><!--endraw 1-->দানিয়েলের দর্শনগুলিকে বর্তমান যুগের সমাপ্তিকালের পরিস্থিতিকে প্রকাশ করার দৃষ্টিকোণ থেকেও উপলব্ধি করা যেতে পারে, যা নিশ্চিতরূপে ঈশ্বরের প্রজা ও তাদের শত্রুদের মধ্যে এক চূড়ান্ত সংঘর্ষের কথা বলে। কিন্তু ঈশ্বরের লোকেরা নির্যাতনের মধ্যেও টিকে থাকবে, কারণ তারা জানে তারা ঈশ্বরের রাজ্যের অধিকারী হবে।
</div>
<div class="biblehtmlcontent verses" id="verses">
<div class="v" id="v1"><h2>ব্যাবিলন দেশে দানিয়েলের প্রশিক্ষণ</h2><span class="vn">1</span> <span class="br-p"><br><br></span>যিহূদার রাজা যিহোয়াকীমের রাজত্বের তৃতীয় বছরে ব্যাবিলনের রাজা নেবুখাদনেজার জেরুশালেমে এসে নগর অবরোধ করলেন।</div>
<div class="v" id="v2"><span class="vn">2</span> আর প্রভু, যিহূদার রাজা যিহোয়াকীম এবং ঈশ্বরের মন্দিরের কিছু মূল্যবান পাত্র রাজা নেবুখাদনেজারের হাতে সঁপে দিলেন। এবং নেবুখাদনেজার সেই মূল্যবান পাত্রগুলি নিয়ে ব্যাবিলনে<sup class="fnm"><a name="fnm1" href="#fn1">1</a></sup> তার দেবতার মন্দিরে গেলেন ও দেবতার ভাণ্ডার ঘরে রাখলেন।</div>
<div class="v" id="v3"><span class="vn">3</span> <span class="br-p"><br><br></span>তারপর রাজা তার কর্মচারীদের প্রধান অস্পনসকে ইস্রায়েলী বন্দিদের মধ্যে থেকে রাজবংশ ও উচ্চবংশের এমন কয়েকজন যুবককে বাছাই করতে বললেন,</div>
<div class="v" id="v4"><span class="vn">4</span> যাদের কোনো শারীরিক খুঁত থাকবে না, তারা সুদর্শন, সমস্ত বিষয় শিখতে আগ্রহী, বিচক্ষণ, জ্ঞানে নিপুণ এবং রাজপ্রাসাদে থাকবার যোগ্য হবে; আর তিনি তাদের ব্যাবিলনীয়দের<sup class="fnm"><a name="fnm2" href="#fn2">2</a></sup> ভাষা ও সাহিত্য শিক্ষা দেবেন।</div>
<div class="v" id="v5"><span class="vn">5</span> রাজা নিজের আহারের খাদ্য ও পানীয় দ্রাক্ষারস থেকে তাদের জন্য প্রতিদিনের অংশ দিতে আদেশ দিলেন। এইভাবে তাদের তিন বছর প্রশিক্ষণ দেওয়া হবে এবং সেই সময়ের শেষে তারা রাজকাজে নিযুক্ত হবে।</div>
<div class="v" id="v6"><span class="vn">6</span> <span class="br-p"><br><br></span>বাছাই করা এই যুবকদের মধ্যে যিহূদা বংশের দানিয়েল, হনানিয়, মীশায়েল ও অসরিয় ছিলেন।</div>
<div class="v" id="v7"><span class="vn">7</span> কর্মচারীদের প্রধান তাদের নতুন নাম দিলেন; দানিয়েলকে বেল্টশৎসর, হনানিয়কে শদ্রক, মীশায়েলকে মৈশক এবং অসরিয়কে অবেদনগো।</div>
<div class="v" id="v8"><span class="vn">8</span> <span class="br-p"><br><br></span>কিন্তু দানিয়েল স্থির করলেন রাজার দেওয়া খাদ্য ও পানীয় দ্রাক্ষারস গ্রহণ করে তিনি নিজেকে অশুচি করবেন না এবং তিনি এইভাবে নিজেকে অশুচি না করার বিষয়ে কর্মচারীদের প্রধানের অনুমতি চাইলেন।</div>
<div class="v" id="v9"><span class="vn">9</span> ঈশ্বর সেই প্রধান কর্মচারীর কাছে দানিয়েলকে দয়া ও করুণার পাত্র করলেন।</div>
<div class="v" id="v10"><span class="vn">10</span> কিন্তু সেই প্রধান কর্মচারী দানিয়েলকে বললেন, “আমি আমার প্রভু মহারাজকে ভয় করি, তিনিই তোমাদের খাদ্য ও পানীয় নিরূপণ করেছেন। অন্য সমবয়স্ক যুবকদের থেকে কেন তিনি তোমাদের রুগ্ন দেখবেন? তখন তোমাদের জন্য রাজা আমার গলা কেটে নেবেন।”</div>
<div class="v" id="v11"><span class="vn">11</span> <span class="br-p"><br><br></span>সেই সময় দানিয়েল, হনানিয়, মীশায়েল ও অসরিয়কে দেখাশোনার দায়িত্ব কর্মচারীদের প্রধান যে প্রহরীকে দিয়েছিলেন, দানিয়েল তাকে বললেন,</div>
<div class="v" id="v12"><span class="vn">12</span> “আপনি অনুগ্রহ করে দশদিন আপনার দাসদের পরীক্ষা করুন এবং আমাদের শুধুমাত্র সবজি ও জল খেতে দিন।</div>
<div class="v" id="v13"><span class="vn">13</span> তারপর রাজপ্রাসাদের অন্য যুবকেরা, যারা রাজকীয় খাদ্য ও পানীয় গ্রহণ করবে, তাদের চেহারার সঙ্গে আমাদের মিলিয়ে দেখুন এবং সেই অনুসারে আপনার দাসদের প্রতি যথাযথ ব্যবস্থা নিন।”</div>
<div class="v" id="v14"><span class="vn">14</span> একথায় সেই প্রহরী রাজি হলেন ও তাদের দশদিন পরীক্ষা করলেন।</div>
<div class="v" id="v15"><span class="vn">15</span> <span class="br-p"><br><br></span>দশদিন পরে যারা রাজকীয় খাদ্য ও পানীয় গ্রহণ করেছিল তাদের থেকে এই চারজনকে বেশি স্বাস্থ্যবান ও হৃষ্টপুষ্ট দেখা গেল।</div>
<div class="v" id="v16"><span class="vn">16</span> তাই সেই প্রহরী রাজকীয় খাদ্য ও পানীয় দ্রাক্ষারসের পরিবর্তে তাদের শুধু সবজি খেতে দিলেন।</div>
<div class="v" id="v17"><span class="vn">17</span> <span class="br-p"><br><br></span>ঈশ্বর এই চারজন যুবককে সমস্ত গ্রন্থে ও বিদ্যায়, জ্ঞান ও পারদর্শিতা দিলেন। আর দানিয়েল সমস্ত দর্শন ও স্বপ্ন বুঝে ব্যাখ্যা করতে পারতেন।</div>
<div class="v" id="v18"><span class="vn">18</span> <span class="br-p"><br><br></span>রাজার নির্ধারিত সময়ের শেষে কর্মচারীদের প্রধান এই যুবকদের নেবুখাদনেজারের কাছে উপস্থিত করলেন।</div>
<div class="v" id="v19"><span class="vn">19</span> রাজা তাদের সঙ্গে কথা বললেন এবং দানিয়েল, হনানিয়, মীশায়েল ও অসরিয়দের সমতুল্য কাউকে পেলেন না; তাই তারা রাজার সেবা করতে শুরু করলেন।</div>
<div class="v" id="v20"><span class="vn">20</span> সমস্ত রকম জ্ঞান ও বিচারবুদ্ধির বিষয়ে রাজা দেখলেন যে রাজ্যের সমস্ত মন্ত্রবেত্তা ও মায়াবীদের চেয়ে তারা দশগুণ বেশি বিচক্ষণ ও দূরদৃষ্টি সম্পন্ন ছিলেন।</div>
<div class="v" id="v21"><span class="vn">21</span> <span class="br-p"><br><br></span>এবং দানিয়েল রাজা কোরসের রাজত্বের প্রথম বছর পর্যন্ত রাজসভায় ছিলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় <!--raw 1 bo --><em><!--endraw 1-->শিনার<!--raw 1 bo --></em><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায় <!--raw 1 bo --><em><!--endraw 1-->কলদীয়দের<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>