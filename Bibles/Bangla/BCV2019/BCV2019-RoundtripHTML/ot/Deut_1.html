<html><head>
<meta http-equiv="Content-Type" content="text/html;charset=utf-8" />
<title>Deut 1 &ndash; দ্বিতীয় বিবরণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দ্বিতীয় বিবরণ</b> &ndash; <b>1</b> <a href="Deut_2.html">2</a> <a href="Deut_3.html">3</a> ... <a href="Deut_34.html">34</a> </div><hr>
<h1>Deut 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->মৃত্যুর ঠিক আগে মোশির দেওয়া বিখ্যাত বক্তৃতার কথা দ্বিতীয় বিবরণে লিপিবদ্ধ করা হয়েছে। ইস্রায়েল জাতির যে প্রজন্ম মরুপ্রান্তরে জন্মেছিল ও বড় হয়েছিল, তারা যখন কনানদেশে প্রবেশ করার জন্য প্রস্তুত হচ্ছিল ঠিক তার আগে, তাদের উদ্দেশে এই বক্তৃতাটি মোশি দিয়েছিলেন। ঈশ্বরের আশীর্বাদধন্য জীবন কীভাবে নবায়িত হয়ে ওঠে তা এই প্রতিশ্রুত দেশের মাধ্যমে ঈশ্বর তাদের বোঝাতে চাইছিলেন। সে যুগের শাসকেরা তাদের প্রজাদের সঙ্গে সচরাচর যে প্রকারের চুক্তি সম্পাদন করত, ঠিক তেমনই ঈশ্বরের সঙ্গে স্থাপিত ইস্রায়েল জাতির চুক্তিকে এই পুস্তকটিতে তুলে ধরা হয়েছে। এইসব চুক্তিগুলির মধ্যে সাধারণত পাঁচটি বিষয় অন্তর্গত থাকত: <!--raw 1 bo --><p/><!--endraw 1--><!--raw 1 bo --><p><!--endraw 1-->সেই মহান শাসক তাঁর নাম ও উপাধির মাধ্যমে চিহ্নিত হতেন। <!--raw 1 bo --><p/><!--endraw 1-->সেই মহান শাসকের ইতিহাস ও প্রতাপান্বিত কাজগুলির কথা বর্ণনা করা হতো। <!--raw 1 bo --><p/><!--endraw 1-->সেই শাসকের দাসদের কাছ থেকে প্রত্যাশিত আনুগত্য ও নির্দিষ্ট কর্তব্য উল্লেখ করা হতো। <!--raw 1 bo --><p/><!--endraw 1-->চুক্তি রক্ষা করলে প্রাপ্য আশীর্বাদ এবং লঙ্ঘন করলে উপযুক্ত অভিশাপের তালিকাও অন্তর্ভুক্ত রইত। <!--raw 1 bo --><p/><!--endraw 1-->আগামী প্রজন্ম কীভাবে এই চুক্তিকে ধরে রাখবে তার সংস্থানও করা থাকত। <!--raw 1 bo --></p><!--endraw 1--> <!--raw 1 bo --><p/><!--endraw 1-->দ্বিতীয় বিবরণে এসব বিষয়গুলি পুঙ্খানুপুঙ্খরূপে বর্ণনা করা হয়েছে। মহান রাজাধিরাজ—অর্থাৎ ইস্রায়েল জাতির ঈশ্বরের প্রতিনিধি রূপে মোশিকে চিহ্নিত করা হয়েছে এবং প্রজাবৃন্দের প্রতি মহান ঈশ্বরের প্রতাপশালী কাজ স্মরণ করা হয়েছে। ইস্রায়েল জাতির রাজার প্রতি তাদের আনুগত্য এবং কর্তব্যের কথা মোশি মনে করিয়ে দিয়েছেন। এরপর সেই চুক্তির প্রতি তাদের সমর্থন জ্ঞাপনের জন্য এক পবিত্র শপথ গ্রহণের কাজে তিনি তাদের আহ্বান জানিয়েছেন। তাঁর উত্তরসূরির নাম ঘোষণা করার পর এবং প্রতিশ্রুত দেশটি দেখার উদ্দেশে একটি পর্বতে ওঠার পর মোশি মৃত্যুবরণ করেন। ইস্রায়েল জাতি তাদের উত্তরাধিকারের অর্থাৎ এক নতুন সৃষ্টির প্রতিশ্রুতির কিনারায় দাঁড়িয়ে।
</div>
<div class="biblehtmlcontent verses" id="verses">
<div class="v" id="v1"><h2>হোরেব পাহাড় ছেড়ে যাওয়ার আদেশ</h2><span class="vn">1</span> <span class="br-p"><br><br></span>মোশি জর্ডন নদীর পূর্বদিকের মরুএলাকায় অর্থাৎ অরাবাতে সূফের সামনে, পারণ ও তোফল, লাবন, হৎসেরোৎ ও দীষাহবের মাঝখানে ইস্রায়েলীদের কাছে এসব কথা বলেছিলেন।</div>
<div class="v" id="v2"><span class="vn">2</span> (হোরেব থেকে সেয়ীর পাহাড়ের রাস্তা ধরে কাদেশ-বর্ণেয় পর্যন্ত যেতে এগারো দিন লাগে)</div>
<div class="v" id="v3"><span class="vn">3</span> <span class="br-p"><br><br></span>সদাপ্রভু ইস্রায়েলীদের সম্বন্ধে মোশিকে যেসব নির্দেশ দিয়েছিলেন তা তিনি চল্লিশ বছরের এগারো মাসের প্রথম দিনে তাদের কাছে প্রকাশ করেছিলেন।</div>
<div class="v" id="v4"><span class="vn">4</span> ইমোরীয়দের রাজা সীহোনকে এবং ইদ্রিয়ীতে বাশনের রাজা ওগকে হারিয়ে দেবার পর এই ঘটনা ঘটেছিল। সীহোন রাজত্ব করতেন হিষ্‌বোনে এবং ওগ রাজত্ব করতেন অষ্টারোতে।</div>
<div class="v" id="v5"><span class="vn">5</span> <span class="br-p"><br><br></span>জর্ডনের পূর্বদিকে মোয়াব দেশে মোশি এই বিধান ব্যাখ্যা করতে লাগলেন, তিনি বললেন:</div>
<div class="v" id="v6"><span class="vn">6</span> <span class="br-p"><br><br></span>আমাদের ঈশ্বর সদাপ্রভু হোরেবে আমাদের বলেছিলেন, “তোমরা অনেক দিন পাহাড়ে থেকেছ।</div>
<div class="v" id="v7"><span class="vn">7</span> এখন তোমরা ছাউনি তুলে নিয়ে ইমোরীয়দের পাহাড়ি এলাকা এবং তার নিকটবর্তী জায়গার লোকদের কাছে যাও যারা অরাবাতে, উঁচু পাহাড়ি এলাকায়, পশ্চিম প্রদেশের নিচের পাহাড়ি এলাকায়, নেগেভে এবং সমুদ্রের তীরে, মহানদী ইউফ্রেটিস নদী পর্যন্ত কনানীয়দের দেশে ও লেবাননে বাস করে।</div>
<div class="v" id="v8"><span class="vn">8</span> দেখো, আমি তোমাদের এই দেশ দিয়েছি। তোমাদের পিতৃপুরুষদের কাছে অব্রাহাম, ইস্‌হাক ও যাকোব এবং তাদের বংশধরদের কাছে যে দেশ দিতে সদাপ্রভু শপথ করেছিলেন তোমরা সেখানে গিয়ে সেই দেশ অধিকার করো।”</div>
<div class="v" id="v9"><h2>নেতা নিয়োগ</h2><span class="vn">9</span> <span class="br-p"><br><br></span>সেই সময় আমি তোমাদের বলেছিলাম, “আমার একার পক্ষে তোমাদের ভার বয়ে নিয়ে যাওয়া সম্ভব নয়।</div>
<div class="v" id="v10"><span class="vn">10</span> তোমাদের ঈশ্বর সদাপ্রভু তোমাদের এত বৃদ্ধি করেছেন যে আজকে তোমরা আকাশের তারার মতো অসংখ্য হয়ে উঠেছ।</div>
<div class="v" id="v11"><span class="vn">11</span> তোমাদের পূর্বপুরুষদের ঈশ্বর সদাপ্রভু তোমাদের সংখ্যা আরও হাজারগুণ বাড়িয়ে দিন এবং তাঁর প্রতিজ্ঞা অনুসারেই তিনি তোমাদের আশীর্বাদ করুন!</div>
<div class="v" id="v12"><span class="vn">12</span> কিন্তু আমি একা কি করে তোমাদের সব সমস্যা ও তোমাদের বোঝা এবং তোমাদের ঝগড়া বহন করব?</div>
<div class="v" id="v13"><span class="vn">13</span> তোমরা তোমাদের প্রত্যেকটি গোষ্ঠী থেকে কয়েকজন করে জ্ঞানবান, বুদ্ধিমান ও সম্মানীয় লোক বেছে নাও, আমি তাদের উপর তোমাদের দেখাশোনার ভার দেব।”</div>
<div class="v" id="v14"><span class="vn">14</span> <span class="br-p"><br><br></span>তোমরা আমাকে উত্তর দিয়েছিলে, “আপনি যা বলেছেন তাই করা ভাল।”</div>
<div class="v" id="v15"><span class="vn">15</span> <span class="br-p"><br><br></span>সেইজন্য আমি তোমাদের গোষ্ঠীর প্রধানদের, জ্ঞানবান ও বুদ্ধিমান লোকদের নিয়ে তোমাদের উপরে নিযুক্ত করেছিলাম—হাজারপতি, শতপতি, পঞ্চাশপতি, দশপতি এবং গোষ্ঠীগত কর্মকর্তাদের।</div>
<div class="v" id="v16"><span class="vn">16</span> আর এসব বিচারকদের তখন আমি বলেছিলাম, “তোমরা ঝগড়া-বিবাদের সময়ে দুই পক্ষের কথা শুনে ন্যায়ভাবে বিচার করবে, সেই ঝগড়া ইস্রায়েলী ভাইদের মধ্যেই হোক কিংবা ইস্রায়েলী এবং ভিন্ন জাতির লোকদের মধ্যেই হোক।</div>
<div class="v" id="v17"><span class="vn">17</span> বিচারের ব্যাপারে তোমরা কারও পক্ষ নেবে না এবং বড়ছোট সবার কথাই শুনবে। কোনো মানুষকে ভয় পাবে না, কেননা বিচার ঈশ্বরের। যদি কোনো বিচার তোমাদের কাছে কঠিন বলে মনে হয় তবে তোমরা তা আমার কাছে নিয়ে আসবে, আমি সেই বিচার করব।”</div>
<div class="v" id="v18"><span class="vn">18</span> আর তোমাদের যা করতে হবে তাও আমি তখন তোমাদের বলে দিয়েছিলাম।</div>
<div class="v" id="v19"><h2>গুপ্তচর পাঠানো</h2><span class="vn">19</span> <span class="br-p"><br><br></span>এরপর, আমাদের ঈশ্বর সদাপ্রভুর আদেশ অনুসারে, আমরা হোরেব ছেড়ে ইমোরীয়দের পাহাড়ি এলাকার দিকে যাওয়ার পথে তোমরা সেই বড় ও ভয়ংকর মরুএলাকা দেখেছিলে, এবং আমরা কাদেশ-বর্ণেয়ে পৌঁছালাম।</div>
<div class="v" id="v20"><span class="vn">20</span> তারপর আমি তোমাদের বলেছিলাম, “তোমরা ইমোরীয়দের পাহাড়ি এলাকায় এসে গিয়েছ, যেটি আমাদের ঈশ্বর সদাপ্রভু আমাদের দিচ্ছেন।</div>
<div class="v" id="v21"><span class="vn">21</span> দেখো, তোমাদের ঈশ্বর সদাপ্রভু সেই দেশ তোমাদের দিয়েছেন। উঠে গিয়ে সেটি অধিকার করো যেমন সদাপ্রভু, তোমাদের পূর্বপুরুষদের ঈশ্বর, তোমাদের বলেছিলেন। ভয় পেয়ো না; হতাশ হোয়ো না।”</div>
<div class="v" id="v22"><span class="vn">22</span> <span class="br-p"><br><br></span>তখন তোমরা সকলে এসে আমাকে বলেছিলে, “কয়েকজন লোককে আগেই পাঠিয়ে দেওয়া হোক যাতে তারা দেশটি দেখে এসে আমাদের বলতে পারে কোন পথে আমাদের সেখানে যেতে হবে এবং কোন কোন নগর আমাদের সামনে পড়বে।”</div>
<div class="v" id="v23"><span class="vn">23</span> <span class="br-p"><br><br></span>তোমাদের কথাটি আমার ভাল মনে হয়েছিল; সেইজন্য আমি তোমাদের মধ্যে বারোজনকে বেছে নিয়েছিলেন, একজন করে প্রত্যেক গোষ্ঠীর।</div>
<div class="v" id="v24"><span class="vn">24</span> তারা যাত্রা করে পাহাড়ি এলাকায় উঠে গেল এবং ইষ্কোল উপত্যকায় গিয়ে ভালো করে সবকিছু দেখে আসল।</div>
<div class="v" id="v25"><span class="vn">25</span> তারা সেই দেশের কিছু ফল সঙ্গে করে নিয়ে এসে বলেছিল, “আমাদের ঈশ্বর সদাপ্রভু যে দেশটি আমাদের দিচ্ছেন তা সত্যিই চমৎকার।”</div>
<div class="v" id="v26"><h2>সদাপ্রভুর বিরুদ্ধে বিদ্রোহ</h2><span class="vn">26</span> <span class="br-p"><br><br></span>কিন্তু তোমরা সেই দেশে যেতে চাইলে না; তোমরা তোমাদের ঈশ্বর সদাপ্রভুর আদেশের বিরুদ্ধাচরণ করেছিলে।</div>
<div class="v" id="v27"><span class="vn">27</span> তোমাদের তাম্বুতে তোমরা দোষারোপ করে বলেছিল, “সদাপ্রভু আমাদের ঘৃণা করেন; সেইজন্য তিনি ইমোরীয়দের হাতে তুলে দিয়ে ধ্বংস করার জন্য আমাদের মিশর থেকে বের করে এনেছেন।</div>
<div class="v" id="v28"><span class="vn">28</span> আমরা কোথায় যাব? আমাদের ভাইয়েরা আমাদের মন ভেঙে দিয়েছে। তারা বলেছে, ‘সেখানকার লোকেরা আমাদের থেকে শক্তিশালী এবং লম্বা; নগরগুলি খুব বড় ও তাদের প্রাচীর আকাশচুম্বী। আমরা সেখানে অনাকীয়দেরও দেখেছি।’ ”</div>
<div class="v" id="v29"><span class="vn">29</span> <span class="br-p"><br><br></span>তখন আমি তোমাদের বলেছিলাম, “আতঙ্কগ্রস্ত হোয়ো না; তাদের ভয় পেয়ো না।</div>
<div class="v" id="v30"><span class="vn">30</span> তোমাদের ঈশ্বর সদাপ্রভু, যিনি তোমাদের আগে যাচ্ছেন, তিনি তোমাদের হয়ে যুদ্ধ করবেন, যেমন তিনি তোমাদের হয়ে মিশরে করেছিলেন, তোমাদের চোখের সামনে,</div>
<div class="v" id="v31"><span class="vn">31</span> মরুএলাকায়। সেখানে তোমরা দেখেছিলে তোমাদের ঈশ্বর সদাপ্রভু কেমন করে তোমাদের বহন করেছিলেন, যেমন করে একজন বাবা তার ছেলেকে বহন করে, তেমনি করে তিনি নিয়ে এসেছেন যতক্ষণ না তোমরা এই জায়গায় পোঁছিয়েছ।”</div>
<div class="v" id="v32"><span class="vn">32</span> <span class="br-p"><br><br></span>তবুও তোমরা তোমাদের ঈশ্বর সদাপ্রভুকে বিশ্বাস করোনি,</div>
<div class="v" id="v33"><span class="vn">33</span> যিনি যাত্রাপথে রাতে আগুনের মধ্যে ও দিনে মেঘের মধ্যে তোমাদের আগে আগে গিয়েছিলেন, তোমাদের তাম্বু ফেলার জায়গার খোঁজে এবং পথ দেখাবার জন্য যেখান দিয়ে তোমাদের যেতে হবে।</div>
<div class="v" id="v34"><span class="vn">34</span> <span class="br-p"><br><br></span>তোমরা যা বলেছ তা সদাপ্রভু যখন শুনলেন, তিনি ভীষণ অসন্তুষ্ট হলেন এবং এই শপথ করলেন</div>
<div class="v" id="v35"><span class="vn">35</span> “এই দুষ্ট বংশের কোনো লোক সেই চমৎকার দেশ দেখতে পাবে না যা আমি তাদের পূর্বপুরুষদের কাছে প্রতিজ্ঞা করেছিলাম,</div>
<div class="v" id="v36"><span class="vn">36</span> কেবল যিফূন্নির ছেলে কালেব ছাড়া। সে তা দেখবে, এবং আমি তাকে ও তার বংশধরদের সেই জায়গা দেব যেখানে সে পা রেখেছিল, কেননা সে পুরোপুরিভাবে সদাপ্রভুর কথা অনুসারে চলেছে।”</div>
<div class="v" id="v37"><span class="vn">37</span> <span class="br-p"><br><br></span>তোমাদের দরুন সদাপ্রভু আমার উপরেও ভীষণ অসন্তুষ্ট হয়ে বলেছিলেন, “তোমারও, ওই দেশে ঢোকা হবে না।</div>
<div class="v" id="v38"><span class="vn">38</span> কিন্তু তোমার সাহায্যকারী নূনের ছেলে যিহোশূয় ঢুকবে। তাকে উৎসাহ দাও, কারণ সেই ইস্রায়েলকে দেশটি অধিকার করতে নেতৃত্ব দেবে।</div>
<div class="v" id="v39"><span class="vn">39</span> যেসব ছেলেমেয়েদের বন্দি করে নিয়ে যাওয়া হবে বলে তোমরা বলেছিলে তোমাদের সেইসব ছেলেমেয়েরা, যাদের ভালোমন্দের জ্ঞান হয়নি তারাই সেই দেশে ঢুকবে। আমি দেশটি তাদেরই দেব এবং তারা তা অধিকার করবে।</div>
<div class="v" id="v40"><span class="vn">40</span> কিন্তু তোমরা ফের এবং সূফসাগরের পথ দিয়ে মরুএলাকার দিকে যাও।”</div>
<div class="v" id="v41"><span class="vn">41</span> <span class="br-p"><br><br></span>তখন তোমরা উত্তর দিয়েছিলে, “আমরা সদাপ্রভুর বিরুদ্ধে পাপ করেছি। আমরা উঠে যাব এবং যুদ্ধ করব, আমাদের ঈশ্বর সদাপ্রভু আমাদের যেমন আদেশ করেছেন।” অতএব তোমরা সবাই অস্ত্রশস্ত্র নিয়েছিলে, ভেবেছিলে পাহাড়ি এলাকায় উঠে যাওয়া খুব সহজ।</div>
<div class="v" id="v42"><span class="vn">42</span> <span class="br-p"><br><br></span>কিন্তু সদাপ্রভু আমাকে বললেন, “তাদের বলো, ‘উপরে উঠে যুদ্ধ কোরো না, কেননা আমি তোমাদের সঙ্গে থাকব না। তোমরা শত্রুদের দ্বারা পরাজিত হবে।’ ”</div>
<div class="v" id="v43"><span class="vn">43</span> <span class="br-p"><br><br></span>আমি তোমাদের সেই কথা জানালাম, কিন্তু তোমরা শুনলে না। তোমরা সদাপ্রভুর আদেশের বিরুদ্ধে বিদ্রোহ করলে এবং অহংকারের সঙ্গে পাহাড়ি এলাকায় উঠে গেলে।</div>
<div class="v" id="v44"><span class="vn">44</span> সেই পাহাড়ি এলাকার বসবাসকারী ইমোরীয়েরা তোমাদের বিরুদ্ধে বের হয়ে এসে এক ঝাঁক মৌমাছির মতো তোমাদের তাড়া করে সেয়ীরে মধ্যে হর্মা পর্যন্ত মারতে মারতে নিয়ে গিয়েছিল।</div>
<div class="v" id="v45"><span class="vn">45</span> তোমরা ফিরে এসে সদাপ্রভুর কাছে কেঁদেছিলে, কিন্তু তিনি তোমাদের কান্নায় কোনও মনোযোগ দিলেন না এবং তিনি কান বন্ধ করেছিলেন।</div>
<div class="v" id="v46"><span class="vn">46</span> আর তোমরা অনেক দিন কাদেশে থাকলে—সেখানেই তোমাদের সময় কাটল।</div>
</div>
<!-- PARSED ABOVE; EDITING MAY BREAK PARSER -->
</body></html>