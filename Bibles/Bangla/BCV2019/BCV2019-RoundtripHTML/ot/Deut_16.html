<html><head>
<meta http-equiv="Content-Type" content="text/html;charset=utf-8" />
<title>Deut 16 &ndash; দ্বিতীয় বিবরণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 16);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_14.html">14</a> <a href="Deut_15.html">15</a> <b>16</b> <a href="Deut_17.html">17</a> <a href="Deut_18.html">18</a> ... <a href="Deut_34.html">34</a> </div><hr>
<h1>Deut 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিস্তারপর্ব</h2><span class="vn">1</span> <span class="br-p"><br><br></span>আবীব মাসে তোমাদের ঈশ্বর সদাপ্রভুর উদ্দেশে তোমরা নিস্তারপর্ব পালন করবে, কারণ আবীব মাসেই রাতের বেলায় তিনি তোমাদের মিশর থেকে বের করে এনেছিলেন।</div>
<div class="v" id="v2"><span class="vn">2</span> সদাপ্রভু নিজের নামের জন্য যে বাসস্থান মনোনীত করবেন সেখানে তোমরা তোমাদের ঈশ্বর সদাপ্রভুর উদ্দেশে তোমাদের গরু বা মেষের পাল থেকে পশু নিয়ে নিস্তারপর্বের উৎসর্গ করবে।</div>
<div class="v" id="v3"><span class="vn">3</span> সেই পশুর মাংস তোমরা খামির দেওয়া রুটির সঙ্গে খাবে না, কিন্তু সাতদিন খামিরবিহীন রুটি খাবে, দুঃখের সময়ের রুটি, কারণ তোমরা দ্রুত মিশর থেকে বেরিয়ে এসেছিলে—যেন সারা জীবন মিশর থেকে বেরিয়ে আসার সময় তোমরা মনে রাখতে পারো।</div>
<div class="v" id="v4"><span class="vn">4</span> এই সাতদিন সারা দেশে তোমাদের মধ্যে যেন খামির পাওয়া না যায়। প্রথম দিনের সন্ধ্যাবেলা তোমরা যে মাংস উৎসর্গ করবে তা যেন সকাল পর্যন্ত পড়ে না থাকে।</div>
<div class="v" id="v5"><span class="vn">5</span> <span class="br-p"><br><br></span>তোমাদের ঈশ্বর সদাপ্রভুর দেওয়া আর কোনও নগরে তোমরা নিস্তারপর্বের পশু উৎসর্গ করবে না</div>
<div class="v" id="v6"><span class="vn">6</span> যে জায়গাটি তিনি নিজেকে প্রকাশ করবার জন্য তাঁর বাসস্থান হিসাবে মনোনীত করবেন কেবল সেখানেই তা উৎসর্গ করবে। যেদিন তোমরা মিশর দেশ থেকে বের হয়ে এসেছ প্রত্যেক বছর সেদিনে সেখানে তোমরা সন্ধ্যাবেলায় নিস্তারপর্বের পশু উৎসর্গ করবে, যখন সূর্য ডুবে যাবে।</div>
<div class="v" id="v7"><span class="vn">7</span> তোমাদের ঈশ্বর সদাপ্রভুর মনোনীত জায়গায় সেই মাংস রান্না করে খাবে। তারপর সকালে নিজেদের তাঁবুতে ফিরে যাবে।</div>
<div class="v" id="v8"><span class="vn">8</span> ছয় দিন ধরে তোমরা খামিরবিহীন রুটি খাবে আর সাতদিনের দিন তোমরা তোমাদের ঈশ্বর সদাপ্রভুর উদ্দেশে শেষ দিনে পবিত্র সভার আয়োজন করবে এবং কোনও কাজ করবে না।</div>
<div class="v" id="v9"><h2>সপ্তাহের উৎসব</h2><span class="vn">9</span> <span class="br-p"><br><br></span>মাঠের ফসলে প্রথম কাস্তে দেওয়া আরম্ভ করা থেকে তোমরা সাতটি সপ্তাহ গুনবে।</div>
<div class="v" id="v10"><span class="vn">10</span> তারপর তোমাদের ঈশ্বর সদাপ্রভুর আশীর্বাদ অনুযায়ী সংগতি থেকে নিজের ইচ্ছায় উপহার দিয়ে সপ্তাহের উৎসব পালন করবে।</div>
<div class="v" id="v11"><span class="vn">11</span> আর তোমাদের ঈশ্বর সদাপ্রভুর নিজের নামের বাসস্থানের জন্য যে জায়গা মনোনীত করবেন সেখানে—তুমি, তোমার ছেলে ও মেয়ে, তোমার দাস ও দাসীরা, তোমার নগরের লেবীয়রা ও বিদেশিরা, পিতৃহীনেরা ও বিধবারা যারা তোমাদের মধ্যে বাস করে সবাই আনন্দ করবে।</div>
<div class="v" id="v12"><span class="vn">12</span> মনে রাখবে তোমরাও মিশরে দাস ছিলে, এবং এসব নিয়ম যত্নের সঙ্গে পালন করবে।</div>
<div class="v" id="v13"><h2>কুটির-উৎসব</h2><span class="vn">13</span> <span class="br-p"><br><br></span>তোমাদের খামার এবং আঙুর মাড়াই করবার জায়গা থেকে সবকিছু তুলে রাখবার পরে তোমরা কুটির-উৎসব পালন করবে।</div>
<div class="v" id="v14"><span class="vn">14</span> তোমাদের উৎসবে আনন্দ করবে—তুমি, তোমার ছেলে ও মেয়ে, তোমার দাস ও দাসীরা, তোমার নগরের লেবীয়রা ও বিদেশিরা, পিতৃহীনেরা ও বিধবারা যারা তোমাদের মধ্যে বাস করে সবাই।</div>
<div class="v" id="v15"><span class="vn">15</span> তোমাদের ঈশ্বর সদাপ্রভু যে জায়গা মনোনীত করবেন সেখানেই তোমরা তাঁর উদ্দেশে সাতদিন ধরে এই উৎসব পালন করবে। কারণ তোমাদের ঈশ্বর সদাপ্রভু তোমাদের সমস্ত ফসলে ও হাতের সমস্ত কাজে আশীর্বাদ করবেন, এবং তোমাদের আনন্দ সম্পূর্ণ হবে।</div>
<div class="v" id="v16"><span class="vn">16</span> <span class="br-p"><br><br></span>তোমাদের ঈশ্বর সদাপ্রভুর মনোনীত জায়গায় তাঁর সামনে তোমাদের সব পুরুষেরা বছরে তিনবার উপস্থিত হবে খামিরবিহীন রুটির উৎসব, সপ্তাহের উৎসব এবং কুটির-উৎসব। সদাপ্রভুর সামনে কেউ খালি হাতে আসবে না</div>
<div class="v" id="v17"><span class="vn">17</span> তোমাদের ঈশ্বর সদাপ্রভু তোমাদের যে পরিমাণ আশীর্বাদ করছেন তা বুঝে তোমাদের প্রত্যেকেই যেন কিছু না কিছু নিয়ে আসে।</div>
<div class="v" id="v18"><h2>বিচারকগণ</h2><span class="vn">18</span> <span class="br-p"><br><br></span>তোমাদের ঈশ্বর সদাপ্রভু তোমাদের যেসব নগর দিতে যাচ্ছেন তার প্রত্যেকটিতে প্রত্যেক গোষ্ঠীর জন্য তোমরা বিচারক ও কর্মকর্তা নিযুক্ত করবে, এবং তারা ন্যায়ভাবে লোকদের বিচার করবে।</div>
<div class="v" id="v19"><span class="vn">19</span> অন্যায় বিচার করবে না কিংবা কারোর পক্ষ নেবে না। ঘুস নেবে না, কারণ ঘুস জ্ঞানীদের চোখ অন্ধ করে দেয় এবং নির্দোষ লোকদের কথা পরিবর্তন করে।</div>
<div class="v" id="v20"><span class="vn">20</span> ন্যায্য কেবল ন্যায্যরই অনুগামী হবে, যেন তোমরা বেঁচে থেকে তোমাদের ঈশ্বর সদাপ্রভু যে দেশ দেবেন তা অধিকার করতে পারো।</div>
<div class="v" id="v21"><h2>অন্য দেবতাদের উপাসনা</h2><span class="vn">21</span> <span class="br-p"><br><br></span>তোমরা তোমাদের ঈশ্বর সদাপ্রভুর উদ্দেশে যে যজ্ঞবেদি তৈরি করবে তার পাশে কোনও রকম কাঠের আশেরা-খুঁটি পুঁতবে না,</div>
<div class="v" id="v22"><span class="vn">22</span> এবং কোনও পবিত্র পাথর খাড়া করবে না, কারণ তোমাদের ঈশ্বর সদাপ্রভু এসব ঘৃণা করেন।</div>
</div>
<!-- PARSED ABOVE; EDITING MAY BREAK PARSER -->
</body></html>