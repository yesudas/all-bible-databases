<html><head>
<meta http-equiv="Content-Type" content="text/html;charset=utf-8" />
<title>Deut 27 &ndash; দ্বিতীয় বিবরণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 27);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_25.html">25</a> <a href="Deut_26.html">26</a> <b>27</b> <a href="Deut_28.html">28</a> <a href="Deut_29.html">29</a> ... <a href="Deut_34.html">34</a> </div><hr>
<h1>Deut 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এবল পাহাড়ের বেদি</h2><span class="vn">1</span> <span class="br-p"><br><br></span>মোশি ও ইস্রায়েলী বয়স্ক নেতারা লোকদের এই আদেশ দিলেন: “আজ আমি তোমাদের যেসব আজ্ঞা দিচ্ছি সেগুলি পালন করবে।</div>
<div class="v" id="v2"><span class="vn">2</span> তোমরা জর্ডন নদী পার হয়ে তোমাদের ঈশ্বর সদাপ্রভুর দেওয়া দেশে গিয়ে বড় বড় পাথর খাড়া করে রাখবে এবং সেগুলি চুন দিয়ে লেপে দেবে।</div>
<div class="v" id="v3"><span class="vn">3</span> তার উপরে এই বিধানের সমস্ত কথা লিখবে যখন তোমরা পার হয়ে সেই দেশে ঢুকবে যেটি তোমাদের ঈশ্বর সদাপ্রভু তোমাদের দিতে যাচ্ছেন, যে দেশ দুধ আর মধুতে প্রবাহী, ঠিক যেমন সদাপ্রভু, তোমাদের পূর্বপুরুষদের ঈশ্বর, তোমাদের কাছে প্রতিজ্ঞা করেছিলেন।</div>
<div class="v" id="v4"><span class="vn">4</span> এবং তোমরা যখন জর্ডন পার হবে, এই পাথরগুলি এবল পাহাড়ের উপর খাড়া করে রাখবে এবং সেগুলি চুন দিয়ে লেপে দেবে যেমন তোমাদের আমি আজ আদেশ দিয়েছি।</div>
<div class="v" id="v5"><span class="vn">5</span> তোমাদের ঈশ্বর সদাপ্রভুর উদ্দেশে তোমরা সেখানে একটি পাথরের বেদি তৈরি করবে। সেগুলির উপরে কোনও লোহার যন্ত্রপাতি ব্যবহার করবে না।</div>
<div class="v" id="v6"><span class="vn">6</span> সদাপ্রভুর বেদি গোটা গোটা পাথর দিয়ে তৈরি করবে এবং সেখানে তোমাদের ঈশ্বর সদাপ্রভুর উদ্দেশে হোমবলি উৎসর্গ করবে।</div>
<div class="v" id="v7"><span class="vn">7</span> সেখানে মঙ্গলার্থক বলিদান করবে, আর সেই জায়গায় সেগুলি খাবে এবং তোমাদের ঈশ্বর সদাপ্রভুর সামনে আনন্দ করবে।</div>
<div class="v" id="v8"><span class="vn">8</span> আর এই পাথরগুলি যা তোমরা খাড়া করে রেখেছ তার উপরে এই বিধানের সমস্ত কথা খুব স্পষ্ট করে লিখবে।”</div>
<div class="v" id="v9"><h2>এবল পাহাড় থেকে অভিশাপ</h2><span class="vn">9</span> <span class="br-p"><br><br></span>এরপর মোশি ও লেবীয় যাজকেরা সমস্ত ইস্রায়েলকে বললেন, “হে ইস্রায়েল, তোমরা চুপ করো আর শোনো! আজ তোমরা তোমাদের ঈশ্বর সদাপ্রভুর প্রজা হলে।</div>
<div class="v" id="v10"><span class="vn">10</span> তোমরা তোমাদের ঈশ্বর সদাপ্রভুর বাধ্য হবে এবং আজ আমি তোমাদের যে সকল আজ্ঞা ও নিয়ম দিচ্ছি তা তোমরা পালন করবে।”</div>
<div class="v" id="v11"><span class="vn">11</span> <span class="br-p"><br><br></span>সেই দিনই মোশি লোকদের এই আদেশ দিলেন:</div>
<div class="v" id="v12"><span class="vn">12</span> <span class="br-p"><br><br></span>তোমরা যখন জর্ডন পার হবে, এই গোষ্ঠীর লোকেরা গরিষীম পাহাড়ের উপরে দাঁড়িয়ে লোকদের আশীর্বাদ করবে শিমিয়োন, লেবি, যিহূদা, ইষাখর, যোষেফ ও বিন্যামীন।</div>
<div class="v" id="v13"><span class="vn">13</span> আর এই গোষ্ঠীর লোকেরা এবল পাহাড়ের উপরে দাঁড়িয়ে অভিশাপ উচ্চারণ করবে রূবেণ, গাদ, আশের, সবূলূন, দান ও নপ্তালি।</div>
<div class="v" id="v14"><span class="vn">14</span> <span class="br-p"><br><br></span>লেবীয়েরা তখন সমস্ত ইস্রায়েলীদের সামনে চিৎকার করে এই কথা বলবে:</div>
<div class="v" id="v15"><span class="vn">15</span> <span class="br-p"><br><br></span>“সেই লোক অভিশপ্ত যে প্রতিমা তৈরি করে—সদাপ্রভুর কাছে এই জিনিস ঘৃণার, এটি শুধু দক্ষ হাতে তৈরি করা—এবং গোপনে স্থাপন করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v16"><span class="vn">16</span> <span class="br-p"><br><br></span>“সেই লোক অভিশপ্ত যে বাবাকে কিংবা মাকে অসম্মান করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v17"><span class="vn">17</span> <span class="br-p"><br><br></span>“সেই লোক অভিশপ্ত যে অন্য লোকের জমির সীমানা-চিহ্ন সরিয়ে দেয়।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v18"><span class="vn">18</span> <span class="br-p"><br><br></span>“সেই লোক অভিশপ্ত যে অন্ধকে ভুল পথে নিয়ে যায়।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v19"><span class="vn">19</span> <span class="br-p"><br><br></span>“সেই লোক অভিশপ্ত যে বিদেশিদের, পিতৃহীনদের কিংবা বিধবাদের প্রতি অন্যায় বিচার করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v20"><span class="vn">20</span> <span class="br-p"><br><br></span>“সেই লোক অভিশপ্ত যে তার বাবার স্ত্রীর সঙ্গে শোয় কারণ তাতে সে বাবাকে অসম্মান করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v21"><span class="vn">21</span> <span class="br-p"><br><br></span>“সেই লোক অভিশপ্ত যে পশুর সঙ্গে দেহে মিলিত হয়।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v22"><span class="vn">22</span> <span class="br-p"><br><br></span>“সেই লোক অভিশপ্ত যে তার বোন, তার বাবার মেয়ে, কিংবা মায়ের মেয়ের সঙ্গে ব্যভিচার করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v23"><span class="vn">23</span> <span class="br-p"><br><br></span>“সেই লোক অভিশপ্ত যে তার শাশুড়ির সঙ্গে ব্যভিচার করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v24"><span class="vn">24</span> <span class="br-p"><br><br></span>“সেই লোক অভিশপ্ত যে প্রতিবেশীকে গোপনে খুন করে।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v25"><span class="vn">25</span> <span class="br-p"><br><br></span>“সেই লোক অভিশপ্ত যে নির্দোষ লোককে খুন করার জন্য ঘুস নেয়।” <span class="br-p"><br><br></span>তখন সমস্ত লোক বলবে, “আমেন!”</div>
<div class="v" id="v26"><span class="vn">26</span> <span class="br-p"><br><br></span>“সেই লোক অভিশপ্ত যে বিধানের কথাগুলি পালন করে না।” <span class="br-p"><br><br></span>তখন সমস্ত লোক বলবে, “আমেন!”</div>
</div>
<!-- PARSED ABOVE; EDITING MAY BREAK PARSER -->
</body></html>