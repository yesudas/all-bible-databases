<html><head>
<meta http-equiv="Content-Type" content="text/html;charset=utf-8" />
<title>Deut 32 &ndash; দ্বিতীয় বিবরণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 32);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_30.html">30</a> <a href="Deut_31.html">31</a> <b>32</b> <a href="Deut_33.html">33</a> <a href="Deut_34.html">34</a> </div><hr>
<h1>Deut 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মহাকাশ, শোনো, আর আমি কথা বলব;<br> <span class="br-ind"><br><span class="indent">&nbsp;</span></span>হে পৃথিবী, আমার মুখের কথা শোনো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার শিক্ষা বৃষ্টির মতো করে ঝরে পড়ুক<br> <span class="br-ind"><br><span class="indent">&nbsp;</span></span>আর আমার কথা শিশিরের মতো করে নেমে আসুক,<br> <span class="br-ind"><br><span class="indent">&nbsp;</span></span>নতুন ঘাসের উপর পড়া বিন্দু বিন্দু বৃষ্টির মতো,<br> <span class="br-ind"><br><span class="indent">&nbsp;</span></span>শাকের উপর পড়ুক ভারী বৃষ্টির মতো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি সদাপ্রভুর নাম ঘোষণা করব,<br> <span class="br-ind"><br><span class="indent">&nbsp;</span></span>তোমরা আমাদের ঈশ্বরের মহিমাকীর্তন করো!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনিই শৈল, তাঁর কাজ নিখুঁত,<br> <span class="br-ind"><br><span class="indent">&nbsp;</span></span>আর তাঁর সমস্ত পথ ন্যায্য।<br> <span class="br-ind"><br><span class="indent">&nbsp;</span></span>একজন বিশ্বস্ত ঈশ্বর যিনি কোনও অন্যায় করেন না,<br> <span class="br-ind"><br><span class="indent">&nbsp;</span></span>তিনি ন্যায়পরায়ণ ও সঠিক। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা অসৎ এবং তাঁর সন্তান নয়;<br> <span class="br-ind"><br><span class="indent">&nbsp;</span></span>তাদের লজ্জা হল তারা পক্ষপাতদুষ্ট এবং কুটিল বংশ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এটি কি তোমাদের ঈশ্বরকে পরিশোধ করার পদ্ধতি,<br> <span class="br-ind"><br><span class="indent">&nbsp;</span></span>হে মূর্খ এবং অবিবেচক লোকসকল?<br> <span class="br-ind"><br><span class="indent">&nbsp;</span></span>তিনি কি তোমার বাবা, সৃষ্টিকর্তা নন,<br> <span class="br-ind"><br><span class="indent">&nbsp;</span></span>যিনি তোমার নির্মাণ ও গঠন করেছেন? <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পুরাতন দিনের কথা স্মরণ করো;<br> <span class="br-ind"><br><span class="indent">&nbsp;</span></span>বহুকাল আগের পূর্বপুরুষদের কথা বিবেচনা করো।<br> <span class="br-ind"><br><span class="indent">&nbsp;</span></span>তোমার বাবাকে জিজ্ঞাসা করো আর তিনি তোমাকে বলবেন,<br> <span class="br-ind"><br><span class="indent">&nbsp;</span></span>তোমার বয়স্ক নেতাদের, তারা তোমাকে বুঝিয়ে দেবেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পরাৎপর যখন জাতিদের উত্তরাধিকার দিলেন,<br> <span class="br-ind"><br><span class="indent">&nbsp;</span></span>যখন তিনি সমস্ত মানুষকে তা ভাগ করে দিলেন,<br> <span class="br-ind"><br><span class="indent">&nbsp;</span></span>তিনি লোকদের জন্য সীমানা ঠিক করে দিলেন<br> <span class="br-ind"><br><span class="indent">&nbsp;</span></span>ইস্রায়েলের ছেলেদের সংখ্যা অনুসারে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেননা সদাপ্রভুর পাওনা ভাগই হল তাঁর লোকেরা,<br> <span class="br-ind"><br><span class="indent">&nbsp;</span></span>যাকোবই তাঁর বরাদ্দ উত্তরাধিকার। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তাকে এক মরুএলাকায় পেলেন,<br> <span class="br-ind"><br><span class="indent">&nbsp;</span></span>অনুর্বর এবং গর্জন ভরা জায়গায়।<br> <span class="br-ind"><br><span class="indent">&nbsp;</span></span>তিনি তাকে ঘিরে রাখলেন ও তার যত্ন নিলেন;<br> <span class="br-ind"><br><span class="indent">&nbsp;</span></span>তিনি তাকে চোখের মণির মতো পাহারা দিলেন,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈগল যেমন তার বাসাকে জাগায়<br> <span class="br-ind"><br><span class="indent">&nbsp;</span></span>আর তার বাচ্চাদের উপর ওড়ে,<br> <span class="br-ind"><br><span class="indent">&nbsp;</span></span>যে তার ডানা মেলে তাদের ধরে<br> <span class="br-ind"><br><span class="indent">&nbsp;</span></span>এবং তাদের উপরে তুলে নেয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সদাপ্রভু একাই তাকে চালিয়ে নিয়ে আসলেন;<br> <span class="br-ind"><br><span class="indent">&nbsp;</span></span>কোনও বিজাতীয় দেবতা তার সঙ্গে ছিল না। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি দেশের এক পাহাড় থেকে অন্য পাহাড়ে তাকে নিয়ে গেলেন<br> <span class="br-ind"><br><span class="indent">&nbsp;</span></span>এবং তাকে ক্ষেতের ফসল খেতে দিলেন।<br> <span class="br-ind"><br><span class="indent">&nbsp;</span></span>তিনি পাহাড়ের ফাটল থেকে মধু দিয়ে তাকে পুষ্ট করলেন,<br> <span class="br-ind"><br><span class="indent">&nbsp;</span></span>এবং পাথুরে পাহাড় থেকে তেল দিয়ে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পশুপাল থেকে দই ও দুধ দিয়ে<br> <span class="br-ind"><br><span class="indent">&nbsp;</span></span>এবং স্বাস্থ্যবান মেষ ও ছাগল দিয়ে,<br> <span class="br-ind"><br><span class="indent">&nbsp;</span></span>বাশনের বাছাই করা মেষ দিয়ে<br> <span class="br-ind"><br><span class="indent">&nbsp;</span></span>এবং পরিপুষ্ট গম দিয়ে।<br> <span class="br-ind"><br><span class="indent">&nbsp;</span></span>তোমরা গেঁজে ওঠা আঙুরের রস পান করলে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিশুরূণ হৃষ্টপুষ্ট হয়ে লাথি মারল;<br> <span class="br-ind"><br><span class="indent">&nbsp;</span></span>অতিরিক্ত খেয়ে, তারা ভারী ও চকচকে হয়ে।<br> <span class="br-ind"><br><span class="indent">&nbsp;</span></span>যে ঈশ্বর তাদের নির্মাণ করেছেন তাঁকে পরিত্যাগ করেছে<br> <span class="br-ind"><br><span class="indent">&nbsp;</span></span>এবং তাদের পরিত্রাতা সেই শৈলকে প্রত্যাখ্যান করেছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের বিজাতীয় দেবতাদের দরুন তাঁকে ঈর্ষান্বিত করেছ<br> <span class="br-ind"><br><span class="indent">&nbsp;</span></span>এবং তাদের ঘৃণ্য মূর্তি দ্বারা তাঁকে অসন্তুষ্ট করেছ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা মিথ্যা দেবতাদের কাছে বলিদান করেছে, যারা ঈশ্বর নয়,<br> <span class="br-ind"><br><span class="indent">&nbsp;</span></span>যে ঈশ্বরদের তারা জানত না,<br> <span class="br-ind"><br><span class="indent">&nbsp;</span></span>যে ঈশ্বরেরা কিছু দিন আগে সম্প্রতি হাজির হয়েছে,<br> <span class="br-ind"><br><span class="indent">&nbsp;</span></span>যে ঈশ্বরদের তোমাদের পূর্বপুরুষেরা ভয় করত না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমরা সেই শৈল, যে তোমাদের বাবা তাঁকে পরিত্যাগ করেছ;<br> <span class="br-ind"><br><span class="indent">&nbsp;</span></span>তোমরা সেই ঈশ্বরকে ভুলে গিয়েছ যিনি তোমাদের জন্ম দিয়েছেন। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তা দেখে সদাপ্রভু তাদের অগ্রাহ্য করেছেন<br> <span class="br-ind"><br><span class="indent">&nbsp;</span></span>কারণ তিনি তাঁর ছেলে ও তাঁর মেয়েদের দ্বারা অসন্তুষ্ট হয়েছিলেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি বললেন, “আমি তাদের থেকে আমার মুখ লুকাব,<br> <span class="br-ind"><br><span class="indent">&nbsp;</span></span>এবং তাদের শেষ দশা কি হয় তা দেখব;<br> <span class="br-ind"><br><span class="indent">&nbsp;</span></span>কেননা তারা এক বিপথগামী বংশ,<br> <span class="br-ind"><br><span class="indent">&nbsp;</span></span>সন্তানেরা যারা অবিশ্বস্ত।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যারা ঈশ্বর নয় তাদের দ্বারা আমাকে ঈর্ষান্বিত করেছে<br> <span class="br-ind"><br><span class="indent">&nbsp;</span></span>এবং তাদের মূল্যহীন মূর্তি দ্বারা আমার ক্রোধ জাগিয়েছে।<br> <span class="br-ind"><br><span class="indent">&nbsp;</span></span>যারা লোক নয় তাদের দ্বারা আমি তাদের পরশ্রীকাতর করব;<br> <span class="br-ind"><br><span class="indent">&nbsp;</span></span>যে জাতি কিছু বোঝে না তাদের দ্বারা আমি তাদের অসন্তুষ্ট করব।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা আমার ক্রোধের আগুন জ্বলে উঠবে,<br> <span class="br-ind"><br><span class="indent">&nbsp;</span></span>যা পাতাল পর্যন্ত পুড়িয়ে দেবে।<br> <span class="br-ind"><br><span class="indent">&nbsp;</span></span>যা পৃথিবী ও তার ফসল গ্রাস করবে<br> <span class="br-ind"><br><span class="indent">&nbsp;</span></span>এবং পাহাড়ের ভিতে আগুন জ্বালাবে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“আমি তাদের উপরে বিপর্যয়ের স্তূপ জড়ো করব<br> <span class="br-ind"><br><span class="indent">&nbsp;</span></span>এবং তাদের উপরে আমার সব তির শেষ করব।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি তাদের বিরুদ্ধে দেহ ক্ষয় করা দুর্ভিক্ষ আনব,<br> <span class="br-ind"><br><span class="indent">&nbsp;</span></span>ধ্বংসকারী মহামারি ও কষ্ট ভরা রোগ পাঠিয়ে দেব;<br> <span class="br-ind"><br><span class="indent">&nbsp;</span></span>আমি তাদের বিরুদ্ধে বন্য দাঁতাল পশুদের<br> <span class="br-ind"><br><span class="indent">&nbsp;</span></span>আর বুকে ভর দিয়ে চলা বিষাক্ত সাপ পাঠাব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>রাস্তায় তরোয়াল দ্বারা তারা সন্তানহীন হবে;<br> <span class="br-ind"><br><span class="indent">&nbsp;</span></span>বাড়ির ভিতরে ভয়ের রাজত্ব চলবে।<br> <span class="br-ind"><br><span class="indent">&nbsp;</span></span>তাদের যুবক ও যুবতীরা,<br> <span class="br-ind"><br><span class="indent">&nbsp;</span></span>শিশুরা ও বৃদ্ধরা ধ্বংস হবে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি বলেছিলাম আমি তাদের ছড়িয়ে দেব<br> <span class="br-ind"><br><span class="indent">&nbsp;</span></span>এবং মানুষের স্মৃতি থেকে তাদের নাম মুছে দেব,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিন্তু আমি শত্রুদের বিদ্রুপ ভয় করেছিলাম,<br> <span class="br-ind"><br><span class="indent">&nbsp;</span></span>পাছে বিপক্ষেরা ভুল বোঝে<br> <span class="br-ind"><br><span class="indent">&nbsp;</span></span>আর বলে, ‘আমাদের শক্তি জয় করেছে;<br> <span class="br-ind"><br><span class="indent">&nbsp;</span></span>সদাপ্রভু এই সমস্ত করেননি।’ ” <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারা এক বোধশক্তিহীন জাতি,<br> <span class="br-ind"><br><span class="indent">&nbsp;</span></span>তাদের মধ্যে কোনও সূক্ষ্ম বুদ্ধি নেই।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তারা যদি জ্ঞানী হতো ও এটি বুঝতে পারত<br> <span class="br-ind"><br><span class="indent">&nbsp;</span></span>আর উপলব্ধি করত যে তাদের শেষ পরিণতি কি হবে!<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>একজন লোক কেমন করে হাজার জনকে তাড়াবে,<br> <span class="br-ind"><br><span class="indent">&nbsp;</span></span>কিংবা দুইজনকে দেখে দশ হাজার পালাবে,<br> <span class="br-ind"><br><span class="indent">&nbsp;</span></span>যদি তাদের শৈল তাদের বিক্রি না করেন,<br> <span class="br-ind"><br><span class="indent">&nbsp;</span></span>যদি সদাপ্রভু তাদের তুলে না দেন?<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কেননা তাদের শৈল আমাদের শৈলের মতো নয়,<br> <span class="br-ind"><br><span class="indent">&nbsp;</span></span>যা আমাদের শত্রুও স্বীকার করে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাদের দ্রাক্ষালতা সদোমের দ্রাক্ষালতা থেকে<br> <span class="br-ind"><br><span class="indent">&nbsp;</span></span>এবং ঘমোরার ক্ষেত থেকে এসেছে।<br> <span class="br-ind"><br><span class="indent">&nbsp;</span></span>তাদের আঙুর বিষে ভরা,<br> <span class="br-ind"><br><span class="indent">&nbsp;</span></span>এবং তাদের আঙুরের গুচ্ছ তেতো।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাদের দ্রাক্ষারস হল সাপের বিষ,<br> <span class="br-ind"><br><span class="indent">&nbsp;</span></span>কোবরার ভয়ংকর বিষ। <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>“আমি কি এটি সঞ্চয় করে রাখিনি<br> <span class="br-ind"><br><span class="indent">&nbsp;</span></span>এবং আমার ভাণ্ডার ঘরে সিলমোহর করিনি?<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>প্রতিশোধ নেওয়া আমারই কাজ; আমি প্রতিফল দেব।<br> <span class="br-ind"><br><span class="indent">&nbsp;</span></span>সময় হলেই তাদের পা পিছলে যাবে;<br> <span class="br-ind"><br><span class="indent">&nbsp;</span></span>তাদের বিপর্যয়ের দিন কাছেই<br> <span class="br-ind"><br><span class="indent">&nbsp;</span></span>তাদের জন্য যা নিরূপিত তা শীঘ্রই আসবে।” <span class="br-p"><br><br></span><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সদাপ্রভু তাঁর লোকেদের বিচার করবেন<br> <span class="br-ind"><br><span class="indent">&nbsp;</span></span>এবং তাঁর দাসদের প্রতি সদয় হবেন<br> <span class="br-ind"><br><span class="indent">&nbsp;</span></span>যখন তিনি দেখবেন যে তাদের শক্তি চলে গিয়েছে<br> <span class="br-ind"><br><span class="indent">&nbsp;</span></span>এবং দাস অথবা মুক্ত, কেউ বাকি নেই।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তিনি বলবেন: “তাদের দেবতারা এখন কোথায়,<br> <span class="br-ind"><br><span class="indent">&nbsp;</span></span>সেই শৈল কোথায় যার কাছে তারা আশ্রয় নিয়েছিল,<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>সেই দেবতারা যারা তাদের বলির মেদ খেয়েছিল<br> <span class="br-ind"><br><span class="indent">&nbsp;</span></span>এবং তাদের পেয়-নৈবেদ্যের দ্রাক্ষারস পান করেছিল?<br> <span class="br-ind"><br><span class="indent">&nbsp;</span></span>তারা উঠে তোমাদের সাহায্য করুক!<br> <span class="br-ind"><br><span class="indent">&nbsp;</span></span>তারা তোমাদের আশ্রয় দিক! <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>“এখন দেখো, আমি, আমিই তিনি!<br> <span class="br-ind"><br><span class="indent">&nbsp;</span></span>আমি ছাড়া আর কোনও ঈশ্বর নেই।<br> <span class="br-ind"><br><span class="indent">&nbsp;</span></span>আমি মৃত্যু দিই এবং আমিই জীবন দিই,<br> <span class="br-ind"><br><span class="indent">&nbsp;</span></span>আমি ক্ষত করেছি এবং আমিই সুস্থ করব,<br> <span class="br-ind"><br><span class="indent">&nbsp;</span></span>আমার হাত থেকে কেউ উদ্ধার করতে পারবে না।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>আমি স্বর্গের দিকে আমার হাত তুলে শপথ করে বলছি:<br> <span class="br-ind"><br><span class="indent">&nbsp;</span></span>আর বলি, আমি অনন্তজীবী,<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>যখন আমি আমার ঝকঝকে তরোয়ালে শান দিই<br> <span class="br-ind"><br><span class="indent">&nbsp;</span></span>এবং বিচারের জন্য আমার হাতে তা ধরি,<br> <span class="br-ind"><br><span class="indent">&nbsp;</span></span>আমার শত্রুদের আমি শাস্তি দেব<br> <span class="br-ind"><br><span class="indent">&nbsp;</span></span>এবং যারা আমাকে ঘৃণা করে আমি তার প্রতিফল দেব।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>মেরে ফেলা আর বন্দি লোকদের রক্ত খাইয়ে,<br> <span class="br-ind"><br><span class="indent">&nbsp;</span></span>আমার তীরগুলিকে মাতাল করে তুলব,<br> <span class="br-ind"><br><span class="indent">&nbsp;</span></span>আমার তরোয়াল মাংস খাবে,<br> <span class="br-ind"><br><span class="indent">&nbsp;</span></span>শত্রু সেনাদের মাথার মাংস খাবে।” <span class="br-p"><br><br></span><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>জাতিগণ, তার লোকদের সঙ্গে আনন্দ করো,<br> <span class="br-ind"><br><span class="indent">&nbsp;</span></span>কেননা তিনি তাঁর দাসদের রক্তের প্রতিফল দেবেন;<br> <span class="br-ind"><br><span class="indent">&nbsp;</span></span>তাঁর শত্রুদের প্রতিশোধ নেবেন<br> <span class="br-ind"><br><span class="indent">&nbsp;</span></span>এবং নিজের দেশ ও লোকদের জন্য প্রায়শ্চিত্ত করবেন।<br></div>
<div class="v" id="v44"><span class="vn">44</span> <span class="br-p"><br><br></span>মোশি নূনের ছেলে যিহোশূয়কে সঙ্গে নিয়ে এই গানের সব কথা লোকদের শোনালেন।</div>
<div class="v" id="v45"><span class="vn">45</span> সমস্ত ইস্রায়েলীদের কাছে মোশি যখন এসব কথা শেষ করলেন,</div>
<div class="v" id="v46"><span class="vn">46</span> তিনি তাদের বললেন, “আমি আজ তোমাদের কাছে সাক্ষ্য হিসাবে যা কিছু বললাম, তোমরা সেই সমস্ত কথায় মনোযোগ করো, আর তোমাদের সন্তানেরা যেন এই বিধানের সকল কথা যত্নের সঙ্গে পালন করে এজন্য তাদের সেই আদেশ দাও।</div>
<div class="v" id="v47"><span class="vn">47</span> এগুলি নিরর্থক কথা নয়—এগুলি তোমাদের জীবন। তোমরা যে দেশ অধিকার করতে জর্ডন পার হয়ে যাচ্ছ, সেই দেশে এই কথাগুলি পালন করে বহুদিন বাঁচবে।”</div>
<div class="v" id="v48"><h2>নবো পাহাড়ে মোশির মৃত্যু</h2><span class="vn">48</span> <span class="br-p"><br><br></span>সেদিনই সদাপ্রভু মোশিকে বললেন,</div>
<div class="v" id="v49"><span class="vn">49</span> “তুমি যিরীহোর উল্টো দিকে মোয়াব দেশের অবারীম পাহাড়শ্রেণীর মধ্যে নেবো পাহাড়ে গিয়ে ওঠো এবং অধিকার হিসাবে যে কনান দেশটি আমি ইস্রায়েলীদের দিচ্ছি তা একবার দেখে নাও।</div>
<div class="v" id="v50"><span class="vn">50</span> তোমার ভাই হারোণ যেমন হোর পাহাড়ে মারা গিয়ে তার পূর্বপুরুষদের সঙ্গে মিলিত হয়েছে তেমনি করে তুমিও যে পাহাড়ে উঠবে সেখানে তুমি মারা যাবে এবং তোমার পূর্বপুরুষদের সঙ্গে মিলিত হবে।</div>
<div class="v" id="v51"><span class="vn">51</span> এর কারণ হল, সীন প্রান্তরে কাদেশের মরীবার জলের কাছে ইস্রায়েলীদের সামনে তোমরা দুজনেই আমার প্রতি অবিশ্বস্ততার কাজ করেছিলে এবং ইস্রায়েলীদের সামনে আমাকে পবিত্র বলে মান্য করোনি।</div>
<div class="v" id="v52"><span class="vn">52</span> সেইজন্য যে দেশটি আমি ইস্রায়েলীদের দিতে যাচ্ছি তা তুমি কেবল দূর থেকে দেখতে পাবে কিন্তু সেখানে তোমার ঢোকা হবে না।”</div>
</div>
<!-- PARSED ABOVE; EDITING MAY BREAK PARSER -->
</body></html>