<html><head>
<meta http-equiv="Content-Type" content="text/html;charset=utf-8" />
<title>Deut 33 &ndash; দ্বিতীয় বিবরণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 33);">
<div id="navbar"><a href="../index.html">বাংলা সমকালীন সংস্করণ</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_31.html">31</a> <a href="Deut_32.html">32</a> <b>33</b> <a href="Deut_34.html">34</a> </div><hr>
<h1>Deut 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশি গোষ্ঠীদের আশীর্বাদ করেন</h2><span class="vn">1</span> <span class="br-p"><br><br></span>ঈশ্বরের লোক মোশি মৃত্যুর আগে ইস্রায়েলীদের এই বলে আশীর্বাদ করেছিলেন:</div>
<div class="v" id="v2"><span class="vn">2</span> তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভু সীনয় থেকে আসলেন<br> <span class="br-ind"><br><span class="indent">&nbsp;</span></span>তিনি সেয়ীর থেকে তাদের উপর আলো দিলেন;<br> <span class="br-ind"><br><span class="indent">&nbsp;</span></span>পারণ পাহাড় থেকে নিজের উজ্জ্বলতা প্রকাশ করলেন।<br> <span class="br-ind"><br><span class="indent">&nbsp;</span></span>অসংখ্য পবিত্রদের কাছ থেকে আসলেন<br> <span class="br-ind"><br><span class="indent">&nbsp;</span></span>দক্ষিণ থেকে, তাঁর পাহাড়ের ঢাল থেকে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সত্যিই তুমিই যে লোকদের ভালোবাস;<br> <span class="br-ind"><br><span class="indent">&nbsp;</span></span>সকল পবিত্রজনেরা তোমার হাতে।<br> <span class="br-ind"><br><span class="indent">&nbsp;</span></span>তোমার পায়ের নিচে তারা নত হয়,<br> <span class="br-ind"><br><span class="indent">&nbsp;</span></span>এবং তোমার কাছ থেকে নির্দেশ নেয়,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোশি আমাদের যে বিধান দিয়েছিলেন,<br> <span class="br-ind"><br><span class="indent">&nbsp;</span></span>সেটি হল যাকোব গোষ্ঠীর ধন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লোকদের নেতারা যখন একত্র হল,<br> <span class="br-ind"><br><span class="indent">&nbsp;</span></span>ইস্রায়েলের সমস্ত বংশের সাথে,<br> <span class="br-ind"><br><span class="indent">&nbsp;</span></span>তখন তিনি ছিলেন যিশুরূণের রাজা। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“রূবেণ যেন বেঁচে থাকে ও না মরে,<br> <span class="br-ind"><br><span class="indent">&nbsp;</span></span>তার লোকসংখ্যা যেন কম না হয়।”<br></div>
<div class="v" id="v7"><span class="vn">7</span> <span class="br-p"><br><br></span>এবং তিনি যিহূদার বিষয়ে এই কথা বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“হে সদাপ্রভু, তুমি যিহূদার কান্না শোনো;<br> <span class="br-ind"><br><span class="indent">&nbsp;</span></span>তার লোকদের কাছে তাকে আনো।<br> <span class="br-ind"><br><span class="indent">&nbsp;</span></span>সে নিজের হাতে তার উদ্দেশ্য রক্ষা করে।<br> <span class="br-ind"><br><span class="indent">&nbsp;</span></span>শত্রুর বিরুদ্ধে তুমি তার সাহায্যকারী হও!”<br></div>
<div class="v" id="v8"><span class="vn">8</span> <span class="br-p"><br><br></span>লেবির বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমার তুম্মীম ও ঊরীম আছে<br> <span class="br-ind"><br><span class="indent">&nbsp;</span></span>তোমার বিশ্বস্ত দাসের কাছে।<br> <span class="br-ind"><br><span class="indent">&nbsp;</span></span>মঃসাতে তুমি তার পরীক্ষা করেছিলে;<br> <span class="br-ind"><br><span class="indent">&nbsp;</span></span>মরীবার জলের কাছে তুমি তার সঙ্গে ঝগড়া করেছিলে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে তার বাবা ও মায়ের সম্বন্ধে বলেছিল,<br> <span class="br-ind"><br><span class="indent">&nbsp;</span></span>‘তাদের প্রতি আমার কোনও সম্মান নেই।’<br> <span class="br-ind"><br><span class="indent">&nbsp;</span></span>সে তার ভাইদের চিনতে পারেনি<br> <span class="br-ind"><br><span class="indent">&nbsp;</span></span>বা সে তার নিজের সন্তানদের স্বীকার করেনি,<br> <span class="br-ind"><br><span class="indent">&nbsp;</span></span>কিন্তু সে তোমার বাক্য পাহারা দিয়েছিল<br> <span class="br-ind"><br><span class="indent">&nbsp;</span></span>এবং তোমার বিধান রক্ষা করেছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার আদেশ সে যাকোবকে<br> <span class="br-ind"><br><span class="indent">&nbsp;</span></span>এবং তোমার বিধান ইস্রায়েলকে শিক্ষা দেয়।<br> <span class="br-ind"><br><span class="indent">&nbsp;</span></span>সে তোমার সামনে ধূপ জ্বালায়<br> <span class="br-ind"><br><span class="indent">&nbsp;</span></span>এবং তোমার বেদির উপরে পূর্ণাহুতি রাখে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু, তার সকল দক্ষতাতে আশীর্বাদ করো,<br> <span class="br-ind"><br><span class="indent">&nbsp;</span></span>এবং তার হাতের কাজে খুশি হও।<br> <span class="br-ind"><br><span class="indent">&nbsp;</span></span>যারা তার বিরুদ্ধে যাবে তাদের আঘাত করো,<br> <span class="br-ind"><br><span class="indent">&nbsp;</span></span>যেন তার শত্রুরা আর উঠতে না পারে।”<br></div>
<div class="v" id="v12"><span class="vn">12</span> <span class="br-p"><br><br></span>বিন্যামীনের বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভু যাকে ভালোবাসেন সে নিরাপদে তাঁর কাছে থাকবে,<br> <span class="br-ind"><br><span class="indent">&nbsp;</span></span>তিনি সবসময় তাকে আড়ালে রাখেন,<br> <span class="br-ind"><br><span class="indent">&nbsp;</span></span>এবং সদাপ্রভু যাকে ভালোবাসেন তাঁরই কাঁধের উপরে তার স্থান।”<br></div>
<div class="v" id="v13"><span class="vn">13</span> <span class="br-p"><br><br></span>যোষেফের বিষয়ে তিনি বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভু যেন তার দেশ আশীর্বাদ করেন<br> <span class="br-ind"><br><span class="indent">&nbsp;</span></span>আকাশের মহামূল্য শিশির দিয়ে<br> <span class="br-ind"><br><span class="indent">&nbsp;</span></span>এবং মাটির নিচের জল দিয়ে;<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সূর্যের সেরা দান দিয়ে<br> <span class="br-ind"><br><span class="indent">&nbsp;</span></span>এবং চাঁদের সেরা ফসল দিয়ে;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>পুরানো পাহাড়ের সম্পদ দিয়ে<br> <span class="br-ind"><br><span class="indent">&nbsp;</span></span>এবং চিরকালের পাহাড়ের উর্বরতা দিয়ে;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পৃথিবীর ভালো ভালো জিনিস দিয়ে<br> <span class="br-ind"><br><span class="indent">&nbsp;</span></span>আর জ্বলন্ত ঝোপে যিনি ছিলেন তাঁর দয়া দিয়ে।<br> <span class="br-ind"><br><span class="indent">&nbsp;</span></span>যোষেফের মাথায় এসব আশীর্বাদ ঝরে পড়ুক,<br> <span class="br-ind"><br><span class="indent">&nbsp;</span></span>ভাইদের মধ্যে যে রাজকুমার তার মাথার তালুতে পড়ুক।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তার মহিমা প্রথমজাত বৃষের মতো;<br> <span class="br-ind"><br><span class="indent">&nbsp;</span></span>তার শিং বন্য বৃষের শিং।<br> <span class="br-ind"><br><span class="indent">&nbsp;</span></span>তা দিয়ে সে জাতিগণকে গুঁতাবে,<br> <span class="br-ind"><br><span class="indent">&nbsp;</span></span>এমনকি পৃথিবীর শেষ প্রান্ত পর্যন্ত।<br> <span class="br-ind"><br><span class="indent">&nbsp;</span></span>এরকমই হবে ইফ্রয়িমের লক্ষ লক্ষ লোক;<br> <span class="br-ind"><br><span class="indent">&nbsp;</span></span>এরকমই হবে মনঃশির হাজার হাজার লোক।”<br></div>
<div class="v" id="v18"><span class="vn">18</span> <span class="br-p"><br><br></span>সবূলূনের বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“সবূলূন, তোমার নিজের বাইরে যাওয়াতে আনন্দ করো,<br> <span class="br-ind"><br><span class="indent">&nbsp;</span></span>আর তুমি, ইষাখর, নিজের তাঁবুতে আনন্দ করো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তারা লোকদের পাহাড়ে ডাকবে<br> <span class="br-ind"><br><span class="indent">&nbsp;</span></span>আর সেখানে ধার্মিকতার বলি উৎসর্গ করবে;<br> <span class="br-ind"><br><span class="indent">&nbsp;</span></span>সমুদ্র থেকে তারা প্রচুর ধন তুলবে,<br> <span class="br-ind"><br><span class="indent">&nbsp;</span></span>আর বালি থেকে তুলে আনবে বালির তলার ধন।”<br></div>
<div class="v" id="v20"><span class="vn">20</span> <span class="br-p"><br><br></span>গাদের বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“ধন্য তিনি, যিনি গাদের রাজ্যের সীমানা বাড়াবেন!<br> <span class="br-ind"><br><span class="indent">&nbsp;</span></span>গাদ সেখানে সিংহের মতো বাস করে,<br> <span class="br-ind"><br><span class="indent">&nbsp;</span></span>সে হাত ও মাথা ছিঁড়বে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে নিজের জন্য সব থেকে ভালো জায়গা নিয়েছে;<br> <span class="br-ind"><br><span class="indent">&nbsp;</span></span>নেতার অংশ তার জন্য রাখা আছে।<br> <span class="br-ind"><br><span class="indent">&nbsp;</span></span>লোকদের প্রধানেরা যখন একত্র হয়,<br> <span class="br-ind"><br><span class="indent">&nbsp;</span></span>সে সদাপ্রভুর ধার্মিকতার ইচ্ছা পালন করেছে,<br> <span class="br-ind"><br><span class="indent">&nbsp;</span></span>এবং ইস্রায়েল সম্বন্ধে তার বিচার পালন করেছে।”<br></div>
<div class="v" id="v22"><span class="vn">22</span> <span class="br-p"><br><br></span>দানের বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“দান সিংহশাবক,<br> <span class="br-ind"><br><span class="indent">&nbsp;</span></span>সে যেন বাশন থেকে লাফিয়ে আসে।<br></div>
<div class="v" id="v23"><span class="vn">23</span> <span class="br-p"><br><br></span>“নপ্তালির বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“নপ্তালি সদাপ্রভুর করুণায় তৃপ্ত<br> <span class="br-ind"><br><span class="indent">&nbsp;</span></span>আর তাঁর আশীর্বাদে পরিপূর্ণ;<br> <span class="br-ind"><br><span class="indent">&nbsp;</span></span>সে সমুদ্র ও দক্ষিণ অধিকার করবে।”<br></div>
<div class="v" id="v24"><span class="vn">24</span> <span class="br-p"><br><br></span>আশেরের বিষয়ে তিনি বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>আশের অন্যদের চেয়ে বেশি আশীর্বাদ পাবে;<br> <span class="br-ind"><br><span class="indent">&nbsp;</span></span>সে যেন ভাইদের কাছে প্রিয় হয়,<br> <span class="br-ind"><br><span class="indent">&nbsp;</span></span>তার পা দুইখানা যেন তেলের মধ্যে ডুবে থাকে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার দ্বারের অর্গল সকল লোহা ও ব্রোঞ্জের হবে,<br> <span class="br-ind"><br><span class="indent">&nbsp;</span></span>এবং তোমার যেমন দিন তেমন শক্তি হবে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“যিশুরূণের ঈশ্বরের মতো আর কেউ নেই,<br> <span class="br-ind"><br><span class="indent">&nbsp;</span></span>যিনি তোমাকে সাহায্য করার জন্য আকাশপথে চলেন,<br> <span class="br-ind"><br><span class="indent">&nbsp;</span></span>ও নিজের মহিমায় মেঘরথে চড়েন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যিনি আদিকালের ঈশ্বর তিনিই তোমার আশ্রয়,<br> <span class="br-ind"><br><span class="indent">&nbsp;</span></span>এবং তার নিচে তাঁর অনন্তস্থায়ী হাত।<br> <span class="br-ind"><br><span class="indent">&nbsp;</span></span>তিনি তোমাদের সামনে তোমাদের শত্রুদের তাড়িয়ে দেবেন,<br> <span class="br-ind"><br><span class="indent">&nbsp;</span></span>আর বলবেন, ‘এদের ধ্বংস করো!’<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাই ইস্রায়েল নিরাপদে থাকবে;<br> <span class="br-ind"><br><span class="indent">&nbsp;</span></span>যাকোব বিপদ সীমার বাইরে বাস করবে<br> <span class="br-ind"><br><span class="indent">&nbsp;</span></span>শস্যের ও নতুন দ্রাক্ষারসের দেশে<br> <span class="br-ind"><br><span class="indent">&nbsp;</span></span>যেখানে আকাশ থেকে শিশির পড়বে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে ইস্রায়েল, তুমি ধন্য!<br> <span class="br-ind"><br><span class="indent">&nbsp;</span></span>তোমার মতো কে,<br> <span class="br-ind"><br><span class="indent">&nbsp;</span></span>যে জাতিকে সদাপ্রভু রক্ষা করেছেন?<br> <span class="br-ind"><br><span class="indent">&nbsp;</span></span>তিনি তোমার ঢাল ও সাহায্যকারী<br> <span class="br-ind"><br><span class="indent">&nbsp;</span></span>এবং তোমার গৌরবজনক তরোয়াল।<br> <span class="br-ind"><br><span class="indent">&nbsp;</span></span>তোমার শত্রুরা তোমার সামনে ভয়ে জড়সড় হয়ে থাকবে,<br> <span class="br-ind"><br><span class="indent">&nbsp;</span></span>আর তুমি তাদের উচ্চস্থলী পদদলিত করবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>