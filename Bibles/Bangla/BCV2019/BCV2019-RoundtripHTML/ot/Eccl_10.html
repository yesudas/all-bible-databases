<html><head>
<meta http-equiv="Content-Type" content="text/html;charset=utf-8" />
<title>Eccl 10 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_8.html">8</a> <a href="Eccl_9.html">9</a> <b>10</b> <a href="Eccl_11.html">11</a> <a href="Eccl_12.html">12</a> </div><hr>
<h1>Eccl 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মরা মাছি যেমন সুগন্ধি তেল দুর্গন্ধ করে তোলে,<br> <span class="br-ind"><br><span class="indent">&nbsp;</span></span>তেমনি একটু নির্বুদ্ধিতা প্রজ্ঞা ও সম্মানকে মুছে ফেলে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জ্ঞানবানের হৃদয় তার ডানদিকে ফেরে,<br> <span class="br-ind"><br><span class="indent">&nbsp;</span></span>কিন্তু বোকাদের হৃদয় তার বাঁদিকে ফেরে,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এমনকি, বোকারা যখন পথ চলে,<br> <span class="br-ind"><br><span class="indent">&nbsp;</span></span>তাদের বুদ্ধির অভাব হয়<br> <span class="br-ind"><br><span class="indent">&nbsp;</span></span>এবং প্রকাশ করে যে সে কত বোকা।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শাসনকর্তা যদি তোমার উপর রেগে যান,<br> <span class="br-ind"><br><span class="indent">&nbsp;</span></span>তুমি তোমার পদ ত্যাগ কোরো না;<br> <span class="br-ind"><br><span class="indent">&nbsp;</span></span>শান্তভাব থাকলে বড় বড় অন্যায় অতিক্রম করা যায়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি সূর্যের নিচে এক মন্দ বিষয় দেখেছি,<br> <span class="br-ind"><br><span class="indent">&nbsp;</span></span>শাসনকর্তারা এইরকম ভুল করে থাকে<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বড় বড় পদে বুদ্ধিহীনেরা নিযুক্ত হয়,<br> <span class="br-ind"><br><span class="indent">&nbsp;</span></span>যেখানে ধনীরা নিচু পদে নিযুক্ত হয়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি দাসেদের ঘোড়ার পিঠে দেখেছি,<br> <span class="br-ind"><br><span class="indent">&nbsp;</span></span>যেখানে উঁচু পদের কর্মচারীরা দাসের মতো পায়ে হেটে চলে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে গর্ত খোঁড়ে সে তার মধ্যে পড়তে পারে;<br> <span class="br-ind"><br><span class="indent">&nbsp;</span></span>যে দেয়াল ভাঙে তাকে সাপে কামড়াতে পারে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে পাথর কাটে সে তার দ্বারাই আঘাত পেতে পারে;<br> <span class="br-ind"><br><span class="indent">&nbsp;</span></span>যে কাঠ কাটে সে তার দ্বারাই বিপদে পড়তে পারে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কুড়োল যদি ভোঁতা হয়<br> <span class="br-ind"><br><span class="indent">&nbsp;</span></span>আর তাতে ধার দেওয়া না হয়,<br> <span class="br-ind"><br><span class="indent">&nbsp;</span></span>তা ব্যবহার করতে বেশি শক্তি লাগে,<br> <span class="br-ind"><br><span class="indent">&nbsp;</span></span>কিন্তু দক্ষতা সাফল্য আনে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সাপকে মুগ্ধ করার আগেই যদি সে কামড় দেয়,<br> <span class="br-ind"><br><span class="indent">&nbsp;</span></span>সাপুড়ে কোনো পারিশ্রমিক পায় না। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জ্ঞানবানের মুখের কথা অনুগ্রহজনক,<br> <span class="br-ind"><br><span class="indent">&nbsp;</span></span>কিন্তু বোকারা তাদের মুখের কথা দিয়ে নিজেদের ধ্বংস করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মুখের কথার আরম্ভই মূর্খতা;<br> <span class="br-ind"><br><span class="indent">&nbsp;</span></span>শেষে তা হল দুষ্টদায়ক প্রলাপ—<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এবং বুদ্ধিহীনেরা অনেক কথা বলে। <span class="br-p"><br><br></span>ভবিষ্যতে কী হবে কেউ জানে না—<br> <span class="br-ind"><br><span class="indent">&nbsp;</span></span>তারপর কী হবে তা তাদের কে জানাতে পারে? <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বোকাদের পরিশ্রম তাদের ক্লান্ত করে;<br> <span class="br-ind"><br><span class="indent">&nbsp;</span></span>তারা নগরে যাবার রাস্তা জানে না। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ধিক্ সেই দেশ যার রাজা আগে দাস<sup class="fnm"><a name="fnm1" href="#fn1">1</a></sup> ছিলেন<br> <span class="br-ind"><br><span class="indent">&nbsp;</span></span>এবং সেখানকার রাজপুরুষেরা সকাল বেলাতেই ভোজ খায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ধন্য সেই দেশ যার রাজা সম্ভ্রান্তবংশীয়<br> <span class="br-ind"><br><span class="indent">&nbsp;</span></span>এবং সেখানকার রাজপুরুষেরা সঠিক সময়ে খাওয়াদাওয়া করে—শক্তির জন্য,<br> <span class="br-ind"><br><span class="indent">&nbsp;</span></span>মাতলামির জন্য নয়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আলস্যে ঘরের ছাদ ধ্বসে যায়;<br> <span class="br-ind"><br><span class="indent">&nbsp;</span></span>অলসতার জন্য ঘরে জল পড়ে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হাসি খুশির জন্য ভোজের ব্যবস্থা করা হয়,<br> <span class="br-ind"><br><span class="indent">&nbsp;</span></span>দ্রাক্ষারস জীবনে আনন্দ আনে,<br> <span class="br-ind"><br><span class="indent">&nbsp;</span></span>এবং অর্থ সবকিছু যোগায়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মনে মনেও রাজাকে অভিশাপ দিয়ো না,<br> <span class="br-ind"><br><span class="indent">&nbsp;</span></span>কিংবা নিজের শোবার ঘরে ধনীকে অভিশাপ দিয়ো না,<br> <span class="br-ind"><br><span class="indent">&nbsp;</span></span>কারণ আকাশের পাখিও তোমার কথা বয়ে নিয়ে যেতে পারে,<br> <span class="br-ind"><br><span class="indent">&nbsp;</span></span>এবং পাখি উড়ে গিয়ে তোমার কথা বলে দিতে পারে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> রাজা শিশু ছিলেন</div>
</div>
<!-- PARSED ABOVE; EDITING MAY BREAK PARSER -->
</body></html>