<html><head>
<meta http-equiv="Content-Type" content="text/html;charset=utf-8" />
<title>Eccl 11 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_9.html">9</a> <a href="Eccl_10.html">10</a> <b>11</b> <a href="Eccl_12.html">12</a> </div><hr>
<h1>Eccl 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অনেক উদ্যোগে বিনিয়োগ করো</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি জলের উপরে তোমার শস্য ছড়িয়ে দাও;<br> <span class="br-ind"><br><span class="indent">&nbsp;</span></span>অনেক দিন পরে তুমি হয়তো তার ফল পাবে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সাতটি উদ্যোগে বিনিয়োগ করো, হ্যাঁ আটটিতে;<br> <span class="br-ind"><br><span class="indent">&nbsp;</span></span>কারণ তুমি জানো না পৃথিবীতে কী বিপদ আসবে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মেঘ যদি জলে পূর্ণ থাকে,<br> <span class="br-ind"><br><span class="indent">&nbsp;</span></span>তারা পৃথিবীতে বৃষ্টি ঢালে।<br> <span class="br-ind"><br><span class="indent">&nbsp;</span></span>গাছ দক্ষিণে কী উত্তরে পড়ুক,<br> <span class="br-ind"><br><span class="indent">&nbsp;</span></span>যেখানে পড়বে, সেখানেই পড়ে থাকবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যে বাতাসের দিকে তাকায় তার বীজ বোনা হয় না;<br> <span class="br-ind"><br><span class="indent">&nbsp;</span></span>যে মেঘ দেখে তার শস্য কাটা হয় না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি যেমন বাতাসের পথ জানো না,<br> <span class="br-ind"><br><span class="indent">&nbsp;</span></span>কিংবা মায়ের গর্ভে কেমন করে শরীর গঠন হয়,<br> <span class="br-ind"><br><span class="indent">&nbsp;</span></span>তেমনি তুমি ঈশ্বরের কাজও বুঝতে পারবে না,<br> <span class="br-ind"><br><span class="indent">&nbsp;</span></span>যিনি সবকিছুর সৃষ্টিকর্তা। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার বীজ সকালে বোনো,<br> <span class="br-ind"><br><span class="indent">&nbsp;</span></span>আর বিকালে তোমার হাতকে অলস হতে দিয়ো না,<br> <span class="br-ind"><br><span class="indent">&nbsp;</span></span>কারণ তুমি জানো না কোনটি কৃতকার্য হবে,<br> <span class="br-ind"><br><span class="indent">&nbsp;</span></span>এটি না ওটি,<br> <span class="br-ind"><br><span class="indent">&nbsp;</span></span>কিংবা দুটোই সমানভাবে ভালো হবে।<br></div>
<div class="v" id="v7"><h2>যৌবনকালে তোমার সৃষ্টিকর্তাকে স্মরণ করো</h2><span class="vn">7</span> <span class="br-ind"><br><span class="indent">&nbsp;</span></span>আলো মিষ্ট,<br> <span class="br-ind"><br><span class="indent">&nbsp;</span></span>আর সূর্য দেখলে চোখ সন্তুষ্ট হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কোনো একজন অনেক দিন বাঁচতে পারে,<br> <span class="br-ind"><br><span class="indent">&nbsp;</span></span>সে যেন সেই দিনগুলিতে আনন্দ ভোগ করে।<br> <span class="br-ind"><br><span class="indent">&nbsp;</span></span>কিন্তু অন্ধকারের দিনগুলির কথা যেন সে মনে রাখে,<br> <span class="br-ind"><br><span class="indent">&nbsp;</span></span>কারণ সেগুলি হবে অনেক।<br> <span class="br-ind"><br><span class="indent">&nbsp;</span></span>যা কিছু ঘটে তা সবই অসার। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যুবক, তোমার যৌবনকালে তুমি সুখী হও,<br> <span class="br-ind"><br><span class="indent">&nbsp;</span></span>আর তোমার যৌবনে তোমার হৃদয় তোমাকে আনন্দ দিক।<br> <span class="br-ind"><br><span class="indent">&nbsp;</span></span>তোমার হৃদয়ের ইচ্ছামত পথে চলো<br> <span class="br-ind"><br><span class="indent">&nbsp;</span></span>এবং তোমার চোখ যা কিছু দেখে,<br> <span class="br-ind"><br><span class="indent">&nbsp;</span></span>তুমি কিন্তু জেনে রাখো এসব বিষয়ের জন্য<br> <span class="br-ind"><br><span class="indent">&nbsp;</span></span>ঈশ্বর তোমার বিচার করবেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেইজন্য, তোমার হৃদয় থেকে উদ্বেগ দূর করো<br> <span class="br-ind"><br><span class="indent">&nbsp;</span></span>আর তোমার শরীর থেকে দুঃখ সরিয়ে ফেলো,<br> <span class="br-ind"><br><span class="indent">&nbsp;</span></span>কারণ যৌবন ও তেজ অসার।<br></div>
</div>
<!-- PARSED ABOVE; EDITING MAY BREAK PARSER -->
</body></html>