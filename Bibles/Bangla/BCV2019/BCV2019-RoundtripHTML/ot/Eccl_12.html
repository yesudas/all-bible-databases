<html><head>
<meta http-equiv="Content-Type" content="text/html;charset=utf-8" />
<title>Eccl 12 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_10.html">10</a> <a href="Eccl_11.html">11</a> <b>12</b> </div><hr>
<h1>Eccl 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমার যৌবনকালে<br> <span class="br-ind"><br><span class="indent">&nbsp;</span></span>তোমার সৃষ্টিকর্তাকে স্মরণ করো,<br> <span class="br-ind"><br><span class="indent">&nbsp;</span></span>দুঃখের দিনগুলি আসার আগে<br> <span class="br-ind"><br><span class="indent">&nbsp;</span></span>আর সেই বছর সকল কাছে আসার সময় তুমি যখন বলবে,<br> <span class="br-ind"><br><span class="indent">&nbsp;</span></span>“এই সবে আমার কোনো আনন্দ নেই”—<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তখন সূর্য ও আলো<br> <span class="br-ind"><br><span class="indent">&nbsp;</span></span>আর চাঁদ ও তারা যখন অন্ধকার হবে,<br> <span class="br-ind"><br><span class="indent">&nbsp;</span></span>আর বৃষ্টির পরে মেঘ ফিরে আসে;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেদিনে বাড়ির রক্ষাকারীরা কাঁপবে,<br> <span class="br-ind"><br><span class="indent">&nbsp;</span></span>আর শক্তিশালী লোকেরা নত হবে,<br> <span class="br-ind"><br><span class="indent">&nbsp;</span></span>যারা পেষণ করে তারা অল্প সংখ্যক বলে কাজ ছেড়ে দেবে।<br> <span class="br-ind"><br><span class="indent">&nbsp;</span></span>আর যারা জানালার ভিতর থেকে দেখে তাদের দৃষ্টি অস্পষ্ট হবে;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যখন রাস্তার দিকের দরজা বন্ধ হয়ে যাবে<br> <span class="br-ind"><br><span class="indent">&nbsp;</span></span>আর যাঁতার আওয়াজ কমে যাবে;<br> <span class="br-ind"><br><span class="indent">&nbsp;</span></span>যখন পাখির আওয়াজে লোকে উঠবে,<br> <span class="br-ind"><br><span class="indent">&nbsp;</span></span>কিন্তু তাদের সব গান ক্ষীণ হয়ে যাবে;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন লোকেরা উঁচু জায়গাকে<br> <span class="br-ind"><br><span class="indent">&nbsp;</span></span>আর রাস্তার বিপদকে ভয় পাবে;<br> <span class="br-ind"><br><span class="indent">&nbsp;</span></span>যখন কাঠবাদাম গাছে ফুল ফুটবে<br> <span class="br-ind"><br><span class="indent">&nbsp;</span></span>আর ফড়িং টেনে টেনে হাঁটবে<br> <span class="br-ind"><br><span class="indent">&nbsp;</span></span>এবং বাসনা আর উত্তেজিত হবে না।<br> <span class="br-ind"><br><span class="indent">&nbsp;</span></span>তখন লোকে তাদের অনন্তকালের বাড়িতে চলে যাবে<br> <span class="br-ind"><br><span class="indent">&nbsp;</span></span>আর বিলাপকারীরা পথে পথে ঘুরবে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>রুপোর তার ছিঁড়ে যাওয়ার আগে,<br> <span class="br-ind"><br><span class="indent">&nbsp;</span></span>কিংবা সোনার পাত্র ভেঙে যাওয়ার আগে;<br> <span class="br-ind"><br><span class="indent">&nbsp;</span></span>ফোয়ারার কাছে কলশি চুরমার করার আগে,<br> <span class="br-ind"><br><span class="indent">&nbsp;</span></span>কিংবা কুয়ার জল তোলার চাকা ভেঙে যাওয়ার আগে—তাকে স্মরণ করো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আর ধুলো মাটিতেই ফিরে যাবে যেখান থেকে সে এসেছে,<br> <span class="br-ind"><br><span class="indent">&nbsp;</span></span>এবং আত্মা যাঁর দান, সেই ঈশ্বরের কাছেই ফিরে যাবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>উপদেশক বললেন, “অসার! অসার!<br> <span class="br-ind"><br><span class="indent">&nbsp;</span></span>সবকিছুই অসার!”<br></div>
<div class="v" id="v9"><h2>এই বিষয়ের উপসংহার</h2><span class="vn">9</span> <span class="br-p"><br><br></span>উপদেশক নিজেই কেবল জ্ঞানবান ছিলেন না, কিন্তু তিনি লোকদের জ্ঞান শিক্ষা দিয়েছেন। তিনি চিন্তা করে ও পরীক্ষা করে অনেক প্রবাদ সাজিয়েছেন।</div>
<div class="v" id="v10"><span class="vn">10</span> উপদেশক উপযুক্ত শব্দের খোঁজ করেছেন, আর তিনি যা লিখেছেন তা খাঁটি ও সত্যিকথা।</div>
<div class="v" id="v11"><span class="vn">11</span> <span class="br-p"><br><br></span>জ্ঞানবান লোকদের কথা রাখালের অঙ্কুশের মতো, তাঁদের কথাগুলি একত্র করলে মনে হয় যেন সেগুলি সব শক্ত করে গাঁথা পেরেক—যা একজন রাখাল বলেছেন।</div>
<div class="v" id="v12"><span class="vn">12</span> হে আমার সন্তান, এর সঙ্গে কিছু যোগ করা হচ্ছে কি না সেই বিষয় সতর্ক থেকো। <span class="br-p"><br><br></span>বই লেখার শেষ নেই আর অনেক পড়াশোনায় শরীর ক্লান্ত হয়।</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>এখন সবকিছু তো শোনা হল;<br> <span class="br-ind"><br><span class="indent">&nbsp;</span></span>তবে শেষ কথা এই যে<br> <span class="br-ind"><br><span class="indent">&nbsp;</span></span>ঈশ্বরকে ভয় করো এবং তাঁর আজ্ঞাসকল পালন করো,<br> <span class="br-ind"><br><span class="indent">&nbsp;</span></span>কেননা এটাই সমস্ত মানুষের কর্তব্য।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ ঈশ্বর প্রত্যেকটি কাজের বিচার করবেন,<br> <span class="br-ind"><br><span class="indent">&nbsp;</span></span>এমনকি সমস্ত গুপ্ত বিষয়,<br> <span class="br-ind"><br><span class="indent">&nbsp;</span></span>তা ভালো হোক বা মন্দ হোক।<br></div>
</div>
<!-- PARSED ABOVE; EDITING MAY BREAK PARSER -->
</body></html>