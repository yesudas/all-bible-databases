<html><head>
<meta http-equiv="Content-Type" content="text/html;charset=utf-8" />
<title>Eccl 2 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> <b>2</b> <a href="Eccl_3.html">3</a> <a href="Eccl_4.html">4</a> ... <a href="Eccl_12.html">12</a> </div><hr>
<h1>Eccl 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আমোদ অসার</h2><span class="vn">1</span> <span class="br-p"><br><br></span>আমি মনে মনে বললাম, “এখন এসো, আমি তোমাকে আমোদ দিয়ে পরীক্ষা করব যে কী ভালো।” কিন্তু তাও পরীক্ষা করে দেখা গেল যে তা অসার।</div>
<div class="v" id="v2"><span class="vn">2</span> আমি বললাম, “হাসিও উন্মত্ততা। আর আমোদ কী করে?”</div>
<div class="v" id="v3"><span class="vn">3</span> আমি মদ্যপান দ্বারা নিজেকে আনন্দ দেবার চেষ্টা করলাম এবং মূর্খতাকে আলিঙ্গন করলাম প্রজ্ঞা তখনও আমার মনকে পরিচালিত করছিল। আমি দেখতে চাইলাম, আকাশের নিচে মানুষের জীবনকালে তার জন্য কোনটা ভালো।</div>
<div class="v" id="v4"><span class="vn">4</span> <span class="br-p"><br><br></span>আমি কতগুলি বড় বড় কাজ করলাম আমি নিজের জন্য অনেক ঘরবাড়ি তৈরি করলাম আর আমি দ্রাক্ষাক্ষেত তৈরি করলাম।</div>
<div class="v" id="v5"><span class="vn">5</span> আমি বাগান ও পার্ক তৈরি করে সেখানে সব রকমের ফলের গাছ লাগালাম।</div>
<div class="v" id="v6"><span class="vn">6</span> বেড়ে ওঠা গাছে জল দেবার জন্য আমি কতগুলি পুকুর কাটালাম।</div>
<div class="v" id="v7"><span class="vn">7</span> আমি অনেক দাস ও দাসী কিনলাম আর অনেক দাস-দাসী আমার বাড়িতে জন্মেছিল। আমার আগে যারা জেরুশালেমে ছিলেন তাঁদের চেয়েও আমার অনেক বেশি গরু-মেষ ছিল।</div>
<div class="v" id="v8"><span class="vn">8</span> আমি অনেক রুপো ও সোনা এবং অন্যান্য দেশের রাজাদের ও বিভিন্ন প্রদেশের সম্পদ নিজের জন্য জড়ো করলাম। আমি অনেক গায়ক গায়িকা এবং মানুষের হৃদয়ের আনন্দ অনুসারে হারেমও অর্জন করলাম।</div>
<div class="v" id="v9"><span class="vn">9</span> আমার আগে যারা জেরুশালেমে ছিলেন তাঁদের চেয়েও আমি অনেক বড় হলাম। এই সবে আমার প্রজ্ঞা আমার সঙ্গে ছিল।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>আমার চোখে যা ভালো লাগত আমি তা অস্বীকার করতাম না;<br> <span class="br-ind"><br><span class="indent">&nbsp;</span></span>আমার হৃদয়ের কোনো আনন্দ আমি প্রত্যাখ্যান করতাম না।<br> <span class="br-ind"><br><span class="indent">&nbsp;</span></span>আমার সবকাজেই আমার মন খুশি হত,<br> <span class="br-ind"><br><span class="indent">&nbsp;</span></span>আর এটাই ছিল আমার সব পরিশ্রমের পুরস্কার।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তবুও আমি যা কিছু করেছি আর যা পাওয়ার জন্য পরিশ্রম করেছি<br> <span class="br-ind"><br><span class="indent">&nbsp;</span></span>তার দিকে যখন তাকিয়াছি,<br> <span class="br-ind"><br><span class="indent">&nbsp;</span></span>সবকিছুই অসার, কেবল বাতাসের পিছনে দৌড়ানো;<br> <span class="br-ind"><br><span class="indent">&nbsp;</span></span>সূর্যের নিচে কোনো কিছুতেই লাভ নেই।<br></div>
<div class="v" id="v12"><h2>প্রজ্ঞা এবং উন্মত্ততা অসার</h2><span class="vn">12</span> <span class="br-ind"><br><span class="indent">&nbsp;</span></span>তারপর আমি প্রজ্ঞা, এবং উন্মত্ততা ও মূর্খতার<br> <span class="br-ind"><br><span class="indent">&nbsp;</span></span>কথা চিন্তা করলাম।<br> <span class="br-ind"><br><span class="indent">&nbsp;</span></span>যা কিছু আগেই করা হয়ে গেছে<br> <span class="br-ind"><br><span class="indent">&nbsp;</span></span>তার থেকে রাজার উত্তরাধিকারী আর বেশি কী করতে পারে?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি দেখলাম প্রজ্ঞা মূর্খতার থেকে ভালো,<br> <span class="br-ind"><br><span class="indent">&nbsp;</span></span>যেমন আলো অন্ধকারের থেকে ভালো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানবানের মাথাতেই চোখ থাকে,<br> <span class="br-ind"><br><span class="indent">&nbsp;</span></span>কিন্তু বোকা অন্ধকারে চলাফেরা করে;<br> <span class="br-ind"><br><span class="indent">&nbsp;</span></span>তবুও আমি বুঝতে পারলাম<br> <span class="br-ind"><br><span class="indent">&nbsp;</span></span>যে ওই দুজনের শেষ দশা একই।<br></div>
<div class="v" id="v15"><span class="vn">15</span> <span class="br-p"><br><br></span>তারপর আমি নিজের মনে মনে বললাম, <span class="br-p"><br><br></span><span class="br-ind"><br><span class="indent">&nbsp;</span></span>“বোকার যে দশা হয় তা তো আমার প্রতি ঘটে।<br> <span class="br-ind"><br><span class="indent">&nbsp;</span></span>তাহলে জ্ঞানবান হয়ে আমার কী লাভ?”<br> <span class="br-ind"><br><span class="indent">&nbsp;</span></span>আমি নিজের মনে মনে বললাম,<br> <span class="br-ind"><br><span class="indent">&nbsp;</span></span>“এটাও তো অসার।”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বোকাদের মতো জ্ঞানবানদেরও লোকে বেশি দিন মনে রাখবে না;<br> <span class="br-ind"><br><span class="indent">&nbsp;</span></span>সেদিন উপস্থিত যখন উভয়কেই ভুলে যাবে।<br> <span class="br-ind"><br><span class="indent">&nbsp;</span></span>বোকাদের মতো জ্ঞানবানদেরও মরতে হবে!<br></div>
<div class="v" id="v17"><h2>পরিশ্রম অসার</h2><span class="vn">17</span> <span class="br-p"><br><br></span>সুতরাং আমি জীবনকে ঘৃণা করলাম, কারণ সূর্যের নিচে যে কাজ করা হয় সেগুলি আমার কাছে দুঃখজনক মনে হল। সবকিছুই অসার, কেবল বাতাসের পিছনে দৌড়ানো।</div>
<div class="v" id="v18"><span class="vn">18</span> সূর্যের নিচে যেসব জিনিসের জন্য আমি পরিশ্রম করেছি সেগুলি আমি এখন ঘৃণা করতে লাগলাম, কারণ আমার পরে যে আসবে তার জন্যই আমাকে সেইসব রেখে যেতে হবে।</div>
<div class="v" id="v19"><span class="vn">19</span> আর কে জানে সেই লোক জ্ঞানী না বুদ্ধিহীন হবে? তবুও সে-ই আমার পরিশ্রমের সব ফল নিয়ন্ত্রণ করবে, যার জন্য আমি সূর্যের নিচে সমস্ত প্রচেষ্টা ও দক্ষতা ঢেলেছি। এটাও অসার।</div>
<div class="v" id="v20"><span class="vn">20</span> অতএব সূর্যের নিচে যেসব পরিশ্রমের কাজ করেছি তার জন্য আমার অন্তর নিরাশ হতে লাগল।</div>
<div class="v" id="v21"><span class="vn">21</span> কেননা জ্ঞান, বুদ্ধি ও দক্ষতা দিয়ে একজন পরিশ্রম করতে পারে, কিন্তু তারপরে তার সবকিছু অধিকার হিসাবে এমন একজনের জন্য রেখে যেতে হয় যে লোক তার জন্য কোনো পরিশ্রম করেনি। এটাও অসার এবং দুর্ভাগ্যের বিষয়।</div>
<div class="v" id="v22"><span class="vn">22</span> সূর্যের নিচে মানুষের যে সকল পরিশ্রম ও উদ্বেগ হয়, তাতে তার কী লাভ হয়?</div>
<div class="v" id="v23"><span class="vn">23</span> সারাদিন তার কাজে থাকে মনস্তাপ ও ব্যথা; রাতেও তার মন বিশ্রাম পায় না। এটাও অসার।</div>
<div class="v" id="v24"><span class="vn">24</span> <span class="br-p"><br><br></span>মানুষের পক্ষে খাওয়াদাওয়া করা এবং নিজের কাজে সন্তুষ্ট থাকা ছাড়া ভালো আর কিছুই নেই। এটাও আমি দেখলাম, এসব ঈশ্বরের হাত থেকে আসে,</div>
<div class="v" id="v25"><span class="vn">25</span> কেননা তাঁকে ছাড়া কে খেতে পায় কিংবা আনন্দ উপভোগ করে?</div>
<div class="v" id="v26"><span class="vn">26</span> যে তাঁকে সন্তুষ্ট করে, ঈশ্বর তাকে প্রজ্ঞা, বুদ্ধি ও আনন্দ দান করেন, কিন্তু পাপীকে তিনি ধনসম্পদ জোগাড় করবার ও তা জমাবার কাজ দেন, যেন সে তা সেই লোককে দিয়ে যায় যে ঈশ্বরকে সন্তুষ্ট করে। এটাও অসার, কেবল বাতাসের পিছনে দৌড়ানো।</div>
</div>
<!-- PARSED ABOVE; EDITING MAY BREAK PARSER -->
</body></html>