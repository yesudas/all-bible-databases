<html><head>
<meta http-equiv="Content-Type" content="text/html;charset=utf-8" />
<title>Eccl 3 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> <a href="Eccl_2.html">2</a> <b>3</b> <a href="Eccl_4.html">4</a> <a href="Eccl_5.html">5</a> ... <a href="Eccl_12.html">12</a> </div><hr>
<h1>Eccl 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সবকিছুর সময় আছে</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সবকিছুর জন্য একটি সময় আছে,<br> <span class="br-ind"><br><span class="indent">&nbsp;</span></span>আকাশের নিচে প্রত্যেকটি কাজেরই একটি নির্দিষ্ট সময় আছে: <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জন্মের সময় ও মরণের সময়,<br> <span class="br-ind"><br><span class="indent">&nbsp;</span></span>বুনবার সময় ও উপড়ে ফেলবার সময়,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মেরে ফেলবার সময় ও সুস্থ করবার সময়,<br> <span class="br-ind"><br><span class="indent">&nbsp;</span></span>ভেঙে ফেলবার সময় ও গড়বার সময়,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কাঁদবার সময় ও হাসবার সময়,<br> <span class="br-ind"><br><span class="indent">&nbsp;</span></span>শোক করবার সময় ও নাচবার সময়,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাথর ছড়াবার সময় ও সেগুলি জড়ো করবার সময়,<br> <span class="br-ind"><br><span class="indent">&nbsp;</span></span>ভালোবেসে জড়িয়ে ধরবার সময় ও জড়িয়ে না ধরবার সময়,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>খুঁজে পাওয়ার সময় ও হারাবার সময়,<br> <span class="br-ind"><br><span class="indent">&nbsp;</span></span>রাখবার সময় ও ফেলে দেবার সময়,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ছিঁড়ে ফেলবার সময় ও সেলাই করবার সময়,<br> <span class="br-ind"><br><span class="indent">&nbsp;</span></span>চুপ করবার সময় ও কথা বলবার সময়,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ভালোবাসার সময় ও ঘৃণা করবার সময়,<br> <span class="br-ind"><br><span class="indent">&nbsp;</span></span>যুদ্ধের সময় ও শান্তির সময়।<br></div>
<div class="v" id="v9"><span class="vn">9</span> <span class="br-p"><br><br></span>শ্রমিক পরিশ্রমের কী ফল পায়?</div>
<div class="v" id="v10"><span class="vn">10</span> ঈশ্বর মানুষের উপরে যে বোঝা চাপিয়ে দিয়েছেন তা আমি দেখেছি।</div>
<div class="v" id="v11"><span class="vn">11</span> তিনি সবকিছু তার সময়ে সুন্দর করেছেন। তিনি মানুষের অন্তরে অনন্তকাল সম্বন্ধে বুঝবার ইচ্ছা দিয়েছেন; কিন্তু ঈশ্বর প্রথম থেকে শেষ পর্যন্ত কী করেছেন তা মানুষ বুঝতে পারে না।</div>
<div class="v" id="v12"><span class="vn">12</span> আমি জানি মানুষের জীবনকালে আনন্দ করা ও ভালো কাজ করা ছাড়া তার জন্য আর ভালো কিছু নেই।</div>
<div class="v" id="v13"><span class="vn">13</span> প্রত্যেক মানুষ খাওয়াদাওয়া করবে ও তার পরিশ্রমের ফলে সন্তুষ্ট হবে—এটি ঈশ্বরের দান।</div>
<div class="v" id="v14"><span class="vn">14</span> আমি জানি ঈশ্বর যা কিছু করেন তা চিরকাল থাকে; কিছুই তার সঙ্গে যোগ করা যায় না কিংবা তার থেকে নেওয়া যায় না। ঈশ্বর তা করেন যেন মানুষ তাঁকে ভক্তিপূর্ণ ভয় করে।</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>যা কিছু আছে তা আগে থেকেই ছিল,<br> <span class="br-ind"><br><span class="indent">&nbsp;</span></span>আর যা হবে তাও আগে ছিল;<br> <span class="br-ind"><br><span class="indent">&nbsp;</span></span>আর যা হয়ে গেছে ঈশ্বর তার হিসাব নেন।<br></div>
<div class="v" id="v16"><span class="vn">16</span> <span class="br-p"><br><br></span>এবং আমি সূর্যের নিচে আরও একটি বিষয় দেখলাম <span class="br-p"><br><br></span><span class="br-ind"><br><span class="indent">&nbsp;</span></span>বিচারের জায়গায়—দুষ্টতা ছিল,<br> <span class="br-ind"><br><span class="indent">&nbsp;</span></span>সততার জায়গায়—দুষ্টতা ছিল।<br></div>
<div class="v" id="v17"><span class="vn">17</span> <span class="br-p"><br><br></span>আমি নিজে মনে মনে বললাম, <span class="br-p"><br><br></span><span class="br-ind"><br><span class="indent">&nbsp;</span></span>“ঈশ্বর ধার্মিকের ও দুষ্টের<br> <span class="br-ind"><br><span class="indent">&nbsp;</span></span>দুজনেরই বিচার করবেন,<br> <span class="br-ind"><br><span class="indent">&nbsp;</span></span>কারণ সেখানে সমস্ত কাজের জন্য সময় আছে,<br> <span class="br-ind"><br><span class="indent">&nbsp;</span></span>সমস্ত কাজের বিচারের জন্য সময় আছে।”<br></div>
<div class="v" id="v18"><span class="vn">18</span> <span class="br-p"><br><br></span>আমি আরও নিজে মনে মনে বললাম, “মানুষের ক্ষেত্রে, ঈশ্বর তাদের পরীক্ষা করেন যেন তারা দেখতে পায় তারা পশুদেরই মতো।</div>
<div class="v" id="v19"><span class="vn">19</span> কেননা মানুষের প্রতি যা ঘটে পশুর প্রতিও তা-ই ঘটে; উভয়ের জন্য একই পরিণতি অপেক্ষা করে এ যেমন মরে সেও তেমন মরে। তাদের সবার প্রাণবায়ু একই রকমের; পশুর থেকে মানুষের কোনো প্রাধান্য নেই। সবই অসার।</div>
<div class="v" id="v20"><span class="vn">20</span> সকলেই এক জায়গায় যায়; সবাই মাটি থেকে তৈরি, আর মাটিতেই ফিরে যায়।</div>
<div class="v" id="v21"><span class="vn">21</span> মানুষের আত্মা যে উপরে যায় আর পশুর আত্মা মাটির তলায় যায় তা কে জানে?”</div>
<div class="v" id="v22"><span class="vn">22</span> <span class="br-p"><br><br></span>অতএব আমি দেখলাম যে নিজের কাজে আনন্দ করা ছাড়া আর ভালো কিছু মানুষের জন্য নেই, কারণ ওটিই তার পাওনা। কারণ তাদের মৃত্যুর পরে কি ঘটবে তা কে তাদের দেখাতে পারে?</div>
</div>
<!-- PARSED ABOVE; EDITING MAY BREAK PARSER -->
</body></html>