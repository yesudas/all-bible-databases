<html><head>
<meta http-equiv="Content-Type" content="text/html;charset=utf-8" />
<title>Eccl 6 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_4.html">4</a> <a href="Eccl_5.html">5</a> <b>6</b> <a href="Eccl_7.html">7</a> <a href="Eccl_8.html">8</a> ... <a href="Eccl_12.html">12</a> </div><hr>
<h1>Eccl 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সূর্যের নিচে আমি আরও একটি মন্দতা দেখলাম, আর তা মানুষের জন্য বড় কষ্টের</div>
<div class="v" id="v2"><span class="vn">2</span> ঈশ্বর কিছু মানুষকে এত ধন, সম্পত্তি ও সম্মান দান করেন যে, তাদের হৃদয়ে আর কোনো বাসনা থাকে না, কিন্তু ঈশ্বর তাদের তা ভোগ করবার ক্ষমতা দেন না, অপরিচিতেরা তা ভোগ করে। এটি অসার, এক ভীষণ মন্দতা।</div>
<div class="v" id="v3"><span class="vn">3</span> <span class="br-p"><br><br></span>কোনো লোকের একশ জন ছেলেমেয়ে থাকতে পারে; তবুও যতদিন সে বাঁচে, সে যদি তার সমৃদ্ধি উপভোগ করতে না পারে এবং উপযুক্তভাবে কবর না হয়, তবে আমি বলি তার চেয়ে মৃত সন্তানের জন্ম হওয়া অনেক ভালো।</div>
<div class="v" id="v4"><span class="vn">4</span> তার আসা অর্থহীন, সে অন্ধকারে বিদায় নেয়, আর অন্ধকারেই তার নাম ঢাকা পড়ে যায়।</div>
<div class="v" id="v5"><span class="vn">5</span> যদিও সে কখনও সূর্য দেখেনি কিংবা কিছু জানেনি, তবুও সেই লোকের চেয়ে সে অনেক বিশ্রাম পায়—</div>
<div class="v" id="v6"><span class="vn">6</span> সেই লোক যদিও বা দুই হাজার বছরের বেশি বাঁচে কিন্তু তার সমৃদ্ধি উপভোগ করতে পারে না। সবাই কি একই জায়গায় যায় না?</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>প্রত্যেকের পরিশ্রম তার মুখের জন্য,<br> <span class="br-ind"><br><span class="indent">&nbsp;</span></span>তবুও তাদের আকাঙ্ক্ষা তৃপ্ত হয় না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বোকার চেয়ে জ্ঞানীর সুবিধা কী?<br> <span class="br-ind"><br><span class="indent">&nbsp;</span></span>অন্যদের সামনে কীভাবে চলতে হবে তা জানলে<br> <span class="br-ind"><br><span class="indent">&nbsp;</span></span>একজন গরিবের কী লাভ হয়?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আরও পাবার ইচ্ছার চেয়ে বরং<br> <span class="br-ind"><br><span class="indent">&nbsp;</span></span>চোখ যা দেখতে পায় তাতে সন্তুষ্ট থাকা ভালো।<br> <span class="br-ind"><br><span class="indent">&nbsp;</span></span>এটাও অসার,<br> <span class="br-ind"><br><span class="indent">&nbsp;</span></span>কেবল বাতাসের পিছনে দৌড়ানো। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যা কিছু আছে তার নামকরণ আগেই হয়ে গেছে,<br> <span class="br-ind"><br><span class="indent">&nbsp;</span></span>আর মানুষ যে কী, তাও জানা গেছে;<br> <span class="br-ind"><br><span class="indent">&nbsp;</span></span>নিজের চেয়ে যে শক্তিশালী<br> <span class="br-ind"><br><span class="indent">&nbsp;</span></span>তাঁর সঙ্গে কেউ তর্কাতর্কি করতে পারে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যত বেশি কথা বলা হয়,<br> <span class="br-ind"><br><span class="indent">&nbsp;</span></span>ততই অসারতা বাড়ে,<br> <span class="br-ind"><br><span class="indent">&nbsp;</span></span>আর তাতে মানুষের কী লাভ হয়?<br></div>
<div class="v" id="v12"><span class="vn">12</span> <span class="br-p"><br><br></span>সেই অল্প ও অর্থহীন দিনগুলি ছায়ার মতো কাটাবার সময় মানুষের জীবনকালে তার জন্য কী ভালো তা কে জানে? সেগুলি চলে গেলে সূর্যের নিচে কী ঘটবে তা কে তাদের বলতে পারবে?</div>
</div>
<!-- PARSED ABOVE; EDITING MAY BREAK PARSER -->
</body></html>