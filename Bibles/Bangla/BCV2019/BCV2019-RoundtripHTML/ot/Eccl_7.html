<html><head>
<meta http-equiv="Content-Type" content="text/html;charset=utf-8" />
<title>Eccl 7 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_5.html">5</a> <a href="Eccl_6.html">6</a> <b>7</b> <a href="Eccl_8.html">8</a> <a href="Eccl_9.html">9</a> ... <a href="Eccl_12.html">12</a> </div><hr>
<h1>Eccl 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজ্ঞা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ভালো সুগন্ধির চেয়ে সুনাম ভালো,<br> <span class="br-ind"><br><span class="indent">&nbsp;</span></span>জন্মের দিনের চেয়ে মৃত্যুর দিন ভালো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ভোজের বাড়ি যাওয়ার চেয়ে<br> <span class="br-ind"><br><span class="indent">&nbsp;</span></span>শোকের বাড়ি যাওয়া ভালো,<br> <span class="br-ind"><br><span class="indent">&nbsp;</span></span>কারণ সকলেরই নিয়তি হল মৃত্যু;<br> <span class="br-ind"><br><span class="indent">&nbsp;</span></span>জীবিতদের এই কথা মনে রাখা উচিত।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আনন্দ করার চেয়ে কষ্টভোগ করা ভালো,<br> <span class="br-ind"><br><span class="indent">&nbsp;</span></span>কারণ মুখের বিষন্নতা হৃদয়ের জন্য ভালো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জ্ঞানবানদের হৃদয় শোকের বাড়িতে থাকে,<br> <span class="br-ind"><br><span class="indent">&nbsp;</span></span>কিন্তু বোকাদের হৃদয় আমোদের বাড়িতে থাকে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বোকাদের গান শোনার চেয়ে<br> <span class="br-ind"><br><span class="indent">&nbsp;</span></span>জ্ঞানী লোকের বকুনি শোনা ভালো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেমন হাঁড়ির নিচে কাঁটার শব্দ,<br> <span class="br-ind"><br><span class="indent">&nbsp;</span></span>বোকাদের হাসিও ঠিক তেমনি।<br> <span class="br-ind"><br><span class="indent">&nbsp;</span></span>এটাও অসার। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জ্ঞানী লোক যদি জুলুম করে সে বোকা হয়ে যায়,<br> <span class="br-ind"><br><span class="indent">&nbsp;</span></span>আর ঘুস হৃদয় নষ্ট করে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কোনো কাজের শুরুর চেয়ে শেষ ভালো,<br> <span class="br-ind"><br><span class="indent">&nbsp;</span></span>আর অহংকারের চেয়ে ধৈর্য ভালো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার অন্তরকে তাড়াতাড়ি রেগে উঠতে দিয়ো না,<br> <span class="br-ind"><br><span class="indent">&nbsp;</span></span>কারণ ক্রোধ বোকাদেরই কোলে বাস করে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বোলো না যে, “এখনকার চেয়ে আগেকার কাল কেন ভালো ছিল?”<br> <span class="br-ind"><br><span class="indent">&nbsp;</span></span>কারণ এই প্রশ্ন করা বুদ্ধিমানের কাজ নয়। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রজ্ঞা, উত্তরাধিকারের মতো, যা ভালো<br> <span class="br-ind"><br><span class="indent">&nbsp;</span></span>এবং যারা সূর্য দেখে<sup class="fnm"><a name="fnm1" href="#fn1">1</a></sup> তাদের উপকার করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রজ্ঞা এক আশ্রয়স্থল<br> <span class="br-ind"><br><span class="indent">&nbsp;</span></span>যেমন অর্থও এক আশ্রয়স্থল,<br> <span class="br-ind"><br><span class="indent">&nbsp;</span></span>কিন্তু জ্ঞানের সুবিধা হল এই যে<br> <span class="br-ind"><br><span class="indent">&nbsp;</span></span>প্রজ্ঞা তার অধিকারীর জীবন রক্ষা করে।<br></div>
<div class="v" id="v13"><span class="vn">13</span> <span class="br-p"><br><br></span>ঈশ্বরের কাজ ভেবে দেখো <span class="br-p"><br><br></span><span class="br-ind"><br><span class="indent">&nbsp;</span></span>তিনি যা বাঁকা করেছেন<br> <span class="br-ind"><br><span class="indent">&nbsp;</span></span>কে তা সোজা করতে পারে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যখন সুখের সময়, তখন সুখী হও;<br> <span class="br-ind"><br><span class="indent">&nbsp;</span></span>কিন্তু যখন দুঃখের সময়, এই কথা ভেবে দেখো<br> <span class="br-ind"><br><span class="indent">&nbsp;</span></span>ঈশ্বর একটি সৃষ্টি করেছেন<br> <span class="br-ind"><br><span class="indent">&nbsp;</span></span>পাশাপাশি আরেকটাও করেছেন।<br> <span class="br-ind"><br><span class="indent">&nbsp;</span></span>কিন্তু, কেউ আবিষ্কার করতে পারবে না<br> <span class="br-ind"><br><span class="indent">&nbsp;</span></span>তাদের ভবিষ্যতের কিছুই।<br></div>
<div class="v" id="v15"><span class="vn">15</span> <span class="br-p"><br><br></span>আমার এই অসার জীবনকালে আমি এই দুটোই দেখেছি <span class="br-p"><br><br></span><span class="br-ind"><br><span class="indent">&nbsp;</span></span>কোনো ধার্মিক লোক নিজের ধার্মিকতায় ধ্বংস হয়,<br> <span class="br-ind"><br><span class="indent">&nbsp;</span></span>এবং কোনো দুষ্টলোক নিজের দুষ্টতায় অনেক দিন পর্যন্ত বেঁচে থাকে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অতি ধার্মিক হয়ো না,<br> <span class="br-ind"><br><span class="indent">&nbsp;</span></span>কিংবা অতি জ্ঞানবান হয়ো না—<br> <span class="br-ind"><br><span class="indent">&nbsp;</span></span>কেন নিজেকে ধ্বংস করবে?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>অতি দুষ্ট হয়ো না,<br> <span class="br-ind"><br><span class="indent">&nbsp;</span></span>আর বোকামিও কোরো না—<br> <span class="br-ind"><br><span class="indent">&nbsp;</span></span>কেন তুমি অসময়ে মারা যাবে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>একটি ধরে রাখা<br> <span class="br-ind"><br><span class="indent">&nbsp;</span></span>আর অন্যটা না ছাড়া ভালো।<br> <span class="br-ind"><br><span class="indent">&nbsp;</span></span>যে ঈশ্বরকে ভয় করে সে কোনো কিছুই অতিরিক্ত করে না। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রজ্ঞা একজন জ্ঞানবান লোককে<br> <span class="br-ind"><br><span class="indent">&nbsp;</span></span>নগরের দশজন শাসকের থেকে বেশি শক্তিশালী করে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বাস্তবিক, পৃথিবীতে একজনও ধার্মিক নেই,<br> <span class="br-ind"><br><span class="indent">&nbsp;</span></span>কেউ নেই যে সঠিক কাজ করে এবং কখনও পাপ করে না। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>লোকে যা বলে তার সব কথায় কান দিয়ো না,<br> <span class="br-ind"><br><span class="indent">&nbsp;</span></span>হয়তো শুনবে যে, তোমার চাকর তোমাকে অভিশাপ দিচ্ছে—<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ তুমি তোমার নিজের হৃদয় জানো<br> <span class="br-ind"><br><span class="indent">&nbsp;</span></span>অনেকবার তুমি নিজেই অন্যকে অভিশাপ দিয়েছ।<br></div>
<div class="v" id="v23"><span class="vn">23</span> <span class="br-p"><br><br></span>এসব আমি প্রজ্ঞা দিয়ে পরীক্ষা করে দেখে বললাম, <span class="br-p"><br><br></span><span class="br-ind"><br><span class="indent">&nbsp;</span></span>“আমি জ্ঞানী হবই হব”—<br> <span class="br-ind"><br><span class="indent">&nbsp;</span></span>কিন্তু তা আমার নাগালের বাইরে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যা কিছু আছে তা দূরে আছে এবং খুবই গভীরে—<br> <span class="br-ind"><br><span class="indent">&nbsp;</span></span>কে তা খুঁজে পেতে পারে?<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সেইজন্য বুঝবার জন্য আমি আমার মনস্থির করলাম,<br> <span class="br-ind"><br><span class="indent">&nbsp;</span></span>যাতে প্রজ্ঞা ও সবকিছুর পিছনে যে পরিকল্পনা আছে তা জানতে পারি<br> <span class="br-ind"><br><span class="indent">&nbsp;</span></span>আর বুঝতে পারি দুষ্টতার বোকামি<br> <span class="br-ind"><br><span class="indent">&nbsp;</span></span>আর মূর্খতার উন্মত্ততা। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি দেখলাম মৃত্যুর চেয়েও তেতো<br> <span class="br-ind"><br><span class="indent">&nbsp;</span></span>হল সেই স্ত্রীলোক যে একটি ফাঁদ,<br> <span class="br-ind"><br><span class="indent">&nbsp;</span></span>তার হৃদয় একটি জাল<br> <span class="br-ind"><br><span class="indent">&nbsp;</span></span>এবং তার হাত হল শিকল।<br> <span class="br-ind"><br><span class="indent">&nbsp;</span></span>যে লোক ঈশ্বরকে সন্তুষ্ট করে সে তা থেকে রক্ষা পাবে,<br> <span class="br-ind"><br><span class="indent">&nbsp;</span></span>কিন্তু পাপীকে সে ফাঁদে ফেলবে।<br></div>
<div class="v" id="v27"><span class="vn">27</span> <span class="br-p"><br><br></span>উপদেশক বলছেন, “দেখো, আমি এটি আবিষ্কার করেছি <span class="br-p"><br><br></span><span class="br-ind"><br><span class="indent">&nbsp;</span></span>“সব জিনিসের পরিকল্পনা আবিষ্কার করার জন্য একটির সঙ্গে একটি যোগ করে—<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যখন আমি তখনও খুঁজছিলাম<br> <span class="br-ind"><br><span class="indent">&nbsp;</span></span>কিন্তু পাচ্ছিলাম না—<br> <span class="br-ind"><br><span class="indent">&nbsp;</span></span>আমি হাজার জনের মধ্যে একজন খাঁটি পুরুষকে পেলাম,<br> <span class="br-ind"><br><span class="indent">&nbsp;</span></span>কিন্তু তাদের মধ্যে একজন স্ত্রীলোককেও খাঁটি দেখতে পাইনি।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি কেবল এই জানতে পারলাম যে<br> <span class="br-ind"><br><span class="indent">&nbsp;</span></span>ঈশ্বর মানুষকে খাঁটিই তৈরি করেছিলেন,<br> <span class="br-ind"><br><span class="indent">&nbsp;</span></span>কিন্তু তারা অনেক কল্পনার অন্বেষণ করেছে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যারা জীবিত</div>
</div>
<!-- PARSED ABOVE; EDITING MAY BREAK PARSER -->
</body></html>