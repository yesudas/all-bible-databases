<html><head>
<meta http-equiv="Content-Type" content="text/html;charset=utf-8" />
<title>Eccl 9 &ndash; উপদেশক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_7.html">7</a> <a href="Eccl_8.html">8</a> <b>9</b> <a href="Eccl_10.html">10</a> <a href="Eccl_11.html">11</a> <a href="Eccl_12.html">12</a> </div><hr>
<h1>Eccl 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সকলের শেষ অবস্থা একই</h2><span class="vn">1</span> <span class="br-p"><br><br></span>সেইজন্য আমি এসব বিষয় নিয়ে চিন্তা করলাম এবং দেখলাম যে, ধার্মিক ও জ্ঞানবান লোকেরা এবং তাদের কাজ সবই ঈশ্বরের হাতে, কিন্তু কেউ জানে না তাদের জন্য প্রেম না ঘৃণা অপেক্ষা করছে।</div>
<div class="v" id="v2"><span class="vn">2</span> সকলের শেষ অবস্থা একই—ধার্মিক ও দুষ্ট, ভালো ও মন্দ, শুচি ও অশুচি, যারা উৎসর্গ অনুষ্ঠান করে ও যারা তা করে না। <span class="br-p"><br><br></span><span class="br-ind"><br><span class="indent">&nbsp;</span></span>ভালো লোকের জন্যও যা,<br> <span class="br-ind"><br><span class="indent">&nbsp;</span></span>পাপীর জন্যও তা;<br> <span class="br-ind"><br><span class="indent">&nbsp;</span></span>যারা শপথ করে তাদের জন্যও যা,<br> <span class="br-ind"><br><span class="indent">&nbsp;</span></span>যারা তা করতে ভয় পায় তাদের জন্যও তা।<br></div>
<div class="v" id="v3"><span class="vn">3</span> <span class="br-p"><br><br></span>সূর্যের নিচে যা কিছু ঘটে তার মধ্যে দুঃখের বিষয় হল: সকলের একই দশা ঘটে। এছাড়া মানুষের হৃদয় মন্দে পরিপূর্ণ এবং যতদিন তারা বেঁচে থাকে ততদিন তাদের হৃদয়ে বিচারবুদ্ধিহীনতা থাকে, আর তারপরে সে মারা যায়।</div>
<div class="v" id="v4"><span class="vn">4</span> জীবিত লোকদের আশা আছে—এমনকি, মরা সিংহের চেয়ে জীবিত কুকুরও ভালো!</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>কারণ জীবিত লোকেরা জানে যে তাদের মরতে হবে,<br> <span class="br-ind"><br><span class="indent">&nbsp;</span></span>কিন্তু মৃতেরা কিছুই জানে না;<br> <span class="br-ind"><br><span class="indent">&nbsp;</span></span>তাদের আর কোনো পুরস্কার নেই,<br> <span class="br-ind"><br><span class="indent">&nbsp;</span></span>আর তাদের কথাও লোকে ভুলে গেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের ভালোবাসা, তাদের ঘৃণা<br> <span class="br-ind"><br><span class="indent">&nbsp;</span></span>এবং তাদের হিংসা অনেক আগেই অদৃশ্য হয়ে গেছে;<br> <span class="br-ind"><br><span class="indent">&nbsp;</span></span>সূর্যের নিচে যা কিছু ঘটবে তাতে<br> <span class="br-ind"><br><span class="indent">&nbsp;</span></span>তাদের আর কখনও কোনো অংশ থাকবে না।<br></div>
<div class="v" id="v7"><span class="vn">7</span> <span class="br-p"><br><br></span>তুমি যাও, আনন্দের সঙ্গে তোমার খাবার খাও, আনন্দিত হৃদয়ে দ্রাক্ষারস পান করো, কারণ তোমার এসব কাজ ঈশ্বর আগেই গ্রাহ্য করেছেন।</div>
<div class="v" id="v8"><span class="vn">8</span> সবসময় সাদা কাপড় পরবে আর মাথায় তেল দেবে।</div>
<div class="v" id="v9"><span class="vn">9</span> সূর্যের নিচে ঈশ্বর তোমাকে যে অসার জীবন দিয়েছেন, তোমার জীবনের সেইসব দিনগুলি তোমার স্ত্রী, যাকে তুমি ভালোবাসো, তার সঙ্গে আনন্দে তোমার সকল অসার দিনগুলি কাটাও। কারণ সূর্যের নিচে যে পরিশ্রমে পরিশ্রান্ত হচ্ছো তা তোমার জীবনের পাওনা।</div>
<div class="v" id="v10"><span class="vn">10</span> তোমার হাতে যে কোনো কাজ আসুক না কেন তা তোমার সমস্ত শক্তি দিয়েই কোরো, কারণ তুমি যে জায়গায় যাচ্ছ, সেই মৃতস্থানে, সেখানে কোনো কাজ বা পরিকল্পনা বা বৃদ্ধি কিংবা বিদ্যা বা প্রজ্ঞা বলে কিছুই নেই।</div>
<div class="v" id="v11"><span class="vn">11</span> <span class="br-p"><br><br></span>আমি সূর্যের নিচে আরও একটি ব্যাপার দেখলাম <span class="br-p"><br><br></span><span class="br-ind"><br><span class="indent">&nbsp;</span></span>দ্রুতগামীদের জন্য দৌড় নয়<br> <span class="br-ind"><br><span class="indent">&nbsp;</span></span>বা শক্তিশালীদের জন্য যুদ্ধ নয়<br> <span class="br-ind"><br><span class="indent">&nbsp;</span></span>কিংবা জ্ঞানবানদের জন্য খাবার<br> <span class="br-ind"><br><span class="indent">&nbsp;</span></span>কিংবা বুদ্ধিদীপ্তদের জন্য ধনসম্পদ<br> <span class="br-ind"><br><span class="indent">&nbsp;</span></span>বা বিজ্ঞদের জন্য অনুগ্রহ আসে না;<br> <span class="br-ind"><br><span class="indent">&nbsp;</span></span>কিন্তু সকলের জন্য সময় ও সুযোগ আসে।<br></div>
<div class="v" id="v12"><span class="vn">12</span> <span class="br-p"><br><br></span>আবার, কেউ জানে না তাদের সময় কখন উপস্থিত হবে <span class="br-p"><br><br></span><span class="br-ind"><br><span class="indent">&nbsp;</span></span>মাছ যেমন নিষ্ঠুর জালে ধরা পড়ে,<br> <span class="br-ind"><br><span class="indent">&nbsp;</span></span>কিংবা পাখিরা ফাঁদে পড়ে,<br> <span class="br-ind"><br><span class="indent">&nbsp;</span></span>তেমনি মানুষ অশুভকালে ধরা পড়ে<br> <span class="br-ind"><br><span class="indent">&nbsp;</span></span>যা তাদের উপরে হঠাৎ এসে পড়ে।<br></div>
<div class="v" id="v13"><h2>মূর্খতার চেয়ে জ্ঞান ভালো</h2><span class="vn">13</span> <span class="br-p"><br><br></span>আমি সূর্যের নিচে প্রজ্ঞা সম্বন্ধে আর একটি ব্যাপার দেখলাম যা আমার মনে গভীরভাবে দাগ কাটল</div>
<div class="v" id="v14"><span class="vn">14</span> একবার একটি ছোট নগর ছিল যেখানে অল্প লোক বাস করত। আর একজন শক্তিশালী রাজা তার বিরুদ্ধে এসে, তার চারিদিকে বিরাট অবরোধ নির্মাণ করল।</div>
<div class="v" id="v15"><span class="vn">15</span> সেই নগরে একজন জ্ঞানবান গরিব লোক বাস করত, এবং সে তার প্রজ্ঞা দিয়ে নগরটি রক্ষা করল। কিন্তু কেউ সেই গরিব লোকটাকে মনে রাখল না।</div>
<div class="v" id="v16"><span class="vn">16</span> তাই আমি বললাম, “শক্তির চেয়ে প্রজ্ঞা ভালো।” কিন্তু সেই গরিব লোকের প্রজ্ঞাকে তুচ্ছ করা হয় এবং তার কথা কেউ শোনে না।</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>বোকাদের শাসনকর্তার চিৎকারের চেয়ে<br> <span class="br-ind"><br><span class="indent">&nbsp;</span></span>বরং জ্ঞানবানের শান্তিপূর্ণ কথা শোনা ভালো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যুদ্ধের অস্ত্রশস্ত্রের চেয়ে প্রজ্ঞা ভালো,<br> <span class="br-ind"><br><span class="indent">&nbsp;</span></span>কিন্তু একজন পাপী অনেক ভালো কাজ নষ্ট করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>