<html><head>
<meta http-equiv="Content-Type" content="text/html;charset=utf-8" />
<title>Exod 1 &ndash; যাত্রা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যাত্রা পুস্তক</b> &ndash; <b>1</b> <a href="Exod_2.html">2</a> <a href="Exod_3.html">3</a> ... <a href="Exod_40.html">40</a> </div><hr>
<h1>Exod 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->সমগ্র জগতের জন্য ঈশ্বরের পরিকল্পনায় এক গুরুত্বপূর্ণ ভূমিকায় ঈশ্বর কীভাবে ইস্রায়েল জাতিকে গড়ে তুললেন, সেই কাহিনির পরবর্তী অংশ যাত্রা পুস্তক, লেবীয় পুস্তক ও গণনা পুস্তকে বলা হয়েছে। ইস্রায়েল জাতি যখন মিশরে দাসত্বশৃঙ্খলে আবদ্ধ ছিল তখন ঈশ্বর তাদের কাছে এলেন এবং মোশির মাধ্যমে সপ্রতাপে তাদের রক্ষা করলেন। ঈশ্বর সীনয় পর্বতে মোশির কাছে তাঁর দশাজ্ঞা সহ অন্যান্য বিধিবিধান প্রকাশ করলেন এবং সদ্যগঠিত ইস্রায়েল জাতির সঙ্গে তাঁর কৃত চুক্তিকে সুনিশ্চিত করলেন। ইস্রায়েল জাতি এক “সমাগম তাঁবু” নির্মাণ করল যাতে ঈশ্বর তাদের মধ্যে বাস করতে পারেন। এরপর তারা মরুপ্রান্তরের মধ্যে দিয়ে কনান দেশের দিকে অগ্রসর হল। <!--raw 1 bo --><p/><!--endraw 1-->যাত্রা পুস্তক, লেবীয় পুস্তক ও গণনা পুস্তকের মধ্যে বিভাজনরেখা খুব একটা স্পষ্ট নয়। বিভিন্ন স্থানে ইস্রায়েল জাতির যাত্রাবিরতি এই পুস্তকগুলির মূল কাঠামো। বিরতির প্রত্যেকটি স্থান উল্লেখ করা হয়েছে এবং সেইসব স্থানের ঘটনাবলি বর্ণনা করা হয়েছে। এইসব স্থানের মধ্যে সবচেয়ে গুরুত্বপূর্ণ সীনয় পর্বত; সেখানে কী কী ঘটেছিল তা, যাত্রা পুস্তকের দ্বিতীয় অংশে, সমগ্র লেবীয় পুস্তকে এবং গণনা পুস্তকের শুরুর দিকে বর্ণনা করা হয়েছে। সদাপ্রভু ইস্রায়েল জাতিকে যেসব বিধি এবং নিয়মকানুন প্রদান করেছিলেন সেগুলি বিশেষভাবে তুলে ধরা হয়েছে লেবীয় পুস্তকে। আর গণনা পুস্তকে বিবৃত করা হয়েছে, ইস্রায়েল জাতি কীভাবে শক্তিশালী যোদ্ধারূপে নিজেদের সুসংগঠিত করল এবং তাদের প্রতিশ্রুত দেশের দিকে অগ্রসর হল। <!--raw 1 bo --><p/><!--endraw 1-->লেবীয় ও যাত্রা পুস্তকে ফিরে দিয়ে গণনা পুস্তক সেই বাক্যাংশ পুনরায় প্রয়োগ করেছে যা আদি পুস্তকের পরিকাঠামো স্বরূপ: <!--raw 1 bo --><i><!--endraw 1-->হারোণ ও মোশির বংশবৃত্তান্ত ছিল এইরূপ:<!--raw 1 bo --></i><!--endraw 1--> (গণনা পুস্তক ৩:১) এই বাক্যটি আমরা প্রায় বারো বার শুনতে পাই ঠিক যেমন বারোটি গোষ্ঠী সংঘবদ্ধ হয়ে একটিমাত্র জাতিতে পরিণত হচ্ছিল। গণনা পুস্তকের একেবারে প্রায় শেষের দিকে ভাববাদী বিলিয়ম ইস্রায়েল জাতিকে বলেন, <!--raw 1 bo --><i><!--endraw 1-->যে তোমাকে আশীর্বাদ করে তারা হবে আশিস ধন্য, যে তোমাকে অভিশাপ দেয় তারা হবে অভিশপ্ত!<!--raw 1 bo --></i><!--endraw 1--> এটি আদি পুস্তকে অব্রাহামকে দেওয়া ঈশ্বরের প্রতিশ্রুতি মনে করিয়ে দেয়, <!--raw 1 bo --><b><!--endraw 1-->যারা তোমাকে আশীর্বাদ করবে, আমি তাদের আশীর্বাদ করব, আর যারা তোমাকে অভিশাপ দেবে, আমি তাদের অভিশাপ দেব।<!--raw 1 bo --></b><!--endraw 1--> এইসব প্রাসঙ্গিক তথ্যগুলি থেকে বোঝা যায় যে, এই পুস্তকগুলি জগতে ঈশ্বরের পরিত্রাণ কাজের সূচনা একযোগে তুলে ধরেছে।
</div>
<div class="biblehtmlcontent verses" id="verses">
<div class="v" id="v1"><h2>ইস্রায়েলীরা নিপীড়িত হয়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এই হল ইস্রায়েলের সেই ছেলেদের নাম, যাঁরা প্রত্যেকে নিজের পরিবারসহ যাকোবের সঙ্গে মিশরে গেলেন: <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>রূবেণ, শিমিয়োন, লেবি ও যিহূদা; <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইষাখর, সবূলূন ও বিন্যামীন; <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দান ও নপ্তালি; <span class="br-p"><br><br></span>গাদ ও আশের। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাকোবের বংশধররা সংখ্যায় হল মোট সত্তরজন<sup class="fnm"><a name="fnm1" href="#fn1">1</a></sup>; যোষেফ ইতিপূর্বে মিশরেই ছিলেন।<br></div>
<div class="v" id="v6"><span class="vn">6</span> <span class="br-p"><br><br></span>এদিকে যোষেফ ও তাঁর সব দাদা-ভাই, এবং সেই প্রজন্মের সবাই মারা গেলেন,</div>
<div class="v" id="v7"><span class="vn">7</span> কিন্তু ইস্রায়েলীরা অত্যন্ত ফলবান হল; তারা প্রচুর পরিমাণে বংশবৃদ্ধি করল, সংখ্যায় বৃদ্ধি ও এত সংখ্যক হয়ে উঠল যে সে দেশটি তাদের দিয়েই পরিপূর্ণ হয়ে গেল।</div>
<div class="v" id="v8"><span class="vn">8</span> <span class="br-p"><br><br></span>পরে এমন এক নতুন রাজা মিশরের ক্ষমতায় এলেন, যাঁর কাছে যোষেফের কোনও গুরুত্বই ছিল না।</div>
<div class="v" id="v9"><span class="vn">9</span> “দেখো,” তিনি তাঁর প্রজাদের বললেন, “ইস্রায়েলীরা আমাদের পক্ষে বড় বেশি সংখ্যক হয়ে পড়েছে।</div>
<div class="v" id="v10"><span class="vn">10</span> এসো, আমরা তাদের প্রতি প্রজ্ঞাপূর্বক ব্যবহার করি, তা না হলে তারা এর চেয়েও বেশি সংখ্যক হয়ে যাবে এবং, যদি যুদ্ধ শুরু হয়ে যায়, তারা আমাদের শত্রুদের সাথে যোগ দেবে, আমাদের বিরুদ্ধে লড়াই করবে ও দেশ ছেড়ে চলে যাবে।”</div>
<div class="v" id="v11"><span class="vn">11</span> <span class="br-p"><br><br></span>অতএব তারা বাধ্যতামূলকভাবে পরিশ্রম করিয়ে ইস্রায়েলীদের নিগৃহীত করার জন্য তাদের উপর কড়া তত্ত্বাবধায়কদের নিযুক্ত করে দিল, এবং তারা ফরৌণের জন্য ভাণ্ডার-নগরীরূপে পিথোম ও রামিষেষ গেঁথে তুলল।</div>
<div class="v" id="v12"><span class="vn">12</span> কিন্তু যত বেশি তাদের নিপীড়িত করা হল, তত বেশি তাদের সংখ্যাবৃদ্ধি হল ও তারা ছড়িয়ে পড়েছিল; অতএব মিশরীয়রা ইস্রায়েলীদের ভয় পেতে শুরু করল</div>
<div class="v" id="v13"><span class="vn">13</span> এবং তারা নির্মমভাবে তাদের খাটাতে লাগল।</div>
<div class="v" id="v14"><span class="vn">14</span> ইট ও চুন-সুরকির কাজে এবং চাষবাসের সব ধরনের কাজে কঠোর পরিশ্রম করিয়ে তারা তাদের জীবন দুর্বিসহ করে তুলল; মিশরীয়রা নির্মমভাবে তাদের কাছে কঠোর পরিশ্রম দাবি করল।</div>
<div class="v" id="v15"><span class="vn">15</span> <span class="br-p"><br><br></span>মিশরের রাজা শিফ্রা ও পূয়া নামাঙ্কিত হিব্রু ধাত্রীদের বললেন,</div>
<div class="v" id="v16"><span class="vn">16</span> “প্রসব-শয্যায় তোমরা যখন সন্তান প্রসবের সময় হিব্রু মহিলাদের সাহায্য করছ, তখন যদি তোমরা দেখো যে শিশুটি এক পুত্রসন্তান, তবে তাকে মেরে ফেলো; কিন্তু সে যদি এক কন্যাসন্তান হয়, তবে তাকে বাঁচিয়ে রেখো।”</div>
<div class="v" id="v17"><span class="vn">17</span> সেই ধাত্রীরা অবশ্য ঈশ্বরকে ভয় করত ও মিশরের রাজা তাদের যা করতে বললেন, তারা তা করল না; তারা শিশুপুত্রদের বাঁচিয়ে রাখল।</div>
<div class="v" id="v18"><span class="vn">18</span> তখন মিশরের রাজা সেই ধাত্রীদের ডেকে পাঠিয়ে তাদের জিজ্ঞাসা করলেন, “তোমরা এরকম কেন করলে? তোমরা শিশুপুত্রদের বাঁচিয়ে রাখলে কেন?”</div>
<div class="v" id="v19"><span class="vn">19</span> <span class="br-p"><br><br></span>তারা ফরৌণকে উত্তর দিল, “হিব্রু মহিলারা মিশরীয় মহিলাদের মতো নয়; তারা সবলা ও ধাত্রীরা পৌঁছানোর আগেই তারা সন্তান প্রসব করে ফেলে।”</div>
<div class="v" id="v20"><span class="vn">20</span> <span class="br-p"><br><br></span>অতএব ঈশ্বর সেই ধাত্রীদের প্রতি দয়ালু হলেন এবং ইস্রায়েলীরা বৃদ্ধি পেয়ে আরও বহুসংখ্যক হয়ে উঠল।</div>
<div class="v" id="v21"><span class="vn">21</span> আর যেহেতু সেই ধাত্রীরা ঈশ্বরকে ভয় করত, তাই তিনি তাদের নিজস্ব পরিবার দিলেন।</div>
<div class="v" id="v22"><span class="vn">22</span> <span class="br-p"><br><br></span>পরে ফরৌণ তাঁর সব প্রজাকে এই আদেশ দিলেন: “সদ্যজাত প্রত্যেকটি হিব্রু পুত্রসন্তানকে তোমরা অবশ্যই নীল নদে ছুঁড়ে ফেলবে, কিন্তু প্রত্যেকটি কন্যাসন্তানকে জীবিত রাখবে।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মেসোরেটিক পাঠ্যাংশ; আদি পুস্তক ৪৬:২৭ পদও দেখুন; মৃত সাগরের স্ক্রল ও সেপ্‌টুয়াজিন্ট (প্রেরিত ৭:১৪ পদও দেখুন) অনুসারে ৭৫ জন</div>
</div>
<!-- PARSED ABOVE; EDITING MAY BREAK PARSER -->
</body></html>