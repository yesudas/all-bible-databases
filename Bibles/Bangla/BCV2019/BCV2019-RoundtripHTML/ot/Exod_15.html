<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; যাত্রা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যাত্রা পুস্তক</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশি ও মরিয়মের সংগীত</h2><span class="vn">1</span> <span class="br-p"><br><br></span>তখন মোশি ও ইস্রায়েলীরা সদাপ্রভুর উদ্দেশে এই গান গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি সদাপ্রভুর উদ্দেশে গান গাইব,<br> <span class="br-ind"><br><span class="indent">&nbsp;</span></span>কারণ তিনি অত্যন্ত মহিমান্বিত।<br> <span class="br-ind"><br><span class="indent">&nbsp;</span></span>ঘোড়া ও সওয়ার উভয়কেই<br> <span class="br-ind"><br><span class="indent">&nbsp;</span></span>তিনি সমুদ্রে নিক্ষেপ করেছেন। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>“সদাপ্রভু আমার শক্তি ও আমার সুরক্ষা<sup class="fnm"><a name="fnm1" href="#fn1">1</a></sup>;<br> <span class="br-ind"><br><span class="indent">&nbsp;</span></span>তিনি হলেন আমার পরিত্রাণ।<br> <span class="br-ind"><br><span class="indent">&nbsp;</span></span>তিনি আমার ঈশ্বর, এবং আমি তাঁর প্রশংসা করব,<br> <span class="br-ind"><br><span class="indent">&nbsp;</span></span>আমার পৈত্রিক ঈশ্বর, এবং আমি তাঁকে মহিমান্বিত করব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু এক যোদ্ধা;<br> <span class="br-ind"><br><span class="indent">&nbsp;</span></span>তাঁর নাম সদাপ্রভু।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ফরৌণের রথ ও তাঁর সৈন্যদলকে<br> <span class="br-ind"><br><span class="indent">&nbsp;</span></span>তিনি সমুদ্রে নিক্ষেপ করলেন।<br> <span class="br-ind"><br><span class="indent">&nbsp;</span></span>ফরৌণের সেরা কর্মকর্তারা<br> <span class="br-ind"><br><span class="indent">&nbsp;</span></span>লোহিত সাগরে<sup class="fnm"><a name="fnm2" href="#fn2">2</a></sup> ডুবে গেল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গভীর জলরাশি তাদের ঢেকে দিল;<br> <span class="br-ind"><br><span class="indent">&nbsp;</span></span>এক পাথরের মতো তারা গভীরে তলিয়ে গেল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ডান হাত, হে সদাপ্রভু,<br> <span class="br-ind"><br><span class="indent">&nbsp;</span></span>পরাক্রমে অত্যুন্নত।<br> <span class="br-ind"><br><span class="indent">&nbsp;</span></span>তোমার ডান হাত, হে সদাপ্রভু,<br> <span class="br-ind"><br><span class="indent">&nbsp;</span></span>শত্রুকে করেছে চূর্ণবিচূর্ণ। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“তোমার মহত্ত্বের গরিমায়<br> <span class="br-ind"><br><span class="indent">&nbsp;</span></span>তোমার বিরোধীদের তুমি নিক্ষেপ করেছ।<br> <span class="br-ind"><br><span class="indent">&nbsp;</span></span>তোমার জ্বলন্ত ক্রোধ তুমি ছড়িয়ে দিয়েছ;<br> <span class="br-ind"><br><span class="indent">&nbsp;</span></span>তা তাদের নাড়ার মতো গ্রাস করেছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার নাকের বিস্ফোরণে<br> <span class="br-ind"><br><span class="indent">&nbsp;</span></span>জলরাশি স্তূপাকার হল।<br> <span class="br-ind"><br><span class="indent">&nbsp;</span></span>উথাল জলরাশি, এক প্রাচীর হয়ে দাঁড়াল;<br> <span class="br-ind"><br><span class="indent">&nbsp;</span></span>গভীর জলরাশি সমুদ্র-গহ্বরে জমাট বেঁধে গেল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শত্রু দম্ভভরে বলল,<br> <span class="br-ind"><br><span class="indent">&nbsp;</span></span>‘আমি তাদের পশ্চাদ্ধাবন করব, তাদের ধরে ফেলব।<br> <span class="br-ind"><br><span class="indent">&nbsp;</span></span>আমি লুটের মাল ভাগাভাগি করব;<br> <span class="br-ind"><br><span class="indent">&nbsp;</span></span>আমি তাদের উপর ঘাটি গাড়ব।<br> <span class="br-ind"><br><span class="indent">&nbsp;</span></span>আমি আমার তরোয়াল টেনে আনব<br> <span class="br-ind"><br><span class="indent">&nbsp;</span></span>আর আমার হাত তাদের ধ্বংস করবে।’<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি তোমার শ্বাস দিয়ে ফুঁ দিলে,<br> <span class="br-ind"><br><span class="indent">&nbsp;</span></span>আর সাগর তাদের ঢেকে দিল।<br> <span class="br-ind"><br><span class="indent">&nbsp;</span></span>তারা প্রবল জলরাশিতে<br> <span class="br-ind"><br><span class="indent">&nbsp;</span></span>সীসার মতো ডুবে গেল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেবতাদের মধ্যে কে<br> <span class="br-ind"><br><span class="indent">&nbsp;</span></span>তোমার মতো, হে সদাপ্রভু?<br> <span class="br-ind"><br><span class="indent">&nbsp;</span></span>তোমার মতো কে—<br> <span class="br-ind"><br><span class="indent">&nbsp;</span></span>পবিত্রতায় মহিমান্বিত,<br> <span class="br-ind"><br><span class="indent">&nbsp;</span></span>প্রতাপে অসাধারণ,<br> <span class="br-ind"><br><span class="indent">&nbsp;</span></span>অলৌকিক কর্মকারী? <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“তোমার ডান হাত তুমি প্রসারিত করলে,<br> <span class="br-ind"><br><span class="indent">&nbsp;</span></span>আর পৃথিবী তোমার শত্রুদের গ্রাস করল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার চিরস্থায়ী প্রেমে করবে তুমি পরিচালনা<br> <span class="br-ind"><br><span class="indent">&nbsp;</span></span>তোমার মুক্তিপ্রাপ্ত জাতিকে।<br> <span class="br-ind"><br><span class="indent">&nbsp;</span></span>তোমার শক্তিতে তুমি তাদের পথ দেখাবে<br> <span class="br-ind"><br><span class="indent">&nbsp;</span></span>তোমার পবিত্র বাসস্থানের দিকে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জাতিরা শুনবে ও থরথরাবে;<br> <span class="br-ind"><br><span class="indent">&nbsp;</span></span>ফিলিস্তিনী প্রজারা যন্ত্রণায় কাতর হবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইদোমের নেতারা আতঙ্কিত হবে,<br> <span class="br-ind"><br><span class="indent">&nbsp;</span></span>মোয়াবের নায়কেরা হবে কম্পন-কবলিত।<br> <span class="br-ind"><br><span class="indent">&nbsp;</span></span>কনানের প্রজারা<sup class="fnm"><a name="fnm3" href="#fn3">3</a></sup> গলে যাবে;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আতঙ্ক ও শঙ্কা তাদের উপর এসে পড়বে।<br> <span class="br-ind"><br><span class="indent">&nbsp;</span></span>তোমার বাহুবলে<br> <span class="br-ind"><br><span class="indent">&nbsp;</span></span>তারা পাথরের মতো স্থির হয়ে যাবে—<br> <span class="br-ind"><br><span class="indent">&nbsp;</span></span>যতক্ষণ না তোমার প্রজারা পেরিয়ে যায়, হে সদাপ্রভু,<br> <span class="br-ind"><br><span class="indent">&nbsp;</span></span>যতক্ষণ না সেই প্রজারা পেরিয়ে যায়, যাদের তুমি ক্রয়<sup class="fnm"><a name="fnm4" href="#fn4">4</a></sup> করেছ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি তাদের ভিতরে আনবে ও রোপণ করবে,<br> <span class="br-ind"><br><span class="indent">&nbsp;</span></span>তোমার উত্তরাধিকারের পাহাড়ে—<br> <span class="br-ind"><br><span class="indent">&nbsp;</span></span>সেই স্থান, হে সদাপ্রভু, তুমি করে তোমার বাসস্থান রচেছিলে,<br> <span class="br-ind"><br><span class="indent">&nbsp;</span></span>হে সদাপ্রভু, তোমার দুটি হাত সেই পবিত্রস্থান প্রতিষ্ঠিত করেছে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“সদাপ্রভু করলেন রাজত্ব<br> <span class="br-ind"><br><span class="indent">&nbsp;</span></span>করলেন অনন্তকাল ধরে।”<br></div>
<div class="v" id="v19"><span class="vn">19</span> <span class="br-p"><br><br></span>ফরৌণের ঘোড়া, রথ ও ঘোড়সওয়ারেরা<sup class="fnm"><a name="fnm5" href="#fn5">5</a></sup> যখন সমুদ্রে তলিয়ে গেল, তখন সদাপ্রভু তাদের উপর সমুদ্রের জলরাশি ফিরিয়ে আনলেন, কিন্তু ইস্রায়েলীরা সমুদ্রের একদিক থেকে অন্যদিকে শুকনো জমির উপর দিয়ে হেঁটে চলে গেল।</div>
<div class="v" id="v20"><span class="vn">20</span> তখন মহিলা-ভাববাদী মরিয়ম, হারোণের দিদি, নিজের হাতে একটি খঞ্জনি তুলে নিলেন, এবং সব মহিলা তাঁর দেখাদেখি খঞ্জনি বাজিয়ে নেচেছিল।</div>
<div class="v" id="v21"><span class="vn">21</span> মরিয়ম তাদের কাছে গান গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভুর উদ্দেশে গাও গান,<br> <span class="br-ind"><br><span class="indent">&nbsp;</span></span>কারণ তিনি অত্যন্ত মহিমান্বিত।<br> <span class="br-ind"><br><span class="indent">&nbsp;</span></span>ঘোড়া ও সওয়ার উভয়কেই<br> <span class="br-ind"><br><span class="indent">&nbsp;</span></span>তিনি করেছেন সমুদ্রে নিক্ষিপ্ত।”<br></div>
<div class="v" id="v22"><h2>মারা ও এলীমের জলরাশি</h2><span class="vn">22</span> <span class="br-p"><br><br></span>পরে মোশি লোহিত সাগর থেকে ইস্রায়েলীদের চালিত করলেন এবং তারা শূর মরুভূমিতে চলে গেল। তিনদিন ধরে তারা মরুভূমিতে জল না পেয়ে ভ্রমণ করল।</div>
<div class="v" id="v23"><span class="vn">23</span> তারা যখন মারায় পৌঁছাল, তারা সেখানকার জলপান করতে পারেনি কারণ তা ছিল তেতো। (সেজন্যই সেই স্থানটির নাম রাখা হল মারা<sup class="fnm"><a name="fnm6" href="#fn6">6</a></sup>)</div>
<div class="v" id="v24"><span class="vn">24</span> অতএব লোকেরা মোশির বিরুদ্ধে অভিযোগ জানিয়ে বলল, “আমরা কী পান করব?”</div>
<div class="v" id="v25"><span class="vn">25</span> <span class="br-p"><br><br></span>তখন মোশি সদাপ্রভুর কাছে কেঁদে ফেললেন, এবং সদাপ্রভু তাঁকে এক টুকরো কাঠ দেখিয়ে দিলেন। তিনি সেটি জলে ছুঁড়ে দিলেন, এবং সেই জলপানের উপযুক্ত হয়ে গেল। <span class="br-p"><br><br></span>সেখানেই সদাপ্রভু তাদের জন্য এক বিধিনির্দেশ ও অনুশাসন দিলেন এবং তাদের পরীক্ষায় ফেলে দিলেন।</div>
<div class="v" id="v26"><span class="vn">26</span> তিনি বললেন, “তোমরা যদি তোমাদের ঈশ্বর সদাপ্রভুর কথা যত্নসহকারে শোনো, এবং তাঁর দৃষ্টিতে যা ন্যায্য তাই করো, তোমরা যদি তাঁর আদেশগুলির প্রতি মনোযোগ দাও ও তাঁর সব হুকুম পালন করো, তবে তোমাদের উপর আমি সেইসব রোগব্যাধির মধ্যে একটিও আনব না, যেগুলি আমি মিশরীয়দের উপরে এনেছিলাম, কারণ আমি সেই সদাপ্রভু, যিনি তোমাদের সুস্থ করেছেন।”</div>
<div class="v" id="v27"><span class="vn">27</span> <span class="br-p"><br><br></span>পরে তারা সেই এলীমে এল, যেখানে বারোটি প্রস্রবণ ও সত্তরটি খেজুর গাছ ছিল, এবং সেখানে তারা জলের কাছেই শিবির স্থাপন করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, সংগীত</div>
<div class="fn"><sup class="fnt"><a name="fn2" href="#fnm2">2</a></sup> অথবা, নল-খাগড়ার সাগরে; ২২ পদের ক্ষেত্রেও একই কথা প্রযোজ্য</div>
<div class="fn"><sup class="fnt"><a name="fn3" href="#fnm3">3</a></sup> অথবা, শাসকেরা</div>
<div class="fn"><sup class="fnt"><a name="fn4" href="#fnm4">4</a></sup> অথবা, করেছ সৃষ্টি</div>
<div class="fn"><sup class="fnt"><a name="fn5" href="#fnm5">5</a></sup> অথবা, সারথিরা</div>
<div class="fn"><sup class="fnt"><a name="fn6" href="#fnm6">6</a></sup> মারা শব্দের অর্থ তেতো</div>
</div>
<!-- PARSED ABOVE; EDITING MAY BREAK PARSER -->
</body></html>