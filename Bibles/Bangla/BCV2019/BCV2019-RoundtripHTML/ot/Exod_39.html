<html><head>
<meta http-equiv="Content-Type" content="text/html;charset=utf-8" />
<title>Exod 39 &ndash; যাত্রা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 39);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যাত্রা পুস্তক</b> &ndash; <a href="Exod_1.html">1</a> ... <a href="Exod_37.html">37</a> <a href="Exod_38.html">38</a> <b>39</b> <a href="Exod_40.html">40</a> </div><hr>
<h1>Exod 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাজকীয় পোশাক-পরিচ্ছদ</h2><span class="vn">1</span> <span class="br-p"><br><br></span>পবিত্রস্থানে পরিচর্যা করার জন্য তাঁরা নীল, বেগুনি ও টকটকে লাল রঙের সুতো দিয়ে হাতে বোনা পোশাক তৈরি করলেন। এছাড়াও, সদাপ্রভু মোশিকে যে আদেশ দিয়েছিলেন, সেই আদেশানুসারে তাঁরা হারোণের জন্য পবিত্র পোশাক তৈরি করে দিলেন।</div>
<div class="v" id="v2"><h2>এফোদ</h2><span class="vn">2</span> <span class="br-p"><br><br></span>তাঁরা<sup class="fnm"><a name="fnm1" href="#fn1">1</a></sup> সোনা, ও নীল, বেগুনি ও টকটকে লাল রঙের সুতো, এবং মিহি পাকান মসিনা দিয়ে এফোদ তৈরি করলেন।</div>
<div class="v" id="v3"><span class="vn">3</span> তাঁরা সোনা পিটিয়ে পিটিয়ে সরু পাত তৈরি করলেন এবং তা থেকে সুতো কেটে নীল, বেগুনি ও লাল রঙের সুতোয় ও মিহি মসিনায় গেঁথে দিলেন—যা দক্ষ হস্তকলা হল।</div>
<div class="v" id="v4"><span class="vn">4</span> তাঁরা এফোদের জন্য কাঁধ-পটি তৈরি করলেন, ও এমনভাবে সেগুলি এফোদের দুটি কোণে জুড়ে দিলেন যেন তা বাঁধা থাকে।</div>
<div class="v" id="v5"><span class="vn">5</span> দক্ষ হাতে বোনা কোমরবন্ধটিও সেটিরই মতো করে তৈরি হল—এফোদের সাথে অখণ্ড এবং সোনা ও নীল, বেগুনি ও টকটকে লাল রঙের সুতো, এবং মিহি পাকান মসিনা দিয়ে, সদাপ্রভু মোশিকে যেমন আদেশ দিয়েছিলেন, সেরকমই হল।</div>
<div class="v" id="v6"><span class="vn">6</span> <span class="br-p"><br><br></span>সোনার তারের সূক্ষ্ম কারুকার্যে স্ফটিকমণি বসিয়ে তাঁরা তাতে ইস্রায়েলের ছেলেদের নামগুলি সিলমোহরের মতো খোদাই করে দিলেন।</div>
<div class="v" id="v7"><span class="vn">7</span> সদাপ্রভু মোশিকে যে আদেশ দিয়েছিলেন, সেই অনুসারে পরে তাঁরা ইস্রায়েলের ছেলেদের জন্য স্মারক-মণিরূপে সেগুলি এফোদের কাঁধ-পটিগুলিতে বেঁধে দিলেন।</div>
<div class="v" id="v8"><h2>বুকপাটা</h2><span class="vn">8</span> <span class="br-p"><br><br></span>তাঁরা বুকপাটাটি তৈরি করলেন—যা দক্ষ এক কারিগরের কাজ হল। এফোদের মতো করেই তাঁরা সেটি তৈরি করলেন: সোনা, এবং নীল, বেগুনি ও লাল রঙের সুতো, ও মিহি পাকান মসিনা দিয়ে সেটি তৈরি করা হল।</div>
<div class="v" id="v9"><span class="vn">9</span> সেটি বর্গাকার—23 সেন্টিমিটার<sup class="fnm"><a name="fnm2" href="#fn2">2</a></sup> করে লম্বা ও চওড়া হল—এবং তা দুই ভাঁজ করে রাখা হল।</div>
<div class="v" id="v10"><span class="vn">10</span> পরে তাঁরা সেটির উপর চার সারি মূল্যবান মণিরত্ন বসিয়ে দিলেন। প্রথম সারিতে ছিল চুণী, গোমেদ ও পান্না;</div>
<div class="v" id="v11"><span class="vn">11</span> দ্বিতীয় সারিতে ছিল ফিরোজা, নীলা ও হীরা;</div>
<div class="v" id="v12"><span class="vn">12</span> তৃতীয় সারিতে ছিল নীলকান্তমণি, অকীক ও নীলা;</div>
<div class="v" id="v13"><span class="vn">13</span> চতুর্থ সারিতে ছিল পোখরাজ, স্ফটিকমণি ও সূর্যকান্তমণি<sup class="fnm"><a name="fnm3" href="#fn3">3</a></sup>। সেগুলি সোনার তারের সূক্ষ্ম কারুকার্য করা নকশার উপরে বসানো হল।</div>
<div class="v" id="v14"><span class="vn">14</span> ইস্রায়েলের ছেলেদের প্রত্যেকের নামে একটি করে, মোট বারোটি মণিরত্ন নেওয়া হল, এবং প্রত্যেকটি মণি বারোটি গোষ্ঠীর মধ্যে এক এক গোষ্ঠীর নামে সিলমোহরের মতো খোদাই করে দেওয়া হল।</div>
<div class="v" id="v15"><span class="vn">15</span> <span class="br-p"><br><br></span>বুকপাটাটির জন্য তাঁরা খাঁটি সোনা দিয়ে দড়ির মতো দেখতে পাতা-কাটা শিকল তৈরি করলেন।</div>
<div class="v" id="v16"><span class="vn">16</span> তাঁরা সোনার তারের সূক্ষ্ম কারুকার্য করা দুটি নকশা ও সোনার দুটি আংটা তৈরি করলেন, এবং সেই আংটা দুটি বুকপাটার দুই কোণে বেঁধে দিলেন।</div>
<div class="v" id="v17"><span class="vn">17</span> তাঁরা সোনার সেই দুটি শিকল বুকপাটার কোণগুলিতে রাখা আংটাগুলিতে বেঁধে দিলেন,</div>
<div class="v" id="v18"><span class="vn">18</span> এবং শিকলের অন্য প্রান্তগুলি নকশা দুটিতে বেঁধে দিয়ে, সেগুলি সামনের দিকে এফোদের কাঁধ-পটিতে জুড়ে দিলেন।</div>
<div class="v" id="v19"><span class="vn">19</span> তাঁরা সোনার দুটি আংটা তৈরি করলেন ও এফোদের পাশের বুকপাটার ভিতরদিকে অন্য দুই কোণে সেগুলি জুড়ে দিলেন।</div>
<div class="v" id="v20"><span class="vn">20</span> পরে তাঁরা সোনার আরও দুটি আংটা তৈরি করলেন এবং এফোদের কোমরবন্ধের ঠিক উপরে, যেখানে জোড়ের মুখের সেলাই পড়েছিল, তার কাছেই এফোদের সামনের দিকে কাঁধ-পটির তলায় সেগুলি জুড়ে দিলেন।</div>
<div class="v" id="v21"><span class="vn">21</span> নীল সুতো দিয়ে তাঁরা এফোদের আংটাগুলির সাথে বুকপাটার আংটাগুলি বেঁধে, সেটি কোমরবন্ধের সাথে জুড়ে দিলেন, যেন বুকপাটাটি নড়ে গিয়ে এফোদ থেকে খুলে না যায়—যেমন সদাপ্রভু মোশিকে আদেশ দিয়েছিলেন।</div>
<div class="v" id="v22"><h2>অন্যান্য যাজকীয় পোশাক-পরিচ্ছদ</h2><span class="vn">22</span> <span class="br-p"><br><br></span>তাঁরা পুরোপুরি নীল কাপড় দিয়েই তাঁতির কাজের মতো করে এফোদের আলখাল্লাটি তৈরি করলেন,</div>
<div class="v" id="v23"><span class="vn">23</span> এবং সেই আলখাল্লার মাঝখানে মাথা ঢোকানোর মতো একটি ফাঁক, ও সেই ফাঁকের চারপাশে একটি বেড়ী রেখে দিলেন, যেন তা ছিঁড়ে না যায়।</div>
<div class="v" id="v24"><span class="vn">24</span> সেই আলখাল্লার আঁচল ধরে ধরে তাঁরা নীল, বেগুনি ও টকটকে লাল রঙের সুতো ও মিহি পাকান মসিনা দিয়ে ডালিম তৈরি করে দিলেন।</div>
<div class="v" id="v25"><span class="vn">25</span> আর তাঁরা খাঁটি সোনা দিয়ে ঘণ্টা তৈরি করলেন এবং ডালিমগুলির মাঝে মাঝে আঁচলের চারপাশে সেগুলি জুড়ে দিলেন।</div>
<div class="v" id="v26"><span class="vn">26</span> সদাপ্রভু মোশিকে যে আদেশ দিয়েছিলেন সেই আদেশানুসারে, পরিচর্যা করার সময় যে আলখাল্লাটি পরতে হত, সেটির আঁচলের চারপাশে পর্যায়ক্রমিকভাবে ঘণ্টা ও ডালিমগুলি লাগানো হল।</div>
<div class="v" id="v27"><span class="vn">27</span> <span class="br-p"><br><br></span>হারোণ ও তাঁর ছেলেদের জন্য, তাঁরা মিহি মসিনা দিয়ে তাঁতির কাজের মতো করে নিমা<sup class="fnm"><a name="fnm4" href="#fn4">4</a></sup></div>
<div class="v" id="v28"><span class="vn">28</span> এবং মিহি মসিনা দিয়ে পাগড়ি, মসিনার টুপি ও মিহি পাকান মসিনা দিয়ে অন্তর্বাসগুলি তৈরি করলেন।</div>
<div class="v" id="v29"><span class="vn">29</span> সদাপ্রভু মোশিকে যে আদেশ দিয়েছিলেন সেই আদেশানুসারে, একজন সূচিশিল্পীর হস্তকলার মতো করে মিহি পাকান মসিনা এবং নীল, বেগুনি ও টকটকে লাল রঙের সুতো দিয়ে উত্তরীয়টি তৈরি করা হল।</div>
<div class="v" id="v30"><span class="vn">30</span> <span class="br-p"><br><br></span>তাঁরা খাঁটি সোনা দিয়ে ফলক, সেই পবিত্র প্রতীকটি তৈরি করে, তাতে সিলমোহরে খোদাই করা লিপির মতো খোদাই করে লিখে দিলেন: <span class="br-p"><br><br></span>সদাপ্রভুর উদ্দেশে পবিত্র।</div>
<div class="v" id="v31"><span class="vn">31</span> <span class="br-p"><br><br></span>সদাপ্রভু মোশিকে যে আদেশ দিয়েছিলেন সেই আদেশানুসারে, পরে তাঁরা পাগড়ির সাথে সেটি জুড়ে রাখার জন্য তাতে একটি নীল সুতো বেঁধে দিলেন।</div>
<div class="v" id="v32"><h2>মোশি সমাগম তাঁবু পরিদর্শন করলেন</h2><span class="vn">32</span> <span class="br-p"><br><br></span>অতএব আবাসের, সমাগম তাঁবুর সব কাজ সম্পূর্ণ হল। ইস্রায়েলীরা সবকিছু সেভাবেই করল, যেমনটি করার আদেশ সদাপ্রভু মোশিকে দিয়েছিলেন।</div>
<div class="v" id="v33"><span class="vn">33</span> পরে তারা সেই সমাগম তাঁবুটি মোশির কাছে নিয়ে এল: <span class="br-p"><br><br></span><span class="br-ind"><br><span class="indent">&nbsp;</span></span>সেই তাঁবু ও সেটির সব আসবাবপত্র, সেটির আঁকড়া, কাঠামো, আগল, খুঁটি ও ভিতগুলি; <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>লাল রং করা মেষচর্মের আচ্ছাদন এবং অন্য একটি টেকসই চামড়ার<sup class="fnm"><a name="fnm5" href="#fn5">5</a></sup> আচ্ছাদন ও আচ্ছাদক-পর্দা; <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>খুঁটি ও প্রায়শ্চিত্ত-আচ্ছাদন সমেত বিধি-নিয়মের সিন্দুক; <span class="br-p"><br><br></span><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সব উপকরণ সমেত টেবিল এবং দর্শন-রুটি; <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>প্রদীপের সারি ও আনুষঙ্গিক উপকরণ সমেত খাঁটি সোনার দীপাধার, এবং আলোর জন্য জলপাই তেল; <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>সোনার বেদি, অভিষেক-তেল, সুগন্ধি ধূপ, এবং তাঁবুর প্রবেশদ্বারের জন্য পর্দা; <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>ব্রোঞ্জের জাফরি সমেত ব্রোঞ্জের বেদি, সেটির খুঁটি ও সব পাত্র; <span class="br-p"><br><br></span>গামলা ও সেটির মাচা; <span class="br-p"><br><br></span><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>খুঁটি ও ভিত সমেত প্রাঙ্গণের পর্দাগুলি, এবং প্রাঙ্গণের প্রবেশদ্বারের পর্দা; <span class="br-p"><br><br></span>প্রাঙ্গণের জন্য তাঁবু-খুটা ও দড়াদড়ি; <span class="br-p"><br><br></span>আবাসের, সেই সমাগম তাঁবুর জন্য সব আসবাবপত্র; <span class="br-p"><br><br></span><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>এবং হাতে বোনা যে পোশাক পরে পবিত্রস্থানে পরিচর্যা করতে হত, সেগুলি ও যাজক হারোণের জন্য পবিত্র পোশাক এবং যাজকরূপে সেবা করার সময় তাঁর ছেলেদের যে পোশাকগুলি পরতে হত, সেই পোশাকগুলিও।<br></div>
<div class="v" id="v42"><span class="vn">42</span> <span class="br-p"><br><br></span>সদাপ্রভু মোশিকে যেমন আদেশ দিয়েছিলেন, ঠিক সেভাবেই ইস্রায়েলীরা সব কাজ করল।</div>
<div class="v" id="v43"><span class="vn">43</span> মোশি সেই কাজ পরিদর্শন করলেন এবং দেখলেন যে সদাপ্রভু যেমন আদেশ দিয়েছিলেন, ঠিক সেভাবেই তারা তা করেছিল। তাই মোশি তাদের আর্শীবাদ করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, তিনি; ৭, ৮ ও ২২ পদেও এভাবেই পড়তে হবে</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, এক বিঘত</div>
<div class="fn"><sup class="fnt"><a name="fn3" href="#fnm3">3</a></sup> এইসব মূল্যবান মণিরত্ন অবিকলভাবে শনাক্ত করা যথেষ্ট কষ্টসাধ্য</div>
<div class="fn"><sup class="fnt"><a name="fn4" href="#fnm4">4</a></sup> ২৮:৪ পদের টীকা দেখুন</div>
<div class="fn"><sup class="fnt"><a name="fn5" href="#fnm5">5</a></sup> খুব সম্ভবত বৃহদাকার জলচর স্তন্যপায়ী প্রাণীর চামড়া</div>
</div>
<!-- PARSED ABOVE; EDITING MAY BREAK PARSER -->
</body></html>