<html><head>
<meta http-equiv="Content-Type" content="text/html;charset=utf-8" />
<title>Exod 6 &ndash; যাত্রা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যাত্রা পুস্তক</b> &ndash; <a href="Exod_1.html">1</a> ... <a href="Exod_4.html">4</a> <a href="Exod_5.html">5</a> <b>6</b> <a href="Exod_7.html">7</a> <a href="Exod_8.html">8</a> ... <a href="Exod_40.html">40</a> </div><hr>
<h1>Exod 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তখন সদাপ্রভু মোশিকে বললেন, “এখন তুমি দেখবে আমি ফরৌণের প্রতি কী করব: আমার শক্তিশালী হাতের কারণে সে তাদের যেতে দেবে; আমার শক্তিশালী হাতের কারণে সে তাদের তার দেশ থেকে তাড়িয়ে দেবে।”</div>
<div class="v" id="v2"><span class="vn">2</span> <span class="br-p"><br><br></span>এছাড়াও ঈশ্বর মোশিকে বললেন, “আমিই সেই সদাপ্রভু।</div>
<div class="v" id="v3"><span class="vn">3</span> সর্বশক্তিমান ঈশ্বররূপে<sup class="fnm"><a name="fnm1" href="#fn1">1</a></sup> আমি অব্রাহামের, ইস্‌হাকের ও যাকোবের কাছে আবির্ভূত হলাম, কিন্তু সদাপ্রভু<sup class="fnm"><a name="fnm2" href="#fn2">2</a></sup>—আমার এই নামে পুরোপুরিভাবে আমি তাদের কাছে নিজের পরিচয় দিইনি।</div>
<div class="v" id="v4"><span class="vn">4</span> যে কনানদেশে তারা বিদেশিরূপে বসবাস করছিল, সেটি তাদের দেওয়ার জন্য আমি তাদের সাথে আমার নিয়ম প্রতিষ্ঠিতও করলাম।</div>
<div class="v" id="v5"><span class="vn">5</span> এছাড়াও, আমি সেই ইস্রায়েলীদের কান্না শুনেছিলাম, যাদের মিশরীয়রা ক্রীতদাস করে রেখেছে, এবং আমি আমার নিয়ম স্মরণ করলাম।</div>
<div class="v" id="v6"><span class="vn">6</span> <span class="br-p"><br><br></span>“সুতরাং, ইস্রায়েলীদের বলো: ‘আমি সদাপ্রভু, এবং মিশরীয়দের জোয়ালের তলা থেকে আমি তোমাদের বের করে আনব। তাদের ক্রীতদাস হয়ে থাকার হাত থেকে আমি তোমাদের স্বাধীন করব, এবং এক প্রসারিত হাত ও মহৎ দণ্ডাদেশ সহ আমি তোমাদের মুক্ত করব।</div>
<div class="v" id="v7"><span class="vn">7</span> আমার নিজস্ব প্রজারূপে আমি তোমাদের গ্রহণ করব, এবং আমি তোমাদের ঈশ্বর হব। তখন তোমরা জানবে যে আমিই তোমাদের সেই ঈশ্বর সদাপ্রভু, যিনি মিশরীয়দের জোয়ালের তলা থেকে তোমাদের বের করে এনেছেন।</div>
<div class="v" id="v8"><span class="vn">8</span> আর উন্নমিত হাত দিয়ে আমি তোমাদের সেই দেশে নিয়ে আসব, যেটি দেওয়ার প্রতিজ্ঞা আমি অব্রাহামের, ইস্‌হাকের ও যাকোবের কাছে করলাম। এক অধিকাররূপে আমি সেটি তোমাদের দেব। আমিই সদাপ্রভু।’ ”</div>
<div class="v" id="v9"><span class="vn">9</span> <span class="br-p"><br><br></span>মোশি ইস্রায়েলীদের এই খবর দিলেন, কিন্তু তাদের আত্মবিশ্বাসহীনতা ও কঠোর পরিশ্রমের কারণে তারা তাঁর কথা শোনেনি।</div>
<div class="v" id="v10"><span class="vn">10</span> <span class="br-p"><br><br></span>তখন সদাপ্রভু মোশিকে বললেন,</div>
<div class="v" id="v11"><span class="vn">11</span> “যাও, মিশররাজ ফরৌণকে তার দেশ ছেড়ে ইস্রায়েলীদের যেতে দিতে বলো।”</div>
<div class="v" id="v12"><span class="vn">12</span> <span class="br-p"><br><br></span>কিন্তু মোশি সদাপ্রভুকে বললেন, “আমি যেহেতু কম্পমান ঠোঁটে কথা বলি<sup class="fnm"><a name="fnm3" href="#fn3">3</a></sup> তাই ইস্রায়েলীরাই যখন আমার কথা শুনছে না, ফরৌণ তবে কেন আমার কথা শুনবেন?”</div>
<div class="v" id="v13"><h2>মোশি ও হারোণের কুলের পারিবারিক নথি</h2><span class="vn">13</span> <span class="br-p"><br><br></span>ইস্রায়েলীদের ও মিশররাজ ফরৌণের বিষয়ে সদাপ্রভু মোশি ও হারোণের সাথে কথা বললেন, এবং ইস্রায়েলীদের মিশর থেকে বের করে আনার আদেশ তিনি তাঁদের দিলেন।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>তাঁদের কুলের<sup class="fnm"><a name="fnm4" href="#fn4">4</a></sup> নেতা এঁরাই: <span class="br-p"><br><br></span>ইস্রায়েলের প্রথমজাত সন্তান রূবেণের ছেলেরা: <span class="br-p"><br><br></span>হনোক, পল্লু, হিষ্রোণ ও কর্মি। <span class="br-p"><br><br></span>এঁরাই হলেন রূবেণের গোষ্ঠী। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>শিমিয়োনের ছেলেরা: <span class="br-p"><br><br></span>যিমূয়েল, যামীন, ওহদ, যাখীন, সোহর, ও এক কনানীয় মহিলার ছেলে শৌল। <span class="br-p"><br><br></span>এঁরাই হলেন শিমিয়োনের গোষ্ঠী। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাঁদের নথি অনুসারে এই হল লেবির ছেলেদের নাম: <span class="br-p"><br><br></span>গের্শোন, কহাৎ, ও মরারি। <span class="br-p"><br><br></span>(লেবি 137 বছর বেঁচেছিলেন) <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গোষ্ঠী অনুসারে, গের্শোনের ছেলেরা: <span class="br-p"><br><br></span>লিব্‌নি ও শিমিয়ি। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কহাতের ছেলেরা: <span class="br-p"><br><br></span>অম্রাম, যিষ্‌হর, হিব্রোণ ও উষীয়েল। <span class="br-p"><br><br></span>(কহাৎ 133 বছর বেঁচেছিলেন) <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মরারির ছেলেরা: <span class="br-p"><br><br></span>মহলি ও মূশি। <span class="br-p"><br><br></span>তাঁদের নথি অনুসারে এঁরাই লেবির বিভিন্ন গোষ্ঠী। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অম্রাম তাঁর পিসিমা সেই যোকেবদকে বিয়ে করলেন, যিনি অম্রামের জন্য মোশি ও হারোণের জন্ম দিলেন। <span class="br-p"><br><br></span>(অম্রাম 137 বছর বেঁচেছিলেন) <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যিষ্‌হরের ছেলেরা: <span class="br-p"><br><br></span>কোরহ, নেফগ ও সিখ্রি। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>উষীয়েলের ছেলেরা: <span class="br-p"><br><br></span>মীশায়েল, ইল্‌সাফন ও সিথ্রি। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হারোণ অম্মীনাদবের মেয়ে ও নহশোনের বোন ইলীশেবাকে বিয়ে করলেন, এবং তিনি হারোণের জন্য নাদব ও অবীহূ, ইলীয়াসর ও ঈথামরের জন্ম দিলেন। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কোরহের ছেলেরা হলেন: <span class="br-p"><br><br></span>অসীর, ইল্‌কানা ও অবীয়াসফ। <span class="br-p"><br><br></span>এঁরাই হলেন কোরহের বিভিন্ন গোষ্ঠী। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হারোণের ছেলে ইলীয়াসর পুটিয়েলের মেয়েদের মধ্যে একজনকে বিয়ে করলেন, এবং তিনি তাঁর জন্য পীনহসের জন্ম দিলেন। <span class="br-p"><br><br></span>এঁরাই হলেন গোষ্ঠী ধরে ধরে লেবীয় কুলের বিভিন্ন নেতা।<br></div>
<div class="v" id="v26"><span class="vn">26</span> <span class="br-p"><br><br></span>এই হারোণ ও মোশিকেই সদাপ্রভু বললেন, “বিভাগ ধরে ধরে তোমরা ইস্রায়েলীদের মিশর থেকে বের করে আনো।”</div>
<div class="v" id="v27"><span class="vn">27</span> তারাই—এই মোশি ও হারোণই ইস্রায়েলীদের মিশর থেকে বের করে আনার বিষয়ে মিশররাজ ফরৌণের সাথে কথা বললেন।</div>
<div class="v" id="v28"><h2>হারোণকে মোশির হয়ে কথা বলতে হবে</h2><span class="vn">28</span> <span class="br-p"><br><br></span>এদিকে সদাপ্রভু যখন মিশরে মোশির সাথে কথা বললেন,</div>
<div class="v" id="v29"><span class="vn">29</span> তখন তিনি মোশিকে বললেন, “আমি সদাপ্রভু। আমি তোমাকে যা যা বলছি সেসব কথা মিশররাজ ফরৌণকে গিয়ে বলো।”</div>
<div class="v" id="v30"><span class="vn">30</span> <span class="br-p"><br><br></span>কিন্তু মোশি সদাপ্রভুকে বললেন, “আমি যেহেতু কম্পমান ঠোঁটে কথা বলি, তাই ফরৌণ আমার কথা শুনবেন কেন?”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় “এল-শাদ্দাই”</div>
<div class="fn"><sup class="fnt"><a name="fn2" href="#fnm2">2</a></sup> ৩:১৫ পদের টীকাটি দেখুন</div>
<div class="fn"><sup class="fnt"><a name="fn3" href="#fnm3">3</a></sup> হিব্রু ভাষায় আমার ঠোঁট অচ্ছিন্নত্বক</div>
<div class="fn"><sup class="fnt"><a name="fn4" href="#fnm4">4</a></sup> এখানে ও ২৫ পদে কুলের ক্ষেত্রে ব্যবহৃত হিব্রু শব্দটি এমন এক এককের কথা বলে যা গোষ্ঠীর থেকে বড়</div>
</div>
<!-- PARSED ABOVE; EDITING MAY BREAK PARSER -->
</body></html>