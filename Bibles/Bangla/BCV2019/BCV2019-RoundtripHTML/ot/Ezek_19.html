<html><head>
<meta http-equiv="Content-Type" content="text/html;charset=utf-8" />
<title>Ezek 19 &ndash; যিহিষ্কেল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 19);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহিষ্কেল</b> &ndash; <a href="Ezek_1.html">1</a> ... <a href="Ezek_17.html">17</a> <a href="Ezek_18.html">18</a> <b>19</b> <a href="Ezek_20.html">20</a> <a href="Ezek_21.html">21</a> ... <a href="Ezek_48.html">48</a> </div><hr>
<h1>Ezek 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের শাসনকর্তাদের জন্য বিলাপ</h2><span class="vn">1</span> <span class="br-p"><br><br></span>“তুমি ইস্রায়েলের শাসনকর্তাদের জন্য বিলাপ</div>
<div class="v" id="v2"><span class="vn">2</span> করে বলো, <span class="br-p"><br><br></span><span class="br-ind"><br><span class="indent">&nbsp;</span></span>“ ‘সিংহদের মধ্যে<br> <span class="br-ind"><br><span class="indent">&nbsp;</span></span>তোমার মা ছিল সেরা সিংহী!<br> <span class="br-ind"><br><span class="indent">&nbsp;</span></span>সে যুবসিংহদের মধ্যে শুয়ে থাকত;<br> <span class="br-ind"><br><span class="indent">&nbsp;</span></span>তার শাবকদের সে লালনপালন করত।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তার একটি শাবক বড় হয়ে<br> <span class="br-ind"><br><span class="indent">&nbsp;</span></span>শক্তিশালী সিংহ হয়ে উঠল।<br> <span class="br-ind"><br><span class="indent">&nbsp;</span></span>সে পশু শিকার করতে শিখল<br> <span class="br-ind"><br><span class="indent">&nbsp;</span></span>আর মানুষ খেতে লাগল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জাতিরা তার বিষয় শুনতে পেল,<br> <span class="br-ind"><br><span class="indent">&nbsp;</span></span>আর সে তাদের গর্তে ধরা পড়ল।<br> <span class="br-ind"><br><span class="indent">&nbsp;</span></span>তারা তার নাকে বড়শি পরিয়ে<br> <span class="br-ind"><br><span class="indent">&nbsp;</span></span>মিশর দেশে নিয়ে গেল। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“ ‘যখন সে দেখল তার আশা পূর্ণ হল না,<br> <span class="br-ind"><br><span class="indent">&nbsp;</span></span>তার প্রত্যাশা চলে গেছে,<br> <span class="br-ind"><br><span class="indent">&nbsp;</span></span>সে আর তার একটি শাবক নিয়ে তাকে<br> <span class="br-ind"><br><span class="indent">&nbsp;</span></span>শক্তিশালী সিংহ করে তুলল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই শাবক সিংহদের মধ্যে ঘোরাঘুরি করে<br> <span class="br-ind"><br><span class="indent">&nbsp;</span></span>কারণ সে একটি শক্তিশালী সিংহ হয়ে উঠেছিল।<br> <span class="br-ind"><br><span class="indent">&nbsp;</span></span>সে পশু শিকার করতে শিখল<br> <span class="br-ind"><br><span class="indent">&nbsp;</span></span>আর মানুষ খেতে লাগল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে তাদের দুর্গগুলি ভাঙল<br> <span class="br-ind"><br><span class="indent">&nbsp;</span></span>আর নগর সব ধ্বংস করে ফেলল।<br> <span class="br-ind"><br><span class="indent">&nbsp;</span></span>সেই দেশ ও সেখানে যারা বাস করত<br> <span class="br-ind"><br><span class="indent">&nbsp;</span></span>তারা তার গর্জনে ভয় পেল।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন তার চারপাশের জাতিরা<br> <span class="br-ind"><br><span class="indent">&nbsp;</span></span>তার বিরুদ্ধে দাড়াল।<br> <span class="br-ind"><br><span class="indent">&nbsp;</span></span>তার উপরে তাদের জাল পাতল,<br> <span class="br-ind"><br><span class="indent">&nbsp;</span></span>আর সে তাদের গর্তে ধরা পড়ল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাকে বড়শি পরিয়ে খাঁচায় পুরল<br> <span class="br-ind"><br><span class="indent">&nbsp;</span></span>আর তাকে ব্যাবিলনের রাজার কাছে নিয়ে গেল।<br> <span class="br-ind"><br><span class="indent">&nbsp;</span></span>তাকে কারাগারে রাখল<br> <span class="br-ind"><br><span class="indent">&nbsp;</span></span>যেন তার গর্জন আর শোনা না যায়<br> <span class="br-ind"><br><span class="indent">&nbsp;</span></span>ইস্রায়েলের কোনও পাহাড়ে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“ ‘তোমার দ্রাক্ষাক্ষেত্রে তোমার মা জলের ধারে লাগানো<br> <span class="br-ind"><br><span class="indent">&nbsp;</span></span>একটি দ্রাক্ষালতার মতো ছিল,<br> <span class="br-ind"><br><span class="indent">&nbsp;</span></span>প্রচুর জল পাবার দরুন<br> <span class="br-ind"><br><span class="indent">&nbsp;</span></span>তা ছিল ফল ও ডালপালায় ভরা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার ডালগুলি ছিল শক্ত<br> <span class="br-ind"><br><span class="indent">&nbsp;</span></span>শাসনকর্তার রাজদণ্ড হওয়ার উপযুক্ত।<br> <span class="br-ind"><br><span class="indent">&nbsp;</span></span>সে খুব উঁচু<br> <span class="br-ind"><br><span class="indent">&nbsp;</span></span>এবং ডালপালায় ভরা<br> <span class="br-ind"><br><span class="indent">&nbsp;</span></span>সেইজন্য তাকে সুস্পষ্টভাবে দেখা যায়<br> <span class="br-ind"><br><span class="indent">&nbsp;</span></span>তার বহু শাখার জন্য।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু ক্রোধের প্রকোপে সেটি কে নির্মূল করে<br> <span class="br-ind"><br><span class="indent">&nbsp;</span></span>মাটিতে ফেলা হল।<br> <span class="br-ind"><br><span class="indent">&nbsp;</span></span>পূবের বাতাসে সেটি কুঁকড়ে গেল,<br> <span class="br-ind"><br><span class="indent">&nbsp;</span></span>তার ফল পড়ে গেল;<br> <span class="br-ind"><br><span class="indent">&nbsp;</span></span>তার শক্ত ডালগুলি শুকিয়ে গেল<br> <span class="br-ind"><br><span class="indent">&nbsp;</span></span>এবং আগুন সেগুলিকে গ্রাস করল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এখন সেটি কে মরুভূমিতে,<br> <span class="br-ind"><br><span class="indent">&nbsp;</span></span>শুকনো, জলহীন দেশে লাগানো হয়েছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তার একটি ডাল থেকে আগুন ছড়িয়ে পড়ল<br> <span class="br-ind"><br><span class="indent">&nbsp;</span></span>এবং তার ফল আগুন গ্রাস করল।<br> <span class="br-ind"><br><span class="indent">&nbsp;</span></span>শাসনকর্তার রাজদণ্ড হওয়ার উপযুক্ত<br> <span class="br-ind"><br><span class="indent">&nbsp;</span></span>কোনও শক্ত ডাল আর রইল না।’<br> <span class="br-p"><br><br></span>এটি একটি বিলাপ এবং এটি বিলাপ হিসাবে ব্যবহার করা হবে।”</div>
</div>
<!-- PARSED ABOVE; EDITING MAY BREAK PARSER -->
</body></html>