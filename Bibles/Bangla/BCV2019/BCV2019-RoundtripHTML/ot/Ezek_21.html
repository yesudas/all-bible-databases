<html><head>
<meta http-equiv="Content-Type" content="text/html;charset=utf-8" />
<title>Ezek 21 &ndash; যিহিষ্কেল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহিষ্কেল</b> &ndash; <a href="Ezek_1.html">1</a> ... <a href="Ezek_19.html">19</a> <a href="Ezek_20.html">20</a> <b>21</b> <a href="Ezek_22.html">22</a> <a href="Ezek_23.html">23</a> ... <a href="Ezek_48.html">48</a> </div><hr>
<h1>Ezek 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলন যেন ঈশ্বরের বিচারের তরোয়াল</h2><span class="vn">1</span> <span class="br-p"><br><br></span>সদাপ্রভুর বাক্য আমার কাছে উপস্থিত হল</div>
<div class="v" id="v2"><span class="vn">2</span> “হে মানবসন্তান, তুমি জেরুশালেমের দিকে মুখ করে পবিত্রস্থানের বিরুদ্ধে প্রচার করো। ইস্রায়েল দেশের বিরুদ্ধে ভবিষ্যদ্‌বাণী করো</div>
<div class="v" id="v3"><span class="vn">3</span> আর তাকে বলো ‘সদাপ্রভু এই কথা বলেন আমি তোমার বিপক্ষে। আমি খাপ থেকে আমার তরোয়াল বের করে তোমার মধ্য থেকে ধার্মিক ও দুষ্ট সবাইকে মেরে ফেলব।</div>
<div class="v" id="v4"><span class="vn">4</span> দক্ষিণ থেকে উত্তরের সকলকে মেরে ফেলার জন্য আমার তরোয়াল খাপ থেকে বের হবে কারণ আমি ধার্মিক ও দুষ্ট সবাইকে মেরে ফেলব।</div>
<div class="v" id="v5"><span class="vn">5</span> তখন সব লোক জানবে যে, আমি সদাপ্রভুই খাপ থেকে তরোয়াল বের করেছি; তা আর ফিরবে না।’</div>
<div class="v" id="v6"><span class="vn">6</span> <span class="br-p"><br><br></span>“সেইজন্য হে মানবসন্তান, তুমি কোঁকাও, ভগ্ন হৃদয়ে ও গভীর দুঃখে তাদের সামনে কোঁকাও।</div>
<div class="v" id="v7"><span class="vn">7</span> আর তারা যখন তোমাকে জিজ্ঞাসা করবে, ‘তুমি কেন কোঁকাচ্ছ?’ তুমি বলবে, ‘খবরের জন্য, কারণ তা আসছে। প্রত্যেক হৃদয় গলে যাবে ও প্রত্যেক হাত দুর্বল হবে; প্রত্যেক আত্মা নিস্তেজ হবে ও প্রত্যেক হাঁটু জলের মতো দুর্বল হয়ে যাবে।’ তা আসছে! তা নিশ্চয় ঘটবে, সার্বভৌম সদাপ্রভু এই কথা বলেন।”</div>
<div class="v" id="v8"><span class="vn">8</span> <span class="br-p"><br><br></span>সদাপ্রভুর বাক্য আমার কাছে উপস্থিত হল:</div>
<div class="v" id="v9"><span class="vn">9</span> “হে মানবসন্তান, ভাববাণী বলো, ‘সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘একটি তরোয়াল, একটি তরোয়াল,<br> <span class="br-ind"><br><span class="indent">&nbsp;</span></span>ধার দেওয়া ও পালিশ করা,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধার দেওয়া হয়েছে কেটে ফেলার জন্য,<br> <span class="br-ind"><br><span class="indent">&nbsp;</span></span>পালিশ করা হয়েছে যেন বিদ্যুতের মতো ঝকমক করে!<br> <span class="br-p"><br><br></span>“ ‘আমার ছেলে যিহূদার রাজদণ্ডের জন্য কি আনন্দ করব? সেই তরোয়াল সেইরকম প্রত্যেক লাঠিকে তুচ্ছ করে।</div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>“ ‘তরোয়াল পালিশ করার জন্য নির্দিষ্ট হয়েছে<br> <span class="br-ind"><br><span class="indent">&nbsp;</span></span>যেন হাতে ধরা যায়;<br> <span class="br-ind"><br><span class="indent">&nbsp;</span></span>হত্যাকারীর হাতে দেবার জন্য<br> <span class="br-ind"><br><span class="indent">&nbsp;</span></span>এটি ধার দেওয়া ও পালিশ করা হয়েছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে মানবসন্তান, কাঁদো ও বিলাপ করো,<br> <span class="br-ind"><br><span class="indent">&nbsp;</span></span>কারণ এটি আমার প্রজাদের বিরুদ্ধে;<br> <span class="br-ind"><br><span class="indent">&nbsp;</span></span>এটি ইস্রায়েলের সমস্ত কর্মকর্তার বিরুদ্ধে।<br> <span class="br-ind"><br><span class="indent">&nbsp;</span></span>আর আমার প্রজাদের সঙ্গে<br> <span class="br-ind"><br><span class="indent">&nbsp;</span></span>তাদেরও তরোয়ালেতে ফেলা হবে।<br> <span class="br-ind"><br><span class="indent">&nbsp;</span></span>কাজেই তুমি বুক চাপড়াও।<br></div>
<div class="v" id="v13"><span class="vn">13</span> <span class="br-p"><br><br></span>“ ‘পরীক্ষা নিশ্চয়ই আসবে। যিহূদার রাজদণ্ড, যা তরোয়াল তুচ্ছ করে, যদি আর না থাকে তাতে কি? এই কথা সার্বভৌম সদাপ্রভু বলেন।’</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“অতএব, হে মানবসন্তান, ভাববাণী বলো<br> <span class="br-ind"><br><span class="indent">&nbsp;</span></span>আর হাততালি দাও।<br> <span class="br-ind"><br><span class="indent">&nbsp;</span></span>সেই তরোয়াল দুইবার,<br> <span class="br-ind"><br><span class="indent">&nbsp;</span></span>এমনকি, তিনবার আঘাত করুক।<br> <span class="br-ind"><br><span class="indent">&nbsp;</span></span>এটি হত্যা করার সেই তরোয়াল,<br> <span class="br-ind"><br><span class="indent">&nbsp;</span></span>মহাহত্যা করার এই তরোয়াল,<br> <span class="br-ind"><br><span class="indent">&nbsp;</span></span>যা তাদের উপর চারিদিক থেকে আসবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কেটে ফেলার জন্য তাদের সব দ্বারে দ্বারে<br> <span class="br-ind"><br><span class="indent">&nbsp;</span></span>আমি তরোয়াল বসিয়েছি<br> <span class="br-ind"><br><span class="indent">&nbsp;</span></span>যেন তাদের হৃদয় সব গলে যায়<br> <span class="br-ind"><br><span class="indent">&nbsp;</span></span>এবং অনেকে পড়ে।<br> <span class="br-ind"><br><span class="indent">&nbsp;</span></span>দেখো! সেই তরোয়াল বিদ্যুতের মতো ঝকমক করে,<br> <span class="br-ind"><br><span class="indent">&nbsp;</span></span>এটি হত্যার জন্য ধার দেওয়া হয়েছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে তরোয়াল, ডানদিকে আঘাত করো,<br> <span class="br-ind"><br><span class="indent">&nbsp;</span></span>তারপর বাঁদিকে করো,<br> <span class="br-ind"><br><span class="indent">&nbsp;</span></span>যেদিকে তোমার ফলা ঘুরানো যায়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমিও হাততালি দেব,<br> <span class="br-ind"><br><span class="indent">&nbsp;</span></span>আর আমার ক্রোধ শান্ত হবে।<br> <span class="br-ind"><br><span class="indent">&nbsp;</span></span>আমি সদাপ্রভুই এই কথা বলেছি।”<br></div>
<div class="v" id="v18"><span class="vn">18</span> <span class="br-p"><br><br></span>সদাপ্রভুর বাক্য আমার কাছে উপস্থিত হল:</div>
<div class="v" id="v19"><span class="vn">19</span> “হে মানবসন্তান, ব্যাবিলনের রাজার তরোয়ালের জন্য দুটি রাস্তায় চিহ্ন দাও, সেই দুটি রাস্তাই এক দেশ থেকে বের হবে। যেখানে রাস্তা ভাগ হয়ে নগরের দিকে গেছে সেখানে পথনির্দেশ করার খুঁটি দাও।</div>
<div class="v" id="v20"><span class="vn">20</span> তরোয়ালের জন্য অম্মোনীয়দের রব্বা নগরের বিরুদ্ধে যাবার একটি রাস্তা এবং যিহূদা ও প্রাচীর দিয়ে ঘেরা জেরুশালেমের বিরুদ্ধে যাবার অন্য একটি রাস্তায় চিহ্ন দাও।</div>
<div class="v" id="v21"><span class="vn">21</span> কারণ ব্যাবিলনের রাজা পূর্বলক্ষণ জানার জন্য যেখানে দুটি রাস্তা মিশেছে সেখানে দাঁড়াবে; সে তির ছুড়বে, তার দেবতাদের সঙ্গে পরামর্শ করবে ও যকৃত পরীক্ষা করবে।</div>
<div class="v" id="v22"><span class="vn">22</span> তার ডান হাতে আসবে জেরুশালেমের গণনা, যেখানে সে প্রাচীর ও দ্বার ভাঙবার যন্ত্র বসাবে, হত্যা করার হুকুম দেবে, ঢালু ঢিবি ও উঁচু ঢিবি তৈরি করবে।</div>
<div class="v" id="v23"><span class="vn">23</span> যারা তার আনুগত্য স্বীকার করেছে তাদের কাছে এই লক্ষণ মিথ্যা মনে হবে, কিন্তু তাদের দোষের কথা সে তাদের মনে করিয়ে দেবে এবং তাদের বন্দি করে নিয়ে যাবে।</div>
<div class="v" id="v24"><span class="vn">24</span> <span class="br-p"><br><br></span>“এজন্য সার্বভৌম সদাপ্রভু এই কথা বলেন: ‘তোমরা খোলাখুলিভাবে পাপ করে তোমাদের দোষ দেখিয়ে দিয়েছ, তোমাদের সব কাজে তোমাদের অন্যায় প্রকাশ পাচ্ছে—তার ফলে তোমাদের বন্দি করে নিয়ে যাওয়া হবে।</div>
<div class="v" id="v25"><span class="vn">25</span> <span class="br-p"><br><br></span>“ ‘ওহে অপবিত্র ও দুষ্ট ইস্রায়েলের রাজপুত্র, তোমার দিন উপস্থিত হয়েছে, তোমার শাস্তির সময় চরমসীমায় পৌঁছেছে,</div>
<div class="v" id="v26"><span class="vn">26</span> সার্বভৌম সদাপ্রভু এই কথা বলেন তোমার পাগড়ি খোলো, মুকুট নামিয়ে ফেলো। যেমন ছিল তেমন আর হবে না; ছোটকে বড় আর বড়কে ছোট করা হবে।</div>
<div class="v" id="v27"><span class="vn">27</span> ধ্বংস! ধ্বংস! আমি এসব ধ্বংস করে দেব! যাঁর সত্যিকারের অধিকার আছে তিনি না আসা পর্যন্ত এগুলি আর পুনরুদ্ধার হবে না; আমি তাঁকেই এসব কিছু দেব।’</div>
<div class="v" id="v28"><span class="vn">28</span> <span class="br-p"><br><br></span>“আর তুমি, হে মানবসন্তান, ভাববাণী বলো, ‘সার্বভৌম সদাপ্রভু অম্মোনীয়দের ও তাদের অপমানের বিষয়ে এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘একটি তরোয়াল, একটি তরোয়াল,<br> <span class="br-ind"><br><span class="indent">&nbsp;</span></span>খোলা হয়েছে হত্যা করার জন্য,<br> <span class="br-ind"><br><span class="indent">&nbsp;</span></span>পালিশ করা হয়েছে গ্রাস করার জন্য<br> <span class="br-ind"><br><span class="indent">&nbsp;</span></span>ও যেন তা বিদ্যুতের মতো ঝকমক করে!<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এদিকে লোকেরা তোমার বিষয়ে মিথ্যা দর্শন পেলেও<br> <span class="br-ind"><br><span class="indent">&nbsp;</span></span>এবং মিথ্যা ভবিষ্যৎ-কথনের চর্চা করলেও<br> <span class="br-ind"><br><span class="indent">&nbsp;</span></span>যাদের মেরে ফেলা হবে<br> <span class="br-ind"><br><span class="indent">&nbsp;</span></span>সেই দুষ্টদের গলার উপর তোমাকে রাখা হবে,<br> <span class="br-ind"><br><span class="indent">&nbsp;</span></span>তাদের দিন এসে পড়েছে,<br> <span class="br-ind"><br><span class="indent">&nbsp;</span></span>তাদের শাস্তির সময় চরমসীমায় পৌঁছেছে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>“ ‘তরোয়াল খাপে ফিরিয়ে নাও।<br> <span class="br-ind"><br><span class="indent">&nbsp;</span></span>যে জায়গায় তোমাদের সৃষ্টি,<br> <span class="br-ind"><br><span class="indent">&nbsp;</span></span>তোমাদের সেই পূর্বপুরুষদের দেশে<br> <span class="br-ind"><br><span class="indent">&nbsp;</span></span>আমি তোমাদের বিচার করব।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমার ক্রোধ আমি তোমার উপর ঢেলে দেব<br> <span class="br-ind"><br><span class="indent">&nbsp;</span></span>এবং তোমাদের বিরুদ্ধে আমার ভীষণ অসন্তোষের আগুনে ফুঁ দেব;<br> <span class="br-ind"><br><span class="indent">&nbsp;</span></span>আমি তোমাদের এমন নিষ্ঠুর লোকদের হাতে তুলে দেব<br> <span class="br-ind"><br><span class="indent">&nbsp;</span></span>যারা ধ্বংস করতে দক্ষ।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তোমরা আগুনের জন্য কাঠের মতো হবে,<br> <span class="br-ind"><br><span class="indent">&nbsp;</span></span>তোমাদের রক্ত তোমাদের দেশের মধ্যেই পড়বে,<br> <span class="br-ind"><br><span class="indent">&nbsp;</span></span>তোমাদের আর স্মরণ করা হবে না,<br> <span class="br-ind"><br><span class="indent">&nbsp;</span></span>কারণ আমি সদাপ্রভুই এই কথা বলছি।’ ”<br></div>
</div>
<!-- PARSED ABOVE; EDITING MAY BREAK PARSER -->
</body></html>