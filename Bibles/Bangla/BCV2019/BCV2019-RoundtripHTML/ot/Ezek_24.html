<html><head>
<meta http-equiv="Content-Type" content="text/html;charset=utf-8" />
<title>Ezek 24 &ndash; যিহিষ্কেল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 24);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহিষ্কেল</b> &ndash; <a href="Ezek_1.html">1</a> ... <a href="Ezek_22.html">22</a> <a href="Ezek_23.html">23</a> <b>24</b> <a href="Ezek_25.html">25</a> <a href="Ezek_26.html">26</a> ... <a href="Ezek_48.html">48</a> </div><hr>
<h1>Ezek 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম যেন রান্নার পাত্র</h2><span class="vn">1</span> <span class="br-p"><br><br></span>নবম বছরের দশম মাসের দশম দিনে, সদাপ্রভুর বাক্য আমার কাছে উপস্থিত হল,</div>
<div class="v" id="v2"><span class="vn">2</span> “হে মানবসন্তান, তুমি আজকের, আজকেরই তারিখ লিখে রাখো, কারণ আজকেই ব্যাবিলনের রাজা জেরুশালেম অবরোধ করবে।</div>
<div class="v" id="v3"><span class="vn">3</span> এই বিদ্রোহী জাতির কাছে একটি দৃষ্টান্তের কথা বলো: ‘সার্বভৌম সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘হাঁড়ি চড়াও, হাঁড়ি চড়াও<br> <span class="br-ind"><br><span class="indent">&nbsp;</span></span>এবং তার মধ্যে জল দাও।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তার মধ্যে মাংসের টুকরো দাও,<br> <span class="br-ind"><br><span class="indent">&nbsp;</span></span>প্রত্যেকটা ভালো টুকরো—ঊরু এবং কাঁধের।<br> <span class="br-ind"><br><span class="indent">&nbsp;</span></span>ভালো ভালো হাড় দিয়ে তা ভর্তি করো;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাল থেকে সেরা ভেড়াটা নাও।<br> <span class="br-ind"><br><span class="indent">&nbsp;</span></span>হাড়গুলির জন্য হাঁড়ির নিচে কাঠ সাজাও;<br> <span class="br-ind"><br><span class="indent">&nbsp;</span></span>তা ভালোভাবে ফুটিয়ে নিয়ে<br> <span class="br-ind"><br><span class="indent">&nbsp;</span></span>হাড়গুলি তাতে রান্না করো।<br></div>
<div class="v" id="v6"><span class="vn">6</span> <span class="br-p"><br><br></span>কারণ সার্বভৌম সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“ ‘ধিক্ সেই রক্তপাতকারী নগরকে,<br> <span class="br-ind"><br><span class="indent">&nbsp;</span></span>সে যেন একটি হাঁড়ি যাতে ময়লার স্তর পড়ে গেছে,<br> <span class="br-ind"><br><span class="indent">&nbsp;</span></span>যা পরিষ্কার হবে না!<br> <span class="br-ind"><br><span class="indent">&nbsp;</span></span>তাদের বিষয় গুটিকাপাত না করে<br> <span class="br-ind"><br><span class="indent">&nbsp;</span></span>একটি একটি করে মাংস বের করে খালি করো। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“ ‘কেননা তাদের মধ্যে তার রক্তপাত করা হয়েছে<br> <span class="br-ind"><br><span class="indent">&nbsp;</span></span>সেই রক্ত পাথরের উপর ঢালা হয়েছে;<br> <span class="br-ind"><br><span class="indent">&nbsp;</span></span>তা মাটিতে ঢালা হয়নি,<br> <span class="br-ind"><br><span class="indent">&nbsp;</span></span>যেখানে ধুলোয় তা ঢাকা পড়বে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ক্রোধ খুঁচিয়ে তুলে যেন প্রতিশোধ নেওয়া হয় সেইজন্য<br> <span class="br-ind"><br><span class="indent">&nbsp;</span></span>আমি সেই রক্ত পাথরের উপরে রেখেছি<br> <span class="br-ind"><br><span class="indent">&nbsp;</span></span>যেন সেটি ঢাকা না পড়ে।<br></div>
<div class="v" id="v9"><span class="vn">9</span> <span class="br-p"><br><br></span>অতএব সার্বভৌম সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“ ‘ধিক্ সেই রক্তপাতকারী নগরকে!<br> <span class="br-ind"><br><span class="indent">&nbsp;</span></span>আমিও কাঠ জড়ো করে উঁচু করব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অনেক কাঠ সাজাও<br> <span class="br-ind"><br><span class="indent">&nbsp;</span></span>এবং আগুন জ্বালাও।<br> <span class="br-ind"><br><span class="indent">&nbsp;</span></span>ভালো করে মশলা মিশিয়ে মাংস রান্না করো;<br> <span class="br-ind"><br><span class="indent">&nbsp;</span></span>এবং হাড়গুলি পুড়তে দাও।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারপর খালি হাঁড়ি কয়লার উপরে রাখো<br> <span class="br-ind"><br><span class="indent">&nbsp;</span></span>যতক্ষণ না সেটি গরম হয় আর তামা পুড়ে লাল হয়<br> <span class="br-ind"><br><span class="indent">&nbsp;</span></span>যেন তার অশুচিতা সব গলে যায়<br> <span class="br-ind"><br><span class="indent">&nbsp;</span></span>এবং ময়লার স্তর পুড়ে যায়<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সব চেষ্টার কোনও ফল হয়নি;<br> <span class="br-ind"><br><span class="indent">&nbsp;</span></span>তার ময়লার পুরু স্তর পরিষ্কার করা যায়নি,<br> <span class="br-ind"><br><span class="indent">&nbsp;</span></span>এমনকি আগুন দিয়েও নয়।<br></div>
<div class="v" id="v13"><span class="vn">13</span> <span class="br-p"><br><br></span>“ ‘এখন তোমার অশুচিতা হল ব্যভিচার। কারণ আমি তোমাকে পরিষ্কার করার জন্য চেষ্টা করেছি কিন্তু তুমি তোমার অশুচিতা থেকে পরিষ্কার হলে না, তুমি আবার পরিষ্কার হবে না যতক্ষণ না আমার ক্রোধ তোমার উপরে ঢেলে আমি শান্ত হব।</div>
<div class="v" id="v14"><span class="vn">14</span> <span class="br-p"><br><br></span>“ ‘আমি সদাপ্রভু এই কথা বললাম। আমার কাজ করার জন্য সময় এসে গেছে। আমি নিজেকে আটকাব না; মমতা করব না কিংবা নরম হব না। তোমার আচরণ এবং তোমার কাজ অনুসারে তোমার বিচার করা হবে, এই কথা সার্বভৌম সদাপ্রভু বলেন।’ ”</div>
<div class="v" id="v15"><h2>যিহিষ্কেলের স্ত্রীর মৃত্যু</h2><span class="vn">15</span> <span class="br-p"><br><br></span>সদাপ্রভুর বাক্য আমার কাছে উপস্থিত হল,</div>
<div class="v" id="v16"><span class="vn">16</span> “হে মানবসন্তান, আমি এক আঘাতেই তোমার কাছ থেকে তোমার স্ত্রী যাকে তুমি ভীষণ ভালোবাসো তাকে নিয়ে নেব। তবুও তুমি বিলাপ করো না, কেঁদো না কিংবা চোখের জল ফেলো না।</div>
<div class="v" id="v17"><span class="vn">17</span> নীরবে দীর্ঘনিঃশ্বাস ফেলো, মৃতের জন্য শোকপ্রকাশ করো না। তুমি পাগড়ি বেঁধো ও পায়ে চটি দিও; শোককারীদের স্বাভাবিক রীতি মেনো না অথবা তোমার সান্ত্বনাকারী বন্ধুদের দেওয়া কোনও খাবার গ্রহণ করো না।”</div>
<div class="v" id="v18"><span class="vn">18</span> <span class="br-p"><br><br></span>তখন আমি সকালবেলায় লোকদের সঙ্গে কথা বললাম, আর সন্ধ্যাবেলায় আমার স্ত্রী মারা গেলেন। পরদিন সকালে আমাকে যেমন আদেশ করা হয়েছিল তেমনই করলাম।</div>
<div class="v" id="v19"><span class="vn">19</span> <span class="br-p"><br><br></span>তখন লোকেরা আমায় জিজ্ঞাসা করল, “আপনি কি আমাদের বলবেন না এসব বিষয়ের সঙ্গে আমাদের সম্পর্ক কি? আপনি কেন এরকম অভিনয় করছেন?”</div>
<div class="v" id="v20"><span class="vn">20</span> <span class="br-p"><br><br></span>তখন আমি তাদের বললাম, “সদাপ্রভুর এই বাক্য আমার কাছে এসেছে</div>
<div class="v" id="v21"><span class="vn">21</span> ইস্রায়েল কুলকে বলো, ‘সার্বভৌম সদাপ্রভু এই কথা বলেন, আমার পবিত্রস্থান—যা তোমাদের শক্তির অহংকার, যা তোমাদের চোখে সুখ ও তোমাদের মমতার জিনিস, সেটিকেই আমি অপবিত্র করব। তোমাদের যেসব ছেলেমেয়েদের তোমরা ফেলে গিয়েছ তারা তরোয়ালের আঘাতে মারা যাবে।</div>
<div class="v" id="v22"><span class="vn">22</span> তখন আমি যা করেছি তোমরাও তাই করবে। শোককারীদের স্বাভাবিক রীতি মেনো না অথবা তোমার সান্ত্বনাকারী বন্ধুদের দেওয়া কোনও খাবার গ্রহণ করো না।</div>
<div class="v" id="v23"><span class="vn">23</span> তোমরা তোমাদের মাথায় পাগড়ি বাঁধবে এবং পায়ে চটি পরবে। তোমরা শোক করবে না অথবা কাঁদবে না কিন্তু নিজের নিজের পাপের জন্য দুর্বল হয়ে যাবে এবং একজন অন্যজনের কাছে কোঁকাবে।</div>
<div class="v" id="v24"><span class="vn">24</span> তোমাদের কাছে যিহিষ্কেল একটি চিহ্নের মতো হবে; সে যা করেছে তোমরা ঠিক তাই করবে। যখন এটি হবে, তখন তোমরা জানবে যে আমিই সার্বভৌম সদাপ্রভু।’</div>
<div class="v" id="v25"><span class="vn">25</span> <span class="br-p"><br><br></span>“আর তুমি, হে মানবসন্তান, যেদিন আমি তাদের সেই দুর্গ, তাদের আনন্দ ও গৌরব, তাদের চোখের সুখ, তাদের অন্তরের চাওয়া এবং তাদের ছেলেমেয়েদের নিয়ে নেব,</div>
<div class="v" id="v26"><span class="vn">26</span> সেদিন একজন পালিয়ে আসা লোক তোমাকে খবর দিতে আসবে।</div>
<div class="v" id="v27"><span class="vn">27</span> সেই সময় তোমার মুখ খুলে যাবে; তুমি তার সঙ্গে কথা বলবে আর নীরব থাকবে না। এইভাবে তুমি তাদের কাছে একটি চিহ্ন হবে, এবং তারা জানবে যে আমিই সদাপ্রভু।”</div>
</div>
<!-- PARSED ABOVE; EDITING MAY BREAK PARSER -->
</body></html>