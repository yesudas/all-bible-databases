<html><head>
<meta http-equiv="Content-Type" content="text/html;charset=utf-8" />
<title>Ezek 27 &ndash; যিহিষ্কেল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 27);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহিষ্কেল</b> &ndash; <a href="Ezek_1.html">1</a> ... <a href="Ezek_25.html">25</a> <a href="Ezek_26.html">26</a> <b>27</b> <a href="Ezek_28.html">28</a> <a href="Ezek_29.html">29</a> ... <a href="Ezek_48.html">48</a> </div><hr>
<h1>Ezek 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোরের জন্য শোকপ্রকাশ</h2><span class="vn">1</span> <span class="br-p"><br><br></span>সদাপ্রভুর বাক্য আমার কাছে উপস্থিত হল,</div>
<div class="v" id="v2"><span class="vn">2</span> “হে মানবসন্তান, তুমি সোরের বিষয়ে বিলাপ করো।</div>
<div class="v" id="v3"><span class="vn">3</span> সোরকে বলো, সমুদ্রে ঢুকবার মুখে যে রয়েছে, অনেক উপকূলে জাতিগণের বণিক, ‘সার্বভৌম সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“ ‘হে সোর, তুমি বলো,<br> <span class="br-ind"><br><span class="indent">&nbsp;</span></span>“আমি সৌন্দর্যে নিখুঁত।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমুদ্রের মধ্যে তোমার রাজ্য;<br> <span class="br-ind"><br><span class="indent">&nbsp;</span></span>তোমার নির্মাণকারীরা তোমার সৌন্দর্যে সম্পূর্ণতা এনেছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা সনীর থেকে দেবদারু গাছ দিয়ে<br> <span class="br-ind"><br><span class="indent">&nbsp;</span></span>তোমার সমস্ত তক্তা তৈরি করেছে;<br> <span class="br-ind"><br><span class="indent">&nbsp;</span></span>লেবাননের সিডার গাছ নিয়ে<br> <span class="br-ind"><br><span class="indent">&nbsp;</span></span>তোমার জন্য মাস্তুল তৈরি করেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাশন দেশের ওক কাঠ দিয়ে<br> <span class="br-ind"><br><span class="indent">&nbsp;</span></span>তোমার দাঁড়গুলি তৈরি করেছে;<br> <span class="br-ind"><br><span class="indent">&nbsp;</span></span>সাইপ্রাসের উপকূল থেকে চিরহরিৎ গাছের কাঠ এনে<br> <span class="br-ind"><br><span class="indent">&nbsp;</span></span>তারা তোমার পাটাতন বানিয়ে হাতির দাঁত দিয়ে সাজিয়েছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মিশরের সুন্দর নকশা তোলা মসিনার কাপড় দিয়ে তোমার পাল তৈরি করা হয়েছিল<br> <span class="br-ind"><br><span class="indent">&nbsp;</span></span>এবং সেটি তোমার পতাকা হিসাবে ব্যবহার হতো;<br> <span class="br-ind"><br><span class="indent">&nbsp;</span></span>ইলীশা থেকে আনা<br> <span class="br-ind"><br><span class="indent">&nbsp;</span></span>নীল আর বেগুনি কাপড় ছিল তোমার চাঁদোয়া।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সীদোন ও অর্বদের লোকেরা তোমার দাঁড় বাইত;<br> <span class="br-ind"><br><span class="indent">&nbsp;</span></span>হে সোর, দক্ষ লোকেরা তোমার নাবিক ছিল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>গবালের প্রাচীনেরা দক্ষ লোক হিসাবে<br> <span class="br-ind"><br><span class="indent">&nbsp;</span></span>তোমার মধ্যে মেরামতের কাজ করত।<br> <span class="br-ind"><br><span class="indent">&nbsp;</span></span>সমুদ্রের সব জাহাজ ও তাদের নাবিকেরা তোমার<br> <span class="br-ind"><br><span class="indent">&nbsp;</span></span>জিনিসপত্র দেওয়া-নেওয়া করার জন্য তোমার পাশে ভিড়ত। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“ ‘পারস্য, লূদ ও পূট দেশের লোকেরা<br> <span class="br-ind"><br><span class="indent">&nbsp;</span></span>তোমার সৈন্যদলে যোদ্ধার কাজ করত।<br> <span class="br-ind"><br><span class="indent">&nbsp;</span></span>তারা তাদের ঢাল ও মাথা রক্ষার টুপি তোমার দেয়ালে টাঙিয়ে<br> <span class="br-ind"><br><span class="indent">&nbsp;</span></span>তোমার জাঁকজমক বাড়িয়ে তুলত।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অর্বদ ও হেলেকের লোকেরা<br> <span class="br-ind"><br><span class="indent">&nbsp;</span></span>তোমার চারপাশের প্রাচীরের উপর পাহারা দিত;<br> <span class="br-ind"><br><span class="indent">&nbsp;</span></span>গাম্মাদের লোকেরা<br> <span class="br-ind"><br><span class="indent">&nbsp;</span></span>তোমার উঁচু দুর্গ চৌকি দিত।<br> <span class="br-ind"><br><span class="indent">&nbsp;</span></span>তোমার চারপাশের দেয়ালে তারা তাদের ঢাল টাঙিয়ে রাখত;<br> <span class="br-ind"><br><span class="indent">&nbsp;</span></span>তোমার সৌন্দর্যের সম্পূর্ণতা তারাই এনেছিল।<br></div>
<div class="v" id="v12"><span class="vn">12</span> <span class="br-p"><br><br></span>“ ‘তোমার প্রচুর ধনসম্পদের জন্য তর্শীশ তোমার সঙ্গে ব্যবসা করত; রুপো, লোহা, দস্তা ও সীসার বদলে তারা তোমার জিনিস নিত।</div>
<div class="v" id="v13"><span class="vn">13</span> <span class="br-p"><br><br></span>“ ‘গ্রীস, তূবল ও মেশক তোমার সঙ্গে ব্যবসা করত; তারা তোমার জিনিসপত্রের বদলে দিত দাস-দাসী ও ব্রোঞ্জের পাত্র।</div>
<div class="v" id="v14"><span class="vn">14</span> <span class="br-p"><br><br></span>“ ‘তোমার জিনিসপত্রের বদলে বৈৎ-তোগর্মের লোকেরা দিত ঘোড়া, যুদ্ধের ঘোড়া ও খচ্চর।</div>
<div class="v" id="v15"><span class="vn">15</span> <span class="br-p"><br><br></span>“ ‘দদানের লোকেরা তোমার সঙ্গে ব্যবসা করত, এবং উপকূলের অনেকেই তোমার ক্রেতা ছিল; তারা হাতির দাঁত ও আবলুস কাঠ দিয়ে তোমার দাম মিটাত।</div>
<div class="v" id="v16"><span class="vn">16</span> <span class="br-p"><br><br></span>“ ‘তোমার তৈরি অনেক জিনিসের জন্য আরাম তোমার সঙ্গে ব্যবসা করত; তোমার জিনিসপত্রের বদলে তারা দিত ফিরোজা মণি, বেগুনি কাপড়, নকশা তোলা কাপড়, মসিনা কাপড়, প্রবাল ও পদ্মরাগমণি।</div>
<div class="v" id="v17"><span class="vn">17</span> <span class="br-p"><br><br></span>“ ‘যিহূদা ও ইস্রায়েল তোমার সঙ্গে ব্যবসা করত; তারা তোমার জিনিসের বদলে মিন্নীতের গম, খাবার জিনিস, মধু, তেল ও সুগন্ধি মলম দিত।</div>
<div class="v" id="v18"><span class="vn">18</span> <span class="br-p"><br><br></span>“ ‘তোমার তৈরি অনেক জিনিস ও প্রচুর ধনসম্পদের জন্য দামাস্কাস তোমার বণিক ছিল, তারা হিলবোনের দ্রাক্ষারস এবং জাহার থেকে পশম এনে ব্যবসা করত</div>
<div class="v" id="v19"><span class="vn">19</span> এবং বদান ও যবন উষল থেকে লোকেরা এসে তোমার জিনিসপত্রের বদলে নিয়ে যেত পিটানো লোহা, নীরসে ধরনের দারুচিনি ও বচ।</div>
<div class="v" id="v20"><span class="vn">20</span> <span class="br-p"><br><br></span>“ ‘দদান তোমার সঙ্গে ঘোড়ার পিঠের গদির কাপড়ের ব্যবসা করত।</div>
<div class="v" id="v21"><span class="vn">21</span> <span class="br-p"><br><br></span>“ ‘আরব ও কেদরের শাসনকর্তারা ছিল তোমার ক্রেতা; তারা তোমার জিনিসের বদলে মেষের বাচ্চা, মেষ ও ছাগল দিত।</div>
<div class="v" id="v22"><span class="vn">22</span> <span class="br-p"><br><br></span>“ ‘শিবা ও রয়মার ব্যবসায়ীরা তোমার সঙ্গে ব্যবসা করত; তোমার জিনিসপত্রের বদলে তারা দিত সব রকমের ভালো ভালো মশলা, দামি পাথর ও সোনা।</div>
<div class="v" id="v23"><span class="vn">23</span> <span class="br-p"><br><br></span>“ ‘হারণ, কন্নী, এদন ও শিবার ব্যবসায়ীরা এবং আসিরিয়া ও কিলমদ তোমার সঙ্গে ব্যবসা করত।</div>
<div class="v" id="v24"><span class="vn">24</span> তারা তোমার বাজারে সুন্দর সুন্দর পোশাক, নীল কাপড়, নকশা তোলা কাপড় এবং বিভিন্ন রংয়ের গালিচা দড়ি দিয়ে শক্ত করে বেঁধে আনত।</div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>“ ‘তর্শীশের জাহাজগুলি<br> <span class="br-ind"><br><span class="indent">&nbsp;</span></span>তোমার জিনিসপত্র বয়ে নিয়ে আসত।<br> <span class="br-ind"><br><span class="indent">&nbsp;</span></span>সমুদ্রের মাঝখানে ভারী জিনিসপত্র<br> <span class="br-ind"><br><span class="indent">&nbsp;</span></span>নিয়ে তুমি পূর্ণ ছিলে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা দাঁড় বাইত তারা তোমাকে<br> <span class="br-ind"><br><span class="indent">&nbsp;</span></span>দূর সমুদ্রে নিয়ে যাবে।<br> <span class="br-ind"><br><span class="indent">&nbsp;</span></span>কিন্তু সমুদ্রের মাঝখানে<br> <span class="br-ind"><br><span class="indent">&nbsp;</span></span>পূবের বাতাসে তোমাকে টুকরো টুকরো করে দেবে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার ধনসম্পদ, ব্যবসার জিনিস ও অন্যান্য জিনিস,<br> <span class="br-ind"><br><span class="indent">&nbsp;</span></span>তোমার নাবিকেরা, মেরামতকারীরা,<br> <span class="br-ind"><br><span class="indent">&nbsp;</span></span>তোমার ব্যবসায়ীরা ও তোমার সব সৈন্যেরা<br> <span class="br-ind"><br><span class="indent">&nbsp;</span></span>এবং তোমার জাহাজে থাকা অন্য সকলে<br> <span class="br-ind"><br><span class="indent">&nbsp;</span></span>সমুদ্রের মাঝখানে ডুবে যাবে<br> <span class="br-ind"><br><span class="indent">&nbsp;</span></span>যেদিন তোমার জাহাজডুবি হবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমার নাবিকদের চিৎকারে<br> <span class="br-ind"><br><span class="indent">&nbsp;</span></span>সমুদ্রের পাড়ের জায়গাগুলি কেঁপে উঠবে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যারা দাঁড় টানে তারা সবাই<br> <span class="br-ind"><br><span class="indent">&nbsp;</span></span>তাদের জাহাজ ছেড়ে চলে যাবে;<br> <span class="br-ind"><br><span class="indent">&nbsp;</span></span>নাবিকেরা সকলে সমুদ্রের<br> <span class="br-ind"><br><span class="indent">&nbsp;</span></span>পাড়ে দাঁড়িয়ে থাকবে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তারা তোমার জন্য চিৎকার করে<br> <span class="br-ind"><br><span class="indent">&nbsp;</span></span>খুব কান্নাকাটি করবে;<br> <span class="br-ind"><br><span class="indent">&nbsp;</span></span>তারা তাদের মাথায় ধুলা দেবে<br> <span class="br-ind"><br><span class="indent">&nbsp;</span></span>ও ছাইয়ের মধ্যে গড়াগড়ি দেবে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তোমার জন্য তারা তাদের মাথা কামিয়ে ফেলবে<br> <span class="br-ind"><br><span class="indent">&nbsp;</span></span>এবং ছালার চট পরবে।<br> <span class="br-ind"><br><span class="indent">&nbsp;</span></span>তারা মনের দুঃখে তোমার জন্য<br> <span class="br-ind"><br><span class="indent">&nbsp;</span></span>বিলাপ করে করে কাঁদবে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তারা তোমার জন্য জোরে জোরে কাঁদবে<br> <span class="br-ind"><br><span class="indent">&nbsp;</span></span>ও শোক করবে, তোমাকে নিয়ে তারা এই বিলাপ করবে<br> <span class="br-ind"><br><span class="indent">&nbsp;</span></span>“সমুদ্রে ঘেরা সোরের মতো করে আর কাউকে কি<br> <span class="br-ind"><br><span class="indent">&nbsp;</span></span>চুপ করিয়ে দেওয়া হয়েছে?”<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোমার ব্যবসার জিনিসপত্র যখন সমুদ্রে বের হত তখন<br> <span class="br-ind"><br><span class="indent">&nbsp;</span></span>তুমি অনেক জাতিকে তৃপ্ত করতে;<br> <span class="br-ind"><br><span class="indent">&nbsp;</span></span>তোমার প্রচুর ধনসম্পদ ও জিনিসপত্র দিয়ে<br> <span class="br-ind"><br><span class="indent">&nbsp;</span></span>তুমি পৃথিবীর রাজাদের ধনী করতে।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তুমি এখন সমুদ্রের আঘাতে<br> <span class="br-ind"><br><span class="indent">&nbsp;</span></span>গভীর জলের মধ্যে চুরমার হয়েছ;<br> <span class="br-ind"><br><span class="indent">&nbsp;</span></span>তোমার জিনিসপত্র ও তোমার সব লোক<br> <span class="br-ind"><br><span class="indent">&nbsp;</span></span>তোমার সঙ্গে ডুবে গেছে।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>যারা উপকূলে বাস করে<br> <span class="br-ind"><br><span class="indent">&nbsp;</span></span>তারা তোমার অবস্থা দেখে হতভম্ব;<br> <span class="br-ind"><br><span class="indent">&nbsp;</span></span>তাদের রাজারা ভয়ে কেঁপে উঠছে<br> <span class="br-ind"><br><span class="indent">&nbsp;</span></span>এবং তাদের মুখ ভয়ে বিকৃত হয়ে গেছে।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>জাতিগণের মধ্যের ব্যবসায়ীরা তোমাকে দেখে টিটকারি দেয়;<br> <span class="br-ind"><br><span class="indent">&nbsp;</span></span>তুমি ভয়ংকরভাবে শেষ হয়ে গিয়েছ<br> <span class="br-ind"><br><span class="indent">&nbsp;</span></span>আর তুমি থাকবে না।’ ”<br></div>
</div>
<!-- PARSED ABOVE; EDITING MAY BREAK PARSER -->
</body></html>