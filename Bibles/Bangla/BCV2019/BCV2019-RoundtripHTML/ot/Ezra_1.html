<html><head>
<meta http-equiv="Content-Type" content="text/html;charset=utf-8" />
<title>Ezra 1 &ndash; ইষ্রা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইষ্রা</b> &ndash; <b>1</b> <a href="Ezra_2.html">2</a> <a href="Ezra_3.html">3</a> ... <a href="Ezra_10.html">10</a> </div><hr>
<h1>Ezra 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->দ্রষ্টব্য, বংশাবলি-ইষ্রা-নহিমিয় পুস্তকগুলির প্রস্তাবনা অংশ (পৃ. ১ বংশাবলি ১:০)
</div>
<div class="biblehtmlcontent verses" id="verses">
<div class="v" id="v1"><h2>নির্বাসিতদের প্রত্যাবর্তনের জন্য কোরসের সাহায্য</h2><span class="vn">1</span> <span class="br-p"><br><br></span>পারস্য রাজা কোরসের রাজত্বের প্রথম বছরে যিরমিয়ের মাধ্যমে সদাপ্রভু যে কথা বলেছিলেন, তাঁর পরিপূর্ণতার জন্য তিনি পারস্য রাজা কোরসের হৃদয়ে এক অনুপ্রেরণা দিলেন যেন সাম্রাজ্যের সর্বত্র লিখিতভাবে প্রচার করা হয় এই নির্দেশনামা,</div>
<div class="v" id="v2"><span class="vn">2</span> <span class="br-p"><br><br></span>“পারস্য রাজা কোরস এই কথা বলেন, <span class="br-p"><br><br></span>“ ‘সদাপ্রভু, স্বর্গের ঈশ্বর, পৃথিবীর সব রাজ্য আমাকে দিয়েছেন এবং তিনি যিহূদা প্রদেশের জেরুশালেমে তাঁর জন্য একটি মন্দির নির্মাণের দায়িত্ব প্রদান করেছেন।</div>
<div class="v" id="v3"><span class="vn">3</span> তাঁর মনোনীত, তোমাদের মধ্য থেকে কেউ যদি ইচ্ছা করে, ঈশ্বর তাঁর সহবর্তী থাকুন, তবে সে যিহূদা প্রদেশের জেরুশালেমে গিয়ে উপস্থিত হোক এবং ইস্রায়েলের ঈশ্বর সদাপ্রভু যিনি জেরুশালেমে অবস্থান করেন, তার জন্য সেখানে একটি মন্দির নির্মাণ করুক।</div>
<div class="v" id="v4"><span class="vn">4</span> যেখানেই অবস্থান করুক না কেন, তাঁর অবশিষ্ট প্রজাদের মধ্যে যে কেউ জেরুশালেমে ঈশ্বরের মন্দির নির্মাণের জন্য তাঁর সোনারুপো, অন্য বস্তুসামগ্রী, গবাদি পশু ও স্বেচ্ছাদান নিবেদন করুক।’ ”</div>
<div class="v" id="v5"><span class="vn">5</span> <span class="br-p"><br><br></span>এই আদেশনামা শুনে যিহূদার ও বিন্যামীন গোষ্ঠীর প্রধানেরা, যাজকবর্গ এবং লেবীয়েরা—যাদের হৃদয় ঈশ্বর অনুপ্রাণিত করেছিলেন, তারা সকলে প্রস্তুত হয়ে জেরুশালেমে সদাপ্রভুর মন্দির নির্মাণ করতে গেল।</div>
<div class="v" id="v6"><span class="vn">6</span> তাদের প্রতিবেশীরা সোনারুপো, অন্যান্য বস্তুসামগ্রী, গবাদি পশু এবং মূল্যবান দ্রব্যাদি দিয়ে তাদের সাহায্য করল এবং সেই সঙ্গে তারা স্বেচ্ছাদানও নিবেদন করল।</div>
<div class="v" id="v7"><span class="vn">7</span> <span class="br-p"><br><br></span>এছাড়া জেরুশালেম মন্দিরে সদাপ্রভুর জন্য নিরূপিত যে সমস্ত সামগ্রী নেবুখাদনেজার তাঁর উপাস্য দেবতার মন্দিরে এনে রেখেছিলেন সম্রাট কোরস সেগুলিও বার করে এনে দিলেন।</div>
<div class="v" id="v8"><span class="vn">8</span> পারস্য রাজা কোরস রাজকোষের কর্মকর্তা মিত্রদাতের মাধ্যমে সামগ্রীগুলি আনালেন এবং সেগুলি গণনা করিয়ে যিহূদার শাসনকর্তা শেশ্‌বসরের কাছে প্রত্যার্পণ করলেন।</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>দ্রব্য সামগ্রীগুলির তালিকায় ছিল, <span class="br-p"><br><br></span>সোনার থালা — 30 <span class="br-p"><br><br></span>রুপোর থালা — 1,000 <span class="br-p"><br><br></span>রুপোর পাত্র — 29<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>সোনার গামলা — 30 <span class="br-p"><br><br></span>রুপোর বিভিন্ন প্রকারের গামলা — 410 <span class="br-p"><br><br></span>অন্যান্য দ্রব্যসামগ্রী — 1,000 <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সর্বমোট, সোনার ও রুপোর দ্রব্যসামগ্রীর সংখ্যা ছিল 5,400 টি।<br> <span class="br-p"><br><br></span>ব্যাবিলন থেকে জেরুশালেমে যখন নির্বাসিতেরা প্রত্যাবর্তন করছিলেন তখন তাদের সঙ্গে শেশ্‌বসর ওই সামগ্রীগুলি এনেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>