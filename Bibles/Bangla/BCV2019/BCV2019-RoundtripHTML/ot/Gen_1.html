<html><head>
<meta http-equiv="Content-Type" content="text/html;charset=utf-8" />
<title>Gen 1 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <b>1</b> <a href="Gen_2.html">2</a> <a href="Gen_3.html">3</a> ... <a href="Gen_50.html">50</a> </div><hr>
<h1>Gen 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->আদি পুস্তকে এবং মোশির লেখা অন্যান্য পুস্তকগুলিতে (যাত্রা পুস্তক, লেবীয় পুস্তক, গণনা পুস্তক ও দ্বিতীয় বিবরণ) ইস্রায়েল জাতির ধারাবাহিক ইতিহাসের মুখবন্ধ তুলে ধরা হয়েছে, যা রয়েছে বাইবেলের প্রথম এক-চতুর্থাংশ জুড়ে। পরম্পরাগতভাবে মোশিকেই আদি পুস্তকের রচয়িতার স্বীকৃতি দেওয়া হয়, যিনি মিশর দেশ থেকে মুক্ত হতে ইস্রায়েল জাতিকে নেতৃত্ব দিয়েছিলেন। <!--raw 1 bo --><p/><!--endraw 1-->আদি পুস্তকে বলা হয়েছে, সমগ্র মানবজাতির জন্য ঈশ্বরের যে পরিকল্পনা, তার মধ্যে কীভাবে একটি জাতি গুরুত্বপূর্ণ এক ভূমিকা গ্রহণ করেছিল। প্রথমদিকে ঈশ্বরের উত্তম সৃষ্টির মধ্যে যে শৃঙ্খলা ও সমন্বয় ছিল, মানুষের অবাধ্যতা ও অহংকারে ভরা ধ্বংসাত্মক ঘটনাবলি তা বিপর্যস্ত করে তোলে। এরপর থেকেই শুরু হল, মানুষের হিংস্রতা, অন্যায়-অবিচার ও দুঃখ-দুর্দশা, যার পরিণতিতে ঈশ্বর মানুষকে দোষী সাব্যস্ত করলেন এবং মহাজলপ্লাবনের দ্বারা মানুষের দুষ্টতাকে দমন করে তাদের শাস্তি দিলেন। এরপর ঈশ্বর অব্রাহাম ও তার বংশধরদের সঙ্গে একটি চুক্তি স্থাপন করলেন, ফলে এই কাহিনির একটি ধারাবাহিক ও মূল পরিকাঠামো তৈরি হল। পৃথিবীর সকল জাতিকে ঈশ্বরের কাছে ফিরিয়ে আনার জন্য অব্রাহামের পরিবার—ইস্রায়েল—হয়ে উঠবে ঈশ্বরের মনোনীত উপায়। আদি পুস্তক শেষ হচ্ছে এক বিশাল জাতিগোষ্ঠী হিসেবে অব্রাহামের বংশধরদের উত্থান ও বৃদ্ধিলাভের ঘটনা দিয়ে। কিন্তু তারা তখন ঈশ্বরের প্রতিশ্রুত দেশে বসবাস করত না। এই কাহিনির পরের অংশ পরবর্তী পুস্তকগুলিতে বর্ণনা করা হয়েছে। <!--raw 1 bo --><p/><!--endraw 1-->এই পুস্তকটি মোট বারোটি অংশে বিভক্ত, যেগুলিতে একটি বাক্য এগারোবার উচ্চারিত হয়েছে: <!--raw 1 bo --><b><!--endraw 1-->এই হল বিবরণ।<!--raw 1 bo --></b><!--endraw 1--> এর প্রতিটি ভাগের শিরোনাম যে ব্যক্তির নামে, তাঁর জীবন ও পরিবারের কথা সেখানে বলা হয়েছে। মানবজাতির ইতিহাস, ইস্রায়েল জাতির মাধ্যমে মানবজাতিকে উদ্ধার ও তাঁর রাজ্যে পুনঃস্থাপন এবং তার জন্য ঈশ্বরের পরিকল্পনার যে সূচনা, সেইসব নথিভুক্ত করার জন্য এই অংশগুলিকে একসঙ্গে সংগ্রথিত করা হয়েছে।
</div>
<div class="biblehtmlcontent verses" id="verses">
<div class="v" id="v1"><h2>শুরুর বিবরণ</h2><span class="vn">1</span> <span class="br-p"><br><br></span>শুরুতে ঈশ্বর আকাশমণ্ডল ও পৃথিবী সৃষ্টি করলেন।</div>
<div class="v" id="v2"><span class="vn">2</span> এমতাবস্থায় পৃথিবী নিরবয়ব ও ফাঁকা ছিল, গভীরের উপরের স্তরে অন্ধকার ছেয়ে ছিল, এবং ঈশ্বরের আত্মা জলের উপর ভেসে বেড়াচ্ছিলেন।</div>
<div class="v" id="v3"><span class="vn">3</span> <span class="br-p"><br><br></span>আর ঈশ্বর বললেন, “আলো হোক,” এবং আলো হল।</div>
<div class="v" id="v4"><span class="vn">4</span> ঈশ্বর দেখলেন যে সেই আলো ভালো হয়েছে, এবং তিনি অন্ধকার থেকে আলোকে বিচ্ছিন্ন করলেন।</div>
<div class="v" id="v5"><span class="vn">5</span> ঈশ্বর আলোকে “দিন” নাম দিলেন এবং অন্ধকারকে “রাত” নাম দিলেন। সন্ধ্যা হল এবং সকাল হল—এই হল প্রথম দিন।</div>
<div class="v" id="v6"><span class="vn">6</span> <span class="br-p"><br><br></span>আর ঈশ্বর বললেন, “পৃথিবীর জল থেকে আকাশের জলকে আলাদা করার জন্য এই দুই ধরনের জলের মাঝখানে উন্মুক্ত এলাকা তৈরি হোক।”</div>
<div class="v" id="v7"><span class="vn">7</span> অতএব ঈশ্বর উন্মুক্ত এলাকা তৈরি করলেন এবং সেই এলাকার উপরের ও নিচের জলকে আলাদা করে দিলেন। আর তা সেইমতোই হল।</div>
<div class="v" id="v8"><span class="vn">8</span> ঈশ্বর সেই উন্মুক্ত এলাকাকে “আকাশ” নাম দিলেন। আর সন্ধ্যা হল ও সকাল হল—এই হল দ্বিতীয় দিন।</div>
<div class="v" id="v9"><span class="vn">9</span> <span class="br-p"><br><br></span>আর ঈশ্বর বললেন, “আকাশের নিচের সব জল এক স্থানে জমা হোক, এবং শুকনো জমি দৃষ্টিগোচর হোক।” আর তা সেইমতোই হল।</div>
<div class="v" id="v10"><span class="vn">10</span> ঈশ্বর সেই শুকনো জমির নাম দিলেন “ভূমি” এবং জমা জলকে তিনি “সমুদ্র” নাম দিলেন। আর ঈশ্বর দেখলেন যে সেটি ভালো হয়েছে।</div>
<div class="v" id="v11"><span class="vn">11</span> <span class="br-p"><br><br></span>পরে ঈশ্বর বললেন, “ভূমি গাছপালা উৎপন্ন করুক: সেগুলির বিভিন্ন ধরন অনুসারে ভূমিতে উৎপন্ন সবীজ লতাগুল্ম ও বীজ সমেত ফল উৎপাদনকারী গাছ উৎপন্ন হোক।” আর তা সেইমতোই হল।</div>
<div class="v" id="v12"><span class="vn">12</span> ভূমি গাছপালা উৎপন্ন করল: নিজস্ব প্রজাতি অনুসারে বীজ উৎপাদনকারী লতাগুল্ম এবং নিজস্ব প্রজাতি অনুসারে বীজ সমেত ফল উৎপাদনকারী গাছ উৎপন্ন হল। এবং ঈশ্বর দেখলেন যে সেগুলি ভালো হয়েছে।</div>
<div class="v" id="v13"><span class="vn">13</span> আর সন্ধ্যা হল ও সকাল হল—এই হল তৃতীয় দিন।</div>
<div class="v" id="v14"><span class="vn">14</span> <span class="br-p"><br><br></span>আর ঈশ্বর বললেন, “রাত থেকে দিনকে আলাদা করার জন্য আকাশের উন্মুক্ত এলাকায় জ্যোতি হোক, এবং বিভিন্ন ঋতু, দিন ও বছর চিহ্নিত করার জন্য এগুলি নিদর্শনরূপে কাজ করুক,</div>
<div class="v" id="v15"><span class="vn">15</span> আর পৃথিবীতে আলো দেওয়ার জন্য এগুলি আকাশের উন্মুক্ত এলাকায় আলোর উৎস হয়ে যাক।” আর তা সেরকমই হল।</div>
<div class="v" id="v16"><span class="vn">16</span> ঈশ্বর দুটি বড় জ্যোতি তৈরি করলেন—দিন নিয়ন্ত্রিত করার জন্য অপেক্ষাকৃত বড় জ্যোতি এবং রাত নিয়ন্ত্রিত করার জন্য অপেক্ষাকৃত ছোট জ্যোতি। তিনি তারকামালাও তৈরি করলেন।</div>
<div class="v" id="v17"><span class="vn">17</span> পৃথিবীতে আলো দেওয়ার জন্য ঈশ্বর সেগুলিকে আকাশের উন্মুক্ত এলাকায় বসিয়ে দিলেন,</div>
<div class="v" id="v18"><span class="vn">18</span> যেন সেগুলি দিন ও রাতের উপরে প্রভুত্ব করতে পারে, এবং অন্ধকার থেকে আলোকে আলাদা করতে পারে। আর ঈশ্বর দেখলেন যে তা ভালো হয়েছে।</div>
<div class="v" id="v19"><span class="vn">19</span> আর সন্ধ্যা হল এবং সকাল হল—এই হল চতুর্থ দিন।</div>
<div class="v" id="v20"><span class="vn">20</span> <span class="br-p"><br><br></span>আর ঈশ্বর বললেন, “জলে জীবিত প্রাণীর ঝাঁক দেখা যাক এবং আকাশে পৃথিবীর উপর পাখিরা উড়ে বেড়াক।”</div>
<div class="v" id="v21"><span class="vn">21</span> তাই ঈশ্বর সমুদ্রের বড় বড় প্রাণীদের এবং জলে থাকা প্রত্যেকটি জীবিত ও গতিশীল জীবকে তাদের প্রজাতি অনুসারে, এবং প্রত্যেকটি ডানাযুক্ত পাখিকে তাদের প্রজাতি অনুসারে সৃষ্টি করলেন। আর ঈশ্বর দেখলেন যে তা ভালো হয়েছে।</div>
<div class="v" id="v22"><span class="vn">22</span> ঈশ্বর তাদের আশীর্বাদ করে বললেন, “ফলবান হও ও সংখ্যায় বৃদ্ধি পেয়ে সমুদ্রের জল ভরিয়ে তোলো, এবং পৃথিবীর বুকে পাখিরাও সংখ্যায় বৃদ্ধি পাক।”</div>
<div class="v" id="v23"><span class="vn">23</span> আর সন্ধ্যা হল এবং সকাল হল—এই হল পঞ্চম দিন।</div>
<div class="v" id="v24"><span class="vn">24</span> <span class="br-p"><br><br></span>আর ঈশ্বর বললেন, “ভূমি নিজস্ব প্রজাতি অনুসারে জীবিত প্রাণী উৎপন্ন করুক: গৃহপালিত পশু, জমির সরীসৃপ প্রাণী, এবং বুনো পশু, প্রত্যেকে নিজস্ব প্রজাতি অনুসারেই হোক।” আর তা সেইমতোই হল।</div>
<div class="v" id="v25"><span class="vn">25</span> বুনো পশুদের তাদের নিজস্ব প্রজাতি অনুসারে, গৃহপালিত পশুদের তাদের নিজস্ব প্রজাতি অনুসারে, এবং জমির সরীসৃপ প্রাণীদের তাদের নিজস্ব প্রজাতি অনুসারে ঈশ্বর তৈরি করলেন। আর ঈশ্বর দেখলেন যে তা ভালো হয়েছে।</div>
<div class="v" id="v26"><span class="vn">26</span> <span class="br-p"><br><br></span>তখন ঈশ্বর বললেন, “এসো, আমরা আমাদের প্রতিমূর্তিতে ও আমাদের সাদৃশ্যে মানুষ তৈরি করি, যেন তারা সমুদ্রের মাছেদের উপরে এবং আকাশের পাখিদের উপরে, গৃহপালিত পশুদের ও সব বুনো পশুর উপরে,<sup class="fnm"><a name="fnm1" href="#fn1">1</a></sup> এবং জমির সব সরীসৃপ প্রাণীর উপরে কর্তৃত্ব করে।”</div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>অতএব ঈশ্বর তাঁর নিজস্ব প্রতিমূর্তিতে মানুষ সৃষ্টি করলেন,<br> <span class="br-ind"><br><span class="indent">&nbsp;</span></span>ঈশ্বরের প্রতিমূর্তিতেই তিনি তাকে সৃষ্টি করলেন;<br> <span class="br-ind"><br><span class="indent">&nbsp;</span></span>পুরুষ ও স্ত্রী করে তিনি তাদের সৃষ্টি করলেন।<br></div>
<div class="v" id="v28"><span class="vn">28</span> <span class="br-p"><br><br></span>ঈশ্বর তাদের আশীর্বাদ করে বললেন, “তোমরা ফলবান হও ও সংখ্যায় বৃদ্ধিলাভ করো; পৃথিবী ভরিয়ে তোলো ও এটি বশে রেখো। সমুদ্রের মাছগুলির উপরে ও আকাশের পাখিদের উপরে এবং প্রত্যেকটি সরীসৃপ প্রাণীর উপরে তোমরা কর্তৃত্ব কোরো।”</div>
<div class="v" id="v29"><span class="vn">29</span> <span class="br-p"><br><br></span>পরে ঈশ্বর বললেন, “প্রত্যেকটি সবীজ লতাগুল্ম, যা সমগ্র পৃথিবীর বুকে উৎপন্ন হয় ও বীজ সমেত ফল উৎপাদনকারী প্রত্যেকটি গাছপালা আমি তোমাদের দিলাম। সেগুলি তোমাদের খাদ্যদ্রব্য হবে।</div>
<div class="v" id="v30"><span class="vn">30</span> আর পৃথিবীর সব পশুর ও আকাশের সব পাখির এবং সব সরীসৃপ প্রাণীর কাছে—যে সবকিছুর মধ্যে জীবন আছে—খাদ্যদ্রব্যরূপে আমি প্রত্যেকটি সবুজ চারাগাছ দিলাম।” আর তা সেইমতোই হল।</div>
<div class="v" id="v31"><span class="vn">31</span> <span class="br-p"><br><br></span>ঈশ্বর যা যা তৈরি করলেন, তা তিনি দেখলেন, এবং তা খুবই ভালো হল। আর সন্ধ্যা হল ও সকাল হল—এই হল ষষ্ঠ দিন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মূল ভাষায়, অর্থাৎ হিব্রু ভাষায় সম্ভবত পৃথিবীর উপরে</div>
</div>
<!-- PARSED ABOVE; EDITING MAY BREAK PARSER -->
</body></html>