<html><head>
<meta http-equiv="Content-Type" content="text/html;charset=utf-8" />
<title>Gen 17 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <a href="Gen_1.html">1</a> ... <a href="Gen_15.html">15</a> <a href="Gen_16.html">16</a> <b>17</b> <a href="Gen_18.html">18</a> <a href="Gen_19.html">19</a> ... <a href="Gen_50.html">50</a> </div><hr>
<h1>Gen 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুন্নতের নিয়ম</h2><span class="vn">1</span> <span class="br-p"><br><br></span>অব্রামের বয়স যখন 99 বছর, তখন সদাপ্রভু তাঁর কাছে আবির্ভূত হয়ে বললেন, “আমি সর্বশক্তিমান ঈশ্বর<sup class="fnm"><a name="fnm1" href="#fn1">1</a></sup>; বিশ্বস্ত ও অনিন্দনীয় হয়ে আমার সামনে চলাফেরা করো।</div>
<div class="v" id="v2"><span class="vn">2</span> তবেই আমি আমার ও তোমার মধ্যে আমার নিয়ম স্থাপন করব এবং প্রচুর পরিমাণে তোমার বংশ-বৃদ্ধি করব।”</div>
<div class="v" id="v3"><span class="vn">3</span> <span class="br-p"><br><br></span>অব্রাম মাটিতে উবুড় হয়ে পড়ে গেলেন, এবং ঈশ্বর তাঁকে বললেন,</div>
<div class="v" id="v4"><span class="vn">4</span> “দেখো, তোমার সঙ্গে এই হল আমার নিয়ম: তুমি বহু জাতির বাবা হবে।</div>
<div class="v" id="v5"><span class="vn">5</span> তোমাকে আর অব্রাম<sup class="fnm"><a name="fnm2" href="#fn2">2</a></sup> বলে ডাকা হবে না; তোমার নাম হবে অব্রাহাম,<sup class="fnm"><a name="fnm3" href="#fn3">3</a></sup> কারণ আমি তোমাকে বহু জাতির বাবা করে দিয়েছি।</div>
<div class="v" id="v6"><span class="vn">6</span> আমি তোমাকে অত্যন্ত ফলবান করব; আমি তোমার মধ্যে থেকে বহু জাতি উৎপন্ন করব, এবং রাজারা তোমার মধ্যে থেকেই উৎপন্ন হবে।</div>
<div class="v" id="v7"><span class="vn">7</span> তোমার ঈশ্বর ও তোমার আগামী বংশধরদের ঈশ্বর হওয়ার জন্য আমার এবং তোমার মধ্যে ও তোমার আগামী বংশধরদের মধ্যে কয়েক প্রজন্ম পর্যন্ত স্থায়ী এক চিরস্থায়ী নিয়মরূপে আমি আমার নিয়মটি স্থাপন করব।</div>
<div class="v" id="v8"><span class="vn">8</span> এখন যেখানে তুমি এক বিদেশিরূপে বসবাস করছ, সমগ্র সেই কনান দেশটি আমি তোমাকে ও তোমার আগামী বংশধরদের এক চিরস্থায়ী অধিকাররূপে দেব; আর আমি তাদের ঈশ্বর হব।”</div>
<div class="v" id="v9"><span class="vn">9</span> <span class="br-p"><br><br></span>পরে ঈশ্বর অব্রাহামকে বললেন, “দেখো, তোমাকে অবশ্যই আমার নিয়মটি পালন করতে হবে, তোমাকে ও তোমার বংশধরদের আগামী বংশপরম্পরায় তা পালন করতে হবে।</div>
<div class="v" id="v10"><span class="vn">10</span> এই হল তোমার ও তোমার পরবর্তী বংশধরদের জন্য আমার সেই নিয়ম, যা তোমাদের পালন করতে হবে: তোমাদের মধ্যে প্রত্যেক পুরুষকে সুন্নত<sup class="fnm"><a name="fnm4" href="#fn4">4</a></sup> করা হবে।</div>
<div class="v" id="v11"><span class="vn">11</span> তোমাকে সুন্নত করাতে হবে, আর এটিই হবে আমার ও তোমার মধ্যে স্থাপিত নিয়মের চিহ্ন।</div>
<div class="v" id="v12"><span class="vn">12</span> পুরুষানুক্রমে তোমাদের মধ্যে আট দিন বয়স্ক প্রত্যেকটি পুরুষকে সুন্নত করাতে হবে, যারা তোমার পরিবারে জন্মেছে, তাদের বা কোনও বিদেশির কাছ থেকে যাদের অর্থ দিয়ে কেনা হয়েছে—যারা তোমার নিজের সন্তান নয়, তাদেরও করাতে হবে।</div>
<div class="v" id="v13"><span class="vn">13</span> যারা তোমার পরিবারে জন্মেছে বা তোমার অর্থ দিয়ে যাদের কেনা হয়েছে, তাদের সবাইকে সুন্নত করাতেই হবে। তোমার শরীরে স্থাপিত আমার এই নিয়মই চিরস্থায়ী এক নিয়ম হবে।</div>
<div class="v" id="v14"><span class="vn">14</span> সুন্নত না হওয়া যে কোনো পুরুষ, যার শরীরে সুন্নত করা হয়নি, সে তার লোকজনের মধ্যে থেকে উৎখাত হবে; সে আমার নিয়ম ভঙ্গ করেছে।”</div>
<div class="v" id="v15"><span class="vn">15</span> <span class="br-p"><br><br></span>ঈশ্বর অব্রাহামকে আরও বললেন, “তোমার স্ত্রী সারীকে, তুমি আর সারী বলে ডাকবে না; তার নাম হবে সারা।</div>
<div class="v" id="v16"><span class="vn">16</span> আমি তাকে আশীর্বাদ করব, আর অবশ্যই তাকে তার নিজের এক পুত্রসন্তান দেব। আমি তাকে আশীর্বাদ করব, যেন সে বহু জাতির মা হয়; তার মধ্যে থেকে লোকসমূহের রাজারা উৎপন্ন হবে।”</div>
<div class="v" id="v17"><span class="vn">17</span> <span class="br-p"><br><br></span>অব্রাহাম মাটিতে উবুড় হয়ে পড়ে গেলেন; তিনি হেসে আপনমনে বললেন, “একশো বছর বয়স্ক লোকের কি পুত্রসন্তান হবে? সারা কি নব্বই বছর বয়সে সন্তানের জন্ম দেবে?”</div>
<div class="v" id="v18"><span class="vn">18</span> আর অব্রাহাম ঈশ্বরকে বললেন, “ইশ্মায়েলই শুধু তোমার আশীর্বাদের অধীনে বেঁচে থাকুক!”</div>
<div class="v" id="v19"><span class="vn">19</span> <span class="br-p"><br><br></span>তখন ঈশ্বর বললেন, “হ্যাঁ, কিন্তু তোমার স্ত্রী সারা তোমার জন্য এক ছেলের জন্ম দেবে, এবং তুমি তার নাম দেবে ইস্‌হাক।<sup class="fnm"><a name="fnm5" href="#fn5">5</a></sup> তার আগামী বংশধরদের জন্য এক চিরস্থায়ী নিয়মরূপে আমি তার সঙ্গে আমার নিয়ম স্থাপন করব।</div>
<div class="v" id="v20"><span class="vn">20</span> আর ইশ্মায়েলের সম্বন্ধেও তোমার করা প্রার্থনাটি আমি শুনেছি: আমি তাকে অবশ্যই আশীর্বাদ করব; আমি তাকে ফলবান করব ও তার প্রচুর বংশবৃদ্ধি করব। সে বারোজন শাসনকর্তার বাবা হবে এবং আমি তাকে এক বড় জাতিতে পরিণত করব।</div>
<div class="v" id="v21"><span class="vn">21</span> কিন্তু আমার নিয়ম আমি সেই ইস্‌হাকের সঙ্গেই স্থাপন করব, যাকে আগামী বছর এসময় সারা তোমার জন্য জন্ম দেবে।”</div>
<div class="v" id="v22"><span class="vn">22</span> অব্রাহামের সঙ্গে কথা বলা শেষ করে ঈশ্বর তাঁর কাছ থেকে উঠে চলে গেলেন।</div>
<div class="v" id="v23"><span class="vn">23</span> <span class="br-p"><br><br></span>সেদিনই অব্রাহাম তাঁর ছেলে ইশ্মায়েলকে ও তাঁর পরিবারে জন্মানো বা তাঁর অর্থ দিয়ে কেনা সবাইকে, তাঁর পরিবারের প্রত্যেকটি পুরুষ সদস্যকে নিয়ে ঈশ্বরের কথানুসারে সুন্নত করালেন।</div>
<div class="v" id="v24"><span class="vn">24</span> অব্রাহাম যখন সুন্নত করালেন তখন তাঁর বয়স 99 বছর,</div>
<div class="v" id="v25"><span class="vn">25</span> এবং তাঁর ছেলে ইশ্মায়েলের বয়স তেরো বছর;</div>
<div class="v" id="v26"><span class="vn">26</span> অব্রাহাম এবং তাঁর ছেলে ইশ্মায়েল দুজনে একই দিনে সুন্নত করালেন।</div>
<div class="v" id="v27"><span class="vn">27</span> আর অব্রাহামের পরিবারের প্রত্যেকটি পুরুষ সদস্যকে তথা তাঁর পরিবারে জন্মানো বা কোনও বিদেশির কাছ থেকে অর্থ দিয়ে কেনা প্রত্যেককে তাঁর সাথে সুন্নত করানো হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় “এল-শাদ্দাই”</div>
<div class="fn"><sup class="fnt"><a name="fn2" href="#fnm2">2</a></sup> “অব্রাম” শব্দের অর্থ “মর্যাদাসম্পন্ন বাবা”</div>
<div class="fn"><sup class="fnt"><a name="fn3" href="#fnm3">3</a></sup> “অব্রাহাম” শব্দের অর্থ খুব সম্ভবত “অনেকের বাবা”</div>
<div class="fn"><sup class="fnt"><a name="fn4" href="#fnm4">4</a></sup> অথবা, “লিঙ্গাগ্রের ত্বকচ্ছেদ”</div>
<div class="fn"><sup class="fnt"><a name="fn5" href="#fnm5">5</a></sup> “ইস্‌হাক” শব্দের অর্থ “সে হাসে”</div>
</div>
<!-- PARSED ABOVE; EDITING MAY BREAK PARSER -->
</body></html>