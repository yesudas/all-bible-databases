<html><head>
<meta http-equiv="Content-Type" content="text/html;charset=utf-8" />
<title>Gen 2 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <a href="Gen_1.html">1</a> <b>2</b> <a href="Gen_3.html">3</a> <a href="Gen_4.html">4</a> ... <a href="Gen_50.html">50</a> </div><hr>
<h1>Gen 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এইভাবে আকাশমণ্ডল এবং পৃথিবী ও সেখানকার সবকিছু সৃষ্টির কাজ সম্পূর্ণ হল।</div>
<div class="v" id="v2"><span class="vn">2</span> <span class="br-p"><br><br></span>সপ্তম দিনে এসে ঈশ্বর তাঁর সব কাজকর্ম সমাপ্ত করলেন; তাই সপ্তম দিনে তিনি তাঁর সব কাজ থেকে বিশ্রাম নিলেন।</div>
<div class="v" id="v3"><span class="vn">3</span> আর ঈশ্বর সপ্তম দিনকে আশীর্বাদ করে সেটিকে পবিত্র করলেন, কারণ এই দিনেই তিনি তাঁর সব সৃষ্টিকর্ম সম্পূর্ণ করে বিশ্রাম নিয়েছিলেন।</div>
<div class="v" id="v4"><h2>আদম এবং হবা</h2><span class="vn">4</span> <span class="br-p"><br><br></span>আকাশমণ্ডল ও পৃথিবী যখন সৃষ্টি হল, সদাপ্রভু ঈশ্বর যখন পৃথিবী ও আকাশমণ্ডল তৈরি করলেন তখন তার বর্ণনা এইরকম হল।</div>
<div class="v" id="v5"><span class="vn">5</span> <span class="br-p"><br><br></span>আর তখনও পর্যন্ত পৃথিবীতে<sup class="fnm"><a name="fnm1" href="#fn1">1</a></sup> কোনও গাছপালা উৎপন্ন হয়নি এবং কোনও চারাগাছ তখনও গজিয়ে ওঠেনি, কারণ সদাপ্রভু ঈশ্বর পৃথিবীতে বৃষ্টি পাঠাননি, এবং জমিতে চাষ করার জন্য সেখানে কোনও মানুষও ছিল না,</div>
<div class="v" id="v6"><span class="vn">6</span> কিন্তু পৃথিবী থেকে জলধারা<sup class="fnm"><a name="fnm2" href="#fn2">2</a></sup> উঠে এল ও জমির সমগ্র বহির্ভাগ জলসিক্ত করে তুলল।</div>
<div class="v" id="v7"><span class="vn">7</span> সদাপ্রভু ঈশ্বর জমির ধুলো থেকে মানুষকে<sup class="fnm"><a name="fnm3" href="#fn3">3</a></sup> গড়ে তুললেন এবং তার নাকে ফুঁ দিয়ে প্রাণবায়ু ভরে দিলেন, এবং সেই মানুষ এক জীবিত প্রাণী হয়ে গেল।</div>
<div class="v" id="v8"><span class="vn">8</span> <span class="br-p"><br><br></span>এমতাবস্থায় সদাপ্রভু ঈশ্বর এদনে, পূর্বদিকে একটি বাগান তৈরি করলেন; এবং সেখানে তিনি তাঁর হাতে গড়া মানুষটিকে রাখলেন।</div>
<div class="v" id="v9"><span class="vn">9</span> আর সদাপ্রভু ঈশ্বর ভূমিতে সব ধরনের গাছপালা জন্মাতে দিলেন—যেসব গাছপালা দেখতে ভালো লাগে এবং খাদ্যরূপেও যেগুলি ভালো। বাগানের মাঝখানে জীবনদায়ী গাছ এবং ভালো-মন্দের জ্ঞানদায়ী গাছ ছিল।</div>
<div class="v" id="v10"><span class="vn">10</span> <span class="br-p"><br><br></span>এদন থেকে একটি নদী প্রবাহিত হয়ে বাগানটি জলসেচিত করে তুলল; সেখান থেকে এটি চার ভাগে বিভক্ত হয়ে গেল।</div>
<div class="v" id="v11"><span class="vn">11</span> প্রথমটির নাম পীশোন; এটি সমগ্র সেই হবীলা দেশ জুড়ে প্রবাহিত হয়েছে, যেখানে সোনা পাওয়া যায়।</div>
<div class="v" id="v12"><span class="vn">12</span> (সেই দেশের সোনা খুব উন্নত মানের; আর সেখানে সুগন্ধি ধুনো<sup class="fnm"><a name="fnm4" href="#fn4">4</a></sup> এবং স্ফটিকমণিও পাওয়া যায়)</div>
<div class="v" id="v13"><span class="vn">13</span> দ্বিতীয় নদীটির নাম গীহোন, এটি সমগ্র কূশ<sup class="fnm"><a name="fnm5" href="#fn5">5</a></sup> দেশ জুড়ে প্রবাহিত হয়েছে।</div>
<div class="v" id="v14"><span class="vn">14</span> তৃতীয় নদীটির নাম টাইগ্রিস; এটি আসিরিয়ার পূর্বদিক ঘেঁসে বয়ে গিয়েছে। চতুর্থ নদীটি হল ইউফ্রেটিস।</div>
<div class="v" id="v15"><span class="vn">15</span> <span class="br-p"><br><br></span>সদাপ্রভু ঈশ্বর মানুষটিকে নিয়ে এদন বাগানে কাজ করার এবং সেটির যত্ন নেওয়ার জন্য তাকে সেখানে রাখলেন।</div>
<div class="v" id="v16"><span class="vn">16</span> আর সদাপ্রভু ঈশ্বর সেই মানুষটিকে আদেশ দিলেন, “বাগানের যে কোনো গাছের ফল খাওয়ার ক্ষেত্রে তুমি স্বাধীন;</div>
<div class="v" id="v17"><span class="vn">17</span> কিন্তু ভালো-মন্দের জ্ঞানদায়ী গাছের ফল তুমি অবশ্যই খেয়ো না। যদি সেই গাছের ফল খাও, তবে তুমি নিশ্চয় মারা যাবে।”</div>
<div class="v" id="v18"><span class="vn">18</span> <span class="br-p"><br><br></span>সদাপ্রভু ঈশ্বর বললেন, “মানুষের একা থাকা ভালো নয়। আমি তার উপযুক্ত এক সহকারিণী তৈরি করব।”</div>
<div class="v" id="v19"><span class="vn">19</span> <span class="br-p"><br><br></span>এখন সদাপ্রভু ঈশ্বর সব বুনো পশুকে ও আকাশের সব পাখিকে মাটি দিয়ে তৈরি করলেন। সেই মানুষটি তাদের কী নাম দেয় তা দেখার জন্য ঈশ্বর তাদের তাঁর কাছে আনলেন; আর সেই মানুষটি প্রত্যেকটি জীবন্ত প্রাণীকে যে যে নাম দিলেন, তার নাম ঠিক তাই হল।</div>
<div class="v" id="v20"><span class="vn">20</span> অতএব সেই মানুষটি সব গৃহপালিত পশুর, আকাশের পাখিদের এবং সব বুনো পশুর নামকরণ করলেন। <span class="br-p"><br><br></span>কিন্তু আদমের<sup class="fnm"><a name="fnm6" href="#fn6">6</a></sup> জন্য উপযুক্ত কোনও সহকারিণী পাওয়া যায়নি।</div>
<div class="v" id="v21"><span class="vn">21</span> অতএব সদাপ্রভু ঈশ্বর মানুষটিকে গভীর ঘুমে ঘুমিয়ে পড়তে দিলেন; এবং যখন তিনি ঘুমাচ্ছিলেন, তখন ঈশ্বর সেই মানুষটির পাঁজরের একটি হাড় বের করে নিয়ে<sup class="fnm"><a name="fnm7" href="#fn7">7</a></sup> তাঁর সেই স্থানটি মাংস দিয়ে ভরাট করে দিলেন।</div>
<div class="v" id="v22"><span class="vn">22</span> পরে সদাপ্রভু ঈশ্বর সেই মানুষটির পাঁজরের যে হাড়টি বের করলেন, তা দিয়ে এক নারী তৈরি করলেন, এবং ঈশ্বর তাঁকে সেই মানুষটির কাছে আনলেন।</div>
<div class="v" id="v23"><span class="vn">23</span> <span class="br-p"><br><br></span>মানুষটি বললেন, <span class="br-p"><br><br></span><span class="br-ind"><br><span class="indent">&nbsp;</span></span>“এখন এ-ই আমার অস্হির অস্হি<br> <span class="br-ind"><br><span class="indent">&nbsp;</span></span>ও আমার মাংসের মাংস;<br> <span class="br-ind"><br><span class="indent">&nbsp;</span></span>এর নাম হবে ‘নারী,’<br> <span class="br-ind"><br><span class="indent">&nbsp;</span></span>কারণ একে নর থেকে নেওয়া হয়েছে।”<br></div>
<div class="v" id="v24"><span class="vn">24</span> <span class="br-p"><br><br></span>এজন্য একজন পুরুষ তার বাবা-মাকে ছেড়ে তার স্ত্রীর সাথে সংযুক্ত হবে, এবং তারা একাঙ্গ হবে।</div>
<div class="v" id="v25"><span class="vn">25</span> <span class="br-p"><br><br></span>সেই পুরুষ ও তাঁর স্ত্রী, দুজনেই নগ্ন ছিলেন, আর তাদের কোনো লজ্জাবোধও ছিল না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, ভূমিতে; ৫ ও ৬ পদের ক্ষেত্রেও একই কথা প্রযোজ্য।</div>
<div class="fn"><sup class="fnt"><a name="fn2" href="#fnm2">2</a></sup> অথবা, জলীয় বাষ্প</div>
<div class="fn"><sup class="fnt"><a name="fn3" href="#fnm3">3</a></sup> অথবা, আদমকে</div>
<div class="fn"><sup class="fnt"><a name="fn4" href="#fnm4">4</a></sup> অথবা, ভালো মুক্তো</div>
<div class="fn"><sup class="fnt"><a name="fn5" href="#fnm5">5</a></sup> খুব সম্ভবত, দক্ষিণ-পূর্ব মেসোপটেমিয়া</div>
<div class="fn"><sup class="fnt"><a name="fn6" href="#fnm6">6</a></sup> অথবা, মানুষের</div>
<div class="fn"><sup class="fnt"><a name="fn7" href="#fnm7">7</a></sup> অথবা, সেই মানুষটির বুকের অংশবিশেষ নিয়ে</div>
</div>
<!-- PARSED ABOVE; EDITING MAY BREAK PARSER -->
</body></html>