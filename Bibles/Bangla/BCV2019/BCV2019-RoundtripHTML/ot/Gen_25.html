<html><head>
<meta http-equiv="Content-Type" content="text/html;charset=utf-8" />
<title>Gen 25 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 25);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <a href="Gen_1.html">1</a> ... <a href="Gen_23.html">23</a> <a href="Gen_24.html">24</a> <b>25</b> <a href="Gen_26.html">26</a> <a href="Gen_27.html">27</a> ... <a href="Gen_50.html">50</a> </div><hr>
<h1>Gen 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রাহামের মৃত্যু</h2><span class="vn">1</span> <span class="br-p"><br><br></span>অব্রাহাম অন্য আর এক স্ত্রীকে বিয়ে করে আনলেন, যাঁর নাম কটুরা।</div>
<div class="v" id="v2"><span class="vn">2</span> তাঁর জন্য কটুরা সিম্রণ, যকষণ, মদান, মিদিয়ন, যিষবক ও শূহের জন্ম দিলেন।</div>
<div class="v" id="v3"><span class="vn">3</span> যক্‌ষণ শিবা এবং দদানের বাবা; অশূরীয়, লটূশীয় ও লিয়ূম্মীয়রা হল দদানের বংশধর।</div>
<div class="v" id="v4"><span class="vn">4</span> মিদিয়নের ছেলেরা হল ঐফা, এফর, হনোক, অবীদ ও ইলদায়া। এরা সবাই কটূরার বংশধর।</div>
<div class="v" id="v5"><span class="vn">5</span> <span class="br-p"><br><br></span>অব্রাহাম তাঁর অধিকারে থাকা সবকিছু ইস্‌হাককে দিলেন।</div>
<div class="v" id="v6"><span class="vn">6</span> কিন্তু বেঁচে থাকাকালীনই অব্রাহাম তাঁর উপপত্নীদের ছেলেদের উপহারসামগ্রী দিলেন এবং তাঁর ছেলে ইস্‌হাকের কাছ থেকে তাদের দূরে সরিয়ে দিয়ে পূর্বদেশে পাঠিয়ে দিলেন।</div>
<div class="v" id="v7"><span class="vn">7</span> <span class="br-p"><br><br></span>অব্রাহাম 175 বছর বেঁচেছিলেন।</div>
<div class="v" id="v8"><span class="vn">8</span> পরে অব্রাহাম শেষনিশ্বাস ত্যাগ করেন এবং যথেষ্ট বৃদ্ধাবস্থায়, বৃদ্ধ ও পূর্ণায়ূ মানুষরূপে মারা যান; এবং তিনি তাঁর পূর্বপুরুষদের সাথে মিলিত হন।</div>
<div class="v" id="v9"><span class="vn">9</span> তাঁর ছেলে ইস্‌হাক ও ইশ্মায়েল তাঁকে হিত্তীয় সোহরের ছেলে ইফ্রোণের ক্ষেতে অবস্হিত মম্রির নিকটবর্তী মক্‌পেলা গুহাতে কবর দিলেন।</div>
<div class="v" id="v10"><span class="vn">10</span> সেই ক্ষেতটি অব্রাহাম হিত্তীয়দের<sup class="fnm"><a name="fnm1" href="#fn1">1</a></sup> কাছ থেকে কিনে নিয়েছিলেন। সেখানেই অব্রাহাম ও তাঁর স্ত্রী সারা সমাধিস্থ হন।</div>
<div class="v" id="v11"><span class="vn">11</span> অব্রাহামের মৃত্যুর পর, ঈশ্বর তাঁর সেই ছেলে ইস্‌হাককে আশীর্বাদ করলেন, যিনি তখন বের-লহয়-রোয়ীর কাছে বসবাস করতেন।</div>
<div class="v" id="v12"><h2>ইশ্মায়েলের ছেলেরা</h2><span class="vn">12</span> <span class="br-p"><br><br></span>এই হল অব্রাহামের ছেলে সেই ইশ্মায়েলের বংশবৃত্তান্ত, যাঁকে সারার ক্রীতদাসী, মিশরীয়া হাগার, অব্রাহামের জন্য জন্ম দিয়েছিল।</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>এই হল ইশ্মায়েলের ছেলেদের নাম, যা তাদের জন্মের ক্রমানুসারে নথিভুক্ত করা হয়েছে: <span class="br-p"><br><br></span>ইশ্মায়েলের বড় ছেলে নবায়োৎ, <span class="br-p"><br><br></span>পরে কেদর, অদবেল, মিবসম, <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মিশমা, দুমা, মসা, <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হদদ, তেমা, যিটূর, <span class="br-p"><br><br></span>নাফীশ ও কেদমা। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এরাই ইশ্মায়েলের সন্তান, এবং তাদের উপনিবেশ ও শিবির অনুসারে এই হল বারোজন গোষ্ঠী-শাসকদের নাম।<br></div>
<div class="v" id="v17"><span class="vn">17</span> <span class="br-p"><br><br></span>ইশ্মায়েল 137 বছর বেঁচেছিলেন। তিনি শেষনিশ্বাস ত্যাগ করে মারা যান, এবং তাঁর পূর্বপুরুষদের সাথে মিলিত হন।</div>
<div class="v" id="v18"><span class="vn">18</span> তাঁর বংশধরেরা আসিরিয়ার দিকে মিশরের পূর্বসীমার কাছাকাছি অবস্হিত হবীলা থেকে শূর পর্যন্ত বিস্তৃত এলাকায় বসতি স্থাপন করল। তারা তাদের দূর-সম্পর্কের আত্মীয়-গোষ্ঠীদের প্রতি শত্রুতাভাব বজায় রেখে বসবাস করে যাচ্ছিল।<sup class="fnm"><a name="fnm2" href="#fn2">2</a></sup></div>
<div class="v" id="v19"><h2>যাকোব ও এষৌ</h2><span class="vn">19</span> <span class="br-p"><br><br></span>এই হল অব্রাহামের ছেলে ইস্‌হাকের পারিবারিক বংশবৃত্তান্ত। <span class="br-p"><br><br></span>অব্রাহাম ইস্‌হাকের বাবা হলেন,</div>
<div class="v" id="v20"><span class="vn">20</span> এবং ইস্‌হাক চল্লিশ বছর বয়সে সেই রিবিকাকে বিয়ে করলেন, যিনি পদ্দন-আরামের<sup class="fnm"><a name="fnm3" href="#fn3">3</a></sup> বাসিন্দা আরামীয় বথূয়েলের মেয়ে এবং আরামীয় লাবনের বোন।</div>
<div class="v" id="v21"><span class="vn">21</span> <span class="br-p"><br><br></span>ইস্‌হাক তাঁর স্ত্রীর হয়ে সদাপ্রভুর কাছে প্রার্থনা করলেন, কারণ রিবিকা নিঃসন্তান ছিলেন। সদাপ্রভু তাঁর প্রার্থনার উত্তর দিলেন, এবং তাঁর স্ত্রী রিবিকা গর্ভবতী হলেন।</div>
<div class="v" id="v22"><span class="vn">22</span> শিশুরা রিবিকার গর্ভে একে অপরকে ধাক্কা দিচ্ছিল, এবং তিনি বললেন, “আমার ক্ষেত্রে কেন এমন ঘটছে?” অতএব তিনি সদাপ্রভুর কাছে খোঁজ নিতে গেলেন।</div>
<div class="v" id="v23"><span class="vn">23</span> <span class="br-p"><br><br></span>সদাপ্রভু তাঁকে বললেন, <span class="br-p"><br><br></span><span class="br-ind"><br><span class="indent">&nbsp;</span></span>“তোমার গর্ভে দুই জাতি আছে,<br> <span class="br-ind"><br><span class="indent">&nbsp;</span></span>এবং তোমার মধ্য থেকেই দুই বংশ পৃথক হবে;<br> <span class="br-ind"><br><span class="indent">&nbsp;</span></span>এক বংশ অন্য বংশ থেকে বেশি শক্তিশালী হবে,<br> <span class="br-ind"><br><span class="indent">&nbsp;</span></span>এবং বড় ছেলে ছোট ছেলের সেবা করবে।”<br></div>
<div class="v" id="v24"><span class="vn">24</span> <span class="br-p"><br><br></span>সন্তান প্রসবের সময়কাল ঘনিয়ে এলে দেখা গেল তাঁর গর্ভে যমজ সন্তান।</div>
<div class="v" id="v25"><span class="vn">25</span> প্রথমে যে ভূমিষ্ঠ হল তার গায়ের রং ছিল লাল, এবং তার সারা শরীর ছিল লোমশ পোশাকের মতো; তাই তাঁরা তার নাম দিলেন এষৌ<sup class="fnm"><a name="fnm4" href="#fn4">4</a></sup>।</div>
<div class="v" id="v26"><span class="vn">26</span> পরে, তার সেই ভাই বেরিয়ে এল, যার হাত এষৌর গোড়ালি ধরে রেখেছিল; তাই তার নাম দেওয়া হল যাকোব<sup class="fnm"><a name="fnm5" href="#fn5">5</a></sup>। রিবিকা যখন তাদের জন্ম দেন তখন ইস্‌হাকের বয়স 60 বছর।</div>
<div class="v" id="v27"><span class="vn">27</span> <span class="br-p"><br><br></span>ছেলেরা বেড়ে উঠেছিল, এবং এষৌ এমন এক নিপুণ শিকারি হয়ে উঠলেন, যিনি বাড়ির বাইরে ঘুরে বেড়াতেন, অন্যদিকে যাকোব ঘরের ভিতরে তাঁবুর মধ্যেই থাকতে পছন্দ করতেন।</div>
<div class="v" id="v28"><span class="vn">28</span> যিনি শিকার করা পশুর মাংস খেতে পছন্দ করতেন, সেই ইস্‌হাক এষৌকে ভালোবাসতেন, কিন্তু রিবিকা যাকোবকে ভালোবাসতেন।</div>
<div class="v" id="v29"><span class="vn">29</span> <span class="br-p"><br><br></span>একবার যাকোব যখন খানিকটা ঝোল-তরকারী রান্না করছিলেন, এষৌ তখন মাঠ থেকে ক্ষুধার্ত অবস্থায় ফিরে এলেন।</div>
<div class="v" id="v30"><span class="vn">30</span> তিনি যাকোবকে বললেন, “তাড়াতাড়ি আমাকে লাল রঙের ওই ঝোল-তরকারী থেকে কিছুটা খেতে দাও! আমি ক্ষুধার্ত!” (এই জন্য তাঁকে ইদোম<sup class="fnm"><a name="fnm6" href="#fn6">6</a></sup> নামেও ডাকা হয়)</div>
<div class="v" id="v31"><span class="vn">31</span> <span class="br-p"><br><br></span>যাকোব উত্তর দিলেন, “প্রথমে তুমি আমার কাছে তোমার জ্যেষ্ঠাধিকার বিক্রি করো।”</div>
<div class="v" id="v32"><span class="vn">32</span> <span class="br-p"><br><br></span>দেখো, আমি প্রায় মরতে চলেছি, “এষৌ বললেন। জ্যেষ্ঠাধিকার আমার কী কাজে লাগবে?”</div>
<div class="v" id="v33"><span class="vn">33</span> <span class="br-p"><br><br></span>কিন্তু যাকোব বললেন, “প্রথমে আমার কাছে শপথ করো।” অতএব এষৌ তাঁর কাছে শপথ করলেন, তাঁর জ্যেষ্ঠাধিকার যাকোবের কাছে বিক্রি করে দিলেন।</div>
<div class="v" id="v34"><span class="vn">34</span> <span class="br-p"><br><br></span>পরে যাকোব এষৌকে কয়েকটি রুটি ও মশুরি দিয়ে তৈরি কিছুটা ঝোল-তরকারী দিলেন। তিনি ভোজনপান করলেন, ও পরে উঠে চলে গেলেন। <span class="br-p"><br><br></span>অতএব এষৌ তাঁর জ্যেষ্ঠাধিকার হেয় জ্ঞান করলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, হেতের বংশধরদের</div>
<div class="fn"><sup class="fnt"><a name="fn2" href="#fnm2">2</a></sup> অথবা, তারা তাদের দূর-সম্পর্কের আত্মীয়-গোষ্ঠীদের পূর্বদিকে থেকে বসবাস করে যাচ্ছিল</div>
<div class="fn"><sup class="fnt"><a name="fn3" href="#fnm3">3</a></sup> অর্থাৎ, উত্তর-পশ্চিম মেসোপটেমিয়ার</div>
<div class="fn"><sup class="fnt"><a name="fn4" href="#fnm4">4</a></sup> এষৌ শব্দের অর্থ হতে পারে “লোমশ”</div>
<div class="fn"><sup class="fnt"><a name="fn5" href="#fnm5">5</a></sup> যাকোব শব্দের অর্থ সে গোড়ালি ধরে রেখেছে। এটি সে প্রতারণা করে, এরকম এক হিব্রু বাগধারার সমতুল্য</div>
<div class="fn"><sup class="fnt"><a name="fn6" href="#fnm6">6</a></sup> ইদোম শব্দের অর্থ লাল</div>
</div>
<!-- PARSED ABOVE; EDITING MAY BREAK PARSER -->
</body></html>