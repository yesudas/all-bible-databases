<html><head>
<meta http-equiv="Content-Type" content="text/html;charset=utf-8" />
<title>Gen 4 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <a href="Gen_1.html">1</a> <a href="Gen_2.html">2</a> <a href="Gen_3.html">3</a> <b>4</b> <a href="Gen_5.html">5</a> <a href="Gen_6.html">6</a> ... <a href="Gen_50.html">50</a> </div><hr>
<h1>Gen 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কয়িন ও হেবল</h2><span class="vn">1</span> <span class="br-p"><br><br></span>আদম<sup class="fnm"><a name="fnm1" href="#fn1">1</a></sup> তাঁর স্ত্রী হবার সঙ্গে সহবাস করলেন, এবং হবা গর্ভবতী হয়ে কয়িনের<sup class="fnm"><a name="fnm2" href="#fn2">2</a></sup> জন্ম দিলেন। হবা বললেন, “সদাপ্রভুর সাহায্য নিয়ে আমি একটি পুরুষমানুষ উৎপন্ন করেছি।”<sup class="fnm"><a name="fnm3" href="#fn3">3</a></sup></div>
<div class="v" id="v2"><span class="vn">2</span> পরে তিনি কয়িনের ভাই হেবলের জন্ম দিলেন। <span class="br-p"><br><br></span>হেবল মেষপাল দেখাশোনা করত, এবং কয়িন জমি চাষ-আবাদ করত।</div>
<div class="v" id="v3"><span class="vn">3</span> অবশেষে কয়িন তার জমির কিছু ফল সদাপ্রভুর কাছে এক উপহার রূপে নিয়ে এল।</div>
<div class="v" id="v4"><span class="vn">4</span> কিন্তু হেবল উপহার রূপে তার মেষপালের প্রথমজাত কয়েকটি মেষের চর্বিদার অংশ আনল। সদাপ্রভু হেবল ও তার উপহারের প্রতি সন্তুষ্ট হলেন,</div>
<div class="v" id="v5"><span class="vn">5</span> কিন্তু কয়িন ও তার উপহারের প্রতি তিনি সন্তুষ্ট হননি। তাই কয়িন খুব ক্রুদ্ধ হল এবং সে বিষণ্নবদন হয়ে পড়ল।</div>
<div class="v" id="v6"><span class="vn">6</span> <span class="br-p"><br><br></span>তখন সদাপ্রভু কয়িনকে বললেন, “তুমি ক্রুদ্ধ হলে কেন? কেন তুমি বিষণ্নবদন হয়ে পড়েছ?</div>
<div class="v" id="v7"><span class="vn">7</span> যদি তুমি ঠিক কাজ করতে, তবে কি গ্রাহ্য হতে না? কিন্তু যদি ঠিক কাজ না করে থাকো, তবে পাপ তোমার দরজায় গুটিসুটি মেরে আছে; পাপ তোমাকে গ্রাস করতে চাইছে, কিন্তু তোমাকেই পাপকে বশে রাখতে হবে।”</div>
<div class="v" id="v8"><span class="vn">8</span> <span class="br-p"><br><br></span>এদিকে কয়িন তার ভাই হেবলকে বলল, “চলো, আমরা জমিতে যাই।”<sup class="fnm"><a name="fnm4" href="#fn4">4</a></sup> আর তারা যখন জমিতে ছিল, তখন কয়িন তার ভাই হেবলকে আক্রমণ করে তাকে হত্যা করল।</div>
<div class="v" id="v9"><span class="vn">9</span> <span class="br-p"><br><br></span>তখন সদাপ্রভু কয়িনকে বললেন, “তোমার ভাই হেবল কোথায়?” <span class="br-p"><br><br></span>“আমি জানি না,” সে উত্তর দিল, “আমি কি আমার ভাইয়ের তত্ত্বাবধায়ক?”</div>
<div class="v" id="v10"><span class="vn">10</span> <span class="br-p"><br><br></span>সদাপ্রভু বললেন, “তুমি এ কী করলে? শোনো! জমি থেকে তোমার ভাইয়ের রক্তের কান্না আমার কানে ভেসে আসছে।</div>
<div class="v" id="v11"><span class="vn">11</span> এখন তুমি অভিশাপগ্রস্ত হলে এবং সেই জমি থেকে বিতাড়িতও হলে, যা তোমার হাত থেকে তোমার ভাইয়ের রক্ত গ্রহণ করার জন্য উন্মুক্ত হল।</div>
<div class="v" id="v12"><span class="vn">12</span> যখন তুমি এই জমিতে কাজ করবে, তখন আর তা তোমার জন্য ফসল উৎপন্ন করবে না। এ জগতে তুমি অশান্ত এক ভ্রমণকারী হয়েই থাকবে।”</div>
<div class="v" id="v13"><span class="vn">13</span> <span class="br-p"><br><br></span>কয়িন সদাপ্রভুকে বলল, “আমার শাস্তিটি, আমার শক্তির অতিরিক্ত হয়ে গেল।</div>
<div class="v" id="v14"><span class="vn">14</span> আজ তুমি আমাকে কৃষিভূমি থেকে তাড়িয়ে দিলে, আর আমি তোমার উপস্থিতি থেকে লুকিয়ে পড়ব; পৃথিবীতে আমি অশান্ত এক ভ্রমণকারী হয়েই থাকব, এবং যে কেউ আমার দেখা পাবে সে আমাকে হত্যা করবে।”</div>
<div class="v" id="v15"><span class="vn">15</span> <span class="br-p"><br><br></span>কিন্তু সদাপ্রভু তাকে বললেন, “তা নয়;<sup class="fnm"><a name="fnm5" href="#fn5">5</a></sup> কেউ যদি কয়িনকে হত্যা করে, তবে তার প্রতিশোধে তাকে সাতগুণ বেশি নির্যাতন সহ্য করতে হবে।” পরে সদাপ্রভু কয়িনের গায়ে একটি চিহ্ন লাগিয়ে দিলেন, যেন যে কেউ কয়িনের খোঁজ পেয়ে তাকে হত্যা করতে না পারে।</div>
<div class="v" id="v16"><span class="vn">16</span> অতএব কয়িন সদাপ্রভুর উপস্থিতি থেকে সরে গিয়ে এদনের পূর্বদিকে নোদ<sup class="fnm"><a name="fnm6" href="#fn6">6</a></sup> দেশে গিয়ে বসবাস করতে লাগল।</div>
<div class="v" id="v17"><span class="vn">17</span> <span class="br-p"><br><br></span>কয়িন তার স্ত্রীর সঙ্গে সহবাস করল, ও তার স্ত্রী গর্ভবতী হয়ে হনোকের জন্ম দিল। পরে কয়িন একটি নগর গড়ে তার ছেলে হনোকের নামানুসারে সেটির নাম রাখল হনোক।</div>
<div class="v" id="v18"><span class="vn">18</span> হনোক ঈরদের জন্ম দিল, এবং ঈরদ মহূয়ায়েলের বাবা হল, এবং মহূয়ায়েল মথূশায়েলের বাবা হল, এবং মথূশায়েল লেমকের বাবা হল।</div>
<div class="v" id="v19"><span class="vn">19</span> <span class="br-p"><br><br></span>লেমক দুজন মহিলাকে বিয়ে করল, একজনের নাম আদা ও অন্যজনের নাম সিল্লা।</div>
<div class="v" id="v20"><span class="vn">20</span> আদা যাবলের জন্ম দিল; যারা তাঁবুতে বসবাস করে ও গৃহপালিত পশুপাল পালন করে, সে তাদের পূর্বপুরুষ।</div>
<div class="v" id="v21"><span class="vn">21</span> তার ভাইয়ের নাম যুবল; যারা বীণা ও বাঁশি বাজায়, সে তাদের পূর্বপুরুষ।</div>
<div class="v" id="v22"><span class="vn">22</span> সিল্লারও এক ছেলে ছিল, যে তূবল-কয়িন, ব্রোঞ্জ ও লোহা দিয়ে সেসব ধরনের যন্ত্রপাতি গড়ে তুলত।<sup class="fnm"><a name="fnm7" href="#fn7">7</a></sup> তূবল-কয়িনের বোনের নাম নয়মা।</div>
<div class="v" id="v23"><span class="vn">23</span> <span class="br-p"><br><br></span>লেমক তার স্ত্রীদের বলল, <span class="br-p"><br><br></span><span class="br-ind"><br><span class="indent">&nbsp;</span></span>“আদা ও সিল্লা; আমার কথা শোনো;<br> <span class="br-ind"><br><span class="indent">&nbsp;</span></span>ওহে লেমকের স্ত্রীরা, আমার কথায় কান দাও।<br> <span class="br-ind"><br><span class="indent">&nbsp;</span></span>আমায় যন্ত্রণা দেওয়ার জন্য একটি লোককে আমি হত্যা করেছি,<br> <span class="br-ind"><br><span class="indent">&nbsp;</span></span>আমায় আহত করার জন্য একটি যুবককে আমি হত্যা করেছি।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কয়িনের হত্যার প্রতিশোধ যদি সাতগুণ হয়,<br> <span class="br-ind"><br><span class="indent">&nbsp;</span></span>তবে লেমকের হত্যার প্রতিশোধ হবে 77 গুণ।”<br></div>
<div class="v" id="v25"><span class="vn">25</span> <span class="br-p"><br><br></span>আদম আবার তাঁর স্ত্রীর সঙ্গে সহবাস করলেন, এবং হবা এক ছেলের জন্ম দিয়ে এই বলে তার নাম দিলেন শেথ,<sup class="fnm"><a name="fnm8" href="#fn8">8</a></sup> যে “কয়িন হেবলকে হত্যা করল বলে ঈশ্বর তার স্থানে আমাকে আর এক ছেলে মঞ্জুর করেছেন।”</div>
<div class="v" id="v26"><span class="vn">26</span> শেথেরও একটি ছেলে হল, এবং তিনি তার নাম দিলেন ইনোশ। <span class="br-p"><br><br></span>তখন থেকেই লোকেরা সদাপ্রভুর নামে ডাকতে<sup class="fnm"><a name="fnm9" href="#fn9">9</a></sup> শুরু করল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, “সেই মানুষটি”</div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায় “কয়িন” শব্দটি শোনায় “অর্জন করা” বা “উৎপন্ন করা” রূপে।</div>
<div class="fn"><sup class="fnt"><a name="fn3" href="#fnm3">3</a></sup> অথবা, “অর্জন করেছি”</div>
<div class="fn"><sup class="fnt"><a name="fn4" href="#fnm4">4</a></sup> কোনো কোনো প্রাচীন অনুলিপিতে “চলো, আমরা জমিতে যাই” এই কথাগুলি অনুপস্হিত।</div>
<div class="fn"><sup class="fnt"><a name="fn5" href="#fnm5">5</a></sup> কোনো কোনো প্রাচীন অনুলিপি অনুসারে, “ঠিক আছে”</div>
<div class="fn"><sup class="fnt"><a name="fn6" href="#fnm6">6</a></sup> “নোদ” শব্দের অর্থ “বিচরণ”</div>
<div class="fn"><sup class="fnt"><a name="fn7" href="#fnm7">7</a></sup> অথবা, “যারা ব্রোঞ্জ ও লোহার যন্ত্রপাতি তৈরি করত, সে তাদের প্রশিক্ষণ দিত”</div>
<div class="fn"><sup class="fnt"><a name="fn8" href="#fnm8">8</a></sup> খুব সম্ভবত “শেথ” শব্দের অর্থ “মঞ্জুর”</div>
<div class="fn"><sup class="fnt"><a name="fn9" href="#fnm9">9</a></sup> অথবা, “সদাপ্রভুর নাম ঘোষণা করতে”</div>
</div>
<!-- PARSED ABOVE; EDITING MAY BREAK PARSER -->
</body></html>