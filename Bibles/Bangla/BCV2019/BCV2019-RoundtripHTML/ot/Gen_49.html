<html><head>
<meta http-equiv="Content-Type" content="text/html;charset=utf-8" />
<title>Gen 49 &ndash; আদি পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 49);">
<div id="navbar"><a href="../index.html">বাংলা সমকালীন সংস্করণ</a> &ndash; <b>আদি পুস্তক</b> &ndash; <a href="Gen_1.html">1</a> ... <a href="Gen_47.html">47</a> <a href="Gen_48.html">48</a> <b>49</b> <a href="Gen_50.html">50</a> </div><hr>
<h1>Gen 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাকোব তাঁর ছেলেদের আশীর্বাদ করেন</h2><span class="vn">1</span> <span class="br-p"><br><br></span>পরে যাকোব তাঁর ছেলেদের ডেকে বললেন: “তোমরা একত্রিত হও যেন আমি তোমাদের বলে দিতে পারি আগামী দিনগুলিতে তোমাদের প্রতি কী ঘটবে।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“হে যাকোবের সন্তানেরা, জমায়েত হও ও শোনো;<br> <span class="br-ind"><br><span class="indent">&nbsp;</span></span>তোমাদের বাবা ইস্রায়েলের কথা শোনো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“হে রূবেণ, তুমি আমার প্রথমজাত,<br> <span class="br-ind"><br><span class="indent">&nbsp;</span></span>আমার বল, আমার শক্তির প্রথম চিহ্ন,<br> <span class="br-ind"><br><span class="indent">&nbsp;</span></span>সম্মানে উত্তম, পরাক্রমে উত্তম।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জলের মতো অদম্য বলে, তুমি আর শ্রেষ্ঠতর হবে না,<br> <span class="br-ind"><br><span class="indent">&nbsp;</span></span>কারণ তুমি তোমার বাবার বিছানায়,<br> <span class="br-ind"><br><span class="indent">&nbsp;</span></span>আমার শয্যায় গেলে ও সেটি কলুষিত করলে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“শিমিয়োন ও লেবি দুই ভাই—<br> <span class="br-ind"><br><span class="indent">&nbsp;</span></span>তাদের তরোয়ালগুলি<sup class="fnm"><a name="fnm1" href="#fn1">1</a></sup> হিংস্রতার অস্ত্রশস্ত্র।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের মন্ত্রণা-সভায় আমি যেন না ঢুকি,<br> <span class="br-ind"><br><span class="indent">&nbsp;</span></span>তাদের সমাবেশে যেন যোগ না দিই,<br> <span class="br-ind"><br><span class="indent">&nbsp;</span></span>কারণ তাদের ক্রোধে তারা মানুষজনকে হত্যা করল<br> <span class="br-ind"><br><span class="indent">&nbsp;</span></span>এবং তাদের খেয়ালখুশি মতো তারা বলদদের পায়ের শিরা কেটে দিয়েছিল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অভিশপ্ত হোক তাদের ক্রোধ, যা এত প্রচণ্ড,<br> <span class="br-ind"><br><span class="indent">&nbsp;</span></span>আর তাদের উন্মত্ততা, যা এত নিষ্ঠুর!<br> <span class="br-ind"><br><span class="indent">&nbsp;</span></span>যাকোবের মধ্যে আমি তাদের ইতস্তত ছড়িয়ে দেব<br> <span class="br-ind"><br><span class="indent">&nbsp;</span></span>এবং ইস্রায়েলের মধ্যে তাদের বিক্ষিপ্ত করে দেব। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“হে যিহূদা<sup class="fnm"><a name="fnm2" href="#fn2">2</a></sup>, তোমার দাদা-ভাইয়েরা তোমার প্রশংসা করবে;<br> <span class="br-ind"><br><span class="indent">&nbsp;</span></span>তোমার শত্রুদের ঘাড়ে তোমার হাত থাকবে;<br> <span class="br-ind"><br><span class="indent">&nbsp;</span></span>তোমার বাবার ছেলেরা তোমার কাছে মাথা নত করবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি এক সিংহশাবক, হে যিহূদা;<br> <span class="br-ind"><br><span class="indent">&nbsp;</span></span>বাছা, তুমি শিকার করে ফিরে এলে।<br> <span class="br-ind"><br><span class="indent">&nbsp;</span></span>এক সিংহের মতো সে গুড়ি মারে ও শুয়ে থাকে,<br> <span class="br-ind"><br><span class="indent">&nbsp;</span></span>এক সিংহীর মতো—কে তাকে জাগাতে সাহস করে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহূদা থেকে রাজদণ্ড বিদায় নেবে না,<br> <span class="br-ind"><br><span class="indent">&nbsp;</span></span>তার দুই পায়ের ফাঁক থেকে<sup class="fnm"><a name="fnm3" href="#fn3">3</a></sup> শাসকের ছড়িও সরে যাবে না,<br> <span class="br-ind"><br><span class="indent">&nbsp;</span></span>যতদিন না তিনি আসছেন সেটি যাঁর অধিকারভুক্ত<sup class="fnm"><a name="fnm4" href="#fn4">4</a></sup><br> <span class="br-ind"><br><span class="indent">&nbsp;</span></span>আর জাতিদের সেই আনুগত্য তাঁরই হবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে এক দ্রাক্ষালতায় তার গাধা বেঁধে রাখবে,<br> <span class="br-ind"><br><span class="indent">&nbsp;</span></span>তার অশ্বশাবক সেই পছন্দসই ডালে বেঁধে রাখবে;<br> <span class="br-ind"><br><span class="indent">&nbsp;</span></span>দ্রাক্ষারসে সে তার জামাকাপড় ধোবে,<br> <span class="br-ind"><br><span class="indent">&nbsp;</span></span>তার আলখাল্লাগুলি ধোবে দ্রাক্ষারসের রক্তে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তার চোখ-দুটি দ্রাক্ষারসের থেকেও বেশি রক্তবর্ণ হবে,<br> <span class="br-ind"><br><span class="indent">&nbsp;</span></span>তার দাঁতগুলি দুধের থেকেও বেশি সাদা হবে।<sup class="fnm"><a name="fnm5" href="#fn5">5</a></sup> <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“সবূলূন সমুদ্রতীরে বসবাস করবে<br> <span class="br-ind"><br><span class="indent">&nbsp;</span></span>আর জাহাজগুলির জন্য এক পোতাশ্রয় হবে;<br> <span class="br-ind"><br><span class="indent">&nbsp;</span></span>তার সীমানা সীদোনের দিকে প্রসারিত হবে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“ইষাখর এক কঙ্কালসার<sup class="fnm"><a name="fnm6" href="#fn6">6</a></sup> গাধা<br> <span class="br-ind"><br><span class="indent">&nbsp;</span></span>মেষ-খোঁয়াড়ের<sup class="fnm"><a name="fnm7" href="#fn7">7</a></sup> মধ্যে যে পড়ে আছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখন সে দেখবে তার বিশ্রামস্থান কত সুন্দর<br> <span class="br-ind"><br><span class="indent">&nbsp;</span></span>ও তার দেশ কত সুখকর,<br> <span class="br-ind"><br><span class="indent">&nbsp;</span></span>তখন ভারবহনের জন্য সে তার কাঁধ নত করবে<br> <span class="br-ind"><br><span class="indent">&nbsp;</span></span>ও কষ্টকল্পিত পরিশ্রমের প্রতি সমর্পিত হবে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“ইস্রায়েলের গোষ্ঠীগুলির মধ্যে এক গোষ্ঠীরূপে<br> <span class="br-ind"><br><span class="indent">&nbsp;</span></span>দান<sup class="fnm"><a name="fnm8" href="#fn8">8</a></sup> তার লোকজনের জন্য ন্যায় প্রদান করবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দান পথের পাশে পড়ে থাকা এক সাপ,<br> <span class="br-ind"><br><span class="indent">&nbsp;</span></span>সেই পথ বরাবর এমন এক বিষধর সাপ হবে,<br> <span class="br-ind"><br><span class="indent">&nbsp;</span></span>যে ঘোড়ার গোড়ালিতে ছোবল মারে<br> <span class="br-ind"><br><span class="indent">&nbsp;</span></span>যেন সেটির সওয়ার পিছন-পানে ডিগবাজি খায়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“হে সদাপ্রভু, আমি তোমার উদ্ধারের প্রত্যাশা করছি। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“গাদ<sup class="fnm"><a name="fnm9" href="#fn9">9</a></sup> এক আক্রমণকারী দল দ্বারা আক্রান্ত হবে,<br> <span class="br-ind"><br><span class="indent">&nbsp;</span></span>কিন্তু সে তাদের গোড়ালি লক্ষ্য করে তাদের আক্রমণ করবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“আশেরের খাদ্যদ্রব্য হবে সমৃদ্ধ;<br> <span class="br-ind"><br><span class="indent">&nbsp;</span></span>সে এমন সুস্বাদু খাদ্য জোগাবে যা এক রাজার পক্ষে মানানসই। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“নপ্তালি এমন এক বাঁধনমুক্ত হরিণী<br> <span class="br-ind"><br><span class="indent">&nbsp;</span></span>যা সুন্দর সুন্দর হরিণশিশু গর্ভে ধারণ করে।<sup class="fnm"><a name="fnm10" href="#fn10">10</a></sup> <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“যোষেফ এক ফলবান দ্রাক্ষালতা,<br> <span class="br-ind"><br><span class="indent">&nbsp;</span></span>এক নির্ঝরিণীর কাছে স্থিত এক ফলবান দ্রাক্ষালতা,<br> <span class="br-ind"><br><span class="indent">&nbsp;</span></span>যার শাখাপ্রশাখাগুলি এক দেয়াল বেয়ে ওঠে।<sup class="fnm"><a name="fnm11" href="#fn11">11</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিক্ততা সমেত তিরন্দাজরা তাকে আক্রমণ করল;<br> <span class="br-ind"><br><span class="indent">&nbsp;</span></span>শত্রুতা দেখিয়ে তারা তার দিকে তির ছুঁড়েছিল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু তার ধনুক অবিচলিত থেকেছিল,<br> <span class="br-ind"><br><span class="indent">&nbsp;</span></span>তার শক্তিশালী হাত দুটি নমনীয় হয়েই ছিল<sup class="fnm"><a name="fnm12" href="#fn12">12</a></sup>,<br> <span class="br-ind"><br><span class="indent">&nbsp;</span></span>যাকোবের সেই শক্তিমান-জনের সেই হাতের কারণে,<br> <span class="br-ind"><br><span class="indent">&nbsp;</span></span>ইস্রায়েলের সেই মেষপালকের, সেই শৈলের কারণে,<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পৈত্রিক সেই ঈশ্বরের কারণে, যিনি তোমাকে সাহায্য করলেন,<br> <span class="br-ind"><br><span class="indent">&nbsp;</span></span>সেই সর্বশক্তিমানের<sup class="fnm"><a name="fnm13" href="#fn13">13</a></sup> কারণে, যিনি তোমাকে আশীর্বাদ করলেন<br> <span class="br-ind"><br><span class="indent">&nbsp;</span></span>ঊর্ধ্বস্হিত আকাশের আশীর্বাদসহ,<br> <span class="br-ind"><br><span class="indent">&nbsp;</span></span>নিচস্হ গভীর নির্ঝরিণীর আশীর্বাদসহ,<br> <span class="br-ind"><br><span class="indent">&nbsp;</span></span>স্তন ও গর্ভের আশীর্বাদসহ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার পৈত্রিক আশীর্বাদগুলি<br> <span class="br-ind"><br><span class="indent">&nbsp;</span></span>সেই প্রাচীন পাহাড়-পর্বতের আশীর্বাদগুলির চেয়েও মহত্তর,<br> <span class="br-ind"><br><span class="indent">&nbsp;</span></span>শতাব্দী-প্রাচীন পাহাড়গুলির দানশীলতার চেয়েও<sup class="fnm"><a name="fnm14" href="#fn14">14</a></sup> মহত্তর।<br> <span class="br-ind"><br><span class="indent">&nbsp;</span></span>এসব কিছু যোষেফের মাথায় স্হির হোক,<br> <span class="br-ind"><br><span class="indent">&nbsp;</span></span>তার দাদা-ভাইদের মধ্যে যে নায়ক,<sup class="fnm"><a name="fnm15" href="#fn15">15</a></sup> তার ললাটে গিয়ে পড়ুক। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“বিন্যামীন এক বুভুক্ষু নেকড়ে;<br> <span class="br-ind"><br><span class="indent">&nbsp;</span></span>সকালবেলায় সে শিকার গ্রাস করে,<br> <span class="br-ind"><br><span class="indent">&nbsp;</span></span>সন্ধ্যাবেলায় সে লুন্ঠিত জিনিসপত্র ভাগবাঁটোয়ারা করে।”<br></div>
<div class="v" id="v28"><span class="vn">28</span> <span class="br-p"><br><br></span>এরাই সবা ইস্রায়েলের সেই বারো বংশ, এবং তাঁদের বাবা প্রত্যেককে যথাযথ আশীর্বাদ দিয়ে তাঁদের আশীর্বাদ করার সময় তাঁদের এই কথাগুলিই বললেন।</div>
<div class="v" id="v29"><h2>যাকোবের মৃত্যু</h2><span class="vn">29</span> <span class="br-p"><br><br></span>পরে তিনি তাঁদের এইসব নির্দেশ দিলেন: “আমি আমার পরিজনবর্গের সঙ্গে একত্রিত হতে যাচ্ছি। আমাকে আমার পূর্বপুরুষদের সঙ্গে হিত্তীয় ইফ্রোণের ক্ষেতের সেই গুহায় কবর দিও,</div>
<div class="v" id="v30"><span class="vn">30</span> যে গুহাটি কনানে মম্রির পার্শ্ববর্তী মক্‌পেলার ক্ষেতে অবস্হিত, যেটি অব্রাহাম হিত্তীয় ইফ্রোণের কাছ থেকে ক্ষেতসহ এক কবরস্থানরূপে কিনেছিলেন।</div>
<div class="v" id="v31"><span class="vn">31</span> সেখানে অব্রাহাম এবং তাঁর স্ত্রী সারাকে কবর দেওয়া হল, সেখানেই ইস্‌হাক ও তাঁর স্ত্রী রিবিকাকে কবর দেওয়া হল, এবং সেখানেই আমি লেয়াকে কবর দিয়েছি।</div>
<div class="v" id="v32"><span class="vn">32</span> সেই ক্ষেত ও সেই গুহাটি হিত্তীয়দের<sup class="fnm"><a name="fnm16" href="#fn16">16</a></sup> কাছ থেকে কেনা হয়েছিল।”</div>
<div class="v" id="v33"><span class="vn">33</span> <span class="br-p"><br><br></span>যাকোব তাঁর ছেলেদের নির্দেশদান সমাপ্ত করার পর, তিনি তাঁর পা-দুটি বিছানায় টেনে আনলেন, শেষনিশ্বাস ত্যাগ করলেন এবং তাঁর পরিজনবর্গের সঙ্গে একত্রিত হলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় এই শব্দটির অর্থ অনিশ্চিত</div>
<div class="fn"><sup class="fnt"><a name="fn2" href="#fnm2">2</a></sup> অথবা, প্রশংসা</div>
<div class="fn"><sup class="fnt"><a name="fn3" href="#fnm3">3</a></sup> অথবা, তার বংশধরদের কাছ থেকে</div>
<div class="fn"><sup class="fnt"><a name="fn4" href="#fnm4">4</a></sup> অথবা, রাজস্ব যাঁর অধিকারভুক্ত; বা, শীলো</div>
<div class="fn"><sup class="fnt"><a name="fn5" href="#fnm5">5</a></sup> অথবা, দ্রাক্ষারসের গুণে নিষ্প্রতিভ হবে, তার দাঁতগুলি দুধের গুণে সাদা হবে</div>
<div class="fn"><sup class="fnt"><a name="fn6" href="#fnm6">6</a></sup> অথবা, বলবান</div>
<div class="fn"><sup class="fnt"><a name="fn7" href="#fnm7">7</a></sup> অথবা, ঘোড়ার জিনের পিছন দিকে ঝোলানো ভারী থলির</div>
<div class="fn"><sup class="fnt"><a name="fn8" href="#fnm8">8</a></sup> এখানে দান শব্দের অর্থ, সে ন্যায় প্রদান করে</div>
<div class="fn"><sup class="fnt"><a name="fn9" href="#fnm9">9</a></sup> হিব্রু ভাষায় গাদ শব্দটি, আক্রমণের ও এছাড়াও আক্রমণকারী দলের মতো শোনায়</div>
<div class="fn"><sup class="fnt"><a name="fn10" href="#fnm10">10</a></sup> অথবা, সে সুন্দর সুন্দর কথা বলে</div>
<div class="fn"><sup class="fnt"><a name="fn11" href="#fnm11">11</a></sup> অথবা, যোষেফ এক বুনো অনভিজ্ঞ তরুণ, এক ঝরনার কাছে থাকা এক বুনো অনভিজ্ঞ তরুণ, এক প্রাঙ্গণবিশিষ্ট পাহাড়ের উপর চরা এক বুনো গাধা</div>
<div class="fn"><sup class="fnt"><a name="fn12" href="#fnm12">12</a></sup> অথবা, তিরন্দাজরা আক্রমণ করবে, তির ছুঁড়বে, স্হির থাকবে, অপেক্ষা করবে</div>
<div class="fn"><sup class="fnt"><a name="fn13" href="#fnm13">13</a></sup> হিব্রু ভাষায়, শাদ্দাই</div>
<div class="fn"><sup class="fnt"><a name="fn14" href="#fnm14">14</a></sup> অথবা, আমার পূর্বপুরুষদের, মতো মহান</div>
<div class="fn"><sup class="fnt"><a name="fn15" href="#fnm15">15</a></sup> অথবা, যে তাদের থেকে পৃথক হয়েছে</div>
<div class="fn"><sup class="fnt"><a name="fn16" href="#fnm16">16</a></sup> অথবা, হেতের বংশধরদের</div>
</div>
<!-- PARSED ABOVE; EDITING MAY BREAK PARSER -->
</body></html>