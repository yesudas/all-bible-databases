<html><head>
<meta http-equiv="Content-Type" content="text/html;charset=utf-8" />
<title>Hab 2 &ndash; হবক্‌কূক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হবক্‌কূক</b> &ndash; <a href="Hab_1.html">1</a> <b>2</b> <a href="Hab_3.html">3</a> </div><hr>
<h1>Hab 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি নিজের নজর-ঘাঁটিতে দাঁড়াব<br> <span class="br-ind"><br><span class="indent">&nbsp;</span></span>এবং দুর্গের উপর অবস্থান করব;<br> <span class="br-ind"><br><span class="indent">&nbsp;</span></span>সেখানে অপেক্ষা করে দেখব যে সদাপ্রভু আমাকে কী বলছেন,<br> <span class="br-ind"><br><span class="indent">&nbsp;</span></span>এবং আমি কীভাবে এই নালিশের উত্তর দেব।<br></div>
<div class="v" id="v2"><h2>সদাপ্রভুর উত্তর</h2><span class="vn">2</span> <span class="br-p"><br><br></span>তখন সদাপ্রভু উত্তর দিলেন: <span class="br-p"><br><br></span><span class="br-ind"><br><span class="indent">&nbsp;</span></span>“এই দর্শন লেখো<br> <span class="br-ind"><br><span class="indent">&nbsp;</span></span>স্পষ্ট করে ফলকের উপর লেখো<br> <span class="br-ind"><br><span class="indent">&nbsp;</span></span>যাতে একজন দৌড়বাজ<sup class="fnm"><a name="fnm1" href="#fn1">1</a></sup> অন্যদের কাছে সঠিক বার্তা বহন করতে পারে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ এই দর্শন নির্ধারিত সময়ের অপেক্ষায় রয়েছে;<br> <span class="br-ind"><br><span class="indent">&nbsp;</span></span>এটা শেষ সময়ের কথা বলে<br> <span class="br-ind"><br><span class="indent">&nbsp;</span></span>এবং মিথ্যা প্রমাণিত হবে না।<br> <span class="br-ind"><br><span class="indent">&nbsp;</span></span>এটা ঘটতে দেরি হলেও, অপেক্ষা করো;<br> <span class="br-ind"><br><span class="indent">&nbsp;</span></span>নিশ্চয়ই এটা<sup class="fnm"><a name="fnm2" href="#fn2">2</a></sup> ঘটবে<br> <span class="br-ind"><br><span class="indent">&nbsp;</span></span>এবং দেরি হবে না। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“দেখো, শত্রু অহংকারে ফুলে উঠেছে;<br> <span class="br-ind"><br><span class="indent">&nbsp;</span></span>তার ইচ্ছাসকল ন্যায্য নয়,<br> <span class="br-ind"><br><span class="indent">&nbsp;</span></span>কিন্তু ধার্মিক ব্যক্তি বিশ্বাসের দ্বারাই জীবিত থাকবে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রকৃতপক্ষে, সুরা তাকে প্রতারণা করে;<br> <span class="br-ind"><br><span class="indent">&nbsp;</span></span>সে দাম্ভিক এবং কখনও বিশ্রাম করে না।<br> <span class="br-ind"><br><span class="indent">&nbsp;</span></span>কারণ পাতালের মতো সে লোভী<br> <span class="br-ind"><br><span class="indent">&nbsp;</span></span>এবং মৃত্যুর মতো কখনই সন্তুষ্ট হয় না,<br> <span class="br-ind"><br><span class="indent">&nbsp;</span></span>সমগ্র জাতিগণদের সে নিজের কাছে একত্রিত করে<br> <span class="br-ind"><br><span class="indent">&nbsp;</span></span>এবং সকলকে বন্দি করে।<br></div>
<div class="v" id="v6"><span class="vn">6</span> <span class="br-p"><br><br></span>“কিন্তু তাদের সকলে কি তাকে বিদ্রুপ ও অবজ্ঞার সঙ্গে, এই বলে, উপহাস করবে না, <span class="br-p"><br><br></span><span class="br-ind"><br><span class="indent">&nbsp;</span></span>“ ‘ধিক্ তাকে, যে চুরি করা সম্পত্তি জমিয়ে রাখে<br> <span class="br-ind"><br><span class="indent">&nbsp;</span></span>এবং জোর করে আদায় করে নিজেকে ধনী করে!<br> <span class="br-ind"><br><span class="indent">&nbsp;</span></span>এইভাবে আর কত দিন চলবে?’<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার পাওনাদাররা কি হঠাৎ তোমার বিরুদ্ধে সক্রিয় হয়ে উঠবে না?<br> <span class="br-ind"><br><span class="indent">&nbsp;</span></span>তারা কি সজাগ হয়ে তোমাকে ভীত করবে না?<br> <span class="br-ind"><br><span class="indent">&nbsp;</span></span>তখন তোমরা ওদের শিকার হবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যেহেতু তোমরা বহু জাতিগণদের লুট করেছ,<br> <span class="br-ind"><br><span class="indent">&nbsp;</span></span>তাই অবশিষ্ট ব্যক্তিরা তোমাদের লুট করবে।<br> <span class="br-ind"><br><span class="indent">&nbsp;</span></span>কারণ তোমরা মানুষের রক্তপাত করেছ;<br> <span class="br-ind"><br><span class="indent">&nbsp;</span></span>তোমরা দেশ, নগর এবং তার সমস্ত মানুষদের ধ্বংস করেছ। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“ধিক্ তাকে, যে দুষ্কর্মের লাভে নিজের ঘর তৈরি করে,<br> <span class="br-ind"><br><span class="indent">&nbsp;</span></span>বিপর্যয়ের কবল থেকে বাঁচবার জন্য<br> <span class="br-ind"><br><span class="indent">&nbsp;</span></span>উঁচু স্থানে বসতি স্থাপন করে!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি বহু জাতির পতনের পরিকল্পনা করেছ,<br> <span class="br-ind"><br><span class="indent">&nbsp;</span></span>নিজের ঘরকে লজ্জিত এবং নিজের জীবন নষ্ট করেছ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রাচীরের পাথরগুলি কেঁদে উঠবে,<br> <span class="br-ind"><br><span class="indent">&nbsp;</span></span>এবং ছাদের কড়িকাঠ তা প্রতিধ্বনিত করবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“ধিক্ তাকে, যে রক্তপাতের মাধ্যমে নগর নির্মাণ করে,<br> <span class="br-ind"><br><span class="indent">&nbsp;</span></span>আর দুষ্কর্মের সাথে নগর স্থাপন করে!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু কি নির্ধারণ করেননি<br> <span class="br-ind"><br><span class="indent">&nbsp;</span></span>যে জাতিগণের পরিশ্রম আগুনের কেবল ইন্ধনমাত্র,<br> <span class="br-ind"><br><span class="indent">&nbsp;</span></span>এবং তারা এত পরিশ্রম করে কিন্তু সবকিছুই ব্যর্থ হয়!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ সমুদ্র যেমন জলে পূর্ণ,<br> <span class="br-ind"><br><span class="indent">&nbsp;</span></span>তেমনি পৃথিবী সদাপ্রভুর জ্ঞানের মহিমায় পূর্ণ হবে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“ধিক্ তাকে, যে তার প্রতিবেশীদের সুরা পান করায়,<br> <span class="br-ind"><br><span class="indent">&nbsp;</span></span>সুরাপাত্র থেকে ঢেলে যায় যতক্ষণ না পর্যন্ত তারা মত্ত হয়ে ওঠে,<br> <span class="br-ind"><br><span class="indent">&nbsp;</span></span>যেন সে তাদের নগ্ন শরীরের প্রতি দৃষ্টি দিয়ে উপভোগ করতে পারে!<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মহিমাতে নয় তুমি লজ্জায় পরিপূর্ণ হবে।<br> <span class="br-ind"><br><span class="indent">&nbsp;</span></span>এখন তোমার পালা! সুরা পান করো এবং তোমার নগ্নতা প্রকাশ পাক।<br> <span class="br-ind"><br><span class="indent">&nbsp;</span></span>সদাপ্রভুর বিচারের পানপাত্র থেকে পান করো<br> <span class="br-ind"><br><span class="indent">&nbsp;</span></span>এবং তোমার সব গৌরব লাঞ্ছনায় রূপান্তরিত হবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>লেবাননের প্রতি তুমি যা অত্যাচার করেছ তা তোমাকে অভিভূত করবে,<br> <span class="br-ind"><br><span class="indent">&nbsp;</span></span>তুমি বন্যপশুদের ধ্বংস করেছ, আর তাদের আতঙ্ক তোমার হবে।<br> <span class="br-ind"><br><span class="indent">&nbsp;</span></span>কারণ তুমি মানুষের রক্তপাত করেছ;<br> <span class="br-ind"><br><span class="indent">&nbsp;</span></span>তোমরা দেশ, নগর এবং তার সমস্ত মানুষদের ধ্বংস করেছ। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“কারিগরের তৈরি খোদিত মূর্তির কি মূল্য?<br> <span class="br-ind"><br><span class="indent">&nbsp;</span></span>অথবা এক প্রতিমূর্তি যে মিথ্যা শেখায়?<br> <span class="br-ind"><br><span class="indent">&nbsp;</span></span>কারণ যে সেটা বানায় সে নিজের সৃষ্টিতেই আস্থা রাখে;<br> <span class="br-ind"><br><span class="indent">&nbsp;</span></span>সে মূর্তি নির্মাণ করে যা কথা বলতে পারে না।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধিক্ তাকে, যে কাঠকে বলে, ‘জীবিত হও!’<br> <span class="br-ind"><br><span class="indent">&nbsp;</span></span>আর নির্জীব পাথরকে বলে ‘ওঠো!’<br> <span class="br-ind"><br><span class="indent">&nbsp;</span></span>সেটা কি পথ দেখাতে পারে?<br> <span class="br-ind"><br><span class="indent">&nbsp;</span></span>এটা সোনা ও রুপো দিয়ে আবৃত;<br> <span class="br-ind"><br><span class="indent">&nbsp;</span></span>এর মধ্যে কোনো শ্বাস নেই।” <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু সদাপ্রভু আপন পবিত্র মন্দিরে আছেন;<br> <span class="br-ind"><br><span class="indent">&nbsp;</span></span>সমস্ত পৃথিবী তাঁর সম্মুখে নীরব থাকুক।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা <!--raw 1 bo --><em><!--endraw 1-->যেন যে কেউ এটা পড়বে<!--raw 1 bo --></em><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> অথবা <!--raw 1 bo --><em><!--endraw 1-->সে দেরি করলেও, তার জন্য অপেক্ষা করো; সে<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>