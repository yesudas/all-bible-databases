<html><head>
<meta http-equiv="Content-Type" content="text/html;charset=utf-8" />
<title>Hag 1 &ndash; হগয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hag', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হগয়</b> &ndash; <b>1</b> <a href="Hag_2.html">2</a> </div><hr>
<h1>Hag 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পারস্যের রাজা সাইরাস ৫৩৯ খ্রীষ্ট পূর্বাব্দে ব্যাবিলন অধিকার করার পর নির্বাসনে থাকা ইহুদিদের তাদের দেশে প্রত্যাবর্তন করার ও জেরুশালেমের মন্দির নির্মাণের অনুমতি দেন। পরের বছরই ইহুদিদের একটি দল দেশে প্রত্যাবর্তন করল এবং আরও দুই বছর ধরে মন্দিরের ভিত্তিমূলের পুননির্মাণ ও উৎসর্গের কাজ সম্পূর্ণ করল। কিন্তু তাদের সন্দেহপ্রবণ ও বিদ্বেষী প্রতিবেশীদের পারস্যের রাজসভায় যথেষ্ট প্রভাব-প্রতিপত্তি ছিল, ফলে তারা কলকাঠি নেড়ে মন্দির পুনর্নির্মাণের কাজ বন্ধ করে দিল। (দ্রষ্টব্য, ইষ্রা ৪:৪–৬:২২) এর ষোলো বছর পর যখন রাজা দারিয়াবস পারস্যের সিংহাসনে আরোহণ করলেন, তখন ভাববাদী হগয় লোকদের অনুরোধ করলেন তারা যেন তাদের কাজ পুনরায় শুরু করে। তিনি বিশেষভাবে, যিহূদার কর্মকর্তা সরুব্বাবিল ও মহাপুরোহিত যিহোশূয়ের কাছে এই কাজকে এগিয়ে নিয়ে যাওয়ার আহ্বান জানালেন। এর চার বছরের মাথায় মন্দির পুনর্নির্মাণের কাজ সমাপ্ত হল এবং মন্দিরে উপাসনা-আরাধনার কাজ শুরু হয়ে গেল। <!--raw 1 bo --><p/><!--endraw 1-->দারিয়াবসের শাসনকালের শুরুতে সুপরিকল্পিত চার মাস সময়কালে হগয় তাঁর চারটি ভাববাণী বলেছিলেন। এর মধ্যে প্রথমটিতে স্পষ্টভাবে বলা হয়েছে, ঈশ্বরের গৃহ বিধ্বস্ত অবস্থায় পড়ে থাকার জন্য ইস্রায়েল জাতি ঐশ আশীর্বাদ থেকে বঞ্চিত হচ্ছে। দ্বিতীয় ভাববাণীতে উৎসাহিত করা হয়েছে তাদের, যাদের মনে হয়েছিল, নবনির্মিত মন্দিরটি শলোমনের তৈরি মূল মন্দিরের তুলনায় হতাশাব্যঞ্জক। কিন্তু ঈশ্বর প্রতিশ্রুতি দিয়েছেন, বর্তমান মন্দিরটির মহিমা ও গরিমা প্রথম মন্দিরটিকেও ম্লান করে দেবে। তৃতীয় ভাববাণীতে লোকদের আশ্বস্ত করা হয়েছে যে, এখন থেকে তাদের গোষ্ঠী পুনরায় আশীর্বাদযুক্ত হবে। আর সর্বশেষ ভাববাণীটি, দাউদের সিংহাসনের উত্তরাধিকারী স্বয়ং সরুব্বাবিলের প্রতি এক ব্যক্তিগত অনুপ্রেরণা। এইভাবে একদিন ইস্রায়েল জাতি তাদের আপন দেশে ফিরে এল সেই সঙ্গে ফিরে এল ঈশ্বরের আশীর্বাদ।
</div>
<div class="biblehtmlcontent verses" id="verses">
<div class="v" id="v1"><h2>সদাপ্রভুর মন্দির নির্মাণের জন্য আহ্বান</h2><span class="vn">1</span> <span class="br-p"><br><br></span>রাজা দারিয়াবসের দ্বিতীয়বর্ষের রাজত্বকালে ষষ্ঠ মাসের প্রথম দিনে সদাপ্রভুর বাক্য ভাববাদী হগয়ের দ্বারা শল্টীয়েলের পুত্র সরুব্বাবিল, যিহূদার শাসনকর্তা এবং যিহোষাদকের পুত্র মহাযাজক যিহোশূয়ের কাছে উপস্থিত হল।</div>
<div class="v" id="v2"><span class="vn">2</span> <span class="br-p"><br><br></span>সর্বশক্তিমান সদাপ্রভু এই কথা বলেন, “এই লোকেরা বলে, ‘সদাপ্রভুর গৃহ নির্মাণের সময় এখনও আসেনি।’ ”</div>
<div class="v" id="v3"><span class="vn">3</span> <span class="br-p"><br><br></span>তখন ভাববাদী হগয়ের মাধ্যমে সদাপ্রভুর বাক্য এল,</div>
<div class="v" id="v4"><span class="vn">4</span> “এটি কি ঠিক, যে তোমরা নিজের কারুকার্য করা বাড়িতে রয়েছো, যেখানে সদপ্রভুর গৃহ বিনষ্ট?”</div>
<div class="v" id="v5"><span class="vn">5</span> <span class="br-p"><br><br></span>এখন সর্বশক্তিমান সদাপ্রভু এই কথা বলেন, “সযত্নে নিজের পথের বিচার করো।</div>
<div class="v" id="v6"><span class="vn">6</span> তোমরা অনেক ফসল বোপণ করো, কিন্তু পাও অল্প। তোমরা খাও, কিন্তু তাতে কখনও তৃপ্ত হও না। সুরা পান করো তাও যথেষ্ট হয় না। কাপড় পড়ো কিন্তু তাতে গরম হয় না। কাজের মজুরি ফুটা থলিতে রাখো।”</div>
<div class="v" id="v7"><span class="vn">7</span> <span class="br-p"><br><br></span>সর্বশক্তিমান সদাপ্রভু এই কথা বলেন, “সযত্নে নিজের পথের বিষয় বিচার করো।</div>
<div class="v" id="v8"><span class="vn">8</span> আমার গৃহ নির্মাণ করার জন্য পাহাড়ে পাহাড়ে যাও এবং কাঠ নিয়ে এসো করো, যাতে আমি সন্তুষ্ট এবং সম্মানিত হই,” সদাপ্রভু বলেন।</div>
<div class="v" id="v9"><span class="vn">9</span> “তোমরা প্রাচুর্যের প্রত্যাশা করো, কিন্তু দেখো, তা অল্পে পরিণত হয়। যা ঘরে নিয়ে আসো, আমি তা উড়িয়ে দিই। কেন?” সর্বশক্তিমান সদাপ্রভু এই কথা বলেন। “কারণ তোমরা সব নিজের নিজের ঘর নিয়ে ব্যস্ত এবং আমার ঘর বিনষ্ট।</div>
<div class="v" id="v10"><span class="vn">10</span> সেই কারণে পৃথিবীতে শিশির পড়া বন্ধ, ফলে ফসলও হচ্ছে না।</div>
<div class="v" id="v11"><span class="vn">11</span> ক্ষেত-খামার আর পাহাড়ের উপর, শস্যের উপর, নতুন দ্রাক্ষারস, জলপাই তেল সবকিছু যা মাটিতে জন্মায়, মনুষ্য আর প্রাণী এবং তোমাদের সকলের হাতের পরিশ্রমের উপর আমি সদাপ্রভু খরার আহ্বান করেছি।”</div>
<div class="v" id="v12"><span class="vn">12</span> <span class="br-p"><br><br></span>আর তখন শল্টীয়েলের পুত্র সরুব্বাবিল, যিহোষাদকের পুত্র মহাপুরোহিত যিহোশূয়, ও অবশিষ্ট লোকেরা তাদের ঈশ্বর সদাপ্রভু এবং ভাববাদী হগয়ের আদেশ মানল। আর তারা সদাপ্রভুকে ভয় করতে লাগল।</div>
<div class="v" id="v13"><span class="vn">13</span> <span class="br-p"><br><br></span>তখন সদাপ্রভুর দূত হগয়, লোকদের সদাপ্রভুর এই বার্তা দিলেন, “আমি তোমাদের সঙ্গে আছি,” এই কথা সদাপ্রভু বলেন।</div>
<div class="v" id="v14"><span class="vn">14</span> এরপর সদাপ্রভু শল্টীয়েলের পুত্র সরুব্বাবিল, যিহূদার শাসনকর্তা, যিহোষাদকের পুত্র মহাযাজক যিহোশূয়, অবশিষ্ট লোকদের অন্তরাত্মাকে উত্তেজিত করলেন। তখন তারা ফিরে এসে একত্রে তাদের ঈশ্বর সর্বশক্তিমান সদাপ্রভুর গৃহ নির্মাণের কাজ শুরু করলেন,</div>
<div class="v" id="v15"><span class="vn">15</span> ষষ্ঠ মাসের চব্বিশতম দিনে। <span class="br-p"><br><br></span>রাজা দারিয়াবসের দ্বিতীয় বছরের রাজত্বকালে,</div>
</div>
<!-- PARSED ABOVE; EDITING MAY BREAK PARSER -->
</body></html>