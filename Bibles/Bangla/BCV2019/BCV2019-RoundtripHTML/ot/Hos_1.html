<html><head>
<meta http-equiv="Content-Type" content="text/html;charset=utf-8" />
<title>Hos 1 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <b>1</b> <a href="Hos_2.html">2</a> <a href="Hos_3.html">3</a> ... <a href="Hos_14.html">14</a> </div><hr>
<h1>Hos 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->খ্রীষ্ট পূর্বাব্দ অষ্টম শতকের বিক্ষোভপূর্ণ সময়ে ভাববাদী হোশেয় ইস্রায়েলের উত্তরের রাজ্যের উদ্দেশে ভাববাণী বলেছিলেন। দ্বিতীয় যারবিয়ামের মৃত্যুর পর মাত্র কুড়ি বছরের মধ্যে ইস্রায়েলে ছয়জন আলাদা আলাদা রাজা রাজত্ব করেন; তার মধ্যে চারজন গুপ্তঘাতকের হাতে নিহত হন আর শেষ রাজাকে বলপূর্বক সিংহাসনচ্যূত করা হয়। এরপর আসিরীয় সাম্রাজ্যের উত্থান হয়, যারা ৭২২ খ্রীষ্ট পূর্বাব্দে ইস্রায়েলকে আক্রমণ করে সম্পূর্ণভাবে তা অধিকার করে এবং দেশের অধিকাংশ মানুষকে বন্দি করে নির্বাসনে পাঠিয়ে দেয়। <!--raw 1 bo --><p/><!--endraw 1-->ইস্রায়েল জাতি সদাপ্রভুর জায়গায় কনানীয়দের প্রকৃতি-দেবতা বায়ালকে স্থান দিয়ে ভুল কাজ করেছিল। এই কাজ হয়তো প্রথমদিকে তারা অত্যন্ত সরলচিত্তেই শুরু করেছিল, কারণ বায়াল শব্দের অর্থ “প্রভু” কিন্তু হোশেয়র সময়ে লোকেরা দেবতার পীঠস্থানে থাকা বেশ্যাদের কাছে যেত এবং উর্বরতা সংক্রান্ত যাদুবিদ্যাভিত্তিক পূজার্চনা রপ্ত করত। হোশেয় বারংবার এই ধরনের ভ্রষ্টাচারপূর্ণ পূজার্চনাকে আধ্যাত্মিক বেশ্যাবৃত্তি বলে তিরস্কার করেছেন। সেই সঙ্গে বিদেশিদের প্রতি ইস্রায়েল জাতির গোপন প্রেমের মূর্খতা, নৈতিকতাকে জলাঞ্জলি দেওয়া এবং বোধহীন লোভকেও তিনি অভিযুক্ত করেছেন। যদিও লোকেরা হোশেয়র সাবধানবাণীকে বাতিল করে দিয়েছিল এবং তাঁকে উপহাস করেছিল। <!--raw 1 bo --><p/><!--endraw 1-->পুস্তকটি দুটি মূল ভাগে বিভক্ত। সংক্ষিপ্ত প্রথম ভাগটির বক্তব্য, কীভাবে ঈশ্বর হোশেয়কে ব্যভিচারী নারী গোমরকে বিয়ে করার আদেশ দিচ্ছেন। অবিশ্বস্ত নারী গোমর এখানে সদাপ্রভুর প্রতি ইস্রায়েল জাতির দোদুল্যমান বিশ্বস্ততার প্রতীক। এইভাবে ভাববাদীর নিজের জীবন বিপথগামী ইস্রায়েল জাতির প্রতি ঈশ্বরের ইচ্ছার একটি ছবিকে প্রকাশ করেছে। দীর্ঘ দ্বিতীয় ভাগে রয়েছে রাজা যারবিয়ামের পতনের পর প্রকাশিত বিভিন্ন ভাববাণী, যেখানে পর্যায়ক্রমে ঘুরে ফিরে এসেছে আশা ও সর্বনাশের কথা, কেননা নির্বাসনের আগের শেষ বছরগুলিতে হোশেয় ইস্রায়েল রাজ্যকে একইসঙ্গে হুমকি দিয়েছিলেন ও মিনতি করেছিলেন।
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহূদার রাজা উষিয়, যোথম, আহস ও হিষ্কিয়ের সময়ে এবং যিহোয়াশের পুত্র ইস্রায়েলের রাজা যারবিয়ামের সময়ে সদাপ্রভুর এই বাক্য বেরির পুত্র হোশেয়ের কাছে উপস্থিত হল:</div>
<div class="v" id="v2"><h2>হোশেয়ের স্ত্রী ও ছেলেমেয়েরা</h2><span class="vn">2</span> <span class="br-p"><br><br></span>সদাপ্রভু যখন হোশেয়ের মাধ্যমে কথা বলা শুরু করলেন, তখন সদাপ্রভু তাঁকে বললেন, “তুমি যাও, এক ব্যভিচারী স্ত্রী ও অবিশ্বস্ততার সন্তানদের গ্রহণ করো, কারণ এই দেশ সদাপ্রভুর কাছ থেকে বিচ্ছিন্ন হওয়ায় এক ভয়ংকর ব্যভিচার করেছে।”</div>
<div class="v" id="v3"><span class="vn">3</span> তাই তিনি গিয়ে দিবলায়িমের কন্যা গোমরকে বিবাহ করলেন, এবং সে গর্ভবতী হয়ে তাঁর জন্য এক পুত্র প্রসব করল।</div>
<div class="v" id="v4"><span class="vn">4</span> <span class="br-p"><br><br></span>এরপর সদাপ্রভু হোশেয়কে বললেন, “ওর নাম রাখো যিষ্রিয়েল, কারণ যিষ্রিয়েলে হত্যালীলা সংঘটিত করার অপরাধে আমি যেহূর কুলকে সত্বর শাস্তি দেব এবং আমি ইস্রায়েল রাজ্যের পরিসমাপ্তি ঘটাব।</div>
<div class="v" id="v5"><span class="vn">5</span> সেদিন, আমি যিষ্রিয়েল উপত্যকায় ইস্রায়েলের ধনুক ভেঙে ফেলব।”</div>
<div class="v" id="v6"><span class="vn">6</span> <span class="br-p"><br><br></span>গোমর আবার গর্ভবতী হয়ে এক কন্যাসন্তানের জন্ম দিল। তখন সদাপ্রভু হোশেয়কে বললেন, “ওর নাম রাখো লো-রুহামা,<sup class="fnm"><a name="fnm1" href="#fn1">1</a></sup> কারণ আমি আর ইস্রায়েল কুলের প্রতি ভালোবাসা প্রদর্শন করব না। আমি তাদের আর ক্ষমা করব না।</div>
<div class="v" id="v7"><span class="vn">7</span> কিন্তু যিহূদা কুলের প্রতি আমি আমার ভালোবাসা প্রদর্শন করব। আমি তাদের উদ্ধার করব, তির, তরোয়াল বা যুদ্ধের দ্বারা নয়, অশ্ব বা অশ্বারোহীদের দ্বারাও নয়, কিন্তু তাদের ঈশ্বর সদাপ্রভুর দ্বারা।”</div>
<div class="v" id="v8"><span class="vn">8</span> <span class="br-p"><br><br></span>গোমর লো-রুহামাকে স্তন্যপান ত্যাগ করানোর পরে তার আর একটি পুত্র হল।</div>
<div class="v" id="v9"><span class="vn">9</span> তখন সদাপ্রভু বললেন, “ওর নাম রাখো লো-অম্মি,<sup class="fnm"><a name="fnm2" href="#fn2">2</a></sup> কারণ তোমরা আমার প্রজা নও এবং আমি তোমাদের ঈশ্বর নই।</div>
<div class="v" id="v10"><span class="vn">10</span> <span class="br-p"><br><br></span>“তবুও ইস্রায়েল-সন্তানদের সংখ্যা হবে সমুদ্রতটের সেই বালুকণার মতো, যার পরিমাপ করা বা গণনা করা যায় না। যেখানে তাদের বলা হয়েছিল, ‘তোমরা আমার প্রজা নও,’ সেখানে তাদের বলা হবে, ‘জীবন্ত ঈশ্বরের পুত্র।’</div>
<div class="v" id="v11"><span class="vn">11</span> কারণ যিহূদা কুল ও ইস্রায়েল কুলের লোকেরা পুনরায় সংযুক্ত হবে; তারা একজন নেতাকে নিযুক্ত করে সেই দেশ থেকে বের হয়ে আসবে, এবং যিষ্রিয়েলের সেদিন মহান হবে।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> লো-রুহামা নামের অর্থ, যাকে ভালোবাসা যায় না।</div>
<div class="fn"><sup class="fnt"><a name="fn2" href="#fnm2">2</a></sup> লো-অম্মির অর্থ, আমার প্রজা নয়।</div>
</div>
<!-- PARSED ABOVE; EDITING MAY BREAK PARSER -->
</body></html>