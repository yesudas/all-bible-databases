<html><head>
<meta http-equiv="Content-Type" content="text/html;charset=utf-8" />
<title>Hos 10 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_8.html">8</a> <a href="Hos_9.html">9</a> <b>10</b> <a href="Hos_11.html">11</a> <a href="Hos_12.html">12</a> ... <a href="Hos_14.html">14</a> </div><hr>
<h1>Hos 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্রায়েল ছিল শাখা-প্রশাখা সমন্বিত এক দ্রাক্ষালতা;<br> <span class="br-ind"><br><span class="indent">&nbsp;</span></span>সে নিজের জন্যই ফল উৎপন্ন করত।<br> <span class="br-ind"><br><span class="indent">&nbsp;</span></span>তার ফল যখন বৃদ্ধি পেল,<br> <span class="br-ind"><br><span class="indent">&nbsp;</span></span>সে তখন আরও বেশি যজ্ঞবেদি নির্মাণ করল;<br> <span class="br-ind"><br><span class="indent">&nbsp;</span></span>তার দেশ যেই সমৃদ্ধ হল,<br> <span class="br-ind"><br><span class="indent">&nbsp;</span></span>সে তার পবিত্র প্রস্তর স্তম্ভগুলি সুশোভিত করল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাদের হৃদয় প্রবঞ্চনায় পূর্ণ,<br> <span class="br-ind"><br><span class="indent">&nbsp;</span></span>তাই এখন তারা অবশ্যই তাদের অপরাধ বহন করবে।<br> <span class="br-ind"><br><span class="indent">&nbsp;</span></span>সদাপ্রভু তাদের যজ্ঞবেদিগুলি ভেঙে ফেলবেন<br> <span class="br-ind"><br><span class="indent">&nbsp;</span></span>ও তাদের পবিত্র প্রস্তর স্তম্ভগুলি ধ্বংস করবেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তখন তারা বলবে, “আমাদের কোনো রাজা নেই,<br> <span class="br-ind"><br><span class="indent">&nbsp;</span></span>তাই আমরা সদাপ্রভুকে ভয় করিনি।<br> <span class="br-ind"><br><span class="indent">&nbsp;</span></span>আর যদিও আমাদের কোনো রাজা থাকতেন,<br> <span class="br-ind"><br><span class="indent">&nbsp;</span></span>তাহলে তিনিই বা আমাদের জন্য কী করতেন?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা বহু প্রতিশ্রুতি দেয়,<br> <span class="br-ind"><br><span class="indent">&nbsp;</span></span>চুক্তি করার সময়<br> <span class="br-ind"><br><span class="indent">&nbsp;</span></span>তারা মিথ্যা শপথ করে;<br> <span class="br-ind"><br><span class="indent">&nbsp;</span></span>সেই কারণে মোকদ্দমা গজিয়ে ওঠে<br> <span class="br-ind"><br><span class="indent">&nbsp;</span></span>চাষ করা জমিতে বিষাক্ত আগাছার মতো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শমরিয়ায় বসবাসকারী লোকদের কাছে<br> <span class="br-ind"><br><span class="indent">&nbsp;</span></span>বেথ-আবনের বাছুর-প্রতিমা ভীতিপ্রদ।<br> <span class="br-ind"><br><span class="indent">&nbsp;</span></span>কিন্তু এর অধিবাসীরা তার জন্য বিলাপ করবে,<br> <span class="br-ind"><br><span class="indent">&nbsp;</span></span>যেমনটা করবে তার মূর্তিপূজক যাজকেরা,<br> <span class="br-ind"><br><span class="indent">&nbsp;</span></span>যারা তার আড়ম্বরে উল্লসিত হয়েছিল,<br> <span class="br-ind"><br><span class="indent">&nbsp;</span></span>কেননা সেই গৌরবকে তাদের কাছ থেকে নিয়ে নির্বাসনে পাঠানো হবে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তা আসিরিয়ার মহারাজের কাছে উপঢৌকন স্বরূপ<br> <span class="br-ind"><br><span class="indent">&nbsp;</span></span>তা বহন করে নিয়ে যাওয়া হবে।<br> <span class="br-ind"><br><span class="indent">&nbsp;</span></span>ইফ্রয়িম অপমানিত হবে;<br> <span class="br-ind"><br><span class="indent">&nbsp;</span></span>ইস্রায়েল তার বিদেশি জোটের জন্য লজ্জিত হবে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জলরাশির উপরে কচি শাখার মতো<br> <span class="br-ind"><br><span class="indent">&nbsp;</span></span>শমরিয়া ও তার রাজা ভেসে যাবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দুষ্টতার<sup class="fnm"><a name="fnm1" href="#fn1">1</a></sup> উচ্চ স্থানগুলি ধ্বংস করা হবে,<br> <span class="br-ind"><br><span class="indent">&nbsp;</span></span>কারণ এ হল ইস্রায়েলের পাপ।<br> <span class="br-ind"><br><span class="indent">&nbsp;</span></span>সেখানে কাঁটাগাছ ও শিয়ালকাঁটার জন্ম হবে,<br> <span class="br-ind"><br><span class="indent">&nbsp;</span></span>এবং সেগুলি তাদের যজ্ঞবেদিগুলিকে ঢেকে ফেলবে।<br> <span class="br-ind"><br><span class="indent">&nbsp;</span></span>তখন তারা পর্বতগুলিকে বলবে, “আমাদের ঢেকে ফেলো!”<br> <span class="br-ind"><br><span class="indent">&nbsp;</span></span>পাহাড়গুলিকে বলবে, “আমাদের উপরে পতিত হও!” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“হে ইস্রায়েল, গিবিয়ার সময় থেকে তোমরা পাপ করেছ,<br> <span class="br-ind"><br><span class="indent">&nbsp;</span></span>আর তোমরা সেখানেই থেকে গিয়েছ।<br> <span class="br-ind"><br><span class="indent">&nbsp;</span></span>তাই যুদ্ধ গিবিয়ার দুষ্কর্মকারীদের<br> <span class="br-ind"><br><span class="indent">&nbsp;</span></span>নাগাল কি পাবে না?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার যখন ইচ্ছা হবে, আমি তাদের শাস্তি দেব;<br> <span class="br-ind"><br><span class="indent">&nbsp;</span></span>তাদের দ্বিগুণ পাপের জন্য তাদের বেঁধে ফেলতে।<br> <span class="br-ind"><br><span class="indent">&nbsp;</span></span>জাতিসমূহ তাদের বিরুদ্ধে একত্র হবে,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইফ্রয়িম এক প্রশিক্ষিত বকনা-বাছুর,<br> <span class="br-ind"><br><span class="indent">&nbsp;</span></span>সে শস্যমর্দন করতে ভালোবাসে;<br> <span class="br-ind"><br><span class="indent">&nbsp;</span></span>তাই আমি তার সুন্দর গ্রীবায়<br> <span class="br-ind"><br><span class="indent">&nbsp;</span></span>একটি জোয়াল দেব।<br> <span class="br-ind"><br><span class="indent">&nbsp;</span></span>আমি ইফ্রয়িমকে বিতাড়িত করব,<br> <span class="br-ind"><br><span class="indent">&nbsp;</span></span>যিহূদাকে অবশ্যই ভূমি কর্ষণ করতে হবে,<br> <span class="br-ind"><br><span class="indent">&nbsp;</span></span>আর যাকোব অবশ্যই মাটির ঢেলা ভাঙ্গবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমরা নিজেদের জন্য ধার্মিকতার বীজবপন করো,<br> <span class="br-ind"><br><span class="indent">&nbsp;</span></span>অনিঃশেষ ভালোবাসার ফসল তোলো,<br> <span class="br-ind"><br><span class="indent">&nbsp;</span></span>তোমাদের পতিত জমি চাষ করো;<br> <span class="br-ind"><br><span class="indent">&nbsp;</span></span>কারণ এখনই সদাপ্রভুকে অন্বেষণ করার সময়,<br> <span class="br-ind"><br><span class="indent">&nbsp;</span></span>যতক্ষণ তিনি এসে<br> <span class="br-ind"><br><span class="indent">&nbsp;</span></span>তোমাদের উপরে ধার্মিকতা বর্ষণ না করেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তোমরা তো দুষ্টতার বীজবপন করেছ,<br> <span class="br-ind"><br><span class="indent">&nbsp;</span></span>তোমরা মন্দতার শস্যচয়ন করেছ,<br> <span class="br-ind"><br><span class="indent">&nbsp;</span></span>তোমরা প্রতারণার ফল ভক্ষণ করেছ।<br> <span class="br-ind"><br><span class="indent">&nbsp;</span></span>এসবের কারণ, তোমরা নিজেদের শক্তি<br> <span class="br-ind"><br><span class="indent">&nbsp;</span></span>ও তোমাদের অসংখ্য বীর যোদ্ধাদের উপর নির্ভর করেছিলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার প্রজাদের বিরুদ্ধে রণনাদ গর্জিত হবে,<br> <span class="br-ind"><br><span class="indent">&nbsp;</span></span>যাতে তোমাদের সব দুর্গ বিধ্বস্ত হয়;<br> <span class="br-ind"><br><span class="indent">&nbsp;</span></span>ঠিক যেভাবে শল্‌মন যুদ্ধের সময় বেথ-অর্বেলকে ধ্বংস করেছিল,<br> <span class="br-ind"><br><span class="indent">&nbsp;</span></span>সন্তানসহ মায়েদের আছাড় মেরে খণ্ড খণ্ড করেছিল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ওহে বেথেল, তোমার প্রতি এরকমই করা হবে,<br> <span class="br-ind"><br><span class="indent">&nbsp;</span></span>কারণ তোমার দুষ্টতা বিপুল।<br> <span class="br-ind"><br><span class="indent">&nbsp;</span></span>সেদিন যখন ঘনিয়ে আসবে,<br> <span class="br-ind"><br><span class="indent">&nbsp;</span></span>তখন ইস্রায়েলের রাজা সম্পূর্ণরূপে বিনষ্ট হবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু <!--raw 1 bo --><em><!--endraw 1-->আবন <!--raw 1 bo --></em><!--endraw 1-->হল বেথ-আবনের একটি উল্লেখ (বেথেল-এর এক মর্যাদাহানিকর নাম)</div>
</div>
<!-- PARSED ABOVE; EDITING MAY BREAK PARSER -->
</body></html>