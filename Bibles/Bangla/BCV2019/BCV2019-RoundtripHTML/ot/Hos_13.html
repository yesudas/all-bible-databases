<html><head>
<meta http-equiv="Content-Type" content="text/html;charset=utf-8" />
<title>Hos 13 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_11.html">11</a> <a href="Hos_12.html">12</a> <b>13</b> <a href="Hos_14.html">14</a> </div><hr>
<h1>Hos 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিরুদ্ধে সদাপ্রভুর ক্রোধ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইফ্রয়িম কথা বললে লোকেরা শিহরিত হতো;<br> <span class="br-ind"><br><span class="indent">&nbsp;</span></span>সে ইস্রায়েলে উন্নীত হয়েছিল।<br> <span class="br-ind"><br><span class="indent">&nbsp;</span></span>কিন্তু বায়াল-দেবতার পূজার্চনা করে সে অপরাধী সাব্যস্ত হল ও মৃত্যুবরণ করল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিন্তু এখন তারা আরও বেশি পাপ করছে;<br> <span class="br-ind"><br><span class="indent">&nbsp;</span></span>তাদের রুপো দিয়ে তারা নিজেদের জন্য প্রতিমা নির্মাণ করে,<br> <span class="br-ind"><br><span class="indent">&nbsp;</span></span>যেগুলি কুশলী হাতে নির্মিত সুন্দর সব দেবমূর্তি,<br> <span class="br-ind"><br><span class="indent">&nbsp;</span></span>সেগুলি সবই কারিগরদের শিল্পকর্ম।<br> <span class="br-ind"><br><span class="indent">&nbsp;</span></span>এসব লোকেদের সম্পর্কে বলা হয়,<br> <span class="br-ind"><br><span class="indent">&nbsp;</span></span>“তারা নর বলি দেয়!<br> <span class="br-ind"><br><span class="indent">&nbsp;</span></span>এবং বাছুর-প্রতিমাদের চুম্বন করে!”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সুতরাং তারা হবে সকালের কুয়াশার মতো,<br> <span class="br-ind"><br><span class="indent">&nbsp;</span></span>প্রত্যুষের শিশিরের মতো, যা অন্তর্হিত হয়,<br> <span class="br-ind"><br><span class="indent">&nbsp;</span></span>তুষের মতো, যা শস্য মাড়াইয়ের খামার থেকে উড়ে যায়,<br> <span class="br-ind"><br><span class="indent">&nbsp;</span></span>ধোঁয়ার মতো, যা জানালা দিয়ে নির্গত হয়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“কিন্তু আমিই সদাপ্রভু, তোমার ঈশ্বর,<br> <span class="br-ind"><br><span class="indent">&nbsp;</span></span>যিনি মিশর দেশ থেকে তোমাদের বের করে এনেছেন।<br> <span class="br-ind"><br><span class="indent">&nbsp;</span></span>আমাকে ছাড়া আর কোনো ঈশ্বরকে তোমরা জানো না,<br> <span class="br-ind"><br><span class="indent">&nbsp;</span></span>আমি ছাড়া আর কোনো পরিত্রাতা নেই।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রখর উত্তপ্ত সেই মরুপ্রান্তরে<br> <span class="br-ind"><br><span class="indent">&nbsp;</span></span>আমি তোমাদের তত্ত্বাবধান করেছিলাম।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি তাদের আহার যোগালে তারা পরিতৃপ্ত হয়েছিল;<br> <span class="br-ind"><br><span class="indent">&nbsp;</span></span>কিন্তু পরিতৃপ্ত হওয়ার পরে তারা দাম্ভিক হয়ে উঠলো;<br> <span class="br-ind"><br><span class="indent">&nbsp;</span></span>তারপর তারা আমাকে ভুলে গেল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাই আমি তাদের উপরে সিংহের মতো আসব,<br> <span class="br-ind"><br><span class="indent">&nbsp;</span></span>চিতাবাঘের মতো আমি পথে ওৎ পেতে থাকব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শাবক কেড়ে নেওয়া ভালুকের মতো,<br> <span class="br-ind"><br><span class="indent">&nbsp;</span></span>আমি তাদের আক্রমণ করব এবং তাদের হৃৎপিণ্ড বিদীর্ণ করব।<br> <span class="br-ind"><br><span class="indent">&nbsp;</span></span>সিংহের মতো আমি তাদের গ্রাস করব;<br> <span class="br-ind"><br><span class="indent">&nbsp;</span></span>বন্যপশু তাদের খণ্ড খণ্ড করবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“ইস্রায়েল, তুমি তো বিধ্বস্ত হয়েছ,<br> <span class="br-ind"><br><span class="indent">&nbsp;</span></span>কারণ তুমি আমার, তোমার সাহায্যকারীর বিরুদ্ধে গিয়েছ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কোথায় তোমার রাজা, যে তোমাকে রক্ষা করতে পারে?<br> <span class="br-ind"><br><span class="indent">&nbsp;</span></span>তোমার প্রত্যেক নগরে সেই শাসকেরা কোথায়,<br> <span class="br-ind"><br><span class="indent">&nbsp;</span></span>যাদের সম্পর্কে তুমি বলেছিলে,<br> <span class="br-ind"><br><span class="indent">&nbsp;</span></span>‘আমাকে একজন রাজা ও শাসনকর্তাদের দাও’?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাই আমার ক্রোধে আমি তোমাকে এক রাজা দিলাম,<br> <span class="br-ind"><br><span class="indent">&nbsp;</span></span>এবং আমার ভয়ংকর ক্রোধে আমি তাকে অপসারিত করলাম।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ইফ্রয়িমের অপরাধ সঞ্চিত আছে,<br> <span class="br-ind"><br><span class="indent">&nbsp;</span></span>তার পাপসকল নথিবদ্ধ করা হয়েছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রসববেদনায় কাতর নারীর মতোই সে যাতনা হবে,<br> <span class="br-ind"><br><span class="indent">&nbsp;</span></span>কিন্তু সে এক নির্বোধ সন্তান;<br> <span class="br-ind"><br><span class="indent">&nbsp;</span></span>প্রসবের সময় হয়ে এলেও,<br> <span class="br-ind"><br><span class="indent">&nbsp;</span></span>সে গর্ভদ্বারে উপস্থিত হয় না। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“পাতালের পরাক্রম থেকে আমি তাদের উদ্ধার করব;<br> <span class="br-ind"><br><span class="indent">&nbsp;</span></span>মৃত্যু থেকে আমি তাদের মুক্ত করব।<br> <span class="br-ind"><br><span class="indent">&nbsp;</span></span>ওহে মৃত্যু, তোমার মহামারি সকল কোথায়?<br> <span class="br-ind"><br><span class="indent">&nbsp;</span></span>ওহে পাতাল, তোমারই বা বিনাশক শক্তি কোথায়? <span class="br-p"><br><br></span>“সে তার ভাইদের মধ্যে সমৃদ্ধিশালী হয়ে উঠলেও।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি তার প্রতি সহানুভূতিশীল হব না,<br> <span class="br-ind"><br><span class="indent">&nbsp;</span></span>সদাপ্রভুর কাছ থেকে আসবে এক পুবালি বাতাস,<br> <span class="br-ind"><br><span class="indent">&nbsp;</span></span>মরুপ্রান্তরের মধ্যে তা প্রবাহিত হবে;<br> <span class="br-ind"><br><span class="indent">&nbsp;</span></span>তার ঝরনার স্রোতধারা রুদ্ধ হবে,<br> <span class="br-ind"><br><span class="indent">&nbsp;</span></span>এবং তার কূপগুলি শুকিয়ে যাবে।<br> <span class="br-ind"><br><span class="indent">&nbsp;</span></span>তার ভাণ্ডারগৃহ, তাঁর সমস্ত সম্পদ<br> <span class="br-ind"><br><span class="indent">&nbsp;</span></span>লুন্ঠিত হবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>শমরিয়ার লোকেরা তাদের অপরাধ অবশ্য বহন করবে,<br> <span class="br-ind"><br><span class="indent">&nbsp;</span></span>কারণ তারা তাদের ঈশ্বরের বিরুদ্ধে বিদ্রোহ প্রকাশ করেছে।<br> <span class="br-ind"><br><span class="indent">&nbsp;</span></span>তারা তরোয়ালতে পতিত হবে;<br> <span class="br-ind"><br><span class="indent">&nbsp;</span></span>তাদের শিশুদের মাটিতে আছড়ে চূর্ণ করা হবে,<br> <span class="br-ind"><br><span class="indent">&nbsp;</span></span>তাদের অন্তঃস্বত্ত্বা নারীদের উদর বিদীর্ণ করা হবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>