<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আশীর্বাদ লাভের জন্য মন পরিবর্তন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্রায়েল, তোমরা ফিরে এসো তোমাদের ঈশ্বর সদাপ্রভুর কাছে।<br> <span class="br-ind"><br><span class="indent">&nbsp;</span></span>তোমাদের পাপ সমূহই তোমাদের পতনের কারণ!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাদের বক্তব্য সঙ্গে নাও<br> <span class="br-ind"><br><span class="indent">&nbsp;</span></span>ও সদাপ্রভুর কাছে ফিরে এসো।<br> <span class="br-ind"><br><span class="indent">&nbsp;</span></span>তাঁকে বলো:<br> <span class="br-ind"><br><span class="indent">&nbsp;</span></span>“আমাদের সব পাপ ক্ষমা করো,<br> <span class="br-ind"><br><span class="indent">&nbsp;</span></span>আর অনুগ্রহ করে আমাদের ফিরিয়ে নাও,<br> <span class="br-ind"><br><span class="indent">&nbsp;</span></span>যাতে আমরা আমাদের ওষ্ঠাধরের ফল উৎসর্গ করতে পারি।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আসিরিয়া আমাদের রক্ষা করতে পারে না,<br> <span class="br-ind"><br><span class="indent">&nbsp;</span></span>আমরা যুদ্ধের অশ্বে আরোহণ করব না।<br> <span class="br-ind"><br><span class="indent">&nbsp;</span></span>আমাদের হাতে তৈরি প্রতিমাগুলিকে<br> <span class="br-ind"><br><span class="indent">&nbsp;</span></span>আমরা আর কখনও ‘আমাদের দেবতা’ বলব না,<br> <span class="br-ind"><br><span class="indent">&nbsp;</span></span>কারণ তোমার মধ্যেই পিতৃহীনেরা অনুকম্পা লাভ করে।” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমি তাদের বিপথগমনের রোগ প্রতিকার করব,<br> <span class="br-ind"><br><span class="indent">&nbsp;</span></span>এবং স্বতঃস্ফূর্তভাবে তাদের ভালোবাসব,<br> <span class="br-ind"><br><span class="indent">&nbsp;</span></span>কেননা আমার ক্রোধ তাদের উপর থেকে সরে গেছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি ইস্রায়েলের কাছে হব শিশিরের মতো:<br> <span class="br-ind"><br><span class="indent">&nbsp;</span></span>সে প্রস্ফুটিত হবে লিলিফুলের মতো।<br> <span class="br-ind"><br><span class="indent">&nbsp;</span></span>লেবাননের সিডার গাছের মতো,<br> <span class="br-ind"><br><span class="indent">&nbsp;</span></span>যার শিকড় গভীরে প্রোথিত হবে;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তা থেকে কোমল পল্লব নির্গত হবে।<br> <span class="br-ind"><br><span class="indent">&nbsp;</span></span>তার জৌলুস হবে জলপাই গাছের মতো,<br> <span class="br-ind"><br><span class="indent">&nbsp;</span></span>তার সুগন্ধ হবে লেবাননের সিডার বৃক্ষের ন্যায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মানুষেরা আবার তার ছায়ায় বসবাস করবে;<br> <span class="br-ind"><br><span class="indent">&nbsp;</span></span>সে শস্যদানার মতো বিকশিত হবে,<br> <span class="br-ind"><br><span class="indent">&nbsp;</span></span>সে দ্রাক্ষালতার মতো প্রস্ফুটিত হবে,<br> <span class="br-ind"><br><span class="indent">&nbsp;</span></span>এবং তার খ্যাতি হবে লেবানন থেকে আনা দ্রাক্ষারসের মতো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে ইফ্রয়িম, প্রতিমাগুলি নিয়ে আমি আর কি করব?<br> <span class="br-ind"><br><span class="indent">&nbsp;</span></span>আমি তাকে উত্তর দেব ও তার তত্ত্বাবধান করব।<br> <span class="br-ind"><br><span class="indent">&nbsp;</span></span>আমি এখন এক সবুজ-সতেজ দেবদারু গাছের মতো;<br> <span class="br-ind"><br><span class="indent">&nbsp;</span></span>তোমার ফলবান হওয়ার কারণ আমি।” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে জ্ঞানবান? তাদের এসব বিষয় উপলব্ধি করতে দাও।<br> <span class="br-ind"><br><span class="indent">&nbsp;</span></span>বিচক্ষণ কে? তাদের এগুলি বুঝতে দাও।<br> <span class="br-ind"><br><span class="indent">&nbsp;</span></span>সদাপ্রভুর পথসকল ন্যায়সঙ্গত;<br> <span class="br-ind"><br><span class="indent">&nbsp;</span></span>ধার্মিক ব্যক্তি সেইসব পথেই হাঁটে,<br> <span class="br-ind"><br><span class="indent">&nbsp;</span></span>কিন্তু বিদ্রোহীরা সেইসব পথে হোঁচট খায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>