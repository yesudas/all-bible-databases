<html><head>
<meta http-equiv="Content-Type" content="text/html;charset=utf-8" />
<title>Hos 4 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> <a href="Hos_2.html">2</a> <a href="Hos_3.html">3</a> <b>4</b> <a href="Hos_5.html">5</a> <a href="Hos_6.html">6</a> ... <a href="Hos_14.html">14</a> </div><hr>
<h1>Hos 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিরুদ্ধে অভিযোগ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্রায়েলীরা, তোমরা সদাপ্রভুর বাণী শোনো,<br> <span class="br-ind"><br><span class="indent">&nbsp;</span></span>কারণ তোমরা যারা দেশে বাস করো,<br> <span class="br-ind"><br><span class="indent">&nbsp;</span></span>সেই তোমাদের বিরুদ্ধে সদাপ্রভু একটি অভিযোগ আনতে চান:<br> <span class="br-ind"><br><span class="indent">&nbsp;</span></span>“দেশে কোনো বিশ্বস্ততা, কোনো ভালোবাসা নেই<br> <span class="br-ind"><br><span class="indent">&nbsp;</span></span>এবং ঈশ্বরকে কেউ স্বীকৃতি দেয় না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এদেশে আছে কেবলই অভিশাপ, মিথ্যাচার ও নরহত্যা,<br> <span class="br-ind"><br><span class="indent">&nbsp;</span></span>চুরি ও ব্যভিচার;<br> <span class="br-ind"><br><span class="indent">&nbsp;</span></span>এরা সমস্ত সীমা লঙ্ঘন করে,<br> <span class="br-ind"><br><span class="indent">&nbsp;</span></span>এবং রক্তপাতের উপরে রক্তপাত করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এই কারণে এ দেশ শোকবিলাপ করে,<br> <span class="br-ind"><br><span class="indent">&nbsp;</span></span>এবং সেখানে বসবাসকারী সকলে নষ্ট হয়ে যাচ্ছে;<br> <span class="br-ind"><br><span class="indent">&nbsp;</span></span>মাঠের পশুরা ও আকাশের সব পাখি<br> <span class="br-ind"><br><span class="indent">&nbsp;</span></span>এবং সমুদ্রের সব মাছ মরে যাচ্ছে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“কিন্তু কোনো মানুষ যেন কোনো অভিযোগ না করে,<br> <span class="br-ind"><br><span class="indent">&nbsp;</span></span>কেননা মানুষ যেন পরস্পরের বিরুদ্ধে দোষারোপ না করে,<br> <span class="br-ind"><br><span class="indent">&nbsp;</span></span>কারণ তোমার প্রজারা তাদেরই মতো,<br> <span class="br-ind"><br><span class="indent">&nbsp;</span></span>যারা যাজকের বিরুদ্ধে অভিযোগ করে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা দিনে ও রাতে হোঁচট খাও,<br> <span class="br-ind"><br><span class="indent">&nbsp;</span></span>আর ভাববাদীরাও তোমাদের সঙ্গে হোঁচট খায়।<br> <span class="br-ind"><br><span class="indent">&nbsp;</span></span>সুতরাং আমি তোমাদের জননীকে ধ্বংস করব,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রজারা জ্ঞানের অভাবে ধ্বংস হয়। <span class="br-p"><br><br></span>“যেহেতু তোমরা জ্ঞান অগ্রাহ্য করেছ,<br> <span class="br-ind"><br><span class="indent">&nbsp;</span></span>ফলে আমিও আমার যাজকরূপে তোমাদের অগ্রাহ্য করছি;<br> <span class="br-ind"><br><span class="indent">&nbsp;</span></span>যেহেতু তোমরা তোমাদের ঈশ্বরের বিধান অবজ্ঞা করেছ,<br> <span class="br-ind"><br><span class="indent">&nbsp;</span></span>ফলে আমিও তোমাদের ছেলেমেয়েদের অবজ্ঞা করব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যাজকেরা যত সমৃদ্ধ হয়েছে,<br> <span class="br-ind"><br><span class="indent">&nbsp;</span></span>তারা ততই আমার বিরুদ্ধে পাপ করেছে;<br> <span class="br-ind"><br><span class="indent">&nbsp;</span></span>তারা ঐশ গৌরবের বিনিময়ে গ্রহণ করেছে কলঙ্ককে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা আমার প্রজাদের পাপে নিজেদের পুষ্ট করে<br> <span class="br-ind"><br><span class="indent">&nbsp;</span></span>এবং তাদের দুষ্টতাকে উপভোগ করে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর এরকমই হবে: যেমন প্রজা, তেমনই যাজকেরা।<br> <span class="br-ind"><br><span class="indent">&nbsp;</span></span>আমি উভয়কেই তাদের জীবনাচরণের জন্য শাস্তি দেব,<br> <span class="br-ind"><br><span class="indent">&nbsp;</span></span>এবং তাদের সব কাজের প্রতিফল দেব। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“তারা ভোজন করবে, কিন্তু তৃপ্ত হবে না,<br> <span class="br-ind"><br><span class="indent">&nbsp;</span></span>তারা বেশ্যাবৃত্তিতে লিপ্ত হবে, কিন্তু বহুবংশ হবে না,<br> <span class="br-ind"><br><span class="indent">&nbsp;</span></span>কারণ তারা সদাপ্রভুকে ত্যাগ করেছে<br> <span class="br-ind"><br><span class="indent">&nbsp;</span></span>নিজেদেরকে দিতে<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বেশ্যাবৃত্তিতে;<br> <span class="br-ind"><br><span class="indent">&nbsp;</span></span>সুরা ও নতুন দ্রাক্ষারসে মত্ত হওয়ার জন্য,<br> <span class="br-ind"><br><span class="indent">&nbsp;</span></span>যেগুলি আমার প্রজাদের বুদ্ধি-বিবেচনা হরণ করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার লোকেরা কাঠের প্রতিমার কাছে পরামর্শ খোঁজে,<br> <span class="br-ind"><br><span class="indent">&nbsp;</span></span>এবং কাঠের তৈরি একটি লাঠি তাদের উত্তর দেয়।<br> <span class="br-ind"><br><span class="indent">&nbsp;</span></span>বেশ্যাবৃত্তির মানসিকতা তাদের ধ্বংসের পথে চালিত করে;<br> <span class="br-ind"><br><span class="indent">&nbsp;</span></span>তাদের ঈশ্বরের কাছে তারা অবিশ্বস্ত হয়েছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা পর্বতশীর্ষের উপরে বলিদান করে<br> <span class="br-ind"><br><span class="indent">&nbsp;</span></span>এবং বিভিন্ন পাহাড়ে হোমবলি উৎসর্গ করে,<br> <span class="br-ind"><br><span class="indent">&nbsp;</span></span>ওক, ঝাউ ও তার্পিন গাছের তলে<br> <span class="br-ind"><br><span class="indent">&nbsp;</span></span>যেখানে ছায়া বেশ মনোরম।<br> <span class="br-ind"><br><span class="indent">&nbsp;</span></span>সেই কারণে, তোমাদের কন্যারা বেশ্যাবৃত্তিতে<br> <span class="br-ind"><br><span class="indent">&nbsp;</span></span>ও তোমাদের পুত্রবধূরা ব্যভিচারে লিপ্ত হয়। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“তোমাদের কন্যারা বেশ্যাবৃত্তি গ্রহণ করলে,<br> <span class="br-ind"><br><span class="indent">&nbsp;</span></span>বা তোমাদের পুত্রবধূরা<br> <span class="br-ind"><br><span class="indent">&nbsp;</span></span>ব্যভিচারে লিপ্ত হলে,<br> <span class="br-ind"><br><span class="indent">&nbsp;</span></span>আমি তাদের শাস্তি দেব না,<br> <span class="br-ind"><br><span class="indent">&nbsp;</span></span>কারণ পুরুষেরা স্বেচ্ছায় দেবদাসদের সঙ্গে গোপন স্থানে যায়<br> <span class="br-ind"><br><span class="indent">&nbsp;</span></span>ও দেবদাসীদের সঙ্গে নৈবেদ্য উৎসর্গ করে,<br> <span class="br-ind"><br><span class="indent">&nbsp;</span></span>এই নির্বোধ জাতি ধ্বংস হয়ে যাবে! <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“হে ইস্রায়েল, তুমি ব্যভিচার করলেও,<br> <span class="br-ind"><br><span class="indent">&nbsp;</span></span>যিহূদা যেন অপরাধী সাব্যস্ত না হয়। <span class="br-p"><br><br></span>“তোমরা গিল্‌গলে পদার্পণ কোরো না,<br> <span class="br-ind"><br><span class="indent">&nbsp;</span></span>বেথ-আবনে<sup class="fnm"><a name="fnm1" href="#fn1">1</a></sup> উঠে যেয়ো না।<br> <span class="br-ind"><br><span class="indent">&nbsp;</span></span>এবং ‘জীবন্ত সদাপ্রভুর দিব্যি,’ বলে শপথ কোরো না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>একগুঁয়ে বকনা-বাছুরের মতোই<br> <span class="br-ind"><br><span class="indent">&nbsp;</span></span>ইস্রায়েলীরা অনমনীয়।<br> <span class="br-ind"><br><span class="indent">&nbsp;</span></span>সুতরাং সদাপ্রভু কীভাবে তাদের মেষশাবকদের মতো<br> <span class="br-ind"><br><span class="indent">&nbsp;</span></span>চারণভূমিতে চরাবেন?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইফ্রয়িম প্রতিমা সমূহে আসক্ত হয়েছে;<br> <span class="br-ind"><br><span class="indent">&nbsp;</span></span>তাকে একা ছেড়ে দাও!<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এমনকি, যখন তাদের মদ্যপান সমাপ্ত হয়,<br> <span class="br-ind"><br><span class="indent">&nbsp;</span></span>তখনও তারা ব্যভিচার করে চলে;<br> <span class="br-ind"><br><span class="indent">&nbsp;</span></span>তাদের শাসকেরা লজ্জাকর জীবনাচরণ ভীষণ ভালোবাসে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এক ঘূর্ণিবায়ু তাদের উড়িয়ে নিয়ে যাবে,<br> <span class="br-ind"><br><span class="indent">&nbsp;</span></span>এবং তাদের নৈবেদ্যগুলি তাদের জন্য বয়ে আনবে লজ্জা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বেথ-আবনের অর্থ, দুষ্টতার গৃহ (বেথেলের একটি নাম, যার অর্থ, <!--raw 1 bo --><em><!--endraw 1-->ঈশ্বরের গৃহ)<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>