<html><head>
<meta http-equiv="Content-Type" content="text/html;charset=utf-8" />
<title>Hos 8 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_6.html">6</a> <a href="Hos_7.html">7</a> <b>8</b> <a href="Hos_9.html">9</a> <a href="Hos_10.html">10</a> ... <a href="Hos_14.html">14</a> </div><hr>
<h1>Hos 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের পাপের প্রতিফল</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা মুখে তূরী দাও!<br> <span class="br-ind"><br><span class="indent">&nbsp;</span></span>সদাপ্রভুর গৃহের উপরে এক ঈগল উদীয়মান,<br> <span class="br-ind"><br><span class="indent">&nbsp;</span></span>কারণ লোকেরা আমার সঙ্গে কৃত চুক্তিভঙ্গ করেছে<br> <span class="br-ind"><br><span class="indent">&nbsp;</span></span>এবং আমার বিধানের বিরুদ্ধে বিদ্রোহ করেছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইস্রায়েল আমার কাছে কেঁদে বলে,<br> <span class="br-ind"><br><span class="indent">&nbsp;</span></span>‘হে আমাদের ঈশ্বর, আমরা তোমাকে স্বীকার করি!’<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু যা কিছু ভালো, ইস্রায়েল তা অগ্রাহ্য করেছে;<br> <span class="br-ind"><br><span class="indent">&nbsp;</span></span>তাই এক শত্রু তার পশ্চাদ্ধাবন করবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার সম্মতি ছাড়াই তারা রাজাদের প্রতিষ্ঠিত করে;<br> <span class="br-ind"><br><span class="indent">&nbsp;</span></span>আমার অনুমোদন ছাড়াই তারা মনোনীত করে সম্মানীয়দের।<br> <span class="br-ind"><br><span class="indent">&nbsp;</span></span>তাদের সোনা ও রুপোর দ্বারা<br> <span class="br-ind"><br><span class="indent">&nbsp;</span></span>তারা বিভিন্ন প্রতিমা নির্মাণ করে<br> <span class="br-ind"><br><span class="indent">&nbsp;</span></span>এবং নিজেদেরই ধ্বংস ডেকে আনে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শমরিয়া, তোমাদের বাছুর-প্রতিমাগুলি ছুঁড়ে ফেলে দাও!<br> <span class="br-ind"><br><span class="indent">&nbsp;</span></span>তাদের প্রতি আমার ক্রোধ প্রজ্বলিত হচ্ছে।<br> <span class="br-ind"><br><span class="indent">&nbsp;</span></span>আর কত দিন শুচিশুদ্ধ হওয়ার কাজে তারা অক্ষম থাকবে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ওই প্রতিমাগুলি ইস্রায়েল থেকেই সৃষ্ট!<br> <span class="br-ind"><br><span class="indent">&nbsp;</span></span>ওই বাছুর-প্রতিমাটি একজন কারিগর নির্মাণ করেছে;<br> <span class="br-ind"><br><span class="indent">&nbsp;</span></span>ওটি ঈশ্বর নয়।<br> <span class="br-ind"><br><span class="indent">&nbsp;</span></span>শমরিয়ার ওই বাছুর-প্রতিমাকে<br> <span class="br-ind"><br><span class="indent">&nbsp;</span></span>খণ্ড খণ্ড করে ফেলা হবে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“তারা বায়ুস্বরূপ বীজবপন করে<br> <span class="br-ind"><br><span class="indent">&nbsp;</span></span>এবং ঘূর্ণিবায়ুস্বরূপ শস্য কাটে।<br> <span class="br-ind"><br><span class="indent">&nbsp;</span></span>সেগুলির শিষের মাথায় শস্যদানা থাকে না,<br> <span class="br-ind"><br><span class="indent">&nbsp;</span></span>তাই তাতে কোনো ময়দা তৈরি হবে না।<br> <span class="br-ind"><br><span class="indent">&nbsp;</span></span>যদি তাতে শস্যদানা উৎপন্ন হতো,<br> <span class="br-ind"><br><span class="indent">&nbsp;</span></span>তাহলে বিদেশিরা তা খেয়ে ফেলত।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইস্রায়েলকে গ্রাস করা হয়েছে;<br> <span class="br-ind"><br><span class="indent">&nbsp;</span></span>এখন এক অসার বস্তুর মতো<br> <span class="br-ind"><br><span class="indent">&nbsp;</span></span>জাতিসমূহের মধ্যে তাঁর অবস্থান।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেমন কোনো বুনো গর্দভ একা একা বিচরণ করে,<br> <span class="br-ind"><br><span class="indent">&nbsp;</span></span>সেভাবেই তারা আসিরিয়ায় গিয়েছিল।<br> <span class="br-ind"><br><span class="indent">&nbsp;</span></span>ইফ্রয়িম প্রেমিকদের কাছে নিজেকে বিক্রয় করেছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যদিও তারা নিজেদের অন্য জাতিদের কাছে বিক্রয় করেছে,<br> <span class="br-ind"><br><span class="indent">&nbsp;</span></span>কিন্তু আমি এখন তাদের একত্রিত করব।<br> <span class="br-ind"><br><span class="indent">&nbsp;</span></span>পরাক্রান্ত রাজার অত্যাচারে<br> <span class="br-ind"><br><span class="indent">&nbsp;</span></span>তারা ক্রমশ ক্ষয়ে যাবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“যদিও ইফ্রয়িম পাপবলির উদ্দেশে বহু বেদি নির্মাণ করেছে,<br> <span class="br-ind"><br><span class="indent">&nbsp;</span></span>কিন্তু সেগুলি পরিণত হয়েছে পাপ করার বেদিতে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি তাদের জন্য আমার বিধানে বহু বিষয় লিখেছিলাম,<br> <span class="br-ind"><br><span class="indent">&nbsp;</span></span>কিন্তু তারা সেগুলিকে বিজাতীয় বিষয় মনে করল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা আমার কাছে বলি-উপহার উৎসর্গ করে,<br> <span class="br-ind"><br><span class="indent">&nbsp;</span></span>এবং সেই মাংস তারা ভক্ষণও করে;<br> <span class="br-ind"><br><span class="indent">&nbsp;</span></span>কিন্তু সদাপ্রভু তাদের প্রতি সন্তুষ্ট নন।<br> <span class="br-ind"><br><span class="indent">&nbsp;</span></span>এবারে তিনি তাদের সব দুষ্টতার কথা স্মরণ করবেন<br> <span class="br-ind"><br><span class="indent">&nbsp;</span></span>এবং তাদের পাপের শাস্তি দেবেন;<br> <span class="br-ind"><br><span class="indent">&nbsp;</span></span>তারা আবার মিশরে ফিরে যাবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইস্রায়েল তার নির্মাতাকে ভুলে গেছে<br> <span class="br-ind"><br><span class="indent">&nbsp;</span></span>এবং বহু প্রাসাদ নির্মাণ করেছে;<br> <span class="br-ind"><br><span class="indent">&nbsp;</span></span>যিহূদা বহু নগরকে প্রাচীর দিয়ে সুরক্ষিত করেছে।<br> <span class="br-ind"><br><span class="indent">&nbsp;</span></span>কিন্তু তাদের নগরগুলির উপরে আমি অগ্নিবর্ষণ করব,<br> <span class="br-ind"><br><span class="indent">&nbsp;</span></span>যা তাদের দুর্গগুলিকে গ্রাস করবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>