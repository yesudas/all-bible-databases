<html><head>
<meta http-equiv="Content-Type" content="text/html;charset=utf-8" />
<title>Hos 9 &ndash; হোশেয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_7.html">7</a> <a href="Hos_8.html">8</a> <b>9</b> <a href="Hos_10.html">10</a> <a href="Hos_11.html">11</a> ... <a href="Hos_14.html">14</a> </div><hr>
<h1>Hos 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের শাস্তি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্রায়েল, তুমি আনন্দিত হোয়ো না;<br> <span class="br-ind"><br><span class="indent">&nbsp;</span></span>অন্যান্য জাতিদের মতো উল্লাসে মেতে উঠো না।<br> <span class="br-ind"><br><span class="indent">&nbsp;</span></span>কারণ তোমার ঈশ্বরের কাছে তুমি অবিশ্বস্ত হয়েছ;<br> <span class="br-ind"><br><span class="indent">&nbsp;</span></span>প্রত্যেকটি শস্য মাড়াইয়ের খামারে<br> <span class="br-ind"><br><span class="indent">&nbsp;</span></span>বেশ্যাবৃত্তির পারিশ্রমিক তোমার প্রীতিজনক।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শস্য মাড়াইয়ের খামার কিংবা দ্রাক্ষাপেষাই কল লোকেদের খাদ্য জোগাবে না;<br> <span class="br-ind"><br><span class="indent">&nbsp;</span></span>নতুন দ্রাক্ষারস লোকেদের জন্য অপ্রতুল হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা সদাপ্রভুর দেশে থাকতে পারবে না;<br> <span class="br-ind"><br><span class="indent">&nbsp;</span></span>ইফ্রয়িম মিশরে ফিরে যাবে<br> <span class="br-ind"><br><span class="indent">&nbsp;</span></span>এবং আসিরিয়ায় গিয়ে অশুচি খাবার খাবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা সদাপ্রভুর উদ্দেশে পেয়-নৈবেদ্য উৎসর্গ করবে না,<br> <span class="br-ind"><br><span class="indent">&nbsp;</span></span>কিংবা তাদের দেওয়া বিভিন্ন বলিও তাঁকে সন্তুষ্ট করতে পারবে না।<br> <span class="br-ind"><br><span class="indent">&nbsp;</span></span>এসব বলি তাদের কাছে বিলাপকারীদের খাদ্যের মতো হবে;<br> <span class="br-ind"><br><span class="indent">&nbsp;</span></span>যারাই সেগুলি খাবে, তারাই অশুচি হবে।<br> <span class="br-ind"><br><span class="indent">&nbsp;</span></span>এই খাবার হবে তাদের নিজেদের জন্য;<br> <span class="br-ind"><br><span class="indent">&nbsp;</span></span>এগুলি সদাপ্রভুর মন্দিরে আসবে না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাদের নির্ধারিত উৎসবগুলির দিনে যেগুলি সদাপ্রভুর উৎসবের দিন,<br> <span class="br-ind"><br><span class="indent">&nbsp;</span></span>সেই দিনগুলিতে তোমরা কী করবে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা যদিও বিনাশ এড়িয়ে যায়,<br> <span class="br-ind"><br><span class="indent">&nbsp;</span></span>মিশর তাদের একত্র করবে<br> <span class="br-ind"><br><span class="indent">&nbsp;</span></span>এবং মোফ তাদের কবর দেবে।<br> <span class="br-ind"><br><span class="indent">&nbsp;</span></span>তাদের রুপোর পাত্রগুলি হবে বিছুটি গাছের অধিকার,<br> <span class="br-ind"><br><span class="indent">&nbsp;</span></span>তাদের তাঁবুগুলি ছেয়ে যাবে কাঁটাঝোপে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের দণ্ডদানের দিন এগিয়ে আসছে,<br> <span class="br-ind"><br><span class="indent">&nbsp;</span></span>হিসেব নেওয়ার দিনও সমাগত;<br> <span class="br-ind"><br><span class="indent">&nbsp;</span></span>ইস্রায়েল জানুক একথা।<br> <span class="br-ind"><br><span class="indent">&nbsp;</span></span>যেহেতু তোমার পাপসকল অত্যন্ত বেশি<br> <span class="br-ind"><br><span class="indent">&nbsp;</span></span>এবং তোমার হিংস্রতা এত বিশাল যে,<br> <span class="br-ind"><br><span class="indent">&nbsp;</span></span>ভাববাদীও মূর্খ বিবেচিত হয়,<br> <span class="br-ind"><br><span class="indent">&nbsp;</span></span>অনুপ্রাণিত মানুষকে বাতিকগ্রস্ত মনে হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ভাববাদী, আমাদের ঈশ্বরের সঙ্গে<br> <span class="br-ind"><br><span class="indent">&nbsp;</span></span>ইফ্রয়িমের উপরে প্রহরা দেন,<br> <span class="br-ind"><br><span class="indent">&nbsp;</span></span>তা সত্ত্বেও তার সমস্ত পথে ফাঁদ পাতা থাকে,<br> <span class="br-ind"><br><span class="indent">&nbsp;</span></span>আর ঈশ্বরের গৃহে বিদ্বেষ বিরাজ করে তার।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তারা ডুবে গেছে দুর্নীতির গভীরে,<br> <span class="br-ind"><br><span class="indent">&nbsp;</span></span>যা এক সময় গিবিয়াতে হতো।<br> <span class="br-ind"><br><span class="indent">&nbsp;</span></span>ঈশ্বর তাদের দুষ্টতার কথা স্মরণ করবেন<br> <span class="br-ind"><br><span class="indent">&nbsp;</span></span>এবং তাদের পাপের জন্য তাদের শাস্তি দেবেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“আমি যখন ইস্রায়েলকে খুঁজে পেয়েছিলাম,<br> <span class="br-ind"><br><span class="indent">&nbsp;</span></span>তখন মনে হয়েছিল মরুপ্রান্তরে আঙুর খুঁজে পেয়েছি;<br> <span class="br-ind"><br><span class="indent">&nbsp;</span></span>আমি যখন তোমাদের পূর্বপুরুষদের দেখেছিলাম,<br> <span class="br-ind"><br><span class="indent">&nbsp;</span></span>তখন মনে হয়েছিল ডুমুর গাছে অগ্রিম ফল এসেছে।<br> <span class="br-ind"><br><span class="indent">&nbsp;</span></span>কিন্তু তারা যখন বায়াল-পিয়োরে উপস্থিত হল,<br> <span class="br-ind"><br><span class="indent">&nbsp;</span></span>তখন তারা সেই ন্যক্কারজনক মূর্তির কাছে নিজেদের উৎসর্গ করল<br> <span class="br-ind"><br><span class="indent">&nbsp;</span></span>এবং তাদের সেই প্রিয়পাত্রের মতোই জঘন্য হয়ে উঠল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইফ্রয়িমের গৌরব পাখির মতো উড়ে যাবে,<br> <span class="br-ind"><br><span class="indent">&nbsp;</span></span>প্রসব, গর্ভাবস্থা, গর্ভধারণ কিছুই হবে না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তা সত্ত্বেও যদি তারা শিশুদের লালনপালন করে,<br> <span class="br-ind"><br><span class="indent">&nbsp;</span></span>তাহলে আমি তাদের প্রত্যেককে মৃত্যুশোক দেব।<br> <span class="br-ind"><br><span class="indent">&nbsp;</span></span>ধিক্‌ তাদের,<br> <span class="br-ind"><br><span class="indent">&nbsp;</span></span>যখন আমি তাদের পরিত্যাগ করি!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি ইফ্রয়িমকে সোরের<sup class="fnm"><a name="fnm1" href="#fn1">1</a></sup> মতো দেখেছি,<br> <span class="br-ind"><br><span class="indent">&nbsp;</span></span>যে এক মনোরম স্থানে রোপিত।<br> <span class="br-ind"><br><span class="indent">&nbsp;</span></span>কিন্তু ইফ্রয়িম তার ছেলেমেয়েদের<br> <span class="br-ind"><br><span class="indent">&nbsp;</span></span>ঘাতকের কাছে নিয়ে আসবে।” <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে সদাপ্রভু, তুমি তাদের দাও—<br> <span class="br-ind"><br><span class="indent">&nbsp;</span></span>তুমি তাদের কী দেবে?<br> <span class="br-ind"><br><span class="indent">&nbsp;</span></span>তুমি তাদের গর্ভস্রাবী জঠর<br> <span class="br-ind"><br><span class="indent">&nbsp;</span></span>ও শুষ্ক স্তন দাও। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“গিল্‌গলে তাদের প্রতিটি দুষ্টতার জন্য,<br> <span class="br-ind"><br><span class="indent">&nbsp;</span></span>আমি সেখানে তাদের ঘৃণা করেছিলাম।<br> <span class="br-ind"><br><span class="indent">&nbsp;</span></span>তাদের পাপপূর্ণ সমস্ত কাজের জন্য<br> <span class="br-ind"><br><span class="indent">&nbsp;</span></span>আমার গৃহ থেকে আমি তাদের বিতাড়িত করব।<br> <span class="br-ind"><br><span class="indent">&nbsp;</span></span>আমি আর তাদের ভালোবাসব না;<br> <span class="br-ind"><br><span class="indent">&nbsp;</span></span>কারণ তাদের নেতারা সবাই বিদ্রোহী।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ইফ্রয়িম ব্যাধিগ্রস্ত হয়েছে,<br> <span class="br-ind"><br><span class="indent">&nbsp;</span></span>তাদের শিকড় শুকিয়ে গেছে;<br> <span class="br-ind"><br><span class="indent">&nbsp;</span></span>তাই তারা কোনো ফল উৎপন্ন করে না।<br> <span class="br-ind"><br><span class="indent">&nbsp;</span></span>এমনকি তারা যদি সন্তানের জন্মও দেয়,<br> <span class="br-ind"><br><span class="indent">&nbsp;</span></span>তাহলে আমি তাদের স্নেহচ্ছায়ায় লালিত বংশধরদের মেরে ফেলব।” <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার ঈশ্বর তাদের অগ্রাহ্য করবেন,<br> <span class="br-ind"><br><span class="indent">&nbsp;</span></span>কারণ তারা তাঁর আদেশ পালন করেনি;<br> <span class="br-ind"><br><span class="indent">&nbsp;</span></span>তাই বিভিন্ন জাতির মধ্যে তারা ইতস্তত ঘুরে বেড়াবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পুরোনো সংস্করণ: <!--raw 1 bo --><em><!--endraw 1-->সোরের<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>