<html><head>
<meta http-equiv="Content-Type" content="text/html;charset=utf-8" />
<title>Isa 10 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_8.html">8</a> <a href="Isa_9.html">9</a> <b>10</b> <a href="Isa_11.html">11</a> <a href="Isa_12.html">12</a> ... <a href="Isa_66.html">66</a> </div><hr>
<h1>Isa 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধিক্‌ তাদের, যারা অন্যায় সব বিধান তৈরি করে,<br> <span class="br-ind"><br><span class="indent">&nbsp;</span></span>যারা অত্যাচার করার জন্য রায় ঘোষণা করে,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যেন নিজস্ব অধিকার থেকে দরিদ্রদের বঞ্চিত করে<br> <span class="br-ind"><br><span class="indent">&nbsp;</span></span>এবং আমার জাতির অত্যাচারিত লোকদের থেকে ন্যায়বিচার হরণ করে,<br> <span class="br-ind"><br><span class="indent">&nbsp;</span></span>যারা বিধবাদের তাদের শিকার বানায়<br> <span class="br-ind"><br><span class="indent">&nbsp;</span></span>এবং পিতৃহীনদের সর্বস্ব লুট করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হিসেব নেওয়ার দিনে তোমরা কী করবে,<br> <span class="br-ind"><br><span class="indent">&nbsp;</span></span>যখন দূর থেকে তোমাদের উপরে বিপর্যয় নেমে আসবে?<br> <span class="br-ind"><br><span class="indent">&nbsp;</span></span>সাহায্যের জন্য কার কাছে তোমরা দৌড়ে যাবে?<br> <span class="br-ind"><br><span class="indent">&nbsp;</span></span>তোমাদের ধনসম্পদ সব কোথায় রাখবে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বন্দিদের মধ্যে ভয়ে কুঁকড়ে থাকা<br> <span class="br-ind"><br><span class="indent">&nbsp;</span></span>অথবা নিহতদের পতিত হওয়া ছাড়া আর কিছু থাকবে না। <span class="br-p"><br><br></span>তবুও, এ সকলের জন্য তাঁর ক্রোধ প্রশমিত হয়নি,<br> <span class="br-ind"><br><span class="indent">&nbsp;</span></span>তাঁর হাত এখনও উপরে উঠে আছে।<br></div>
<div class="v" id="v5"><h2>আসিরিয়ার উপরে ঈশ্বরের বিচার</h2><span class="vn">5</span> <span class="br-ind"><br><span class="indent">&nbsp;</span></span>“আসিরিয়াকে ধিক্‌, সে আমার ক্রোধের যষ্টি,<br> <span class="br-ind"><br><span class="indent">&nbsp;</span></span>যার হাতে আছে আমার রোষের মুগুর!<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি তাকে এক ভক্তিহীন জাতির বিরুদ্ধে পাঠাব,<br> <span class="br-ind"><br><span class="indent">&nbsp;</span></span>আমি তাকে এক জাতির বিরুদ্ধে প্রেরণ করব, যারা আমাকে ক্রুদ্ধ করেছে,<br> <span class="br-ind"><br><span class="indent">&nbsp;</span></span>যেন সে লুট করে ও লুণ্ঠনের দ্রব্য কেড়ে নেয়,<br> <span class="br-ind"><br><span class="indent">&nbsp;</span></span>আর পথের কর্দমের মতো তাদের পদদলিত করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু এরকম তিনি করতে চান না,<br> <span class="br-ind"><br><span class="indent">&nbsp;</span></span>এরকম কিছু তাঁর মনে আসেনি;<br> <span class="br-ind"><br><span class="indent">&nbsp;</span></span>তাঁর অভিপ্রায় হল ধ্বংস করা,<br> <span class="br-ind"><br><span class="indent">&nbsp;</span></span>অনেক জাতির পরিসমাপ্তি ঘটানো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি বলেন, ‘আমার সেনাপতিরা কি সবাই রাজা নয়?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার হাতে কল্‌নো কি কর্কমীশের মতো,<br> <span class="br-ind"><br><span class="indent">&nbsp;</span></span>হমাৎ কি অর্পদের মতো<br> <span class="br-ind"><br><span class="indent">&nbsp;</span></span>এবং শমরিয়া কি দামাস্কাসের মতো মন্দ বরাত হয়নি?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার হাত যেমন প্রতিমায় পূর্ণ রাজ্যগুলিকে অবরুদ্ধ করেছে,<br> <span class="br-ind"><br><span class="indent">&nbsp;</span></span>সেইসব রাজ্য, যাদের মূর্তিগুলি জেরুশালেম ও শমরিয়াকেও ছাড়িয়ে গেছে,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি কি জেরুশালেম ও তার মূর্তিগুলির তেমনই অবস্থা করব না,<br> <span class="br-ind"><br><span class="indent">&nbsp;</span></span>যেমন আমি করেছি শমরিয়া ও তার প্রতিমাদের?’ ”<br></div>
<div class="v" id="v12"><span class="vn">12</span> <span class="br-p"><br><br></span>প্রভু যখন সিয়োন পর্বত ও জেরুশালেমের বিরুদ্ধে তাঁর সব কর্ম সমাপ্ত করবেন, তিনি বলবেন, “অহংকারে পূর্ণ হৃদয় ও উদ্ধত দৃষ্টির জন্য আমি আসিরীয় রাজাকে শাস্তি দেব।</div>
<div class="v" id="v13"><span class="vn">13</span> কারণ সে বলে: <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমার হাতের শক্তিতে ও আমার প্রজ্ঞার দ্বারা<br> <span class="br-ind"><br><span class="indent">&nbsp;</span></span>আমি এই কাজ করেছি, কারণ আমার বুদ্ধি আছে।<br> <span class="br-ind"><br><span class="indent">&nbsp;</span></span>আমি জাতিসমূহের সীমানাগুলি অপসারিত করেছি,<br> <span class="br-ind"><br><span class="indent">&nbsp;</span></span>আমি তাদের ধনসম্পদ লুট করেছি;<br> <span class="br-ind"><br><span class="indent">&nbsp;</span></span>এক পরাক্রমী ব্যক্তির মতো তাদের রাজাদের আমি পদানত করেছি।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেমন কেউ পাখির বাসায় হাত দেয়,<br> <span class="br-ind"><br><span class="indent">&nbsp;</span></span>তেমনই জাতিসমূহের ঐশ্বর্যে আমার হাত পৌঁছেছে;<br> <span class="br-ind"><br><span class="indent">&nbsp;</span></span>লোকে যেমন পরিত্যক্ত ডিম সংগ্রহ করে,<br> <span class="br-ind"><br><span class="indent">&nbsp;</span></span>তেমনই আমি সব দেশকে একত্র করেছি;<br> <span class="br-ind"><br><span class="indent">&nbsp;</span></span>কেউ তার একটিও ডানা ঝাপটায়নি,<br> <span class="br-ind"><br><span class="indent">&nbsp;</span></span>বা মুখে চিঁ চিঁ শব্দ করেনি।’ ” <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কুড়াল কি কাষ্ঠচ্ছেদকের উপরে আস্ফালন করতে পারে?<br> <span class="br-ind"><br><span class="indent">&nbsp;</span></span>অথবা করাত কি কাঠমিস্ত্রীর বিরুদ্ধে নিজেকে বড়ো মনে করতে পারে?<br> <span class="br-ind"><br><span class="indent">&nbsp;</span></span>কেউ না চালালে লাঠি কি কাউকে যন্ত্রণা দিতে পারে?<br> <span class="br-ind"><br><span class="indent">&nbsp;</span></span>কোনো কাঠের মুগুর কি নিজে নিজেই চালিত হয়?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই কারণে, প্রভু, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>তাঁর বলবান যোদ্ধাদের মধ্যে একটি ক্ষয়ে যাওয়া রোগ পাঠিয়ে দেবেন;<br> <span class="br-ind"><br><span class="indent">&nbsp;</span></span>তার সমারোহের মধ্যে একটি আগুন,<br> <span class="br-ind"><br><span class="indent">&nbsp;</span></span>একটি প্রজ্বলিত অগ্নিশিখা জ্বালিয়ে দেওয়া হবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইস্রায়েলের জ্যোতি আগুনের মতো হবেন,<br> <span class="br-ind"><br><span class="indent">&nbsp;</span></span>তাদের সেই পবিত্রতম জন এক অগ্নিশিখা হবেন;<br> <span class="br-ind"><br><span class="indent">&nbsp;</span></span>একদিনের মধ্যে তার শিয়ালকাঁটা ও কাঁটাঝোপ<br> <span class="br-ind"><br><span class="indent">&nbsp;</span></span>দগ্ধ হয়ে গ্রাসিত হবে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার অরণ্যগুলির শোভা ও উর্বরা মাঠগুলি<br> <span class="br-ind"><br><span class="indent">&nbsp;</span></span>তা সম্পূর্ণরূপে ধ্বংস করবে,<br> <span class="br-ind"><br><span class="indent">&nbsp;</span></span>যেভাবে কোনো অসুস্থ মানুষ ক্ষয় পায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আর অরণ্যের অবশিষ্ট গাছগুলি সংখ্যায় এত অল্প হবে<br> <span class="br-ind"><br><span class="indent">&nbsp;</span></span>যে একজন শিশু তাদের গণনা করে লিখে ফেলবে।<br></div>
<div class="v" id="v20"><h2>ইস্রায়েলের অবশিষ্ট অংশ</h2><span class="vn">20</span> <span class="br-ind"><br><span class="indent">&nbsp;</span></span>সেদিন, ইস্রায়েলের অবশিষ্ট লোকেরা,<br> <span class="br-ind"><br><span class="indent">&nbsp;</span></span>যাকোবের কুলে যারা বেঁচে থাকবে তারা,<br> <span class="br-ind"><br><span class="indent">&nbsp;</span></span>তারা আর তার উপরে নির্ভর করবে না<br> <span class="br-ind"><br><span class="indent">&nbsp;</span></span>যে তাদের আঘাত করে পতিত করেছিল,<br> <span class="br-ind"><br><span class="indent">&nbsp;</span></span>কিন্তু তারা প্রকৃতই সদাপ্রভুর উপর নির্ভর করবে,<br> <span class="br-ind"><br><span class="indent">&nbsp;</span></span>যিনি ইস্রায়েলের সেই পবিত্রতম জন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এক অবশিষ্ট অংশ ফিরে আসবে;<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>যাকোব কুলের এক অবশিষ্ট অংশ, পরাক্রমী ঈশ্বরের কাছে ফিরে আসবে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যদিও তোমার লোকেরা ও ইস্রায়েল, হবে সমুদ্রতীরের বালুকারাশির মতো,<br> <span class="br-ind"><br><span class="indent">&nbsp;</span></span>তবুও, এক অবশিষ্টাংশই ফিরে আসবে।<br> <span class="br-ind"><br><span class="indent">&nbsp;</span></span>ধ্বংসের রায় ঘোষিত হয়েছে,<br> <span class="br-ind"><br><span class="indent">&nbsp;</span></span>তা হবে প্রবল এবং ন্যায়বিচার অনুযায়ী।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>সমস্ত দেশের উপরে ঘোষিত ধ্বংসের রায় কার্যকর করবেন।<br></div>
<div class="v" id="v24"><span class="vn">24</span> <span class="br-p"><br><br></span>সেই কারণে, প্রভু, সর্বশক্তিমান সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“সিয়োনে বসবাসকারী, ও আমার প্রজারা,<br> <span class="br-ind"><br><span class="indent">&nbsp;</span></span>তোমরা আসিরীয়দের থেকে ভীত হোয়ো না,<br> <span class="br-ind"><br><span class="indent">&nbsp;</span></span>যারা মিশরের মতোই তোমাদের লাঠি দিয়ে প্রহার করেছিল<br> <span class="br-ind"><br><span class="indent">&nbsp;</span></span>ও তোমাদের বিরুদ্ধে মুগুর তুলেছিল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>খুব শীঘ্রই তোমাদের বিরুদ্ধে আমার ক্রোধের পরিসমাপ্তি হবে,<br> <span class="br-ind"><br><span class="indent">&nbsp;</span></span>আর আমার রোষ তাদের ধ্বংসের প্রতি চালিত হবে।” <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু তাদের এক চাবুক দিয়ে প্রহার করবেন,<br> <span class="br-ind"><br><span class="indent">&nbsp;</span></span>যেভাবে তিনি ওরেব-শৈলে মিদিয়নকে যন্ত্রণা দিয়েছিলেন;<br> <span class="br-ind"><br><span class="indent">&nbsp;</span></span>তিনি তাঁর যষ্টি জলরাশির উপরে তুলবেন,<br> <span class="br-ind"><br><span class="indent">&nbsp;</span></span>যেমন তিনি মিশরে করেছিলেন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সেদিন, তোমাদের কাঁধে দেওয়া তাদের বোঝা<br> <span class="br-ind"><br><span class="indent">&nbsp;</span></span>ও তোমাদের ঘাড় থেকে তাদের জোয়াল তুলে নেওয়া হবে;<br> <span class="br-ind"><br><span class="indent">&nbsp;</span></span>সেই জোয়াল ভেঙে ফেলা হবে,<br> <span class="br-ind"><br><span class="indent">&nbsp;</span></span>কারণ তোমরা ভীষণ হৃষ্টপুষ্ট হয়েছ। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারা অয়াতে প্রবেশ করেছে;<br> <span class="br-ind"><br><span class="indent">&nbsp;</span></span>তারা মিগ্রোণের মধ্য দিয়ে অতিক্রম করেছে;<br> <span class="br-ind"><br><span class="indent">&nbsp;</span></span>তারা মিক্‌মসে তাদের দ্রব্যসামগ্রী সঞ্চয় করেছে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তারা গিরিপথ অতিক্রম করে ও বলে,<br> <span class="br-ind"><br><span class="indent">&nbsp;</span></span>“আমরা রাত্রির মধ্যে গেবাতে শিবির স্থাপন করব।”<br> <span class="br-ind"><br><span class="indent">&nbsp;</span></span>রামা ভয়ে কম্পিত হয়;<br> <span class="br-ind"><br><span class="indent">&nbsp;</span></span>শৌলের গিবিয়া পলায়ন করে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>গল্লীমের কন্যারা, তোমরা ক্রন্দন করো!<br> <span class="br-ind"><br><span class="indent">&nbsp;</span></span>ও লয়িশার লোকেরা, তোমরা শ্রবণ করো!<br> <span class="br-ind"><br><span class="indent">&nbsp;</span></span>হায়! দুঃখী অনাথোৎ!<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মদ্‌মেনার লোকেরা পালিয়ে যাচ্ছে;<br> <span class="br-ind"><br><span class="indent">&nbsp;</span></span>গেবীমের লোকেরা নিজেদের লুকাচ্ছে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আজকের দিনে তারা নোবে গিয়ে স্থগিত হবে;<br> <span class="br-ind"><br><span class="indent">&nbsp;</span></span>সে সিয়োন-কন্যার পর্বতের দিকে,<br> <span class="br-ind"><br><span class="indent">&nbsp;</span></span>জেরুশালেমের পাহাড়ের দিকে তার মুষ্টি আন্দোলিত করছে। <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দেখো, প্রভু, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>মহাপরাক্রমে বৃক্ষশাখাগুলি কেটে ফেলবেন।<br> <span class="br-ind"><br><span class="indent">&nbsp;</span></span>উঁচু সব গাছ পতিত হবে,<br> <span class="br-ind"><br><span class="indent">&nbsp;</span></span>লম্বা গাছগুলিকে মাটিতে ফেলা হবে।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>বনের ঘন জঙ্গলকে তিনি কুড়াল দিয়ে কেটে ফেলবেন<br> <span class="br-ind"><br><span class="indent">&nbsp;</span></span>সেই পরাক্রমী জনের সামনে লেবানন পতিত হবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: শের-যাশূব; ২২ পদেও। দ্রঃ ৭:৩; ৮:১৮ পদ।</div>
</div>
<!-- PARSED ABOVE; EDITING MAY BREAK PARSER -->
</body></html>