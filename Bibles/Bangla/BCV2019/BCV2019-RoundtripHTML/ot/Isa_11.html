<html><head>
<meta http-equiv="Content-Type" content="text/html;charset=utf-8" />
<title>Isa 11 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_9.html">9</a> <a href="Isa_10.html">10</a> <b>11</b> <a href="Isa_12.html">12</a> <a href="Isa_13.html">13</a> ... <a href="Isa_66.html">66</a> </div><hr>
<h1>Isa 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিশয় কুলের শাখা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যিশয় কুলের মূলকাণ্ড থেকে একটি শাখা নির্গত হবে;<br> <span class="br-ind"><br><span class="indent">&nbsp;</span></span>তার মূল থেকে উৎপন্ন এক শাখায় ফল ধরবে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর আত্মা তাঁর উপরে অবস্থিতি করবেন,<br> <span class="br-ind"><br><span class="indent">&nbsp;</span></span>তা হল প্রজ্ঞা ও বুদ্ধির আত্মা,<br> <span class="br-ind"><br><span class="indent">&nbsp;</span></span>পরামর্শদানের ও পরাক্রমের আত্মা,<br> <span class="br-ind"><br><span class="indent">&nbsp;</span></span>জ্ঞানের আত্মা ও সদাপ্রভুর ভয়ের আত্মা<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর তিনি সদাপ্রভুর ভয়ে আনন্দিত হবেন। <span class="br-p"><br><br></span>তিনি চোখের দৃষ্টি অনুযায়ী বিচার করবেন না,<br> <span class="br-ind"><br><span class="indent">&nbsp;</span></span>কিংবা কানে যা শোনেন, সেই অনুযায়ী সিদ্ধান্ত নেবেন না;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু ধার্মিকতায় তিনি নিঃস্ব ব্যক্তির বিচার করবেন,<br> <span class="br-ind"><br><span class="indent">&nbsp;</span></span>ন্যায়ের সঙ্গে তিনি পৃথিবীর দরিদ্রদের বিচার নিষ্পত্তি করবেন।<br> <span class="br-ind"><br><span class="indent">&nbsp;</span></span>তিনি তাঁর মুখের যষ্টি দিয়ে পৃথিবীকে আঘাত করবেন;<br> <span class="br-ind"><br><span class="indent">&nbsp;</span></span>তাঁর ওষ্ঠাধরের শ্বাসে তিনি দুষ্টদের সংহার করবেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধার্মিকতা হবে তাঁর কোমরবন্ধনী<br> <span class="br-ind"><br><span class="indent">&nbsp;</span></span>এবং বিশ্বস্ততা হবে তাঁর কোমরে জড়ানো পটুকা। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নেকড়েবাঘ মেষশাবকের সঙ্গে একত্র থাকবে,<br> <span class="br-ind"><br><span class="indent">&nbsp;</span></span>চিতাবাঘ ছাগশাবকের সঙ্গে শুয়ে থাকবে,<br> <span class="br-ind"><br><span class="indent">&nbsp;</span></span>বাছুর, সিংহ ও নধর পশু একত্র থাকবে;<br> <span class="br-ind"><br><span class="indent">&nbsp;</span></span>একটি ছোটো শিশু তাদের চালিয়ে বেড়াবে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গোরু ভালুকের কাছে একসঙ্গে চরে বেড়াবে,<br> <span class="br-ind"><br><span class="indent">&nbsp;</span></span>তাদের বাছুরেরা একসঙ্গে শুয়ে থাকবে,<br> <span class="br-ind"><br><span class="indent">&nbsp;</span></span>আর সিংহ বলদের মতোই বিচালি খাবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>স্তন্যপায়ী শিশু কেউটে সাপের গর্তের কাছে খেলা করবে,<br> <span class="br-ind"><br><span class="indent">&nbsp;</span></span>ছোটো শিশু বিষধর সাপের গর্তে হাত দেবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই সাপেরা আমার পবিত্র পর্বতের কোথাও<br> <span class="br-ind"><br><span class="indent">&nbsp;</span></span>কোনো ক্ষতি বা বিনাশ করবে না,<br> <span class="br-ind"><br><span class="indent">&nbsp;</span></span>কারণ সমুদ্র যেমন জলরাশিতে আচ্ছন্ন,<br> <span class="br-ind"><br><span class="indent">&nbsp;</span></span>পৃথিবী তেমনই সদাপ্রভুর জ্ঞানে পরিপূর্ণ হবে।<br></div>
<div class="v" id="v10"><span class="vn">10</span> <span class="br-p"><br><br></span>সেদিন যিশয়ের মূল, জাতিসমূহের পতাকারূপে দাঁড়াবেন; সব জাতি তাঁর প্রতি ধাবিত হবে এবং তাঁর বিশ্রামের স্থান প্রতাপান্বিত হবে।</div>
<div class="v" id="v11"><span class="vn">11</span> সেদিন প্রভু দ্বিতীয়বার সেই অবশিষ্টাংশকে পুনরুদ্ধার করবেন, অর্থাৎ আসিরিয়া, মিশরের নিম্নাঞ্চল ও উচ্চতর অঞ্চল,<sup class="fnm"><a name="fnm1" href="#fn1">1</a></sup> ও কূশ<sup class="fnm"><a name="fnm2" href="#fn2">2</a></sup> থেকে, এলম, ব্যাবিলোনিয়া,<sup class="fnm"><a name="fnm3" href="#fn3">3</a></sup> হমাৎ ও সমুদ্রের দ্বীপগুলি থেকে অবশিষ্ট লোকদের উদ্ধার করবেন।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি জাতিসমূহের উদ্দেশে একটি পতাকা তুলে ধরবেন<br> <span class="br-ind"><br><span class="indent">&nbsp;</span></span>এবং ইস্রায়েলের নির্বাসিতদের একত্র করবেন;<br> <span class="br-ind"><br><span class="indent">&nbsp;</span></span>তিনি পৃথিবীর চার কোণে ছড়িয়ে পড়া<br> <span class="br-ind"><br><span class="indent">&nbsp;</span></span>যিহূদার লোকদের সমবেত করবেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ইফ্রয়িমের ঈর্ষা বিলীন হবে,<br> <span class="br-ind"><br><span class="indent">&nbsp;</span></span>আর যিহূদার শত্রুরা<sup class="fnm"><a name="fnm4" href="#fn4">4</a></sup> উৎখাত হবে;<br> <span class="br-ind"><br><span class="indent">&nbsp;</span></span>ইফ্রয়িম যিহূদার প্রতি ঈর্ষা করবে না,<br> <span class="br-ind"><br><span class="indent">&nbsp;</span></span>যিহূদাও ইফ্রয়িমের প্রতি হিংস্র হবে না।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা পশ্চিম প্রান্তে ফিলিস্তিয়ার ঢালে ছোঁ মারবে;<br> <span class="br-ind"><br><span class="indent">&nbsp;</span></span>একত্র তারা পূর্বদিকের লোকেদের দ্রব্য লুণ্ঠন করবে।<br> <span class="br-ind"><br><span class="indent">&nbsp;</span></span>তারা ইদোম ও মোয়াবের উপরে হস্তক্ষেপ করবে,<br> <span class="br-ind"><br><span class="indent">&nbsp;</span></span>আর অম্মোনীয়েরা তাদের বশ্যতাধীন হবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভু মিশরীয় সমুদ্রের খাড়িকে<br> <span class="br-ind"><br><span class="indent">&nbsp;</span></span>শুকিয়ে ফেলবেন;<br> <span class="br-ind"><br><span class="indent">&nbsp;</span></span>উষ্ণ বাতাস প্রবাহিত করে<br> <span class="br-ind"><br><span class="indent">&nbsp;</span></span>তিনি ইউফ্রেটিস নদীর উপরে হাত চালাবেন।<br> <span class="br-ind"><br><span class="indent">&nbsp;</span></span>তিনি সাতটি শাখায় তা বিভক্ত করবেন,<br> <span class="br-ind"><br><span class="indent">&nbsp;</span></span>যেন লোকেরা চটি পায়েই তা পার হতে পারে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আসিরিয়া থেকে যারা অবশিষ্ট থাকবে,<br> <span class="br-ind"><br><span class="indent">&nbsp;</span></span>তাঁর প্রজাদের বাকি লোকদের জন্য একটি রাজপথ তৈরি হবে,<br> <span class="br-ind"><br><span class="indent">&nbsp;</span></span>যেমন মিশর থেকে বের হয়ে আসার সময়ে<br> <span class="br-ind"><br><span class="indent">&nbsp;</span></span>ইস্রায়েলীদের জন্য তৈরি হয়েছিল।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: পথ্রোষ থেকে।</div>
<div class="fn"><sup class="fnt"><a name="fn2" href="#fnm2">2</a></sup> বা নীলনদের উচ্চতর অঞ্চল।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: শিনার থেকে।</div>
<div class="fn"><sup class="fnt"><a name="fn4" href="#fnm4">4</a></sup> বা হিংস্রতা।</div>
</div>
<!-- PARSED ABOVE; EDITING MAY BREAK PARSER -->
</body></html>