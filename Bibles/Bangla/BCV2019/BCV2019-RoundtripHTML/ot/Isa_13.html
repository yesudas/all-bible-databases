<html><head>
<meta http-equiv="Content-Type" content="text/html;charset=utf-8" />
<title>Isa 13 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_11.html">11</a> <a href="Isa_12.html">12</a> <b>13</b> <a href="Isa_14.html">14</a> <a href="Isa_15.html">15</a> ... <a href="Isa_66.html">66</a> </div><hr>
<h1>Isa 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>ব্যাবিলনের বিরুদ্ধে এক ভবিষ্যদ্‌বাণী, যা আমোষের পুত্র যিশাইয় এক দর্শনের মাধ্যমে জানতে পান:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা বৃক্ষশূন্য এক গিরিচূড়ায় পতাকা তোলো,<br> <span class="br-ind"><br><span class="indent">&nbsp;</span></span>তাদের প্রতি চিৎকার করে বলো;<br> <span class="br-ind"><br><span class="indent">&nbsp;</span></span>অভিজাত ব্যক্তিদের তোরণদ্বারগুলি দিয়ে<br> <span class="br-ind"><br><span class="indent">&nbsp;</span></span>প্রবেশের জন্য তাদের ইশারা করো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি আমার পবিত্রজনেদের আদেশ দিয়েছি;<br> <span class="br-ind"><br><span class="indent">&nbsp;</span></span>আমার ক্রোধ চরিতার্থ করার উদ্দেশে<br> <span class="br-ind"><br><span class="indent">&nbsp;</span></span>আমি আমার যোদ্ধাদের ডেকে পাঠিয়েছি,<br> <span class="br-ind"><br><span class="indent">&nbsp;</span></span>তারা আমার বিজয়ে উল্লাস করবে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শোনো, পর্বতগুলির উপরে এক কলরব শোনা যাচ্ছে,<br> <span class="br-ind"><br><span class="indent">&nbsp;</span></span>তা যেন এক মহা জনসমারোহের রব!<br> <span class="br-ind"><br><span class="indent">&nbsp;</span></span>শোনো, রাজ্যগুলির মধ্যে এক হট্টগোলের শব্দ,<br> <span class="br-ind"><br><span class="indent">&nbsp;</span></span>তা যেন বিভিন্ন জাতির একত্র হওয়ার কোলাহল!<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু যুদ্ধের জন্য<br> <span class="br-ind"><br><span class="indent">&nbsp;</span></span>এক সৈন্যবাহিনী রচনা করছেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা বহু দূরবর্তী দেশগুলি থেকে আসছে,<br> <span class="br-ind"><br><span class="indent">&nbsp;</span></span>আকাশমণ্ডলের প্রান্তসীমা থেকে<br> <span class="br-ind"><br><span class="indent">&nbsp;</span></span>সদাপ্রভু ও তাঁর ক্রোধের সব অস্ত্র<br> <span class="br-ind"><br><span class="indent">&nbsp;</span></span>সমস্ত দেশকে ধ্বংস করার জন্য আসছে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা বিলাপ করো, কারণ সদাপ্রভুর দিন এসে পড়েছে;<br> <span class="br-ind"><br><span class="indent">&nbsp;</span></span>সর্বশক্তিমানের<sup class="fnm"><a name="fnm1" href="#fn1">1</a></sup> কাছ থেকে ধ্বংসের জন্যই তা আসবে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এই কারণে সবার হাত ঝুলে পড়বে,<br> <span class="br-ind"><br><span class="indent">&nbsp;</span></span>প্রত্যেকের হৃদয় গলে যাবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আতঙ্ক তাদের গ্রাস করবে,<br> <span class="br-ind"><br><span class="indent">&nbsp;</span></span>ব্যাথা ও মনস্তাপ তাদের কবলিত করবে;<br> <span class="br-ind"><br><span class="indent">&nbsp;</span></span>প্রসববেদনাগ্রস্ত নারীর মতো তারা যন্ত্রণায় ছটফট করবে।<br> <span class="br-ind"><br><span class="indent">&nbsp;</span></span>অসহায়ের মতো তারা পরস্পরের দিকে তাকাবে,<br> <span class="br-ind"><br><span class="indent">&nbsp;</span></span>ভয়ে তাদের মুখ অগ্নিশিখার মতো হবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখো, সদাপ্রভুর দিন আসছে,<br> <span class="br-ind"><br><span class="indent">&nbsp;</span></span>এক নির্মম দিন, তা হবে ক্রোধ ও প্রচণ্ড রোষ সমন্বিত,<br> <span class="br-ind"><br><span class="indent">&nbsp;</span></span>যেন দেশ নির্জন পরিত্যক্ত হয়<br> <span class="br-ind"><br><span class="indent">&nbsp;</span></span>এবং এর মধ্যেকার পাপীদের ধ্বংস করে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আকাশের তারকারাজি ও তাদের নক্ষত্রপুঞ্জ<br> <span class="br-ind"><br><span class="indent">&nbsp;</span></span>আর তাদের দীপ্তি দেবে না।<br> <span class="br-ind"><br><span class="indent">&nbsp;</span></span>উদীয়মান সূর্য হবে অন্ধকারময়,<br> <span class="br-ind"><br><span class="indent">&nbsp;</span></span>আর চাঁদ তার জ্যোৎস্না দেবে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি মন্দতার জন্য জগৎকে শাস্তি দেব,<br> <span class="br-ind"><br><span class="indent">&nbsp;</span></span>দুষ্টদের তাদের পাপের জন্য দেব।<br> <span class="br-ind"><br><span class="indent">&nbsp;</span></span>আমি উদ্ধতদের দর্পের অন্ত ঘটাব<br> <span class="br-ind"><br><span class="indent">&nbsp;</span></span>এবং অহংকারীদের নিষ্ঠুরতাকে নতনম্র করব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি মানুষকে বিশুদ্ধ সোনার চেয়ে,<br> <span class="br-ind"><br><span class="indent">&nbsp;</span></span>ওফীরের সোনার চেয়েও দুর্লভ করব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেই কারণে, আমি আকাশমণ্ডলকে কম্পান্বিত করব;<br> <span class="br-ind"><br><span class="indent">&nbsp;</span></span>পৃথিবী তার স্থান থেকে সরে যাবে,<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভুর ক্রোধের জন্যই এরকম হবে,<br> <span class="br-ind"><br><span class="indent">&nbsp;</span></span>যেদিন তাঁর ক্রোধ প্রজ্বলিত হবে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>শিকারের জন্য তাড়িত গজলা হরিণের মতো,<br> <span class="br-ind"><br><span class="indent">&nbsp;</span></span>পালকহীন কোনো মেষের মতো,<br> <span class="br-ind"><br><span class="indent">&nbsp;</span></span>প্রত্যেকেই তার আপনজনের কাছে ফিরে যাবে,<br> <span class="br-ind"><br><span class="indent">&nbsp;</span></span>সকলেই তাদের স্বদেশে পালিয়ে যাবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে বন্দি হয়, তাকে অস্ত্রবিদ্ধ করা হবে;<br> <span class="br-ind"><br><span class="indent">&nbsp;</span></span>যারা ধৃত হবে, তারা তরোয়াল দ্বারা পতিত হবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের চোখের সামনে তাদের শিশুদের আছড়ে মারা হবে;<br> <span class="br-ind"><br><span class="indent">&nbsp;</span></span>তাদের গৃহগুলি লুন্ঠিত হবে ও তাদের স্ত্রীরা হবে ধর্ষিত। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দেখো, আমি তাদের বিরুদ্ধে মাদীয়দের উত্তেজিত করব,<br> <span class="br-ind"><br><span class="indent">&nbsp;</span></span>যারা রুপোর পরোয়া করে না,<br> <span class="br-ind"><br><span class="indent">&nbsp;</span></span>সোনায় যাদের কোনো আনন্দ নেই।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের ধনুর্ধরেরা যুবকদের সংহার করবে;<br> <span class="br-ind"><br><span class="indent">&nbsp;</span></span>শিশুদের প্রতি তাদের কোনো করুণা থাকবে না,<br> <span class="br-ind"><br><span class="indent">&nbsp;</span></span>ছেলেমেয়েদের প্রতি তারা কোনো সহানুভূতি দেখাবে না।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>রাজ্যগুলির মণিরত্নস্বরূপ ব্যাবিলন,<br> <span class="br-ind"><br><span class="indent">&nbsp;</span></span>ব্যাবিলোনীয়দের<sup class="fnm"><a name="fnm2" href="#fn2">2</a></sup> অহংকারের সেই গৌরব,<br> <span class="br-ind"><br><span class="indent">&nbsp;</span></span>ঈশ্বর তা উৎখাত করবেন,<br> <span class="br-ind"><br><span class="indent">&nbsp;</span></span>যেমন সদোম ও ঘমোরার প্রতি করেছিলেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তার মধ্যে আর কোনো জনবসতি হবে না,<br> <span class="br-ind"><br><span class="indent">&nbsp;</span></span>বা প্রজন্মপরম্পরায় কেউ বসবাস করবে না;<br> <span class="br-ind"><br><span class="indent">&nbsp;</span></span>কোনো যাযাবর সেখানে তাঁবু খাটাবে না,<br> <span class="br-ind"><br><span class="indent">&nbsp;</span></span>কোনো মেষপালকের পশুপালও সেখানে বিশ্রাম করবে না।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কিন্তু মরুপ্রাণীরা সেখানে শুয়ে থাকবে,<br> <span class="br-ind"><br><span class="indent">&nbsp;</span></span>শিয়ালেরা তাদের গৃহগুলি পূর্ণ করবে;<br> <span class="br-ind"><br><span class="indent">&nbsp;</span></span>সেখানে থাকবে যত প্যাঁচা,<br> <span class="br-ind"><br><span class="indent">&nbsp;</span></span>বন্য ছাগলেরা সেখানে লাফিয়ে বেড়াবে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তার দৃঢ় দুর্গগুলিতে হায়েনারা চিৎকার করবে,<br> <span class="br-ind"><br><span class="indent">&nbsp;</span></span>শিয়ালেরা ডাকবে তার বিলাসবহুল প্রাসাদগুলি থেকে।<br> <span class="br-ind"><br><span class="indent">&nbsp;</span></span>তার সময় শেষ হয়ে এসেছে,<br> <span class="br-ind"><br><span class="indent">&nbsp;</span></span>তার দিনগুলি আর বাড়ানো হবে না।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: শদ্দাই।</div>
<div class="fn"><sup class="fnt"><a name="fn2" href="#fnm2">2</a></sup> বা কলদীয়দের।</div>
</div>
<!-- PARSED ABOVE; EDITING MAY BREAK PARSER -->
</body></html>