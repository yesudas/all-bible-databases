<html><head>
<meta http-equiv="Content-Type" content="text/html;charset=utf-8" />
<title>Isa 14 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_12.html">12</a> <a href="Isa_13.html">13</a> <b>14</b> <a href="Isa_15.html">15</a> <a href="Isa_16.html">16</a> ... <a href="Isa_66.html">66</a> </div><hr>
<h1>Isa 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু যাকোব কুলের প্রতি সহানুভূতি দেখাবেন;<br> <span class="br-ind"><br><span class="indent">&nbsp;</span></span>আর একবার তিনি ইস্রায়েলকে বেছে নেবেন<br> <span class="br-ind"><br><span class="indent">&nbsp;</span></span>এবং তাদের স্বদেশে তাদের অধিষ্ঠিত করবেন।<br> <span class="br-ind"><br><span class="indent">&nbsp;</span></span>বিদেশিরা তাদের সঙ্গে যোগ দেবে<br> <span class="br-ind"><br><span class="indent">&nbsp;</span></span>এবং যাকোব কুলের সঙ্গে সংযুক্ত হবে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অন্যান্য জাতি তাদের নিয়ে<br> <span class="br-ind"><br><span class="indent">&nbsp;</span></span>তাদের স্বদেশে পৌঁছে দেবে।<br> <span class="br-ind"><br><span class="indent">&nbsp;</span></span>আর ইস্রায়েল কুল সদাপ্রভুর দেশে<br> <span class="br-ind"><br><span class="indent">&nbsp;</span></span>জাতিসমূহকে তাদের দাস-দাসী রূপে অধিকার করবে।<br> <span class="br-ind"><br><span class="indent">&nbsp;</span></span>তারা তাদের বন্দিকারীদের বন্দি করবে<br> <span class="br-ind"><br><span class="indent">&nbsp;</span></span>এবং তাদের পীড়নকারীদের উপরে শাসন করবে।<br></div>
<div class="v" id="v3"><span class="vn">3</span> <span class="br-p"><br><br></span>যেদিন সদাপ্রভু তোমাদের কষ্টভোগ, উদ্বেগ ও নির্মম দাসত্ব থেকে মুক্তি দেবেন,</div>
<div class="v" id="v4"><span class="vn">4</span> তোমরা ব্যাবিলনের রাজার বিরুদ্ধে এই ধিক্কারবাণী উচ্চারণ করবে: <span class="br-p"><br><br></span><span class="br-ind"><br><span class="indent">&nbsp;</span></span>পীড়নকারীর শেষ সময় কেমন ঘনিয়ে এসেছে!<br> <span class="br-ind"><br><span class="indent">&nbsp;</span></span>কীভাবে তার ভয়ংকরতা সমাপ্ত হয়েছে!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু দুষ্টদের যষ্টি<br> <span class="br-ind"><br><span class="indent">&nbsp;</span></span>ও শাসকদের রাজদণ্ড ভেঙে ফেলেছেন,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যা একদিন অনবরত আঘাত দ্বারা<br> <span class="br-ind"><br><span class="indent">&nbsp;</span></span>লোকেদের নিধন করত;<br> <span class="br-ind"><br><span class="indent">&nbsp;</span></span>এবং ক্রোধে নিরন্তর আগ্রাসনের দ্বারা<br> <span class="br-ind"><br><span class="indent">&nbsp;</span></span>তারা জাতিসমূহকে বশ্যতাধীন করত।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমস্ত দেশ বিশ্রাম ও শান্তি ভোগ করছে;<br> <span class="br-ind"><br><span class="indent">&nbsp;</span></span>তারা গান গেয়ে আনন্দ করছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এমনকি, লেবাননের দেবদারু ও সিডার গাছগুলিও<br> <span class="br-ind"><br><span class="indent">&nbsp;</span></span>এই আনন্দ সংগীত গেয়ে বলে,<br> <span class="br-ind"><br><span class="indent">&nbsp;</span></span>“এখন যেহেতু তোমাকে নত করা হয়েছে,<br> <span class="br-ind"><br><span class="indent">&nbsp;</span></span>আর কোনো কাঠুরে আমাদের কাটতে আসে না।” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>নিম্নস্থ পাতাল<sup class="fnm"><a name="fnm1" href="#fn1">1</a></sup> তোমার আগমনে,<br> <span class="br-ind"><br><span class="indent">&nbsp;</span></span>তোমার সঙ্গে সাক্ষাৎ করার জন্য অস্থির হয়েছে;<br> <span class="br-ind"><br><span class="indent">&nbsp;</span></span>তোমাকে স্বাগত জানানোর জন্য<br> <span class="br-ind"><br><span class="indent">&nbsp;</span></span>এ তার মৃতজনেদের আত্মাকে তুলে পাঠায়<br> <span class="br-ind"><br><span class="indent">&nbsp;</span></span>তারা প্রত্যেকেই ছিল এই জগতের এক একজন নেতা।<br> <span class="br-ind"><br><span class="indent">&nbsp;</span></span>যারা জাতিসমূহের উপরে রাজা ছিল,<br> <span class="br-ind"><br><span class="indent">&nbsp;</span></span>এ তাদের সিংহাসন থেকে তুলে দাঁড় করায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা সকলেই প্রত্যুত্তর করবে,<br> <span class="br-ind"><br><span class="indent">&nbsp;</span></span>তারা সবাই তোমাকে বলবে,<br> <span class="br-ind"><br><span class="indent">&nbsp;</span></span>“তুমিও আমাদেরই মতো দুর্বল হয়েছ;<br> <span class="br-ind"><br><span class="indent">&nbsp;</span></span>তুমি আমাদের সদৃশ হয়েছ।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার বীণাগুলির কোলাহল সমেত<br> <span class="br-ind"><br><span class="indent">&nbsp;</span></span>তোমার সমস্ত সমারোহ কবরে নামানো হয়েছে;<br> <span class="br-ind"><br><span class="indent">&nbsp;</span></span>শূককীট তোমার নিচে ছড়ানো হয়েছে,<br> <span class="br-ind"><br><span class="indent">&nbsp;</span></span>আর কীটেরা তোমাকে আবৃত করে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ওহে প্রভাতিতারা, ঊষাকালের সন্তান,<br> <span class="br-ind"><br><span class="indent">&nbsp;</span></span>তুমি কেমন স্বর্গ থেকে পতিত হয়েছ!<br> <span class="br-ind"><br><span class="indent">&nbsp;</span></span>তুমি একদিন বিভিন্ন জাতিকে নিপাতিত করেছ,<br> <span class="br-ind"><br><span class="indent">&nbsp;</span></span>সেই তোমাকেই পৃথিবীতে নিক্ষেপ করা হয়েছে!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি মনে মনে বলেছিলে,<br> <span class="br-ind"><br><span class="indent">&nbsp;</span></span>“আমি স্বর্গে আরোহণ করব;<br> <span class="br-ind"><br><span class="indent">&nbsp;</span></span>ঈশ্বরের নক্ষত্রপুঞ্জেরও ঊর্ধ্বে,<br> <span class="br-ind"><br><span class="indent">&nbsp;</span></span>আমি আমার সিংহাসন তুলে ধরব;<br> <span class="br-ind"><br><span class="indent">&nbsp;</span></span>আমি সমাগম পর্বতে, উত্তর দিকের দূরতম প্রান্তে,<sup class="fnm"><a name="fnm2" href="#fn2">2</a></sup><br> <span class="br-ind"><br><span class="indent">&nbsp;</span></span>আমার সিংহাসনে উপবিষ্ট হব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি মেঘমালার উপরে আরোহণ করব,<br> <span class="br-ind"><br><span class="indent">&nbsp;</span></span>আমি নিজেকে পরাৎপরের<sup class="fnm"><a name="fnm3" href="#fn3">3</a></sup> তুল্য করব।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তোমাকে নামানো হয়েছে কবরের মধ্যে,<br> <span class="br-ind"><br><span class="indent">&nbsp;</span></span>পাতালের গভীরতম তলে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা তোমার দিকে তাকায়, তারা কটাক্ষ করে,<br> <span class="br-ind"><br><span class="indent">&nbsp;</span></span>তারা তোমার অবস্থা দেখে চিন্তা করে:<br> <span class="br-ind"><br><span class="indent">&nbsp;</span></span>“এ কি সেই লোক, যে পৃথিবীকে কাঁপিয়ে তুলত,<br> <span class="br-ind"><br><span class="indent">&nbsp;</span></span>রাজ্যগুলি যার ভয়ে কাঁপত?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই লোক, যে জগৎকে মরুভূমি করে তুলেছিল,<br> <span class="br-ind"><br><span class="indent">&nbsp;</span></span>যে তার নগরগুলিকে উৎখাত করেছিল<br> <span class="br-ind"><br><span class="indent">&nbsp;</span></span>ও তার বন্দিদের স্বগৃহে ফিরে যেতে দেয়নি?” <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জাতিসমূহের সমস্ত রাজা রাজকীয় মহিমায়<br> <span class="br-ind"><br><span class="indent">&nbsp;</span></span>নিজের নিজের কবরে শুয়ে আছেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তুমি প্রত্যাখ্যাত বৃক্ষশাখার মতো<br> <span class="br-ind"><br><span class="indent">&nbsp;</span></span>তোমার কবর থেকে বাইরে নিক্ষিপ্ত হয়েছ।<br> <span class="br-ind"><br><span class="indent">&nbsp;</span></span>যারা তরোয়ালের দ্বারা বিদ্ধ হয়েছিল,<br> <span class="br-ind"><br><span class="indent">&nbsp;</span></span>তুমি সেই নিহতদের শবে ঢাকা পড়েছ,<br> <span class="br-ind"><br><span class="indent">&nbsp;</span></span>যাদের পাথরের স্তূপের মধ্যে গর্তে নামিয়ে দেওয়া হয়েছে,<br> <span class="br-ind"><br><span class="indent">&nbsp;</span></span>যেভাবে কোনো শবকে পদদলিত করা হয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের মতো তোমাকে কবর দেওয়া হবে না,<br> <span class="br-ind"><br><span class="indent">&nbsp;</span></span>কারণ তুমি তোমার দেশ ধ্বংস করেছ<br> <span class="br-ind"><br><span class="indent">&nbsp;</span></span>এবং তোমার প্রজাদের হত্যা করেছ। <span class="br-p"><br><br></span>দুষ্টদের বংশধরদের কথা<br> <span class="br-ind"><br><span class="indent">&nbsp;</span></span>আর কখনও উল্লেখ করা হবে না।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের পিতৃপুরুষদের পাপসমূহের জন্য,<br> <span class="br-ind"><br><span class="indent">&nbsp;</span></span>তার সন্তানদের হত্যা করার জন্য স্থান প্রস্তুত করো;<br> <span class="br-ind"><br><span class="indent">&nbsp;</span></span>দেশের অধিকার ভোগ করার জন্য তারা আর উঠবে না,<br> <span class="br-ind"><br><span class="indent">&nbsp;</span></span>নগর পত্তনের দ্বারা তারা আর পৃথিবী আচ্ছন্ন করবে না। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“আমি তাদের বিরুদ্ধে উঠে দাঁড়াব,”<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু এই কথা ঘোষণা করেন।<br> <span class="br-ind"><br><span class="indent">&nbsp;</span></span>“আমি ব্যাবিলন থেকে তার ও তার বেঁচে থাকা লোকদের নাম,<br> <span class="br-ind"><br><span class="indent">&nbsp;</span></span>তার সন্তানসন্ততি ও বংশধরদের নাম মুছে ফেলব,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“আমি তাকে প্যাঁচাদের নিবাসস্থান করব,<br> <span class="br-ind"><br><span class="indent">&nbsp;</span></span>এবং তা হবে এক জলাভূমির মতো;<br> <span class="br-ind"><br><span class="indent">&nbsp;</span></span>আমি বিনাশরূপ ঝাড়ু দিয়ে তাকে ঝাঁট দেব,”<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু এই কথা ঘোষণা করেন।<br></div>
<div class="v" id="v24"><span class="vn">24</span> <span class="br-p"><br><br></span>সর্বশক্তিমান সদাপ্রভু শপথ করে বলেছেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি যেমন পরিকল্পনা করেছি, নিশ্চিতরূপে সেইরকমই হবে,<br> <span class="br-ind"><br><span class="indent">&nbsp;</span></span>আর আমার অভিপ্রায় যে রকম, তা-ই স্থির থাকবে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি স্বদেশে আসিরীয়দের চূর্ণ করব;<br> <span class="br-ind"><br><span class="indent">&nbsp;</span></span>আমার পর্বতগুলির উপরে, আমি তাকে পদদলিত করব।<br> <span class="br-ind"><br><span class="indent">&nbsp;</span></span>আমার প্রজাদের উপর থেকে তার জোয়াল সরিয়ে ফেলা হবে,<br> <span class="br-ind"><br><span class="indent">&nbsp;</span></span>তাদের কাঁধ থেকে তার বোঝা অপসারিত হবে।” <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সমস্ত জগতের জন্য এই পরিকল্পনা স্থির করা হয়েছে;<br> <span class="br-ind"><br><span class="indent">&nbsp;</span></span>এই হাত সব জাতির উপরে প্রসারিত হয়েছে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ সর্বশক্তিমান সদাপ্রভু যে সংকল্প করেছেন, কে তা নাকচ করবে?<br> <span class="br-ind"><br><span class="indent">&nbsp;</span></span>তাঁর হাত প্রসারিত হয়েছে, কে তা ফিরাতে পারবে?<br></div>
<div class="v" id="v28"><h2>ফিলিস্তিনীদের বিরুদ্ধে ভবিষ্যদ্‌বাণী</h2><span class="vn">28</span> <span class="br-p"><br><br></span>রাজা আহসের মৃত্যু বছরে এই ভবিষ্যদ্‌বাণী উপস্থিত হয়েছিল:</div>
<div class="v" id="v29"><span class="vn">29</span> <span class="br-p"><br><br></span><span class="br-ind"><br><span class="indent">&nbsp;</span></span>ফিলিস্তিনীরা, যে যষ্টি দ্বারা তোমাদের আঘাত করেছিল,<br> <span class="br-ind"><br><span class="indent">&nbsp;</span></span>তা ভেঙেছে বলে তোমরা উল্লসিত হোয়ো না;<br> <span class="br-ind"><br><span class="indent">&nbsp;</span></span>কারণ সেই মূল-সাপ থেকে এক কালসাপ নির্গত হবে,<br> <span class="br-ind"><br><span class="indent">&nbsp;</span></span>জ্বলন্ত উড়ন্ত নাগই হবে তার গর্ভফল।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>দরিদ্রদের মধ্যে দরিদ্রতম চারণভূমি পাবে,<br> <span class="br-ind"><br><span class="indent">&nbsp;</span></span>আর নিঃস্ব-অভাবী মানুষেরা নিরাপদে বিশ্রাম করবে।<br> <span class="br-ind"><br><span class="indent">&nbsp;</span></span>কিন্তু তোমার মূল আমি দুর্ভিক্ষে ধ্বংস করব;<br> <span class="br-ind"><br><span class="indent">&nbsp;</span></span>তোমার বেঁচে থাকা লোকদের ধ্বংস করব। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ওহে তোরণদ্বার, বিলাপ করো! ওহে নগর, একটানা আর্তনাদ করো!<br> <span class="br-ind"><br><span class="indent">&nbsp;</span></span>ফিলিস্তিনী তোমরা সবাই গলে যাও!<br> <span class="br-ind"><br><span class="indent">&nbsp;</span></span>উত্তর দিক থেকে এক ধোঁয়ার মেঘ আসছে,<br> <span class="br-ind"><br><span class="indent">&nbsp;</span></span>তাদের সৈন্যশ্রেণীর একজনও স্থানচ্যূত হয় না।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সেই জাতির দূতদের<br> <span class="br-ind"><br><span class="indent">&nbsp;</span></span>কী উত্তর দেওয়া হবে?<br> <span class="br-ind"><br><span class="indent">&nbsp;</span></span>“সদাপ্রভু সিয়োনকে প্রতিষ্ঠিত করেছেন,<br> <span class="br-ind"><br><span class="indent">&nbsp;</span></span>তাঁর ক্লিষ্ট প্রজারা তার মধ্যে আশ্রয়স্থান পাবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: শেওল; ১১ ও ১৫ পদেও।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: সাফনের উচ্চতায় যা ছিল কনানীয়দের পবিত্র পর্বত।</div>
<div class="fn"><sup class="fnt"><a name="fn3" href="#fnm3">3</a></sup> অর্থাৎ, যিনি সর্বোচ্চ স্থানে অধিষ্ঠান করেন।</div>
</div>
<!-- PARSED ABOVE; EDITING MAY BREAK PARSER -->
</body></html>