<html><head>
<meta http-equiv="Content-Type" content="text/html;charset=utf-8" />
<title>Isa 15 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_13.html">13</a> <a href="Isa_14.html">14</a> <b>15</b> <a href="Isa_16.html">16</a> <a href="Isa_17.html">17</a> ... <a href="Isa_66.html">66</a> </div><hr>
<h1>Isa 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোয়াবের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>মোয়াবের বিরুদ্ধে এক ভবিষ্যদ্‌বাণী, <span class="br-p"><br><br></span><span class="br-ind"><br><span class="indent">&nbsp;</span></span>মোয়াবের আর্‌ নগরী বিনষ্ট হল,<br> <span class="br-ind"><br><span class="indent">&nbsp;</span></span>এক রাত্রির মধ্যে তা ধ্বংস হল!<br> <span class="br-ind"><br><span class="indent">&nbsp;</span></span>মোয়াবের কীর্‌ নগরীও বিনষ্ট হল,<br> <span class="br-ind"><br><span class="indent">&nbsp;</span></span>এক রাত্রির মধ্যে সেটিও ধ্বংস হল!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দীবোনের লোকেরা তার মন্দিরে গিয়েছে,<br> <span class="br-ind"><br><span class="indent">&nbsp;</span></span>কাঁদবার জন্য উঁচু স্থানগুলিতে গিয়েছে;<br> <span class="br-ind"><br><span class="indent">&nbsp;</span></span>মোয়াব নেবো ও মেদ্‌‌বার জন্য বিলাপ করছে।<br> <span class="br-ind"><br><span class="indent">&nbsp;</span></span>প্রত্যেকের মস্তক মুণ্ডিত হয়েছে<br> <span class="br-ind"><br><span class="indent">&nbsp;</span></span>ও প্রত্যেকের দাড়ি কামানো হয়েছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পথে পথে তারা শোকের বস্ত্র পরে;<br> <span class="br-ind"><br><span class="indent">&nbsp;</span></span>সব ছাদের উপরে ও প্রকাশ্য চকগুলিতে<br> <span class="br-ind"><br><span class="indent">&nbsp;</span></span>তারা সকলে বিলাপ করে,<br> <span class="br-ind"><br><span class="indent">&nbsp;</span></span>কাঁদতে কাঁদতে তারা দণ্ডবৎ হয়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হিষ্‌বোন ও ইলিয়ালী ক্রন্দন করে,<br> <span class="br-ind"><br><span class="indent">&nbsp;</span></span>তাদের কণ্ঠস্বর যহস পর্যন্ত শোনা যায়।<br> <span class="br-ind"><br><span class="indent">&nbsp;</span></span>তাই সশস্ত্র মোয়াবের লোকেরা চিৎকার করে,<br> <span class="br-ind"><br><span class="indent">&nbsp;</span></span>তাদের হৃদয় মূর্ছিত হয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার হৃদয় মোয়াবের জন্য কেঁদে ওঠে;<br> <span class="br-ind"><br><span class="indent">&nbsp;</span></span>তার পলাতকেরা সোয়র পর্যন্ত,<br> <span class="br-ind"><br><span class="indent">&nbsp;</span></span>এমনকি, ইগ্লৎ-শলিশীয়া পর্যন্ত পলায়ন করে।<br> <span class="br-ind"><br><span class="indent">&nbsp;</span></span>তারা লূহীতের আরোহণ পথে উঠে যায়,<br> <span class="br-ind"><br><span class="indent">&nbsp;</span></span>যাওয়ার সময় তারা কাঁদতে থাকে;<br> <span class="br-ind"><br><span class="indent">&nbsp;</span></span>হোরোণয়িমে যাওয়ার পথে<br> <span class="br-ind"><br><span class="indent">&nbsp;</span></span>তারা নিজেদের ধ্বংসের বিষয়ে বিলাপ করে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিম্রীমের জলরাশি শুকিয়ে গেছে<br> <span class="br-ind"><br><span class="indent">&nbsp;</span></span>সেখানকার সব ঘাস শুকনো হয়েছে;<br> <span class="br-ind"><br><span class="indent">&nbsp;</span></span>শাকসবজি সব শেষ,<br> <span class="br-ind"><br><span class="indent">&nbsp;</span></span>সবুজ আর কিছুই অবশিষ্ট নেই।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাই যে ঐশ্বর্য তারা আহরণ ও সঞ্চিত করেছে,<br> <span class="br-ind"><br><span class="indent">&nbsp;</span></span>তারা তা ঝাউবন-গিরিখাতের ওপারে নিয়ে যায়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের হাহাকার-ধ্বনি মোয়াবের সীমানায় প্রতিধ্বনিত হয়;<br> <span class="br-ind"><br><span class="indent">&nbsp;</span></span>তাদের বিলাপের স্বর সুদূর ইগ্লয়িম পর্যন্ত ও<br> <span class="br-ind"><br><span class="indent">&nbsp;</span></span>তাদের হা-হুতাশের শব্দ বের্‌-এলীম পর্যন্ত পৌঁছে গেছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দীমোনের জলরাশি রক্তে পূর্ণ,<br> <span class="br-ind"><br><span class="indent">&nbsp;</span></span>কিন্তু আমি আরও বিপর্যয় দীমোনের উপরে নিয়ে আসব,<br> <span class="br-ind"><br><span class="indent">&nbsp;</span></span>মোয়াবের পলাতকদের উপরে এবং যারা দেশে<br> <span class="br-ind"><br><span class="indent">&nbsp;</span></span>অবশিষ্ট থাকে, তাদের উপরে একটি সিংহ নিয়ে আসব।<br></div>
</div>
<!-- PARSED ABOVE; EDITING MAY BREAK PARSER -->
</body></html>