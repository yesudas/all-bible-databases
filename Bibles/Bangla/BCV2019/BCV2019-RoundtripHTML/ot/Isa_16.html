<html><head>
<meta http-equiv="Content-Type" content="text/html;charset=utf-8" />
<title>Isa 16 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 16);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_14.html">14</a> <a href="Isa_15.html">15</a> <b>16</b> <a href="Isa_17.html">17</a> <a href="Isa_18.html">18</a> ... <a href="Isa_66.html">66</a> </div><hr>
<h1>Isa 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দেশের শাসনকর্তার কাছে<br> <span class="br-ind"><br><span class="indent">&nbsp;</span></span>উপহার রূপে কতগুলি মেষশাবক পাঠাও,<br> <span class="br-ind"><br><span class="indent">&nbsp;</span></span>মরুভূমির ওপারে, সেলা থেকে<br> <span class="br-ind"><br><span class="indent">&nbsp;</span></span>সিয়োন-কন্যার পর্বতে পাঠাও।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বাসা থেকে ফেলে দেওয়া<br> <span class="br-ind"><br><span class="indent">&nbsp;</span></span>পাখির পালিয়ে যাওয়া শব্দের মতো,<br> <span class="br-ind"><br><span class="indent">&nbsp;</span></span>অর্ণোন নদীর পারঘাটাগুলিতে<br> <span class="br-ind"><br><span class="indent">&nbsp;</span></span>মোয়াবের নারীদের অবস্থা তেমনই হবে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“আমাদের পরামর্শ দাও,<br> <span class="br-ind"><br><span class="indent">&nbsp;</span></span>এক সিদ্ধান্তের কথা বিবেচনা করো।<br> <span class="br-ind"><br><span class="indent">&nbsp;</span></span>মধ্যাহ্নে তোমাদের ছায়াকে<br> <span class="br-ind"><br><span class="indent">&nbsp;</span></span>রাত্রির মতো অন্ধকারময় করো।<br> <span class="br-ind"><br><span class="indent">&nbsp;</span></span>পলাতকদের লুকিয়ে রাখো,<br> <span class="br-ind"><br><span class="indent">&nbsp;</span></span>শরণার্থীদের সঙ্গে বিশ্বাসঘাতকতা কোরো না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোয়াবের পলাতকেরা তোমাদের সঙ্গে বসবাস করুক;<br> <span class="br-ind"><br><span class="indent">&nbsp;</span></span>ধ্বংসকারীর হাত থেকে তোমরা তাদের আশ্রয়স্বরূপ হও।” <span class="br-p"><br><br></span>অত্যাচারীদের সময় শেষ হয়ে আসবে,<br> <span class="br-ind"><br><span class="indent">&nbsp;</span></span>বিনাশের সময় নিবৃত্ত হবে;<br> <span class="br-ind"><br><span class="indent">&nbsp;</span></span>আক্রমণকারী দেশ থেকে উধাও হবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ভালোবাসায় এক সিংহাসন স্থাপিত হবে;<br> <span class="br-ind"><br><span class="indent">&nbsp;</span></span>বিশ্বস্ততায় একজন তার উপরে উপবিষ্ট হবেন—<br> <span class="br-ind"><br><span class="indent">&nbsp;</span></span>দাউদের কুল<sup class="fnm"><a name="fnm1" href="#fn1">1</a></sup> থেকে একজন তার উপরে বসবেন।<br> <span class="br-ind"><br><span class="indent">&nbsp;</span></span>তিনি ন্যায়পরায়ণতায় বিচার করবেন<br> <span class="br-ind"><br><span class="indent">&nbsp;</span></span>এবং দ্রুততার সঙ্গে ধার্মিকতা প্রতিষ্ঠা করবেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমরা মোয়াবের অহংকারের কথা শুনেছি,<br> <span class="br-ind"><br><span class="indent">&nbsp;</span></span>তার অতি ঔদ্ধত্য ও অহমিকার কথা,<br> <span class="br-ind"><br><span class="indent">&nbsp;</span></span>তার গর্ব ও তার দাম্ভিকতার বিষয়<br> <span class="br-ind"><br><span class="indent">&nbsp;</span></span>কিন্তু তার দর্প নিতান্তই শূন্যগর্ভ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই কারণে, মোয়াবীয়েরা বিলাপ করে,<br> <span class="br-ind"><br><span class="indent">&nbsp;</span></span>তারা মোয়াবের জন্য একসঙ্গে বিলাপ করে।<br> <span class="br-ind"><br><span class="indent">&nbsp;</span></span>তারা কীর্‌-হেরসের কিশমিশের পিঠের জন্য<br> <span class="br-ind"><br><span class="indent">&nbsp;</span></span>বিলাপ ও ক্রন্দন করে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হিষ্‌বোনের মাঠগুলি শুকিয়ে যায়,<br> <span class="br-ind"><br><span class="indent">&nbsp;</span></span>সিব্‌মার আঙুর গাছগুলিও শুকিয়ে যায়।<br> <span class="br-ind"><br><span class="indent">&nbsp;</span></span>জাতিসমূহের শাসকেরা<br> <span class="br-ind"><br><span class="indent">&nbsp;</span></span>উৎকৃষ্ট আঙুরগাছগুলিকে পদদলিত করেছে,<br> <span class="br-ind"><br><span class="indent">&nbsp;</span></span>যেগুলি একদিন যাসের পর্যন্ত<br> <span class="br-ind"><br><span class="indent">&nbsp;</span></span>ও মরুভূমির দিকে ছড়িয়ে যেত।<br> <span class="br-ind"><br><span class="indent">&nbsp;</span></span>তাদের শাখাগুলি ছড়িয়ে পড়েছিল,<br> <span class="br-ind"><br><span class="indent">&nbsp;</span></span>আর সুদূর সমুদ্র<sup class="fnm"><a name="fnm2" href="#fn2">2</a></sup> পর্যন্ত বিস্তৃত হয়েছিল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাই সিব্‌মার আঙুর গাছগুলির জন্য<br> <span class="br-ind"><br><span class="indent">&nbsp;</span></span>আমি কাঁদি, যেমন যাসেরও কাঁদে।<br> <span class="br-ind"><br><span class="indent">&nbsp;</span></span>হিষ্‌বোন ও ইলিয়ালী,<br> <span class="br-ind"><br><span class="indent">&nbsp;</span></span>আমি চোখের জলে তোমাদের ভেজাব!<br> <span class="br-ind"><br><span class="indent">&nbsp;</span></span>তোমাদের পাকা ফল ও তোমাদের শস্যচয়নের জন্য<br> <span class="br-ind"><br><span class="indent">&nbsp;</span></span>আনন্দের স্বর আমি স্তব্ধ করব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ফলবাগিচাগুলি থেকে আনন্দ ও খুশি সরিয়ে নেওয়া হবে;<br> <span class="br-ind"><br><span class="indent">&nbsp;</span></span>আঙুরক্ষেতে কেউই গান বা হৈ-হল্লা করবে না।<br> <span class="br-ind"><br><span class="indent">&nbsp;</span></span>কুণ্ডগুলিতে কেউই দ্রাক্ষারস মাড়াই করবে না,<br> <span class="br-ind"><br><span class="indent">&nbsp;</span></span>কারণ আনন্দের চিৎকার আমি একেবারেই বন্ধ করেছি।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বীণার করুণ সুরের মতো আমার হৃদয় মোয়াবের জন্য বিলাপ করে,<br> <span class="br-ind"><br><span class="indent">&nbsp;</span></span>আমার অন্তর কীর্‌-হেরসের জন্য করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মোয়াব যখন তার উঁচু স্থানে দেখা দেয়,<br> <span class="br-ind"><br><span class="indent">&nbsp;</span></span>সে কেবলমাত্র নিজেকে ক্লান্ত করে তোলে;<br> <span class="br-ind"><br><span class="indent">&nbsp;</span></span>সে যখন তার অর্চনার স্থানে প্রার্থনা করতে যায়,<br> <span class="br-ind"><br><span class="indent">&nbsp;</span></span>তা কোনও কাজে আসে না।<br></div>
<div class="v" id="v13"><span class="vn">13</span> <span class="br-p"><br><br></span>সদাপ্রভু এই বাণী ইতিমধ্যে মোয়াবের সম্পর্কে বলেছেন।</div>
<div class="v" id="v14"><span class="vn">14</span> কিন্তু এখন সদাপ্রভু বলেন: “চুক্তি দ্বারা আবদ্ধ দাস যেমন দিন গোণে, তিন বছরের মধ্যে তেমনই মোয়াবের সমারোহ ও তার বহুসংখ্যক লোক তুচ্ছীকৃত হবে এবং তার অবশিষ্ট বেঁচে থাকা লোকেরা সংখ্যায় অল্প ও দুর্বল হবে।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: শিবির বা তাঁবু থেকে।</div>
<div class="fn"><sup class="fnt"><a name="fn2" href="#fnm2">2</a></sup> হতে পারে সূফ সাগর</div>
</div>
<!-- PARSED ABOVE; EDITING MAY BREAK PARSER -->
</body></html>