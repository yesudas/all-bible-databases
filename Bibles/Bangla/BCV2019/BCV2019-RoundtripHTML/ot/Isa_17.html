<html><head>
<meta http-equiv="Content-Type" content="text/html;charset=utf-8" />
<title>Isa 17 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_15.html">15</a> <a href="Isa_16.html">16</a> <b>17</b> <a href="Isa_18.html">18</a> <a href="Isa_19.html">19</a> ... <a href="Isa_66.html">66</a> </div><hr>
<h1>Isa 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দামাস্কাসের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>দামাস্কাসের বিরুদ্ধে এক ভবিষ্যদ্‌বাণী আমার কাছে উপস্থিত হল: <span class="br-p"><br><br></span><span class="br-ind"><br><span class="indent">&nbsp;</span></span>“দেখো, দামাস্কাস আর কোনো নগররূপে থাকবে না,<br> <span class="br-ind"><br><span class="indent">&nbsp;</span></span>কিন্তু তা হবে একটি ধ্বংসস্তূপ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অরোয়েরের নগরগুলি জনশূন্য হবে,<br> <span class="br-ind"><br><span class="indent">&nbsp;</span></span>তা পশুপালের জন্য ছেড়ে দেওয়া হবে, যারা সেখানে শুয়ে বিশ্রাম করবে,<br> <span class="br-ind"><br><span class="indent">&nbsp;</span></span>কেউ তাদের কোনো ভয় দেখাবে না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইফ্রয়িম<sup class="fnm"><a name="fnm1" href="#fn1">1</a></sup> থেকে দুর্গ-নগরীগুলি অদৃশ্য হবে,<br> <span class="br-ind"><br><span class="indent">&nbsp;</span></span>দামাস্কাস থেকে উধাও হবে রাজকীয় পরাক্রম;<br> <span class="br-ind"><br><span class="indent">&nbsp;</span></span>আরাম দেশের অবশিষ্ট লোকেরা হবে<br> <span class="br-ind"><br><span class="indent">&nbsp;</span></span>ইস্রায়েলের অন্তর্হিত গৌরবের মতো,”<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু এই কথা বলেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“সেদিন যাকোব কুলের মহিমা ম্লান হয়ে যাবে;<br> <span class="br-ind"><br><span class="indent">&nbsp;</span></span>তার শরীরের মেদ ঝরে যাবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তা হবে লোকেদের মাঠ থেকে পাকা শস্য সংগ্রহের মতো,<br> <span class="br-ind"><br><span class="indent">&nbsp;</span></span>যখন তারা হাত বাড়িয়ে শিষ কাটে—তা হবে রফায়ীমের উপত্যকায়<br> <span class="br-ind"><br><span class="indent">&nbsp;</span></span>পতিত শিষ কুড়িয়ে নেওয়ার মতো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তবুও কুড়িয়ে নেওয়ার মতো কিছু শস্য অবশিষ্ট থাকবে,<br> <span class="br-ind"><br><span class="indent">&nbsp;</span></span>যেমন কোনো জলপাই গাছকে ঝেড়ে ফেলা হয়<br> <span class="br-ind"><br><span class="indent">&nbsp;</span></span>এবং উপরের ডালগুলিতে দুটি কি তিনটি জলপাই থেকেই যায়,<br> <span class="br-ind"><br><span class="indent">&nbsp;</span></span>ফলন্ত শাখায় যেমন চারটি কি পাঁচটি ফল থেকে যায়,”<br> <span class="br-ind"><br><span class="indent">&nbsp;</span></span>সদাপ্রভু, ইস্রায়েলের ঈশ্বর এই কথা বলেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেদিন লোকেরা তাদের স্রষ্টার দিকে তাকাবে,<br> <span class="br-ind"><br><span class="indent">&nbsp;</span></span>তারা তাদের দৃষ্টি ইস্রায়েলের পবিত্রতমজনের প্রতি ফিরাবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা আর বেদিগুলির দিকে তাকাবে না,<br> <span class="br-ind"><br><span class="indent">&nbsp;</span></span>যেগুলি তাদেরই হাতের তৈরি করা,<br> <span class="br-ind"><br><span class="indent">&nbsp;</span></span>আর তাদের হাতে তৈরি আশেরার খুঁটিগুলি<sup class="fnm"><a name="fnm2" href="#fn2">2</a></sup> ও ধূপবেদিগুলির প্রতি<br> <span class="br-ind"><br><span class="indent">&nbsp;</span></span>তাদের কোনো সমীহ থাকবে না।<br></div>
<div class="v" id="v9"><span class="vn">9</span> <span class="br-p"><br><br></span>সেদিন, দৃঢ় নগরগুলি, যেগুলি ইস্রায়েলীদের ভয়ে তারা পরিত্যাগ করেছিল, সেগুলি ঘন জঙ্গল ও লতাগুল্মের জন্য পরিত্যক্ত হবে। সমস্ত দেশটিই জনশূন্য হবে।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা তোমাদের পরিত্রাতা ঈশ্বরকে ভুলে গিয়েছ;<br> <span class="br-ind"><br><span class="indent">&nbsp;</span></span>তোমরা তোমাদের শৈল, তোমাদের দুর্গকে মনে রাখোনি।<br> <span class="br-ind"><br><span class="indent">&nbsp;</span></span>তাই, যদিও তোমরা উৎকৃষ্ট সব বৃক্ষচারা রোপণ করো,<br> <span class="br-ind"><br><span class="indent">&nbsp;</span></span>বিদেশ থেকে আনা দ্রাক্ষালতা লাগাও,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদিও যেদিন তোমরা সেগুলি লাগাও, সেদিনই সেগুলিকে বাড়িয়ে তোলো,<br> <span class="br-ind"><br><span class="indent">&nbsp;</span></span>সকালবেলা যখন তোমরা তাদের লাগাও, তোমরা সেগুলি পুষ্পিত করো,<br> <span class="br-ind"><br><span class="indent">&nbsp;</span></span>তবুও রোগ ও অনিরাময়যোগ্য ব্যথা বেদনার দিনে,<br> <span class="br-ind"><br><span class="indent">&nbsp;</span></span>তোমরা কিছুই শস্যচয়ন করতে পারবে না। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আহা, অনেক জাতি কেমন গর্জন করছে,<br> <span class="br-ind"><br><span class="indent">&nbsp;</span></span>সমুদ্রগর্জনের মতোই তাদের গর্জনের শব্দ!<br> <span class="br-ind"><br><span class="indent">&nbsp;</span></span>আহ্‌, জাতিগুলির ভীষণ কোলাহল,<br> <span class="br-ind"><br><span class="indent">&nbsp;</span></span>মহাজলরাশির মতোই তারা গর্জন করছে!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদিও লোকেরা সফেন জলরাশির মতো গর্জন করে,<br> <span class="br-ind"><br><span class="indent">&nbsp;</span></span>যখন তিনি তাদের তিরস্কার করেন, তারা বহুদূরে পালিয়ে যায়,<br> <span class="br-ind"><br><span class="indent">&nbsp;</span></span>তারা পাহাড়ের উপরে তুষের মতো বাতাসে উড়ে যায়,<br> <span class="br-ind"><br><span class="indent">&nbsp;</span></span>ঝড়ের মুখে ঘূর্ণায়মান ধুলির মতো হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সন্ধ্যাবেলা আকস্মিক সন্ত্রাসের মতো হবে!<br> <span class="br-ind"><br><span class="indent">&nbsp;</span></span>সকালবেলা সেগুলি অন্তর্হিত হবে!<br> <span class="br-ind"><br><span class="indent">&nbsp;</span></span>এই হবে তাদের অধিকার যারা আমাদের লুট করে,<br> <span class="br-ind"><br><span class="indent">&nbsp;</span></span>যারা আমাদের লুণ্ঠন করে, এই হবে তাদের পাওনা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, উত্তরের রাজ্য ইস্রায়েল থেকে।</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, দেবী আশেরার প্রতীকচিহ্নগুলির।</div>
</div>
<!-- PARSED ABOVE; EDITING MAY BREAK PARSER -->
</body></html>