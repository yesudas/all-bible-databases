<html><head>
<meta http-equiv="Content-Type" content="text/html;charset=utf-8" />
<title>Isa 19 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 19);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_17.html">17</a> <a href="Isa_18.html">18</a> <b>19</b> <a href="Isa_20.html">20</a> <a href="Isa_21.html">21</a> ... <a href="Isa_66.html">66</a> </div><hr>
<h1>Isa 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিশরের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>মিশরের বিরুদ্ধে এক ভবিষ্যদ্‌বাণী, <span class="br-p"><br><br></span><span class="br-ind"><br><span class="indent">&nbsp;</span></span>দেখো, সদাপ্রভু এক দ্রুতগামী মেঘে আরোহণ করে<br> <span class="br-ind"><br><span class="indent">&nbsp;</span></span>মিশরে আসছেন।<br> <span class="br-ind"><br><span class="indent">&nbsp;</span></span>মিশরের প্রতিমাগুলি তাঁর সামনে কম্পিত হবে,<br> <span class="br-ind"><br><span class="indent">&nbsp;</span></span>আর মিশরীয়দের হৃদয় তাদের অন্তরেই দ্রবীভূত হবে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>“আমি মিশরীয়দের বিরুদ্ধে মিশরীয়দের উত্তেজিত করব,<br> <span class="br-ind"><br><span class="indent">&nbsp;</span></span>ভাই ভাইয়ের বিরুদ্ধে,<br> <span class="br-ind"><br><span class="indent">&nbsp;</span></span>প্রতিবেশী প্রতিবেশীর বিরুদ্ধে,<br> <span class="br-ind"><br><span class="indent">&nbsp;</span></span>নগর নগরের বিরুদ্ধে,<br> <span class="br-ind"><br><span class="indent">&nbsp;</span></span>রাজ্য রাজ্যের বিরুদ্ধে সংঘর্ষ করবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মিশরীয়েরা সাহস হারিয়ে ফেলবে,<br> <span class="br-ind"><br><span class="indent">&nbsp;</span></span>আর আমি তাদের পরিকল্পনাগুলি নিষ্ফল করে দেব;<br> <span class="br-ind"><br><span class="indent">&nbsp;</span></span>তারা প্রতিমাদের ও মৃত লোকেদের আত্মার সঙ্গে,<br> <span class="br-ind"><br><span class="indent">&nbsp;</span></span>প্রেতমাধ্যম ও গুনিনদের সঙ্গে পরামর্শ করবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি এক নিষ্ঠুর মনিবের হাতে<br> <span class="br-ind"><br><span class="indent">&nbsp;</span></span>মিশরীয়দের সমর্পণ করব,<br> <span class="br-ind"><br><span class="indent">&nbsp;</span></span>এক উগ্র রাজা তাদের উপরে শাসন করবে,”<br> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু এই কথা ঘোষণা করেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নদীর সমস্ত জলরাশি শুকিয়ে যাবে,<br> <span class="br-ind"><br><span class="indent">&nbsp;</span></span>নদীতট চরা পড়ে শুকনো হয়ে যাবে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>খালগুলি থেকে দুর্গন্ধ বের হবে;<br> <span class="br-ind"><br><span class="indent">&nbsp;</span></span>মিশরের স্রোতোধারাগুলি ক্ষয় পেতে পেতে শুকিয়ে যাবে।<br> <span class="br-ind"><br><span class="indent">&nbsp;</span></span>নলবন ও খাগড়াও শুকনো হবে,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শুকনো হবে নীলনদের তীরে, নদীমুখের ধারে স্থিত সব গাছপালা।<br> <span class="br-ind"><br><span class="indent">&nbsp;</span></span>নীলনদের তীরে সমস্ত বীজ লাগানো মাঠ শুকনো হয়ে যাবে,<br> <span class="br-ind"><br><span class="indent">&nbsp;</span></span>সেগুলি বাতাসে উড়ে যাবে, আর থাকবে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জেলেরা আর্তনাদ ও বিলাপ করবে,<br> <span class="br-ind"><br><span class="indent">&nbsp;</span></span>যারা নীল নদে বড়শি ফেলে,<br> <span class="br-ind"><br><span class="indent">&nbsp;</span></span>যারা জলের মধ্যে তাদের জাল ফেলে,<br> <span class="br-ind"><br><span class="indent">&nbsp;</span></span>তারা সব দুঃখে শীর্ণ হবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা পরিষ্কার করা শণ দিয়ে কাজ করে, তারা দুশ্চিন্তাগ্রস্ত হবে,<br> <span class="br-ind"><br><span class="indent">&nbsp;</span></span>যারা সূক্ষ্ম মসিনার কাপড় বোনে, তারা নিরাশ হবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁতিরা নিরুৎসাহ হবে,<br> <span class="br-ind"><br><span class="indent">&nbsp;</span></span>বেতনজীবীরা তাদের প্রাণে দুঃখ পাবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সোয়নের রাজকর্মচারীরা মূর্খ ছাড়া কিছু নয়;<br> <span class="br-ind"><br><span class="indent">&nbsp;</span></span>ফরৌণের বিজ্ঞ পরামর্শদাতারা অর্থহীন পরামর্শ দেয়।<br> <span class="br-ind"><br><span class="indent">&nbsp;</span></span>তোমরা কেমন করে ফরৌণকে বলতে পারো,<br> <span class="br-ind"><br><span class="indent">&nbsp;</span></span>“আমি বিজ্ঞ ব্যক্তিদের মধ্যে অন্যতম,<br> <span class="br-ind"><br><span class="indent">&nbsp;</span></span>প্রাচীন রাজগণের এক শিষ্য?” <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার বিজ্ঞ ব্যক্তিরা এখন কোথায়?<br> <span class="br-ind"><br><span class="indent">&nbsp;</span></span>তারা তোমাকে দেখাক ও জ্ঞাত করুক<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু মিশরের বিরুদ্ধে<br> <span class="br-ind"><br><span class="indent">&nbsp;</span></span>কী পরিকল্পনা করেছেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সোয়নের কর্মচারীরা মূর্খ হয়েছে,<br> <span class="br-ind"><br><span class="indent">&nbsp;</span></span>মেম্ফিসের<sup class="fnm"><a name="fnm1" href="#fn1">1</a></sup> নেতারা প্রতারিত হয়েছে;<br> <span class="br-ind"><br><span class="indent">&nbsp;</span></span>তাদের জাতির কোণের প্রস্তরেরা<br> <span class="br-ind"><br><span class="indent">&nbsp;</span></span>মিশরকে বিপথে চালিত করেছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু তাদের উপরে<br> <span class="br-ind"><br><span class="indent">&nbsp;</span></span>এক হতবুদ্ধিকর আত্মা ঢেলে দিয়েছেন;<br> <span class="br-ind"><br><span class="indent">&nbsp;</span></span>মত্ত ব্যক্তি যেমন তার বমির উপরে গড়াগড়ি দেয়,<br> <span class="br-ind"><br><span class="indent">&nbsp;</span></span>তারাও মিশরকে তার সব কাজে টলোমলো করেছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মিশর আর কিছুই করতে পারে না,<br> <span class="br-ind"><br><span class="indent">&nbsp;</span></span>তাদের মাথা বা লেজ, খেজুরডাল বা নলখাগড়া, কেউই না।<br></div>
<div class="v" id="v16"><span class="vn">16</span> <span class="br-p"><br><br></span>সেদিন মিশরীয়েরা স্ত্রীলোকের মতো হবে। সর্বশক্তিমান সদাপ্রভু তাদের বিরুদ্ধে যে হাত তুলবেন, তা দেখে তারা ভয়ে শিউরে উঠবে।</div>
<div class="v" id="v17"><span class="vn">17</span> যিহূদার দেশ মিশরীয়দের উপরে আতঙ্ক নিয়ে আসবে; যার কাছেই যিহূদার কথা উল্লেখ করা হবে, সে আতঙ্কগ্রস্ত হবে, কারণ সর্বশক্তিমান সদাপ্রভু তাদের বিরুদ্ধে পরিকল্পনা করেছেন।</div>
<div class="v" id="v18"><span class="vn">18</span> <span class="br-p"><br><br></span>সেদিন, মিশরের পাঁচটি নগর কনান দেশের ভাষা বলবে ও সর্বশক্তিমান সদাপ্রভুর প্রতি আনুগত্যের শপথ নেবে। সেগুলির মধ্যে একটির নাম হবে, ধ্বংসের নগর<sup class="fnm"><a name="fnm2" href="#fn2">2</a></sup>।</div>
<div class="v" id="v19"><span class="vn">19</span> <span class="br-p"><br><br></span>সেদিন, মিশর দেশের কেন্দ্রস্থলে সদাপ্রভুর উদ্দেশে একটি বেদি নির্মিত হবে এবং তার সীমানায় সদাপ্রভুর এক স্মৃতিস্তম্ভ নির্মিত হবে।</div>
<div class="v" id="v20"><span class="vn">20</span> মিশর দেশে সর্বশক্তিমান সদাপ্রভুর উদ্দেশে এটি হবে একটি নিদর্শন ও সাক্ষ্যস্বরূপ। তাদের নিপীড়নকারীদের জন্য যখন তারা সদাপ্রভুর কাছে কাঁদবে, তিনি তখন তাদের কাছে একজন পরিত্রাতা ও রক্ষককে পাঠিয়ে দেবেন। তিনি তাদের উদ্ধার করবেন।</div>
<div class="v" id="v21"><span class="vn">21</span> এভাবে সদাপ্রভু মিশরীয়দের কাছে নিজের পরিচয় দেবেন, আর সেদিন তারা সদাপ্রভুকে স্বীকার করবে। তারা বিভিন্ন বলি ও ভক্ষ্য-নৈবেদ্য নিয়ে তাঁর উপাসনা করবে; তারা সদাপ্রভুর উদ্দেশে শপথ করে তা পালন করবে।</div>
<div class="v" id="v22"><span class="vn">22</span> সদাপ্রভু এক মহামারির দ্বারা মিশরকে আঘাত করবেন; তিনি তাদের আঘাত করবেন ও আরোগ্যতা দেবেন। তারা সদাপ্রভুর প্রতি ফিরে আসবে, আর তিনি তাদের আবেদন শুনে তাদের রোগনিরাময় করবেন।</div>
<div class="v" id="v23"><span class="vn">23</span> <span class="br-p"><br><br></span>সেদিন মিশর থেকে আসিরিয়া পর্যন্ত এক রাজপথ নির্মিত হবে। আসিরীয়েরা মিশরে যাবে ও মিশরীয়েরা আসিরিয়া যাবে। মিশরীয়েরা ও আসিরীয়েরা একসঙ্গে উপাসনা করবে।</div>
<div class="v" id="v24"><span class="vn">24</span> সেদিন মিশর ও আসিরিয়ার সঙ্গে তৃতীয় দেশরূপে ইস্রায়েল পৃথিবীর আশীর্বাদস্বরূপ হবে।</div>
<div class="v" id="v25"><span class="vn">25</span> সর্বশক্তিমান সদাপ্রভু তাদের একথা বলে আশীর্বাদ করবেন, “আমার প্রজা মিশর, আমার হাতে গড়া আসিরীয়া ও আমার অধিকারস্বরূপ ইস্রায়েল আশীর্বাদধন্য হোক।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: নোফ।</div>
<div class="fn"><sup class="fnt"><a name="fn2" href="#fnm2">2</a></sup> কিছু পুরোনো পুঁথিতে, “সূর্যনগর।”</div>
</div>
<!-- PARSED ABOVE; EDITING MAY BREAK PARSER -->
</body></html>