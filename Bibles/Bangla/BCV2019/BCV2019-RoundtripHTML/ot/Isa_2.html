<html><head>
<meta http-equiv="Content-Type" content="text/html;charset=utf-8" />
<title>Isa 2 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> <b>2</b> <a href="Isa_3.html">3</a> <a href="Isa_4.html">4</a> ... <a href="Isa_66.html">66</a> </div><hr>
<h1>Isa 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর পর্বত</h2><span class="vn">1</span> <span class="br-p"><br><br></span>যিহূদা ও জেরুশালেম সম্পর্কে আমোষের পুত্র যিশাইয় এই দর্শন পান:</div>
<div class="v" id="v2"><span class="vn">2</span> <span class="br-p"><br><br></span>শেষের সময়ে <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর মন্দিরের পর্বত অন্য সব পর্বতের উপরে<br> <span class="br-ind"><br><span class="indent">&nbsp;</span></span>প্রধানরূপে প্রতিষ্ঠিত হবে;<br> <span class="br-ind"><br><span class="indent">&nbsp;</span></span>তাকে সব পাহাড়ের উপরে তুলে ধরা হবে<br> <span class="br-ind"><br><span class="indent">&nbsp;</span></span>এবং সমস্ত জাতি তার দিকে স্রোতের মতো প্রবাহিত হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অনেক জাতির লোক এসে বলবে,<br> <span class="br-ind"><br><span class="indent">&nbsp;</span></span>“চলো, আমরা সদাপ্রভুর পর্বতে উঠে যাই,<br> <span class="br-ind"><br><span class="indent">&nbsp;</span></span>যাকোবের ঈশ্বরের গৃহে যাই।<br> <span class="br-ind"><br><span class="indent">&nbsp;</span></span>তিনি আমাদের তাঁর পথের বিষয়ে শিক্ষা দেবেন,<br> <span class="br-ind"><br><span class="indent">&nbsp;</span></span>যেন আমরা তাঁর পথসমূহে চলতে পারি।”<br> <span class="br-ind"><br><span class="indent">&nbsp;</span></span>সিয়োন থেকে বিধান নির্গত হবে,<br> <span class="br-ind"><br><span class="indent">&nbsp;</span></span>জেরুশালেম থেকে সদাপ্রভুর বাণী নির্গত হবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি বিভিন্ন জাতির বিচার করবেন,<br> <span class="br-ind"><br><span class="indent">&nbsp;</span></span>অনেক জাতির লোকদের বিচার নিষ্পত্তি করবেন।<br> <span class="br-ind"><br><span class="indent">&nbsp;</span></span>তারা তাদের তরোয়াল ভেঙে লাঙলের ফাল<br> <span class="br-ind"><br><span class="indent">&nbsp;</span></span>এবং বর্শা ভেঙে কাস্তে তৈরি করবে।<br> <span class="br-ind"><br><span class="indent">&nbsp;</span></span>এক জাতি অন্য জাতির বিরুদ্ধে তরোয়াল উঠাবে না,<br> <span class="br-ind"><br><span class="indent">&nbsp;</span></span>আর তারা কোনো যুদ্ধের জন্য প্রশিক্ষণ দেবে না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ওহে যাকোবের কুল, তোমরা এসো,<br> <span class="br-ind"><br><span class="indent">&nbsp;</span></span>এসো, আমরা সদাপ্রভুর আলোয় পথ চলি।<br></div>
<div class="v" id="v6"><h2>সদাপ্রভুর দিন</h2><span class="vn">6</span> <span class="br-ind"><br><span class="indent">&nbsp;</span></span>সদাপ্রভু, তুমি তো তোমার প্রজা,<br> <span class="br-ind"><br><span class="indent">&nbsp;</span></span>যাকোবের কুলকে ত্যাগ করেছ।<br> <span class="br-ind"><br><span class="indent">&nbsp;</span></span>তারা প্রাচ্যদেশীয় কুসংস্কারের অভ্যাসে পূর্ণ;<br> <span class="br-ind"><br><span class="indent">&nbsp;</span></span>তারা ফিলিস্তিনীদের মতো গণকবিদ্যা ব্যবহার করে<br> <span class="br-ind"><br><span class="indent">&nbsp;</span></span>এবং পৌত্তলিকদের সঙ্গে হাতে হাত মেলায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের দেশ সোনা ও রুপোয় পূর্ণ<br> <span class="br-ind"><br><span class="indent">&nbsp;</span></span>তাদের ঐশ্বর্যের যেন কোনও শেষ নেই।<br> <span class="br-ind"><br><span class="indent">&nbsp;</span></span>তাদের দেশ অশ্বেও পরিপূর্ণ,<br> <span class="br-ind"><br><span class="indent">&nbsp;</span></span>তাদের রথেরও যেন কোনো শেষ নেই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের দেশ প্রতিমায় পূর্ণ;<br> <span class="br-ind"><br><span class="indent">&nbsp;</span></span>নিজেদের হাতে তৈরি জিনিসের কাছে তারা প্রণিপাত করে,<br> <span class="br-ind"><br><span class="indent">&nbsp;</span></span>যেগুলি তাদেরই আঙুল নির্মাণ করেছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইতর মানুষ তাদের কাছে প্রণত হয়,<br> <span class="br-ind"><br><span class="indent">&nbsp;</span></span>মহৎ যারা, তারাও অধোমুখ হয়,<br> <span class="br-ind"><br><span class="indent">&nbsp;</span></span>তাই তুমি তাদের ক্ষমা কোরো না। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা পাথরের ফাটলে যাও, মাটিতে লুকাও<br> <span class="br-ind"><br><span class="indent">&nbsp;</span></span>সদাপ্রভুর ভয়ংকরতা থেকে ও<br> <span class="br-ind"><br><span class="indent">&nbsp;</span></span>তাঁর মহিমার ঔজ্জ্বল্য থেকে!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>উদ্ধত মানুষের দৃষ্টি নত করা হবে,<br> <span class="br-ind"><br><span class="indent">&nbsp;</span></span>গর্বিত মানুষেরা অবনত হবে;<br> <span class="br-ind"><br><span class="indent">&nbsp;</span></span>সেদিন কেবলমাত্র সদাপ্রভুই উন্নীত হবেন। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যত গর্বিত ও উদ্ধত মানুষ,<br> <span class="br-ind"><br><span class="indent">&nbsp;</span></span>যত লোক নিজেদের উচ্চ করে,<br> <span class="br-ind"><br><span class="indent">&nbsp;</span></span>তাদের জন্য সর্বশক্তিমান সদাপ্রভু একটি দিন স্থির করে রেখেছেন,<br> <span class="br-ind"><br><span class="indent">&nbsp;</span></span>(তাদের সবাইকে নত করা হবে),<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সব লেবাননের যত উঁচু ও লম্বা সিডার গাছ<br> <span class="br-ind"><br><span class="indent">&nbsp;</span></span>এবং বাশনের সমস্ত ওক গাছকে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সব উঁচু পর্বত<br> <span class="br-ind"><br><span class="indent">&nbsp;</span></span>এবং সমস্ত উঁচু পাহাড়কে,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রত্যেকটি উঁচু মিনার<br> <span class="br-ind"><br><span class="indent">&nbsp;</span></span>ও প্রত্যেকটি দৃঢ় প্রাচীরকে,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রত্যেকটি বাণিজ্যিক জাহাজ<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>এবং প্রত্যেকটি চমৎকার শিল্পকর্মকে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মানুষের ঔদ্ধত্যকে নত করা হবে,<br> <span class="br-ind"><br><span class="indent">&nbsp;</span></span>সব মানুষের অহংকার অবনত হবে;<br> <span class="br-ind"><br><span class="indent">&nbsp;</span></span>সেদিন, কেবলমাত্র সদাপ্রভুই উচ্চ হবেন,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আর যত প্রতিমা সেদিন অন্তর্হিত হবে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মানুষেরা সেদিন পালিয়ে পাহাড়ের গুহাগুলিতে<br> <span class="br-ind"><br><span class="indent">&nbsp;</span></span>ও মাটির গর্তগুলিতে গিয়ে লুকাবে,<br> <span class="br-ind"><br><span class="indent">&nbsp;</span></span>সদাপ্রভুর ভয়ংকরতা থেকে<br> <span class="br-ind"><br><span class="indent">&nbsp;</span></span>এবং তাঁর রাজকীয় প্রতাপের শৌর্য থেকে,<br> <span class="br-ind"><br><span class="indent">&nbsp;</span></span>যখন তিনি পৃথিবীকে কম্পান্বিত করার জন্য উঠে দাঁড়াবেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেদিন লোকেরা,<br> <span class="br-ind"><br><span class="indent">&nbsp;</span></span>ইঁদুর ও বাদুড়ের কাছে ফেলে দেবে,<br> <span class="br-ind"><br><span class="indent">&nbsp;</span></span>তাদের রুপোর ও সোনার প্রতিমাগুলি<br> <span class="br-ind"><br><span class="indent">&nbsp;</span></span>যেগুলি তারা পুজো করার জন্য নির্মাণ করেছিল।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা পাহাড়-পর্বতের গুহাগুলিতে<br> <span class="br-ind"><br><span class="indent">&nbsp;</span></span>ও ঝুলে থাকা পাহাড়ের খাঁজে খাঁজে গিয়ে লুকাবে,<br> <span class="br-ind"><br><span class="indent">&nbsp;</span></span>সদাপ্রভুর ভয়ংকরতা থেকে<br> <span class="br-ind"><br><span class="indent">&nbsp;</span></span>এবং তাঁর রাজকীয় প্রতাপের শৌর্য থেকে,<br> <span class="br-ind"><br><span class="indent">&nbsp;</span></span>যখন তিনি পৃথিবীকে কম্পান্বিত করার জন্য উঠে দাঁড়াবেন। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমরা মানুষের উপরে নির্ভর করা ছেড়ে দাও,<br> <span class="br-ind"><br><span class="indent">&nbsp;</span></span>যার নাকে তো কেবলমাত্র প্রাণবায়ু বয়।<br> <span class="br-ind"><br><span class="indent">&nbsp;</span></span>সে কীসের মধ্যে গণ্য?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> তর্শীশের প্রত্যেকটি জাহাজ</div>
</div>
<!-- PARSED ABOVE; EDITING MAY BREAK PARSER -->
</body></html>