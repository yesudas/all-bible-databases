<html><head>
<meta http-equiv="Content-Type" content="text/html;charset=utf-8" />
<title>Isa 21 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_19.html">19</a> <a href="Isa_20.html">20</a> <b>21</b> <a href="Isa_22.html">22</a> <a href="Isa_23.html">23</a> ... <a href="Isa_66.html">66</a> </div><hr>
<h1>Isa 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>সমুদ্রের তীরবর্তী মরুপ্রান্তর সম্পর্কিত এক ভবিষ্যদ্‌বাণী: <span class="br-p"><br><br></span><span class="br-ind"><br><span class="indent">&nbsp;</span></span>দক্ষিণাঞ্চল<sup class="fnm"><a name="fnm1" href="#fn1">1</a></sup> থেকে যেমন ঘূর্ণিবায়ু প্রবল বেগে বয়ে যায়,<br> <span class="br-ind"><br><span class="indent">&nbsp;</span></span>মরুপ্রান্তর থেকে, এক আতঙ্কস্বরূপ দেশ থেকে<br> <span class="br-ind"><br><span class="indent">&nbsp;</span></span>তেমনই এক আক্রমণকারী উঠে আসছে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এক নিদারুণ দর্শন আমাকে দেখানো হয়েছে:<br> <span class="br-ind"><br><span class="indent">&nbsp;</span></span>বিশ্বাসঘাতক বিশ্বাসঘাতকতা করে, লুণ্ঠনকারী লুট গ্রহণ করে।<br> <span class="br-ind"><br><span class="indent">&nbsp;</span></span>এলম, আক্রমণ করো! মাদিয়া, তোমরা অবরোধ করো!<br> <span class="br-ind"><br><span class="indent">&nbsp;</span></span>তার দেওয়া যত শোক-বিলাপের আমি নিবৃত্তি ঘটাব। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এতে আমার শরীর বেদনায় জর্জরিত হল,<br> <span class="br-ind"><br><span class="indent">&nbsp;</span></span>প্রসববেদনাগ্রস্ত নারীর মতো আমার শরীরে ব্যথা হল;<br> <span class="br-ind"><br><span class="indent">&nbsp;</span></span>আমি যা শুনি, তাতে হত-বিহ্বল হই,<br> <span class="br-ind"><br><span class="indent">&nbsp;</span></span>আমি যা শুনি, তাতে চমকিত হই।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার হৃদয় ধুকধুক করে,<br> <span class="br-ind"><br><span class="indent">&nbsp;</span></span>ভয়ে আমি কাঁপতে থাকি;<br> <span class="br-ind"><br><span class="indent">&nbsp;</span></span>যে গোধূলিবেলার আমি অপেক্ষা করি,<br> <span class="br-ind"><br><span class="indent">&nbsp;</span></span>তা আমার কাছে হয়েছে বিভীষিকার মতো। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা টেবিলে খাবার সাজায়,<br> <span class="br-ind"><br><span class="indent">&nbsp;</span></span>তারা বসার জন্য মাদুর বিছিয়ে দেয়,<br> <span class="br-ind"><br><span class="indent">&nbsp;</span></span>তারা প্রত্যেকেই ভোজনপান করতে থাকে!<br> <span class="br-ind"><br><span class="indent">&nbsp;</span></span>ওহে সেনাপতিরা, তোমরা ওঠো,<br> <span class="br-ind"><br><span class="indent">&nbsp;</span></span>ঢালগুলিতে তেল মাখাও!<br></div>
<div class="v" id="v6"><span class="vn">6</span> <span class="br-p"><br><br></span>সদাপ্রভু আমাকে এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তুমি যাও ও গিয়ে একজন প্রহরী নিযুক্ত করো,<br> <span class="br-ind"><br><span class="indent">&nbsp;</span></span>সে যা দেখে, তার সংবাদ দিতে বলো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যখন সে অনেক রথ দেখে<br> <span class="br-ind"><br><span class="indent">&nbsp;</span></span>যেগুলির সঙ্গে পাল পাল অশ্ব থাকে,<br> <span class="br-ind"><br><span class="indent">&nbsp;</span></span>গর্দভ বা উটের পিঠে আরোহীদের<br> <span class="br-ind"><br><span class="indent">&nbsp;</span></span>যখন সে দেখে,<br> <span class="br-ind"><br><span class="indent">&nbsp;</span></span>সে যেন সজাগ থাকে,<br> <span class="br-ind"><br><span class="indent">&nbsp;</span></span>সম্পূর্ণরূপে সজাগ থাকে।”<br></div>
<div class="v" id="v8"><span class="vn">8</span> <span class="br-p"><br><br></span>সেই সিংহরূপী প্রহরী চিৎকার করে বলল, <span class="br-p"><br><br></span><span class="br-ind"><br><span class="indent">&nbsp;</span></span>“দিনের পর দিন, আমার প্রভু, আমি প্রহরীদুর্গে দাঁড়িয়ে থাকি;<br> <span class="br-ind"><br><span class="indent">&nbsp;</span></span>রোজ রাত্রে আমি আমার প্রহরাস্থানেই থাকি।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখুন, একজন মানুষ রথে চড়ে আসছে,<br> <span class="br-ind"><br><span class="indent">&nbsp;</span></span>তার সঙ্গে আছে অশ্বের পাল।<br> <span class="br-ind"><br><span class="indent">&nbsp;</span></span>আর সে প্রত্যুত্তরে বলছে,<br> <span class="br-ind"><br><span class="indent">&nbsp;</span></span>‘ব্যাবিলনের পতন হয়েছে, পতন হয়েছে!<br> <span class="br-ind"><br><span class="indent">&nbsp;</span></span>তার সব দেবদেবীর মূর্তিগুলি<br> <span class="br-ind"><br><span class="indent">&nbsp;</span></span>মাটিতে যেখানে সেখানে ছড়িয়ে আছে!’ ” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ও আমার প্রজারা, তোমাদের খামারে মাড়াই করে চূর্ণ করা হয়েছে,<br> <span class="br-ind"><br><span class="indent">&nbsp;</span></span>আমি সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>ইস্রায়েলের ঈশ্বরের কাছ থেকে যা শুনেছি,<br> <span class="br-ind"><br><span class="indent">&nbsp;</span></span>তাই তোমাদের বলি।<br></div>
<div class="v" id="v11"><h2>ইদোমের বিরুদ্ধে এক ভবিষ্যদ্‌বাণী</h2><span class="vn">11</span> <span class="br-p"><br><br></span>দূমার<sup class="fnm"><a name="fnm2" href="#fn2">2</a></sup> বিরুদ্ধে এক ভবিষ্যদ্‌বাণী, <span class="br-p"><br><br></span><span class="br-ind"><br><span class="indent">&nbsp;</span></span>কেউ আমাকে সেয়ীর থেকে ডেকে বলছে,<br> <span class="br-ind"><br><span class="indent">&nbsp;</span></span>“প্রহরী, রাতের আর কত বাকি আছে?<br> <span class="br-ind"><br><span class="indent">&nbsp;</span></span>প্রহরী, রাতের আর কত বাকি আছে?”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রহরী উত্তর দিল,<br> <span class="br-ind"><br><span class="indent">&nbsp;</span></span>“সকাল হয়ে আসছে, কিন্তু রাত-ও আসছে।<br> <span class="br-ind"><br><span class="indent">&nbsp;</span></span>তুমি যদি জিজ্ঞাসা করতে চাও, তো জিজ্ঞাসা করো<br> <span class="br-ind"><br><span class="indent">&nbsp;</span></span>এবং আবার ফিরে এসো।”<br></div>
<div class="v" id="v13"><h2>আরবের বিরুদ্ধে এক ভবিষ্যদ্‌বাণী</h2><span class="vn">13</span> <span class="br-p"><br><br></span>আরবের বিরুদ্ধে এক ভবিষ্যদ্‌বাণী, <span class="br-p"><br><br></span><span class="br-ind"><br><span class="indent">&nbsp;</span></span>দদানের মরুযাত্রী তোমরা,<br> <span class="br-ind"><br><span class="indent">&nbsp;</span></span>যারা আরবীয় ঘন জঙ্গল এলাকায় তাঁবু স্থাপন করো,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমরা তৃষ্ণার্ত মানুষদের জন্য জল নিয়ে এসো;<br> <span class="br-ind"><br><span class="indent">&nbsp;</span></span>আর তোমরা যারা টেমায় বসবাস করো,<br> <span class="br-ind"><br><span class="indent">&nbsp;</span></span>তোমরা পলাতকদের জন্য খাবার নিয়ে এসো।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা তরোয়াল থেকে পলায়ন করে,<br> <span class="br-ind"><br><span class="indent">&nbsp;</span></span>নিষ্কোষ তরোয়াল থেকে পলায়ন করে,<br> <span class="br-ind"><br><span class="indent">&nbsp;</span></span>তারা পলায়ন করে চাড়া দেওয়া ধনুক থেকে<br> <span class="br-ind"><br><span class="indent">&nbsp;</span></span>এবং রণভূমির উত্তাপ থেকে।<br></div>
<div class="v" id="v16"><span class="vn">16</span> <span class="br-p"><br><br></span>প্রভু আমাকে এই কথা বললেন: “যেভাবে কোনো দাস তার চুক্তির মেয়াদ গুনতে থাকে, তেমনই এক বছরের মধ্যে কেদরের সমস্ত সমারোহের অন্ত হবে।</div>
<div class="v" id="v17"><span class="vn">17</span> ধনুর্ধারীদের অবশিষ্ট লোকেরা, কেদরের যোদ্ধারা সংখ্যায় অল্পই হবে।” একথা সদাপ্রভু, ইস্রায়েলের ঈশ্বর বলেছেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মূল পাণ্ডুলিপিতে নেগেভ উল্লিখিত হয়েছে।</div>
<div class="fn"><sup class="fnt"><a name="fn2" href="#fnm2">2</a></sup> দূমার অর্থ নীরবতা বা নিশ্চুপ অবস্থা। এটি “ইদোম” শব্দটির এক শ্লেষ-অলংকার।</div>
</div>
<!-- PARSED ABOVE; EDITING MAY BREAK PARSER -->
</body></html>