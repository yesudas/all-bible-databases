<html><head>
<meta http-equiv="Content-Type" content="text/html;charset=utf-8" />
<title>Isa 22 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 22);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_20.html">20</a> <a href="Isa_21.html">21</a> <b>22</b> <a href="Isa_23.html">23</a> <a href="Isa_24.html">24</a> ... <a href="Isa_66.html">66</a> </div><hr>
<h1>Isa 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম সম্পর্কে এক ভবিষ্যদ্‌বাণী</h2><span class="vn">1</span> <span class="br-p"><br><br></span>দর্শন-উপত্যকার<sup class="fnm"><a name="fnm1" href="#fn1">1</a></sup> বিরুদ্ধে এক ভবিষ্যদ্‌বাণী: <span class="br-p"><br><br></span><span class="br-ind"><br><span class="indent">&nbsp;</span></span>তোমাদের এখন সমস্যাটা কী<br> <span class="br-ind"><br><span class="indent">&nbsp;</span></span>যে তোমরা সবাই ছাদের উপরে উঠেছ?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ওহে বিশৃঙ্খলায় পূর্ণ নগর,<br> <span class="br-ind"><br><span class="indent">&nbsp;</span></span>ওহে কোলাহল ও হৈ হট্টগোলে পূর্ণ নগরী?<br> <span class="br-ind"><br><span class="indent">&nbsp;</span></span>তোমার নিহতেরা তরোয়ালের দ্বারা মারা যায়নি,<br> <span class="br-ind"><br><span class="indent">&nbsp;</span></span>তারা কেউ যুদ্ধেও মরেনি।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাদের সব নেতা একসঙ্গে পলায়ন করেছে;<br> <span class="br-ind"><br><span class="indent">&nbsp;</span></span>ধনুক ব্যবহার না করেই তাদের ধরা হয়েছে।<br> <span class="br-ind"><br><span class="indent">&nbsp;</span></span>তোমাদের মধ্যে যারা ধৃত হয়েছে, তারা একসঙ্গে বন্দি হয়েছে,<br> <span class="br-ind"><br><span class="indent">&nbsp;</span></span>যদিও শত্রু দূরে থাকতেই তারা পালিয়ে গিয়েছিল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাই আমি বললাম, “আমার কাছ থেকে ফিরে যাও,<br> <span class="br-ind"><br><span class="indent">&nbsp;</span></span>আমাকে তীব্র রোদন করতে দাও।<br> <span class="br-ind"><br><span class="indent">&nbsp;</span></span>আমার জাতির বিনাশের জন্য<br> <span class="br-ind"><br><span class="indent">&nbsp;</span></span>আমাকে সান্ত্বনা দেওয়ার চেষ্টা কোরো না।” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভুর একটি দিন আছে,<br> <span class="br-ind"><br><span class="indent">&nbsp;</span></span>দর্শন-উপত্যকায়<br> <span class="br-ind"><br><span class="indent">&nbsp;</span></span>বিশৃঙ্খলার, পদদলিত করার ও বিভীষিকার,<br> <span class="br-ind"><br><span class="indent">&nbsp;</span></span>প্রাচীর ভেঙে ফেলার একটি দিন<br> <span class="br-ind"><br><span class="indent">&nbsp;</span></span>ও পর্বতগুলির কাছে কাঁদার।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এলম তার রথারোহীদের ও অশ্বের সঙ্গে<br> <span class="br-ind"><br><span class="indent">&nbsp;</span></span>তার তির রাখার তূণ তুলে নিয়েছে;<br> <span class="br-ind"><br><span class="indent">&nbsp;</span></span>কীরের লোকেরা ঢালগুলি অনাবৃত করেছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাদের বাছাই করা উপত্যকাগুলি রথে পরিপূর্ণ,<br> <span class="br-ind"><br><span class="indent">&nbsp;</span></span>সমস্ত নগরদ্বারে অশ্বারোহীদের নিযুক্ত করা হয়েছে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহূদার প্রতিরক্ষা ব্যবস্থা ভেঙে পড়েছে<br> <span class="br-ind"><br><span class="indent">&nbsp;</span></span>আর তুমি সেদিন<br> <span class="br-ind"><br><span class="indent">&nbsp;</span></span>অরণ্যের প্রাসাদে<sup class="fnm"><a name="fnm2" href="#fn2">2</a></sup> রাখা অস্ত্রশস্ত্রগুলির দিকে তাকিয়েছিলে;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি দেখেছিলে যে, দাউদ-নগরের<br> <span class="br-ind"><br><span class="indent">&nbsp;</span></span>প্রতিরক্ষা ব্যবস্থায় অনেক ফাটল ছিল,<br> <span class="br-ind"><br><span class="indent">&nbsp;</span></span>তুমি নিম্নতর পুষ্করিণীতে<br> <span class="br-ind"><br><span class="indent">&nbsp;</span></span>জল সঞ্চয় করেছিলে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি জেরুশালেমের ভবনগুলি গণনা করেছিলে<br> <span class="br-ind"><br><span class="indent">&nbsp;</span></span>ও অনেক ঘরবাড়ি ভেঙে দেওয়ালগুলি শক্ত করেছিলে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি পুরাতন পুষ্করিণীর জলের জন্য<br> <span class="br-ind"><br><span class="indent">&nbsp;</span></span>দুই প্রাচীরের মধ্যে জলাধার তৈরি করেছিলে,<br> <span class="br-ind"><br><span class="indent">&nbsp;</span></span>কিন্তু যিনি এই ঘটনা ঘটতে দিয়েছেন, তোমরা তাঁর দিকে দৃষ্টি করলে না,<br> <span class="br-ind"><br><span class="indent">&nbsp;</span></span>বা যিনি বহুপূর্বে এর পরিকল্পনা করেছিলেন, তাঁকে ভক্তি প্রদর্শন করলে না। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>সেদিন তোমাকে আহ্বান করেছিলেন<br> <span class="br-ind"><br><span class="indent">&nbsp;</span></span>যেন তোমরা কাঁদো ও বিলাপ করো,<br> <span class="br-ind"><br><span class="indent">&nbsp;</span></span>যেন তোমরা মাথার চুল ছিঁড়ে শোকবস্ত্র পরে নাও।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু দেখো, কেবলই আনন্দ ও হৈ হট্টগোল,<br> <span class="br-ind"><br><span class="indent">&nbsp;</span></span>গৃহপালিত পশুর নিধন ও মেষ হত্যা,<br> <span class="br-ind"><br><span class="indent">&nbsp;</span></span>মাংস ভোজন ও দ্রাক্ষারস পান!<br> <span class="br-ind"><br><span class="indent">&nbsp;</span></span>তোমরা বলেছ, “এসো, আমরা ভোজন ও পান করি,<br> <span class="br-ind"><br><span class="indent">&nbsp;</span></span>কারণ আগামীকাল আমরা মারা যাব!”<br></div>
<div class="v" id="v14"><span class="vn">14</span> <span class="br-p"><br><br></span>সর্বশক্তিমান সদাপ্রভু আমার কানে এই কথা প্রকাশ করলেন: “তোমাদের মৃত্যুদিন পর্যন্ত, এই পাপের প্রায়শ্চিত্ত করা যাবে না,” একথা বলেন প্রভু, যিনি সর্বশক্তিমান সদাপ্রভু।</div>
<div class="v" id="v15"><span class="vn">15</span> <span class="br-p"><br><br></span>প্রভু, সর্বশক্তিমান সদাপ্রভু, এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তুমি শিব্‌ন, যে প্রাসাদের তত্ত্বাবধায়ক,<br> <span class="br-ind"><br><span class="indent">&nbsp;</span></span>ওই পরিচারকের কাছে গিয়ে বলো:<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি এখানে কী করছ আর কে-ই বা তোমাকে অনুমতি দিয়েছে<br> <span class="br-ind"><br><span class="indent">&nbsp;</span></span>তোমার কবর এখানে কেটে রাখার,<br> <span class="br-ind"><br><span class="indent">&nbsp;</span></span>পাহাড়ের উপরে তোমার কবর খোদাই করার,<br> <span class="br-ind"><br><span class="indent">&nbsp;</span></span>শৈলের মধ্যে তোমার বিশ্রামস্থান বাটালি দিয়ে নির্মাণ করার? <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“তুমি সাবধান হও, ওহে শক্তিশালী মানুষ,<br> <span class="br-ind"><br><span class="indent">&nbsp;</span></span>সদাপ্রভু তোমাকে শক্ত হাতে ধরে নিক্ষেপ করতে চলেছেন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি তোমাকে শক্ত করে গুটিয়ে বলের মতো করবেন<br> <span class="br-ind"><br><span class="indent">&nbsp;</span></span>এবং বৃহৎ এক দেশে তোমাকে ছুঁড়ে দেবেন।<br> <span class="br-ind"><br><span class="indent">&nbsp;</span></span>সেখানে তোমার মৃত্যু হবে<br> <span class="br-ind"><br><span class="indent">&nbsp;</span></span>আর তোমার অহংকারের রথগুলি সেখানেই থাকবে,<br> <span class="br-ind"><br><span class="indent">&nbsp;</span></span>যেগুলি তোমার মনিবের গৃহের কলঙ্কস্বরূপ হবে!<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি তোমার কার্যালয় থেকে তোমাকে বরখাস্ত করব,<br> <span class="br-ind"><br><span class="indent">&nbsp;</span></span>তোমার পদ থেকে তুমি বহিষ্কৃত হবে।<br></div>
<div class="v" id="v20"><span class="vn">20</span> <span class="br-p"><br><br></span>“সেদিন, আমি আমার দাস, হিল্কিয়ের পুত্র ইলিয়াকীমকে আহ্বান করব।</div>
<div class="v" id="v21"><span class="vn">21</span> আমি তাকে তোমার পোশাক পরিয়ে দেব এবং তোমার কোমর বন্ধনী তার কোমরে জড়াব ও তোমার শাসনপদ তার হাতে দেব। যারা জেরুশালেমে থাকে ও যিহূদা কুলে বসবাস করে, আমি তাকে তাদের পিতৃস্বরূপ করব।</div>
<div class="v" id="v22"><span class="vn">22</span> আমি দাউদ কুলের চাবি তার স্কন্ধে ন্যস্ত করব; সে যা খুলবে, কেউ তা বন্ধ করতে পারবে না এবং সে যা বন্ধ করবে, কেউ তা খুলতে পারবে না।</div>
<div class="v" id="v23"><span class="vn">23</span> আমি এক সুদৃঢ় স্থানে তাকে গোঁজের মতো স্থাপন করব; সে তার পিতৃকুলে এক সম্মানের আসনস্বরূপ হবে।</div>
<div class="v" id="v24"><span class="vn">24</span> তার বংশের সব গরিমা তারই উপরে ঝুলবে: তার সন্তানসন্ততি ও বংশধরেরা, যেমন কোনো গোঁজের উপরে ছোটো-বড়ো নির্বিশেষে সব পাত্র ঝুলতে থাকে।”</div>
<div class="v" id="v25"><span class="vn">25</span> <span class="br-p"><br><br></span>সর্বশক্তিমান সদাপ্রভু ঘোষণা করেন, “সেদিন, সেই দৃঢ় স্থানে স্থাপিত গোঁজ আলগা হয়ে যাবে; তা উপড়ে নিচে পড়ে যাবে এবং তার মধ্যে ঝুলে থাকা সমস্ত ভার কেটে ফেলা হবে।” কারণ সদাপ্রভু স্বয়ং এই কথা বলেছেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, জেরুশালেম।</div>
<div class="fn"><sup class="fnt"><a name="fn2" href="#fnm2">2</a></sup> দ্রঃ ১ রাজা ৭:২-৫</div>
</div>
<!-- PARSED ABOVE; EDITING MAY BREAK PARSER -->
</body></html>