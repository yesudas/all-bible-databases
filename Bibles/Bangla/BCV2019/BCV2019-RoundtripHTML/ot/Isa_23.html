<html><head>
<meta http-equiv="Content-Type" content="text/html;charset=utf-8" />
<title>Isa 23 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_21.html">21</a> <a href="Isa_22.html">22</a> <b>23</b> <a href="Isa_24.html">24</a> <a href="Isa_25.html">25</a> ... <a href="Isa_66.html">66</a> </div><hr>
<h1>Isa 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোরের বিরুদ্ধে এক ভবিষ্যদ্‌বাণী</h2><span class="vn">1</span> <span class="br-p"><br><br></span>সোরের<sup class="fnm"><a name="fnm1" href="#fn1">1</a></sup> বিরুদ্ধে এক ভবিষ্যদ্‌বাণী, <span class="br-p"><br><br></span><span class="br-ind"><br><span class="indent">&nbsp;</span></span>তর্শীশের জাহাজগুলি, তোমরা বিলাপ করো!<br> <span class="br-ind"><br><span class="indent">&nbsp;</span></span>কারণ সোর ধ্বংস হয়েছে,<br> <span class="br-ind"><br><span class="indent">&nbsp;</span></span>সেখানে আর ঘরবাড়ি নেই, বন্দরও নেই।<br> <span class="br-ind"><br><span class="indent">&nbsp;</span></span>সাইপ্রাসের<sup class="fnm"><a name="fnm2" href="#fn2">2</a></sup> দেশ থেকে<br> <span class="br-ind"><br><span class="indent">&nbsp;</span></span>তাদের কাছে এই সংবাদ এসে পৌঁছেছে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ওহে দ্বীপনিবাসীরা, তোমরা<br> <span class="br-ind"><br><span class="indent">&nbsp;</span></span>এবং সীদোনের বণিকেরা, সমুদ্র পারাপারকারীরা যাদের সমৃদ্ধ করেছে,<br> <span class="br-ind"><br><span class="indent">&nbsp;</span></span>তোমরা নীরব হও।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ মহাজলরাশির উপরে এসেছে<br> <span class="br-ind"><br><span class="indent">&nbsp;</span></span>শীহোর নদীর শস্য;<br> <span class="br-ind"><br><span class="indent">&nbsp;</span></span>নীলনদের ফসল ছিল সোরের রাজস্ব,<br> <span class="br-ind"><br><span class="indent">&nbsp;</span></span>সে হয়েছিল জাতিসমূহের বাজারসদৃশ। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওহে সীদোন, তোমরা লজ্জিত হও, আর সমুদ্রের দুর্গ, তোমরাও হও,<br> <span class="br-ind"><br><span class="indent">&nbsp;</span></span>কারণ সমুদ্র কথা বলেছে:<br> <span class="br-ind"><br><span class="indent">&nbsp;</span></span>“আমি কখনও প্রসবযন্ত্রণা ভোগ করিনি, কাউকে জন্মও দিইনি;<br> <span class="br-ind"><br><span class="indent">&nbsp;</span></span>আমি পুত্রদের প্রতিপালন করিনি, কন্যাদেরও মানুষ করিনি।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন মিশরের কাছে সংবাদ আসে,<br> <span class="br-ind"><br><span class="indent">&nbsp;</span></span>সোরের কাছ থেকে প্রাপ্ত সংবাদে তাদের মনস্তাপ হবে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা তর্শীশে পার হয়ে যাও;<br> <span class="br-ind"><br><span class="indent">&nbsp;</span></span>দ্বীপনিবাসী তোমরা বিলাপ করো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এই কি তোমাদের কোলাহলপূর্ণ নগরী,<br> <span class="br-ind"><br><span class="indent">&nbsp;</span></span>পুরোনো, সেই প্রাচীন পুরী,<br> <span class="br-ind"><br><span class="indent">&nbsp;</span></span>যার পা-গুলি তাকে দূরবর্তী দেশগুলিতে<br> <span class="br-ind"><br><span class="indent">&nbsp;</span></span>বসতি করার জন্য নিয়ে গেছে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে অন্যদের মাথায় মুকুট পরাত, সেই<br> <span class="br-ind"><br><span class="indent">&nbsp;</span></span>সোরের বিরুদ্ধে কে এমন পরিকল্পনা করেছে?<br> <span class="br-ind"><br><span class="indent">&nbsp;</span></span>যার বণিকেরা সবাই সম্ভ্রান্ত জন,<br> <span class="br-ind"><br><span class="indent">&nbsp;</span></span>যার ব্যবসায়ীরা পৃথিবীতে বিখ্যাত ছিল?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু এই পরিকল্পনা করেছেন,<br> <span class="br-ind"><br><span class="indent">&nbsp;</span></span>তার সমস্ত প্রতাপের গর্ব খর্ব করার জন্য<br> <span class="br-ind"><br><span class="indent">&nbsp;</span></span>এবং পৃথিবীতে বিখ্যাত লোকদের অবনমিত করার জন্য। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ওহে তর্শীশের কন্যা,<br> <span class="br-ind"><br><span class="indent">&nbsp;</span></span>নীলনদের তীরে ভূমি কর্ষণ করো,<br> <span class="br-ind"><br><span class="indent">&nbsp;</span></span>কারণ তোমার বন্দরটি আর নেই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু সমুদ্রের উপরে তাঁর হাত প্রসারিত করেছেন<br> <span class="br-ind"><br><span class="indent">&nbsp;</span></span>এবং তার রাজ্যগুলিকে প্রকম্পিত করেছেন।<br> <span class="br-ind"><br><span class="indent">&nbsp;</span></span>তিনি ফিনিসিয়া<sup class="fnm"><a name="fnm3" href="#fn3">3</a></sup> সম্পর্কে এক আদেশ দিয়েছেন,<br> <span class="br-ind"><br><span class="indent">&nbsp;</span></span>যে তার দুর্গগুলি ধ্বংস হবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি বলেছেন, “ওহে মানভ্রষ্ট কুমারী সীদোন-কন্যা,<br> <span class="br-ind"><br><span class="indent">&nbsp;</span></span>তুমি আর উল্লসিত হোয়ো না! <span class="br-p"><br><br></span>“তুমি ওঠো, সাইপ্রাসে পার হয়ে যাও;<br> <span class="br-ind"><br><span class="indent">&nbsp;</span></span>এমনকি, সেখানেও তুমি কোনো বিশ্রাম পাবে না।”<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ব্যাবিলোনীয়দের<sup class="fnm"><a name="fnm4" href="#fn4">4</a></sup> দেশের দিকে তাকাও,<br> <span class="br-ind"><br><span class="indent">&nbsp;</span></span>এই লোকেরা আর হিসেবের মধ্যে আসে না!<br> <span class="br-ind"><br><span class="indent">&nbsp;</span></span>আসিরীয়রা এই দেশকে<br> <span class="br-ind"><br><span class="indent">&nbsp;</span></span>মরুপ্রাণীদের বাসভূমি করেছে;<br> <span class="br-ind"><br><span class="indent">&nbsp;</span></span>তারা তাদের অবরোধ-মিনার গড়ে তুলেছিল,<br> <span class="br-ind"><br><span class="indent">&nbsp;</span></span>তারা এর দুর্গগুলিকে অনাবৃত করেছে<br> <span class="br-ind"><br><span class="indent">&nbsp;</span></span>এবং ব্যাবিলনকে ধ্বংসস্তূপে পরিণত করেছে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তর্শীশের জাহাজগুলি, তোমরা বিলাপ করো,<br> <span class="br-ind"><br><span class="indent">&nbsp;</span></span>কারণ তোমাদের দুর্গগুলি ধ্বংস হয়েছে!<br></div>
<div class="v" id="v15"><span class="vn">15</span> <span class="br-p"><br><br></span>সেই সময়ে, সোর একজন রাজার জীবনকাল, অর্থাৎ সত্তর বছরের জন্য বিস্মৃত হবে। কিন্তু এই সত্তর বছরের শেষে বেশ্যাদের এই গানের মতো সোরের অবস্থা হবে:</div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>“ওহে ভুলে যাওয়া বেশ্যা,<br> <span class="br-ind"><br><span class="indent">&nbsp;</span></span>তোমার বীণা তুলে নগরের মধ্য দিয়ে যাও;<br> <span class="br-ind"><br><span class="indent">&nbsp;</span></span>ভালো করে বীণা বাজাও, অনেক গান গাও,<br> <span class="br-ind"><br><span class="indent">&nbsp;</span></span>যেন তোমাকে স্মরণ করা হয়।”<br></div>
<div class="v" id="v17"><span class="vn">17</span> <span class="br-p"><br><br></span>সত্তর বছরের শেষে সদাপ্রভু সোরের সঙ্গে বোঝাপড়া করবেন। সে পূর্বের মতোই বেশ্যাবৃত্তির পথে ফিরে যাবে এবং ভূপৃষ্ঠের সমস্ত রাজ্যের সঙ্গে তার ব্যবসা চালাবে।</div>
<div class="v" id="v18"><span class="vn">18</span> তবুও তার লাভ ও উপার্জন সদাপ্রভুর উদ্দেশে পৃথক করে রাখা হবে; সেগুলি সঞ্চয় বা মজুত করে রাখা হবে না। তার লাভের টাকা সদাপ্রভুর সাক্ষাতে বসবাসকারী লোকদের কাছে যাবে; তাদের খাদ্যদ্রব্য ও সুন্দর পোশাকের প্রাচুর্য হবে।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পুরোনো সংস্করণে, “সোর”</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: কিত্তীম।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: কনান।</div>
<div class="fn"><sup class="fnt"><a name="fn4" href="#fnm4">4</a></sup> বা কলদীয়দের।</div>
</div>
<!-- PARSED ABOVE; EDITING MAY BREAK PARSER -->
</body></html>