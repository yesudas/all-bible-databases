<html><head>
<meta http-equiv="Content-Type" content="text/html;charset=utf-8" />
<title>Isa 24 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 24);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_22.html">22</a> <a href="Isa_23.html">23</a> <b>24</b> <a href="Isa_25.html">25</a> <a href="Isa_26.html">26</a> ... <a href="Isa_66.html">66</a> </div><hr>
<h1>Isa 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পৃথিবীকে সদাপ্রভুর ধ্বংসকরণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দেখো, সদাপ্রভু পৃথিবীকে পরিত্যক্ত করে<br> <span class="br-ind"><br><span class="indent">&nbsp;</span></span>তা ধ্বংস করতে চলেছেন;<br> <span class="br-ind"><br><span class="indent">&nbsp;</span></span>তিনি ভূপৃষ্ঠ ধ্বংস করে<br> <span class="br-ind"><br><span class="indent">&nbsp;</span></span>এবং তার অধিবাসীদের ছিন্নভিন্ন করবেন,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সবার অবস্থা একইরকম হবে<br> <span class="br-ind"><br><span class="indent">&nbsp;</span></span>যাজকদের ও সাধারণ লোকদের,<br> <span class="br-ind"><br><span class="indent">&nbsp;</span></span>মনিব ও দাসদের,<br> <span class="br-ind"><br><span class="indent">&nbsp;</span></span>কর্ত্রী ও দাসীর,<br> <span class="br-ind"><br><span class="indent">&nbsp;</span></span>বিক্রয়কারী ও ক্রেতার,<br> <span class="br-ind"><br><span class="indent">&nbsp;</span></span>ঋণগ্রহীতার ও ঋণদাতার,<br> <span class="br-ind"><br><span class="indent">&nbsp;</span></span>উত্তমর্ণ ও অধমর্ণ, সকলের।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পৃথিবী সম্পূর্ণ জন পরিত্যক্ত হবে<br> <span class="br-ind"><br><span class="indent">&nbsp;</span></span>ও সম্পূর্ণরূপে লুন্ঠিত হবে।<br> <span class="br-ind"><br><span class="indent">&nbsp;</span></span>সদাপ্রভু এই কথা বলেছেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পৃথিবী শুকিয়ে যাবে ও নিস্তেজ হবে,<br> <span class="br-ind"><br><span class="indent">&nbsp;</span></span>জগৎ অবসাদগ্রস্ত হয়ে নিস্তেজ হবে,<br> <span class="br-ind"><br><span class="indent">&nbsp;</span></span>পৃথিবীর মহিমান্বিত ব্যক্তিরা অবসন্ন হবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পৃথিবী তার অধিবাসীদের দ্বারা কলুষিত হয়েছে;<br> <span class="br-ind"><br><span class="indent">&nbsp;</span></span>তারা বিধান অমান্য করেছে,<br> <span class="br-ind"><br><span class="indent">&nbsp;</span></span>তারা বিধিবিধান লঙ্ঘন করে<br> <span class="br-ind"><br><span class="indent">&nbsp;</span></span>চিরস্থায়ী চুক্তির অবমাননা করেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই কারণে, এক অভিশাপ পৃথিবীকে গ্রাস করেছে;<br> <span class="br-ind"><br><span class="indent">&nbsp;</span></span>এর লোকেরা অবশ্য তাদের অপরাধ বহন করবে।<br> <span class="br-ind"><br><span class="indent">&nbsp;</span></span>তাই পৃথিবীর অধিবাসীরা দগ্ধ হয়,<br> <span class="br-ind"><br><span class="indent">&nbsp;</span></span>অতি অল্প মানুষই বেঁচে থাকে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নতুন দ্রাক্ষারস শুকিয়ে যায় ও দ্রাক্ষালতা নিস্তেজ হয়;<br> <span class="br-ind"><br><span class="indent">&nbsp;</span></span>আমোদ-আহ্লাদকারী সকলে আর্তনাদ করে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>খঞ্জনির উচ্চশব্দ শান্ত হয়ে গেছে,<br> <span class="br-ind"><br><span class="indent">&nbsp;</span></span>ফূর্তিবাজদের হৈ হট্টগোল স্তব্ধ হয়েছে,<br> <span class="br-ind"><br><span class="indent">&nbsp;</span></span>আনন্দমুখর বীণার রব শোনা যায় না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর তারা গান গেয়ে সুরা পান করে না,<br> <span class="br-ind"><br><span class="indent">&nbsp;</span></span>পানকারীদের মুখে সুরা তেঁতো লাগে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধ্বংসিত নগরটি জনশূন্য পড়ে আছে;<br> <span class="br-ind"><br><span class="indent">&nbsp;</span></span>প্রত্যেকটি গৃহের দুয়ারের প্রবেশপথে অর্গল লাগানো আছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পথে পথে তারা সুরার জন্য চিৎকার করে;<br> <span class="br-ind"><br><span class="indent">&nbsp;</span></span>সমস্ত আনন্দ বিষাদে পরিণত হয়,<br> <span class="br-ind"><br><span class="indent">&nbsp;</span></span>পৃথিবী থেকে সমস্ত হৈ-হল্লা দূর হয়ে গেছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নগর ধ্বংসস্তূপ হয়ে পড়ে আছে,<br> <span class="br-ind"><br><span class="indent">&nbsp;</span></span>এর তোরণদ্বারগুলি টুকরো টুকরো হয়ে পড়ে আছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পৃথিবীতে ও জাতিসমূহের মধ্যে<br> <span class="br-ind"><br><span class="indent">&nbsp;</span></span>এরকমই ঘটনা ঘটবে,<br> <span class="br-ind"><br><span class="indent">&nbsp;</span></span>যেমন, যখন কোনো জলপাই গাছ ঝাড়ার পরে হয়<br> <span class="br-ind"><br><span class="indent">&nbsp;</span></span>কিংবা দ্রাক্ষাচয়নের পরে কিছু ফল অবশিষ্ট পড়ে থাকে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা তাদের কণ্ঠস্বর উচ্চগ্রামে তোলে, তারা আনন্দে চিৎকার করে;<br> <span class="br-ind"><br><span class="indent">&nbsp;</span></span>পশ্চিমদিক থেকে তারা সদাপ্রভুর মহিমাকীর্তন করবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেই কারণে, পূর্বদিকের লোকেরা সদাপ্রভুর মহিমা করুক;<br> <span class="br-ind"><br><span class="indent">&nbsp;</span></span>সমুদ্রের দ্বীপগুলির মধ্যে,<br> <span class="br-ind"><br><span class="indent">&nbsp;</span></span>তারা সদাপ্রভুর, ইস্রায়েলের ঈশ্বরের নামের প্রশংসা করুক।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পৃথিবীর প্রান্তসীমা থেকে আমরা গানের শব্দ শুনছি:<br> <span class="br-ind"><br><span class="indent">&nbsp;</span></span>“সেই ধার্মিক ব্যক্তির মহিমা হোক।” <span class="br-p"><br><br></span>কিন্তু আমি বললাম, “আমি ক্ষয়ে যাচ্ছি, আমি ক্ষয়ে যাচ্ছি,<br> <span class="br-ind"><br><span class="indent">&nbsp;</span></span>ধিক্‌ আমাকে!<br> <span class="br-ind"><br><span class="indent">&nbsp;</span></span>বিশ্বাসঘাতকেরা বিশ্বাসঘাতকতা করছে!<br> <span class="br-ind"><br><span class="indent">&nbsp;</span></span>হ্যাঁ, বিশ্বাসঘাতকেরা নিদারুণ বিশ্বাসঘাতকতা করছে!”<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ওহে পৃথিবীর জনগণ,<br> <span class="br-ind"><br><span class="indent">&nbsp;</span></span>সন্ত্রাস, গর্ত ও ফাঁদ তোমাদের জন্য অপেক্ষা করছে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সন্ত্রাসের চিৎকারে যে পলায়ন করবে,<br> <span class="br-ind"><br><span class="indent">&nbsp;</span></span>সে কোনো গর্তে পতিত হবে;<br> <span class="br-ind"><br><span class="indent">&nbsp;</span></span>আর যে কেউ গর্ত থেকে উঠে আসে,<br> <span class="br-ind"><br><span class="indent">&nbsp;</span></span>সে ফাঁদে ধৃত হবে। <span class="br-p"><br><br></span>ঊর্ধ্বাকাশের জলধির উৎস সকল মুক্ত হয়েছে,<br> <span class="br-ind"><br><span class="indent">&nbsp;</span></span>পৃথিবীর ভিত্তিমূলগুলি কেঁপে উঠছে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পৃথিবী ভগ্ন হয়েছে,<br> <span class="br-ind"><br><span class="indent">&nbsp;</span></span>পৃথিবী ভেঙে টুকরো টুকরো হয়েছে,<br> <span class="br-ind"><br><span class="indent">&nbsp;</span></span>পৃথিবী সম্পূর্ণরূপে প্রকম্পিত হয়েছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পৃথিবী যেন কোনো মাতালের মতো টলোমলো করছে,<br> <span class="br-ind"><br><span class="indent">&nbsp;</span></span>প্রবল বাতাসে যেমন কুঁড়ে ঘর, এ তেমনই দোদুল্যমান হচ্ছে;<br> <span class="br-ind"><br><span class="indent">&nbsp;</span></span>এর বিদ্রোহের মাত্রা এতই গুরুভার যে,<br> <span class="br-ind"><br><span class="indent">&nbsp;</span></span>এর পতন হবে আর কখনও উঠে দাঁড়াতে পারবে না। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সেদিন সদাপ্রভু, ঊর্ধ্বস্থ আকাশমণ্ডলের সমস্ত পরাক্রমকে<br> <span class="br-ind"><br><span class="indent">&nbsp;</span></span>ও নিচে পৃথিবীর সমস্ত রাজাকে দণ্ড দেবেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অন্ধকূপে যেমন বন্দিদের আবদ্ধ রাখা হয়,<br> <span class="br-ind"><br><span class="indent">&nbsp;</span></span>তাদেরও তেমনই একত্র করে রাখা হবে;<br> <span class="br-ind"><br><span class="indent">&nbsp;</span></span>তাদের কারাগারে রুদ্ধ করে রাখা হবে,<br> <span class="br-ind"><br><span class="indent">&nbsp;</span></span>আর অনেক দিন পরে তাদের মুক্ত করা<sup class="fnm"><a name="fnm1" href="#fn1">1</a></sup> হবে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তখন চাঁদ মলিন হবে,<br> <span class="br-ind"><br><span class="indent">&nbsp;</span></span>সূর্য লজ্জিত হবে;<br> <span class="br-ind"><br><span class="indent">&nbsp;</span></span>কারণ সর্বশক্তিমান সদাপ্রভু রাজত্ব করবেন<br> <span class="br-ind"><br><span class="indent">&nbsp;</span></span>সিয়োন পর্বতে ও জেরুশালেমে<br> <span class="br-ind"><br><span class="indent">&nbsp;</span></span>এবং তার প্রাচীনদের সাক্ষাতে—মহান মহিমার সঙ্গে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা শাস্তি দেওয়া হবে।</div>
</div>
<!-- PARSED ABOVE; EDITING MAY BREAK PARSER -->
</body></html>