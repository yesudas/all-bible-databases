<html><head>
<meta http-equiv="Content-Type" content="text/html;charset=utf-8" />
<title>Isa 26 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_24.html">24</a> <a href="Isa_25.html">25</a> <b>26</b> <a href="Isa_27.html">27</a> <a href="Isa_28.html">28</a> ... <a href="Isa_66.html">66</a> </div><hr>
<h1>Isa 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এক প্রশংসাগীতি</h2><span class="vn">1</span> <span class="br-p"><br><br></span>সেদিন যিহূদার দেশে এই গীত গাওয়া হবে: <span class="br-p"><br><br></span><span class="br-ind"><br><span class="indent">&nbsp;</span></span>আমাদের আছে এক দৃঢ় নগর;<br> <span class="br-ind"><br><span class="indent">&nbsp;</span></span>আমরা ঈশ্বরের পরিত্রাণস্বরূপ প্রাচীর ও প্রাকার-বেষ্টিত<sup class="fnm"><a name="fnm1" href="#fn1">1</a></sup> আছি।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এর তোরণদ্বারগুলি তোমরা খুলে দাও<br> <span class="br-ind"><br><span class="indent">&nbsp;</span></span>যেন সেই ধার্মিক জাতি এর মধ্যে প্রবেশ করতে পারে,<br> <span class="br-ind"><br><span class="indent">&nbsp;</span></span>সেই জাতি, যারা বিশ্বাস রক্ষা করেছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাকে তুমি পূর্ণ শান্তিতেই রাখবে,<br> <span class="br-ind"><br><span class="indent">&nbsp;</span></span>যার মন সুস্থির,<br> <span class="br-ind"><br><span class="indent">&nbsp;</span></span>কারণ সে তোমার উপরে নির্ভর করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা চিরকাল সদাপ্রভুর উপরে নির্ভর করো,<br> <span class="br-ind"><br><span class="indent">&nbsp;</span></span>কারণ সদাপ্রভু, সেই সদাপ্রভুই হলেন শাশ্বত শৈল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যারা উচ্চ স্থানে বসবাস করে, তিনি তাদের অবনত করেন,<br> <span class="br-ind"><br><span class="indent">&nbsp;</span></span>তিনি উঁচুতে থাকা সেই নগরীকে নামিয়ে আনেন;<br> <span class="br-ind"><br><span class="indent">&nbsp;</span></span>তিনি তাকে ধরাশায়ী করেন,<br> <span class="br-ind"><br><span class="indent">&nbsp;</span></span>এমনকি, তাকে মাটির সঙ্গে মিশিয়ে দেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অত্যাচারী ব্যক্তিদের পা,<br> <span class="br-ind"><br><span class="indent">&nbsp;</span></span>দরিদ্রদের পদক্ষেপ<br> <span class="br-ind"><br><span class="indent">&nbsp;</span></span>সেই নগরকে পদদলিত করছে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ধার্মিক ব্যক্তির পথ সমতল পথ;<br> <span class="br-ind"><br><span class="indent">&nbsp;</span></span>ও ন্যায়বান ব্যক্তি, তুমি ধার্মিকের পথ মসৃণ করো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হ্যাঁ সদাপ্রভু, তোমার বিচারের বিধানগুলি পালনের জন্য<br> <span class="br-ind"><br><span class="indent">&nbsp;</span></span>আমরা অপেক্ষা করে আছি;<br> <span class="br-ind"><br><span class="indent">&nbsp;</span></span>তোমার নাম ও সুখ্যাতিই<br> <span class="br-ind"><br><span class="indent">&nbsp;</span></span>আমাদের মনের আকাঙ্ক্ষা।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>রাত্রে আমার প্রাণ তোমার জন্য আকুল হয়;<br> <span class="br-ind"><br><span class="indent">&nbsp;</span></span>সকালে আমার আত্মা তোমার অপেক্ষা করে।<br> <span class="br-ind"><br><span class="indent">&nbsp;</span></span>তোমার ন্যায়বিচার যখন পৃথিবীর উপরে নেমে আসে,<br> <span class="br-ind"><br><span class="indent">&nbsp;</span></span>জগতের লোকেরা তখন ধার্মিকতা শিক্ষা করে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যদিও দুষ্টদের প্রতি অনুগ্রহ প্রদর্শিত হয়,<br> <span class="br-ind"><br><span class="indent">&nbsp;</span></span>তারা ধার্মিকতা শিক্ষা করে না;<br> <span class="br-ind"><br><span class="indent">&nbsp;</span></span>এমনকি, সততার দেশেও তারা মন্দ কর্ম করে যায়<br> <span class="br-ind"><br><span class="indent">&nbsp;</span></span>এবং সদাপ্রভুর মাহাত্ম্যকে মর্যাদা দেয় না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে সদাপ্রভু, তোমার হাত উত্তোলিত হয়েছে,<br> <span class="br-ind"><br><span class="indent">&nbsp;</span></span>কিন্তু তারা তা দেখতে পায় না।<br> <span class="br-ind"><br><span class="indent">&nbsp;</span></span>তোমার প্রজাদের জন্য তারা তোমার উদ্যম দেখুক ও লজ্জিত হোক;<br> <span class="br-ind"><br><span class="indent">&nbsp;</span></span>তোমার শত্রুদের জন্য সংরক্ষিত আগুন তাদের গ্রাস করুক। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমাদের জন্য শান্তি প্রতিষ্ঠিত করো;<br> <span class="br-ind"><br><span class="indent">&nbsp;</span></span>আমরা যা কিছু করতে পেরেছি, সবই তুমি আমাদের জন্য করেছ।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, আমাদের ঈশ্বর, তুমি ছাড়া অন্য প্রভুরা আমাদের শাসন করেছে,<br> <span class="br-ind"><br><span class="indent">&nbsp;</span></span>কিন্তু আমরা কেবলমাত্র তোমার নামকেই সম্মান করি।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা তো এখন মৃত, তারা আর জীবিত নেই;<br> <span class="br-ind"><br><span class="indent">&nbsp;</span></span>ওই মৃত আত্মাগুলি আর উত্থিত হবে না।<br> <span class="br-ind"><br><span class="indent">&nbsp;</span></span>তুমি তাদের শাস্তি দিয়ে ধ্বংস করেছ;<br> <span class="br-ind"><br><span class="indent">&nbsp;</span></span>তুমি তাদের সমস্ত স্মৃতি লোপ করেছ।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে সদাপ্রভু, তুমি এই জাতিকে বর্ধিত করেছ,<br> <span class="br-ind"><br><span class="indent">&nbsp;</span></span>তুমি এই জাতিকে বর্ধিত করেছ।<br> <span class="br-ind"><br><span class="indent">&nbsp;</span></span>তুমি নিজের জন্য গৌরব অর্জন করেছ,<br> <span class="br-ind"><br><span class="indent">&nbsp;</span></span>তুমি দেশের চারদিকের সীমানা বর্ধিত করেছ। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে সদাপ্রভু, তারা তাদের দুর্দশায় তোমার কাছে এসেছিল;<br> <span class="br-ind"><br><span class="indent">&nbsp;</span></span>তুমি যখন তাদের শাস্তি দিয়েছিলে,<br> <span class="br-ind"><br><span class="indent">&nbsp;</span></span>তারা ফিসফিস করে কোনো প্রার্থনাও করতে পারেনি।<sup class="fnm"><a name="fnm2" href="#fn2">2</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আসন্নপ্রসবা নারী শিশু জন্ম দেওয়ার সময়<br> <span class="br-ind"><br><span class="indent">&nbsp;</span></span>যেমন ব্যথায় মোচড় খায় ও ক্রন্দন করে,<br> <span class="br-ind"><br><span class="indent">&nbsp;</span></span>তোমার সামনে, হে সদাপ্রভু, আমরাও তেমনই করেছি।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমরা গর্ভধারণ করেছি, আমরা ব্যথায় আর্তনাদ করেছি,<br> <span class="br-ind"><br><span class="indent">&nbsp;</span></span>কিন্তু আমরা যেন বাতাস প্রসব করেছি।<br> <span class="br-ind"><br><span class="indent">&nbsp;</span></span>আমরা পৃথিবীর কাছে পরিত্রাণ আনয়ন করিনি,<br> <span class="br-ind"><br><span class="indent">&nbsp;</span></span>আমরা জগতের লোকদের কাছে জীবনও আনতে পারিনি। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সদাপ্রভু, কিন্তু তোমার মৃত লোকেরা জীবন পাবে;<br> <span class="br-ind"><br><span class="indent">&nbsp;</span></span>তাদের শরীর উত্থিত হবে।<br> <span class="br-ind"><br><span class="indent">&nbsp;</span></span>তোমরা যারা ধুলিতে বসবাস করো,<br> <span class="br-ind"><br><span class="indent">&nbsp;</span></span>তোমরা জেগে ওঠো ও আনন্দে চিৎকার করো।<br> <span class="br-ind"><br><span class="indent">&nbsp;</span></span>তোমাদের শিশির সকালের শিশিরের মতো;<br> <span class="br-ind"><br><span class="indent">&nbsp;</span></span>কিন্তু পৃথিবী তার মৃতদের প্রসব করবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার প্রজারা, তোমরা যাও, তোমাদের কক্ষে প্রবেশ করো<br> <span class="br-ind"><br><span class="indent">&nbsp;</span></span>এবং তোমাদের পেছনে দরজা বন্ধ করো;<br> <span class="br-ind"><br><span class="indent">&nbsp;</span></span>যতক্ষণ না তাঁর ক্রোধ অতিক্রান্ত হয়,<br> <span class="br-ind"><br><span class="indent">&nbsp;</span></span>তোমরা একটু সময় নিজেদের লুকিয়ে রাখো।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দেখো, জগতের লোকদের পাপের জন্য শাস্তি দিতে<br> <span class="br-ind"><br><span class="indent">&nbsp;</span></span>সদাপ্রভু নিজের আবাস থেকে বেরিয়ে আসছেন।<br> <span class="br-ind"><br><span class="indent">&nbsp;</span></span>পৃথিবী তার উপরে সংঘটিত রক্তপাতের কথা প্রকাশ করবে,<br> <span class="br-ind"><br><span class="indent">&nbsp;</span></span>তার মধ্যে নিহত লোকেদের সে আর আচ্ছন্ন রাখবে না।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> দুর্গপ্রকার হল আত্মরক্ষার জন্য নির্মিত উপরে প্রশস্ত সমতল পথযুক্ত প্রাচীর।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু এই বাক্যাংশটির অর্থ অনিশ্চিত।</div>
</div>
<!-- PARSED ABOVE; EDITING MAY BREAK PARSER -->
</body></html>