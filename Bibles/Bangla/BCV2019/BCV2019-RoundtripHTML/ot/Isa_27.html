<html><head>
<meta http-equiv="Content-Type" content="text/html;charset=utf-8" />
<title>Isa 27 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 27);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_25.html">25</a> <a href="Isa_26.html">26</a> <b>27</b> <a href="Isa_28.html">28</a> <a href="Isa_29.html">29</a> ... <a href="Isa_66.html">66</a> </div><hr>
<h1>Isa 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের উদ্ধারলাভ</h2><span class="vn">1</span> <span class="br-p"><br><br></span>সেদিন, <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু তাঁর তরোয়াল দিয়ে,<br> <span class="br-ind"><br><span class="indent">&nbsp;</span></span>তাঁর ভয়ংকর, বিশাল ও শক্তিশালী তরোয়াল দিয়ে<br> <span class="br-ind"><br><span class="indent">&nbsp;</span></span>সড়সড় করে চলা সেই সাপ লিবিয়াথনকে,<br> <span class="br-ind"><br><span class="indent">&nbsp;</span></span>কুণ্ডলী পাকানো সাপ লিবিয়াথনকে শাস্তি দেবেন;<br> <span class="br-ind"><br><span class="indent">&nbsp;</span></span>তিনি সেই সামুদ্রিক দানবকে হনন করবেন।<br></div>
<div class="v" id="v2"><span class="vn">2</span> <span class="br-p"><br><br></span>সেদিন, <span class="br-p"><br><br></span><span class="br-ind"><br><span class="indent">&nbsp;</span></span>“তোমরা এক ফলবান দ্রাক্ষাকুঞ্জ সম্বন্ধে গান করবে:<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি সদাপ্রভু, তার উপরে দৃষ্টি রাখি;<br> <span class="br-ind"><br><span class="indent">&nbsp;</span></span>আমি তাতে নিয়মিতরূপে জল সেচন করি।<br> <span class="br-ind"><br><span class="indent">&nbsp;</span></span>আমি দিবারাত্র তাকে পাহারা দিই,<br> <span class="br-ind"><br><span class="indent">&nbsp;</span></span>যেন কেউই তার ক্ষতি করতে না পারে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি আর ক্রুদ্ধ নই।<br> <span class="br-ind"><br><span class="indent">&nbsp;</span></span>কেবলমাত্র যদি শিয়ালকাঁটা ও কাঁটাঝোপ আমার বিরুদ্ধে সংঘর্ষ করত!<br> <span class="br-ind"><br><span class="indent">&nbsp;</span></span>আমি তাদের বিরুদ্ধে সমরাভিযান করতাম;<br> <span class="br-ind"><br><span class="indent">&nbsp;</span></span>আমি সেসবই আগুনে পুড়িয়ে দিতাম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নয়তো, তারা আমার কাছে আশ্রয় গ্রহণের জন্য আসুক;<br> <span class="br-ind"><br><span class="indent">&nbsp;</span></span>তারা আমার সঙ্গে শান্তিচুক্তি স্থাপন করুক,<br> <span class="br-ind"><br><span class="indent">&nbsp;</span></span>হ্যাঁ, তারা আমার সঙ্গে শান্তি প্রতিষ্ঠা করুক।” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আগামী সময়ে, যাকোবের বংশধরেরা শিকড় প্রতিষ্ঠিত করবে,<br> <span class="br-ind"><br><span class="indent">&nbsp;</span></span>ইস্রায়েল জাতি মুকুলিত হয়ে প্রস্ফুটিত হবে<br> <span class="br-ind"><br><span class="indent">&nbsp;</span></span>এবং সমস্ত জগৎ ফলে পরিপূর্ণ করবে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু কি তাকে আঘাত করেছেন,<br> <span class="br-ind"><br><span class="indent">&nbsp;</span></span>যেমন তাকে যারা আঘাত করেছে, তিনি তাদের আঘাত করেছিলেন?<br> <span class="br-ind"><br><span class="indent">&nbsp;</span></span>তাকে কি হত্যা করা হয়েছে,<br> <span class="br-ind"><br><span class="indent">&nbsp;</span></span>যেমন যারা তাকে হত্যা করতে চেয়েছিল, তাদের তিনি হত্যা করেছিলেন?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যুদ্ধ ও নির্বাসনের মাধ্যমে তুমি তার সঙ্গে বিবাদ করেছ—<br> <span class="br-ind"><br><span class="indent">&nbsp;</span></span>পুবালি ঝোড়ো বাতাস যেদিন বয়ে গেলে যেমন হয়,<br> <span class="br-ind"><br><span class="indent">&nbsp;</span></span>তাঁর প্রবল ফুৎকারে তিনি তেমনই তাদের বের করে দিয়েছেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এভাবেই তখন, যাকোব কুলের অপরাধের প্রায়শ্চিত্ত হবে,<br> <span class="br-ind"><br><span class="indent">&nbsp;</span></span>তাদের পাপের সম্পূর্ণ অপসারণের এই হবে তার পূর্ণ পরিণাম:<br> <span class="br-ind"><br><span class="indent">&nbsp;</span></span>যখন তিনি বেদির সব পাথরকে<br> <span class="br-ind"><br><span class="indent">&nbsp;</span></span>চুনা পাথরের মতো চূর্ণ করবেন,<br> <span class="br-ind"><br><span class="indent">&nbsp;</span></span>তখন আশেরা দেবীর কোনো খুঁটি বা ধূপবেদি<br> <span class="br-ind"><br><span class="indent">&nbsp;</span></span>আর দাঁড়িয়ে থাকবে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সুরক্ষিত নগরটি তখন নির্জন পড়ে থাকবে,<br> <span class="br-ind"><br><span class="indent">&nbsp;</span></span>এক পরিত্যক্ত নিবাসস্থানরূপে, যা মরুভূমির মতোই বিস্মৃত হবে;<br> <span class="br-ind"><br><span class="indent">&nbsp;</span></span>সেখানে বাছুরেরা চরে বেড়াবে,<br> <span class="br-ind"><br><span class="indent">&nbsp;</span></span>সেখানে তারা শুয়ে বিশ্রাম করবে;<br> <span class="br-ind"><br><span class="indent">&nbsp;</span></span>তারা তার শাখাসমূহের ছাল ছিলে ফেলবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>গাছপালার কচি পাতা শুকিয়ে গেলে সেগুলি ভেঙে ফেলা হবে,<br> <span class="br-ind"><br><span class="indent">&nbsp;</span></span>আর স্ত্রীলোকেরা সেগুলি নিয়ে আগুন জ্বালাবে।<br> <span class="br-ind"><br><span class="indent">&nbsp;</span></span>কারণ এই এক জাতি, যাদের বুদ্ধি নেই;<br> <span class="br-ind"><br><span class="indent">&nbsp;</span></span>তাই তাদের নির্মাতা তাদের প্রতি সহানুভূতিশীল নন,<br> <span class="br-ind"><br><span class="indent">&nbsp;</span></span>এবং তাদের স্রষ্টা তাদের প্রতি কোনো কৃপা প্রদর্শন করেন না।<br></div>
<div class="v" id="v12"><span class="vn">12</span> <span class="br-p"><br><br></span>সেদিন, সদাপ্রভু প্রবাহিত ইউফ্রেটিস নদী থেকে মিশরের জলস্রোত পর্যন্ত হাতে চয়ন করা শস্যের মতো তাদের সংগ্রহ করবেন। আর ইস্রায়েলীরা, তোমাদের এক একজন করে একত্র করা হবে।</div>
<div class="v" id="v13"><span class="vn">13</span> সেদিন একটি বৃহৎ তূরী বাজানো হবে। যারা আসিরিয়ায় বিনষ্ট হচ্ছিল ও যারা মিশরে নির্বাসিত হয়েছিল, তারা জেরুশালেমের পবিত্র পর্বতে এসে সদাপ্রভুর উপাসনা করবে।</div>
</div>
<!-- PARSED ABOVE; EDITING MAY BREAK PARSER -->
</body></html>