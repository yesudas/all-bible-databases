<html><head>
<meta http-equiv="Content-Type" content="text/html;charset=utf-8" />
<title>Isa 29 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 29);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_27.html">27</a> <a href="Isa_28.html">28</a> <b>29</b> <a href="Isa_30.html">30</a> <a href="Isa_31.html">31</a> ... <a href="Isa_66.html">66</a> </div><hr>
<h1>Isa 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দাউদ নগরীকে ধিক্কার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>অরীয়েল, অরীয়েল, যে নগরে দাউদ বসবাস করতেন,<br> <span class="br-ind"><br><span class="indent">&nbsp;</span></span>ধিক্‌ তোমাকে!<br> <span class="br-ind"><br><span class="indent">&nbsp;</span></span>বছরের পর বছর ধরে<br> <span class="br-ind"><br><span class="indent">&nbsp;</span></span>তোমার উৎসবগুলি ঘুরে ফিরে আসে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তবুও, আমি অরীয়েল অবরোধ করব;<br> <span class="br-ind"><br><span class="indent">&nbsp;</span></span>সে শোক-বিলাপ ও হাহাকার করবে,<br> <span class="br-ind"><br><span class="indent">&nbsp;</span></span>সে আমার কাছে বেদির চুল্লির<sup class="fnm"><a name="fnm1" href="#fn1">1</a></sup> মতো হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি তোমার চারপাশে শিবির স্থাপন করব;<br> <span class="br-ind"><br><span class="indent">&nbsp;</span></span>আমি উঁচু সব মিনার দিয়ে তোমাকে ঘিরে রাখব<br> <span class="br-ind"><br><span class="indent">&nbsp;</span></span>এবং তোমার বিরুদ্ধে আমার জাঙ্গাল<sup class="fnm"><a name="fnm2" href="#fn2">2</a></sup> প্রস্তুত করব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নিচে নামানো হলে তুমি ভূমি থেকে কথা বলবে;<br> <span class="br-ind"><br><span class="indent">&nbsp;</span></span>ধুলোর মধ্য থেকে তোমার অস্পষ্ট কথা শোনা যাবে।<br> <span class="br-ind"><br><span class="indent">&nbsp;</span></span>ভূপৃষ্ঠ থেকে তোমার স্বর হবে যেন প্রেতাত্মার মতো;<br> <span class="br-ind"><br><span class="indent">&nbsp;</span></span>ধুলোর মধ্য থেকে তুমি ফিসফিস করে কথা বলবে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু তোমার বহু শত্রু হবে মিহি ধুলোর মতো,<br> <span class="br-ind"><br><span class="indent">&nbsp;</span></span>নির্মম নিপীড়নকারীদের বিপুল দল হবে তাড়িত তুষের মতো।<br> <span class="br-ind"><br><span class="indent">&nbsp;</span></span>হঠাৎই, এক মুহূর্তের মধ্যে,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু এসে উপস্থিত হবেন,<br> <span class="br-ind"><br><span class="indent">&nbsp;</span></span>তাঁর সঙ্গী হবে বজ্রপাত, ভূমিকম্প ও প্রচণ্ড কোলাহল,<br> <span class="br-ind"><br><span class="indent">&nbsp;</span></span>তাঁর সঙ্গী হবে ঘূর্ণিঝড়, ঝঞ্ঝা ও সর্বগ্রাসী অগ্নিশিখা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন অরীয়েলের বিরুদ্ধে যুদ্ধকারী সব জাতির পাল পাল লোকেরা,<br> <span class="br-ind"><br><span class="indent">&nbsp;</span></span>যারা তাকে ও তার দুর্গকে আক্রমণ করে ও তাকে অবরুদ্ধ করে,<br> <span class="br-ind"><br><span class="indent">&nbsp;</span></span>তারা হবে ঠিক যেন স্বপ্নের মতো,<br> <span class="br-ind"><br><span class="indent">&nbsp;</span></span>যেমন রাত্রিবেলা কেউ দর্শন পায়,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে ক্ষুধার্ত ব্যক্তি স্বপ্ন দেখে, সে অন্ন ভোজন করছে,<br> <span class="br-ind"><br><span class="indent">&nbsp;</span></span>কিন্তু জেগে উঠলে তার ক্ষুধা থেকেই যায়;<br> <span class="br-ind"><br><span class="indent">&nbsp;</span></span>পিপাসিত ব্যক্তি স্বপ্ন দেখে যে সে জলপান করছে,<br> <span class="br-ind"><br><span class="indent">&nbsp;</span></span>কিন্তু জেগে উঠলে সে মূর্ছিত হয়, কারণ তার পিপাসা নিবারিত হয়নি।<br> <span class="br-ind"><br><span class="indent">&nbsp;</span></span>এরকমই হবে সব জাতির বিপুল সংখ্যক লোকের প্রতি,<br> <span class="br-ind"><br><span class="indent">&nbsp;</span></span>যারা সিয়োন পর্বতের বিরুদ্ধে যুদ্ধ করে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমরা স্তম্ভিত হও, বিস্ময় প্রকাশ করো,<br> <span class="br-ind"><br><span class="indent">&nbsp;</span></span>নিজেদের চোখ ঢেকে ফেলো, রুদ্ধদৃষ্টি হও;<br> <span class="br-ind"><br><span class="indent">&nbsp;</span></span>মত্ত হও, কিন্তু সুরা পান করে নয়,<br> <span class="br-ind"><br><span class="indent">&nbsp;</span></span>টলোমলো করো, কিন্তু সুরা পানের জন্য নয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সদাপ্রভু তোমাদের উপরে এক গভীর নিদ্রা নিয়ে এসেছেন:<br> <span class="br-ind"><br><span class="indent">&nbsp;</span></span>তিনি তোমাদের দৃষ্টি রুদ্ধ করেছেন (অর্থাৎ ভাববাদীদের);<br> <span class="br-ind"><br><span class="indent">&nbsp;</span></span>তিনি তোমাদের মস্তক আবৃত করেছেন। (অর্থাৎ দর্শকদের)<br></div>
<div class="v" id="v11"><span class="vn">11</span> <span class="br-p"><br><br></span>তোমাদের কাছে এই দর্শনের সমস্তটাই সিলমোহরাঙ্কিত পুঁথির বাণী ছাড়া আর কিছুই নয়। যে পাঠ করতে পারে, তাকে যদি তোমরা ওই পুঁথিটি দাও ও তাকে বলো, “দয়া করে তুমি এটি পড়ে দাও,” সে উত্তর দেবে, “আমি পড়তে পারব না, কারণ এতে সিলমোহর দেওয়া আছে।”</div>
<div class="v" id="v12"><span class="vn">12</span> অথবা যে পড়তে জানে না, এমন কাউকে যদি পুঁথিটি দাও ও বলো, “দয়া করে এটি পড়ে দাও,” সে উত্তর দেবে, “আমি পড়তে জানি না।”</div>
<div class="v" id="v13"><span class="vn">13</span> <span class="br-p"><br><br></span>সদাপ্রভু বলেন: <span class="br-p"><br><br></span><span class="br-ind"><br><span class="indent">&nbsp;</span></span>“এই লোকেরা কেবল মুখেরই কথায় আমার কাছে এগিয়ে আসে,<br> <span class="br-ind"><br><span class="indent">&nbsp;</span></span>তারা কেবলমাত্র ওষ্ঠাধরে আমার সম্মান করে,<br> <span class="br-ind"><br><span class="indent">&nbsp;</span></span>কিন্তু তাদের হদয় আমার কাছ থেকে বহুদূরে থাকে।<br> <span class="br-ind"><br><span class="indent">&nbsp;</span></span>তারা আমার যে উপাসনা করে,<br> <span class="br-ind"><br><span class="indent">&nbsp;</span></span>তা মানুষের শিখিয়ে দেওয়া কিছু বিধিনিয়ম মাত্র।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেই কারণে, আমি আর একবার<br> <span class="br-ind"><br><span class="indent">&nbsp;</span></span>পরপর আশ্চর্য কর্ম করে এদের চমৎকৃত করব;<br> <span class="br-ind"><br><span class="indent">&nbsp;</span></span>জ্ঞানী লোকদের প্রজ্ঞা বিনষ্ট হবে,<br> <span class="br-ind"><br><span class="indent">&nbsp;</span></span>বুদ্ধিমান লোকদের বুদ্ধি হবে অন্তর্হিত।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধিক্‌ তাদের, যারা সদাপ্রভুর কাছে তাদের পরিকল্পনা লুকাবার জন্য<br> <span class="br-ind"><br><span class="indent">&nbsp;</span></span>গভীর জলে নেমে যায়,<br> <span class="br-ind"><br><span class="indent">&nbsp;</span></span>যারা অন্ধকারে নিজেদের কাজ করে ও ভাবে,<br> <span class="br-ind"><br><span class="indent">&nbsp;</span></span>“কে আমাদের দেখতে পাচ্ছে? কে এসব জানতে পারবে?”<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমরা সমস্ত বিষয়কে উল্টোপাল্টা করছ,<br> <span class="br-ind"><br><span class="indent">&nbsp;</span></span>যেন কুমোর ও মাটি, একই সমান!<br> <span class="br-ind"><br><span class="indent">&nbsp;</span></span>নির্মিত বস্তু কি নির্মাতাকে বলবে,<br> <span class="br-ind"><br><span class="indent">&nbsp;</span></span>“সে আমাকে নির্মাণ করেনি?”<br> <span class="br-ind"><br><span class="indent">&nbsp;</span></span>পাত্র কি কুমোরকে বলতে পারে,<br> <span class="br-ind"><br><span class="indent">&nbsp;</span></span>“ও কিছুই জানে না?” <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>অল্প সময়ের মধ্যে, লেবানন কি উর্বর ক্ষেত্রে পরিণত হবে না?<br> <span class="br-ind"><br><span class="indent">&nbsp;</span></span>আর উর্বর জমি কি অরণ্যের মতো মনে হবে না?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেদিন, বধিরেরা সেই পুঁথির বাণীগুলি শুনতে পাবে,<br> <span class="br-ind"><br><span class="indent">&nbsp;</span></span>বিমর্ষতা ও অন্ধকার থেকে<br> <span class="br-ind"><br><span class="indent">&nbsp;</span></span>অন্ধ লোকদের চোখ দেখতে পাবে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পুনরায় নতনম্র লোকেরা সদাপ্রভুর কারণে উল্লসিত হবে;<br> <span class="br-ind"><br><span class="indent">&nbsp;</span></span>নিঃস্ব ব্যক্তিরা ইস্রায়েলের পবিত্রতমজনের কারণে আনন্দ করবে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নির্মম লোকেরা অদৃশ্য হবে,<br> <span class="br-ind"><br><span class="indent">&nbsp;</span></span>ব্যাঙ্গ-বিদ্রুপকারীদের আর দেখা যাবে না,<br> <span class="br-ind"><br><span class="indent">&nbsp;</span></span>যারা অন্যায় কর্মের জন্য ষড়যন্ত্র করে, তারা উচ্ছিন্ন হবে—<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>অর্থাৎ, যারা নির্দোষকে অপরাধী সাব্যস্ত করে,<br> <span class="br-ind"><br><span class="indent">&nbsp;</span></span>যারা আদালতে প্রতিবাদীকে ফাঁদে ফেলে<br> <span class="br-ind"><br><span class="indent">&nbsp;</span></span>এবং যারা মিথ্যা সাক্ষ্যের দ্বারা নির্দোষ ব্যক্তিকে ন্যায়বিচার পেতে বঞ্চিত করে।<br></div>
<div class="v" id="v22"><span class="vn">22</span> <span class="br-p"><br><br></span>অতএব, অব্রাহামের মুক্তিদাতা সদাপ্রভু, যাকোব কুলকে এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“যাকোবের বংশধরেরা আর লজ্জিত হবে না,<br> <span class="br-ind"><br><span class="indent">&nbsp;</span></span>তাদের মুখমণ্ডল আর বিবর্ণ থাকবে না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যখন তারা তাদের ছেলেমেয়েদের, অর্থাৎ<br> <span class="br-ind"><br><span class="indent">&nbsp;</span></span>আমার হাতের কাজ তাদের মধ্যে দেখবে,<br> <span class="br-ind"><br><span class="indent">&nbsp;</span></span>তারা আমার নামের পবিত্রতা বজায় রাখবে;<br> <span class="br-ind"><br><span class="indent">&nbsp;</span></span>তারা যাকোব কুলের পবিত্রতমজনের<br> <span class="br-ind"><br><span class="indent">&nbsp;</span></span>পবিত্রতাকে স্বীকার করবে,<br> <span class="br-ind"><br><span class="indent">&nbsp;</span></span>তারা সম্ভ্রমে ইস্রায়েলের ঈশ্বরের সামনে দাঁড়াবে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যাদের আত্মা বিভ্রান্ত, তারা বুদ্ধিলাভ করবে,<br> <span class="br-ind"><br><span class="indent">&nbsp;</span></span>যারা অভিযোগ করে, তারা নির্দেশনা গ্রহণ করবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বেদির চুল্লি হিব্রু ভাষায় অরিয়েলের মতো শোনায়।</div>
<div class="fn"><sup class="fnt"><a name="fn2" href="#fnm2">2</a></sup> জঙ্গল হল সমতলভূমি থেকে উঁচু প্রাচীর পর্যন্ত তৈরি করা ঢালু ঢিবি, যা বেয়ে নগর অভ্যন্তরে প্রবেশ করা যায়</div>
</div>
<!-- PARSED ABOVE; EDITING MAY BREAK PARSER -->
</body></html>