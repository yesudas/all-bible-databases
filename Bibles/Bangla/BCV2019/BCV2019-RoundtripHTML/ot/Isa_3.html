<html><head>
<meta http-equiv="Content-Type" content="text/html;charset=utf-8" />
<title>Isa 3 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> <a href="Isa_2.html">2</a> <b>3</b> <a href="Isa_4.html">4</a> <a href="Isa_5.html">5</a> ... <a href="Isa_66.html">66</a> </div><hr>
<h1>Isa 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহূদা ও জেরুশালেমের বিরুদ্ধে সদাপ্রভুর বিচার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এখন দেখো, প্রভু,<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>জেরুশালেম ও যিহূদা থেকে<br> <span class="br-ind"><br><span class="indent">&nbsp;</span></span>জোগান ও সহায়তা প্রদান, উভয়ই দূর করতে চলেছেন:<br> <span class="br-ind"><br><span class="indent">&nbsp;</span></span>খাদ্যের সব জোগান ও জলের সব জোগান,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বীর ও যোদ্ধা,<br> <span class="br-ind"><br><span class="indent">&nbsp;</span></span>বিচারক ও ভাববাদী,<br> <span class="br-ind"><br><span class="indent">&nbsp;</span></span>গণক ও প্রাচীন,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পঞ্চাশসেনাপতি ও পদস্থ ব্যক্তি,<br> <span class="br-ind"><br><span class="indent">&nbsp;</span></span>পরামর্শদাতা, নিপুণ কারিগর ও চতুর জাদুকর সবাইকে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমি বালকদের তাদের নেতা করব,<br> <span class="br-ind"><br><span class="indent">&nbsp;</span></span>সামান্য শিশুরা তাদের শাসন করবে।” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লোকেরা পরস্পরের প্রতি অত্যাচার করবে,<br> <span class="br-ind"><br><span class="indent">&nbsp;</span></span>মানুষ মানুষের বিরুদ্ধে, প্রতিবেশী প্রতিবেশীর বিরুদ্ধে।<br> <span class="br-ind"><br><span class="indent">&nbsp;</span></span>যুবকেরা বৃদ্ধদের বিরুদ্ধে উঠে দাঁড়াবে,<br> <span class="br-ind"><br><span class="indent">&nbsp;</span></span>ইতরজনেরা উঠবে সম্মানিতদের বিরুদ্ধে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কোনো মানুষ তার বাবার গৃহে,<br> <span class="br-ind"><br><span class="indent">&nbsp;</span></span>কোনো একজন ভাইকে ধরে বলবে,<br> <span class="br-ind"><br><span class="indent">&nbsp;</span></span>“তোমার একটি আলখাল্লা আছে, তুমি আমাদের নেতা হও;<br> <span class="br-ind"><br><span class="indent">&nbsp;</span></span>এই ধ্বংসস্তূপের তুমিই তত্ত্বাবধান করো!”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু সেদিন, সে চিৎকার করে বলবে,<br> <span class="br-ind"><br><span class="indent">&nbsp;</span></span>“আমার কাছে প্রতিকার নেই।<br> <span class="br-ind"><br><span class="indent">&nbsp;</span></span>আমার বাড়িতে খাবার বা পরার কাপড় নেই;<br> <span class="br-ind"><br><span class="indent">&nbsp;</span></span>আমাকে লোকদের নেতা কোরো না।” <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কারণ জেরুশালেম হোঁচট খেয়েছে,<br> <span class="br-ind"><br><span class="indent">&nbsp;</span></span>যিহূদা পতিত হচ্ছে;<br> <span class="br-ind"><br><span class="indent">&nbsp;</span></span>তাদের কথা ও সমস্ত কাজ সদাপ্রভুরই বিরুদ্ধে,<br> <span class="br-ind"><br><span class="indent">&nbsp;</span></span>তারা তাঁর মহিমাময় উপস্থিতিকে অগ্রাহ্য করে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের মুখমণ্ডলের দৃষ্টি তাদের বিরুদ্ধে সাক্ষ্য দেয়;<br> <span class="br-ind"><br><span class="indent">&nbsp;</span></span>তারা সদোমের মতো তাদের পাপের প্রদর্শন করে;<br> <span class="br-ind"><br><span class="indent">&nbsp;</span></span>তারা তা ঢেকে রাখে না।<br> <span class="br-ind"><br><span class="indent">&nbsp;</span></span>ধিক্‌ তাদের!<br> <span class="br-ind"><br><span class="indent">&nbsp;</span></span>তারা নিজেদেরই উপরে বিপর্যয় ডেকে এনেছে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা ধার্মিক লোকদের বলো, তাদের মঙ্গল হবে,<br> <span class="br-ind"><br><span class="indent">&nbsp;</span></span>কারণ তারা তাদের কৃতকর্মের সুফল ভোগ করবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুষ্টদের ধিক্‌!<br> <span class="br-ind"><br><span class="indent">&nbsp;</span></span>তাদের উপরে বিপর্যয় নেমে আসবে!<br> <span class="br-ind"><br><span class="indent">&nbsp;</span></span>তারা যা করেছে,<br> <span class="br-ind"><br><span class="indent">&nbsp;</span></span>তার প্রতিফল তাদের দেওয়া হবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যুবকেরা আমার প্রজাদের প্রতি অত্যাচার করে,<br> <span class="br-ind"><br><span class="indent">&nbsp;</span></span>স্ত্রীলোকেরা তাদের উপরে শাসন করে।<br> <span class="br-ind"><br><span class="indent">&nbsp;</span></span>ওহে আমার প্রজারা, তোমাদের পথপ্রদর্শকেরাই তোমাদের বিপথে চালিত করে;<br> <span class="br-ind"><br><span class="indent">&nbsp;</span></span>প্রকৃত পথ থেকে তারা তোমাদের বিপথগামী করে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভু তাঁর দরবারে অবস্থান গ্রহণ করেছেন;<br> <span class="br-ind"><br><span class="indent">&nbsp;</span></span>তিনি জাতিসমূহের বিচার করার জন্য উঠে দাঁড়িয়েছেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু প্রাচীনদের ও তাঁর প্রজাদের নেতৃগণের বিরুদ্ধে বিচার করতে চলেছেন:<br> <span class="br-ind"><br><span class="indent">&nbsp;</span></span>“তোমরাই আমার দ্রাক্ষাকুঞ্জ নষ্ট করেছ;<br> <span class="br-ind"><br><span class="indent">&nbsp;</span></span>দরিদ্র মানুষদের কাছ থেকে লুট করা জিনিস তোমাদেরই বাড়িতে আছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার প্রজাদের চূর্ণ করে এবং<br> <span class="br-ind"><br><span class="indent">&nbsp;</span></span>দরিদ্রদের মুখ ঘষে দিয়ে তোমরা কী বলতে চাইছ?”<br> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু এই কথা বলেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু বলেন,<br> <span class="br-ind"><br><span class="indent">&nbsp;</span></span>“সিয়োনের নারীরা উদ্ধত,<br> <span class="br-ind"><br><span class="indent">&nbsp;</span></span>তারা ঘাড় উঁচু করে চোখের ইশারায়<br> <span class="br-ind"><br><span class="indent">&nbsp;</span></span>পথে পথে চোখ দিয়ে প্রেমের ভান করে।<br> <span class="br-ind"><br><span class="indent">&nbsp;</span></span>তারা ছোটো ছোটো পা ফেলে চলে,<br> <span class="br-ind"><br><span class="indent">&nbsp;</span></span>পায়ের নূপুরের রিনিঝিনি শব্দ তোলে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই কারণে, সিয়োনের নারীদের মাথায় প্রভু দুষ্টক্ষত সৃষ্টি করবেন;<br> <span class="br-ind"><br><span class="indent">&nbsp;</span></span>সদাপ্রভু তাদের মাথার খুলি টাকপড়া করবেন।”<br></div>
<div class="v" id="v18"><span class="vn">18</span> <span class="br-p"><br><br></span>সেদিন, প্রভু তাদের জমকালো বেশভূষা কেড়ে নেবেন: হাতের চুড়ি ও মাথার টায়রা এবং চন্দ্রহার,</div>
<div class="v" id="v19"><span class="vn">19</span> কানের দুল, বালা ও জালি আবরণ,</div>
<div class="v" id="v20"><span class="vn">20</span> কপালের আভূষণ, পায়ের মল ও কোমর বন্ধনী, সুগন্ধি আতরের শিশি ও বাজু,</div>
<div class="v" id="v21"><span class="vn">21</span> সিলমোহর আঁকা আংটি ও নাকের নোলক,</div>
<div class="v" id="v22"><span class="vn">22</span> সুন্দর সব পোশাক, উপরের হাতহীন জামা ও ওড়না, টাকার থলি</div>
<div class="v" id="v23"><span class="vn">23</span> ও আয়না, মসিনার অন্তর্বাস, উষ্ণীষ ও শাল।</div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>সুগন্ধের পরিবর্তে হবে দুর্গন্ধ,<br> <span class="br-ind"><br><span class="indent">&nbsp;</span></span>কোমর বন্ধনীর পরিবর্তে দেওয়া হবে দড়ি;<br> <span class="br-ind"><br><span class="indent">&nbsp;</span></span>কায়দা করা কেশবিন্যাসের পরিবর্তে টাক;<br> <span class="br-ind"><br><span class="indent">&nbsp;</span></span>দামি পোশাকের পরিবর্তে চটের পোশাক,<br> <span class="br-ind"><br><span class="indent">&nbsp;</span></span>সৌন্দর্যের পরিবর্তে পোড়া দাগ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পুরুষেরা তরোয়ালের দ্বারা পতিত হবে,<br> <span class="br-ind"><br><span class="indent">&nbsp;</span></span>তোমার যোদ্ধাদের যুদ্ধে পতন হবে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সিয়োনের তোরণদ্বারগুলি বিলাপ ও শোক করবে;<br> <span class="br-ind"><br><span class="indent">&nbsp;</span></span>একা পরিত্যক্ত হয়ে সে মাটিতে বসে থাকবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>