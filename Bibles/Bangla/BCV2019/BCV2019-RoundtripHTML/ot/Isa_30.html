<html><head>
<meta http-equiv="Content-Type" content="text/html;charset=utf-8" />
<title>Isa 30 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 30);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_28.html">28</a> <a href="Isa_29.html">29</a> <b>30</b> <a href="Isa_31.html">31</a> <a href="Isa_32.html">32</a> ... <a href="Isa_66.html">66</a> </div><hr>
<h1>Isa 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>একগুঁয়ে জাতিকে ধিক্কার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু ঘোষণা করছেন,<br> <span class="br-ind"><br><span class="indent">&nbsp;</span></span>“ধিক্‌ সেই একগুঁয়ে ছেলেমেয়েরা,<br> <span class="br-ind"><br><span class="indent">&nbsp;</span></span>যারা বিভিন্ন পরিকল্পনা করে, যেগুলি আমার নয়,<br> <span class="br-ind"><br><span class="indent">&nbsp;</span></span>তারা এক মৈত্রীচুক্তি করে, যা আমার আত্মাপ্রসূত নয়,<br> <span class="br-ind"><br><span class="indent">&nbsp;</span></span>তারা পাপের উপরে পাপ স্তূপীকৃত করে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা আমার সঙ্গে পরামর্শ না করে<br> <span class="br-ind"><br><span class="indent">&nbsp;</span></span>মিশরে নেমে যায়;<br> <span class="br-ind"><br><span class="indent">&nbsp;</span></span>যারা ফরৌণের সহায়তার অপেক্ষায় থাকে,<br> <span class="br-ind"><br><span class="indent">&nbsp;</span></span>মিশরের ছত্রচ্ছায়ায় খোঁজে আশ্রয়স্থান।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু ফরৌণের সুরক্ষা-ব্যবস্থা তোমাদের লজ্জার কারণ হবে,<br> <span class="br-ind"><br><span class="indent">&nbsp;</span></span>মিশরের ছত্রচ্ছায়া তোমাদের অপমানস্বরূপ হবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদিও তাদের সম্ভ্রান্তজনেরা সোয়নে আছে,<br> <span class="br-ind"><br><span class="indent">&nbsp;</span></span>তাদের দূতবাহিনী হানেষে এসে পৌঁছেছে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা প্রত্যেকেই লজ্জিত হবে,<br> <span class="br-ind"><br><span class="indent">&nbsp;</span></span>সেই জাতির কারণে, যারা কোনও উপকারে আসবে না,<br> <span class="br-ind"><br><span class="indent">&nbsp;</span></span>যারা কোনো সাহায্য বা সুবিধা, কিছুই আনতে পারবে না,<br> <span class="br-ind"><br><span class="indent">&nbsp;</span></span>কেবলমাত্র আনবে লজ্জা ও অপমান।”<br></div>
<div class="v" id="v6"><span class="vn">6</span> <span class="br-p"><br><br></span>নেগেভের<sup class="fnm"><a name="fnm1" href="#fn1">1</a></sup> পশুদের সম্পর্কে ভবিষ্যদ্‌বাণী: <span class="br-p"><br><br></span><span class="br-ind"><br><span class="indent">&nbsp;</span></span>যদিও সেই দেশ কঠোর পরিশ্রমের ও দুর্দশার,<br> <span class="br-ind"><br><span class="indent">&nbsp;</span></span>যেখানে থাকে সিংহ ও সিংহী,<br> <span class="br-ind"><br><span class="indent">&nbsp;</span></span>বিষধর সাপ ও উড়ন্ত সর্প,<br> <span class="br-ind"><br><span class="indent">&nbsp;</span></span>দূতবাহিনী গাধার পিঠে নিয়ে যাবে তাদের ঐশ্বর্য,<br> <span class="br-ind"><br><span class="indent">&nbsp;</span></span>উটের কুঁজে বইবে তাদের সব ধনসম্পদ।<br> <span class="br-ind"><br><span class="indent">&nbsp;</span></span>আর নিয়ে যাবে অলাভজনক সেই দেশে,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অর্থাৎ মিশরে, যার সাহায্য সম্পূর্ণ নিরর্থক।<br> <span class="br-ind"><br><span class="indent">&nbsp;</span></span>তাই আমি তাকে ডাকি রহব নামে,<br> <span class="br-ind"><br><span class="indent">&nbsp;</span></span>অর্থাৎ, যে কোনো কাজের নয়। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এবার তুমি যাও, তাদের জন্য একথা পাথরের ফলকে লেখো,<br> <span class="br-ind"><br><span class="indent">&nbsp;</span></span>একটি পুঁথিতে তা লিপিবদ্ধ করো,<br> <span class="br-ind"><br><span class="indent">&nbsp;</span></span>যেন আগামী সময়ে<br> <span class="br-ind"><br><span class="indent">&nbsp;</span></span>তা এক চিরন্তন সাক্ষ্যস্বরূপ হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এরা বিদ্রোহী জাতি, প্রতারণাকারী সন্তান,<br> <span class="br-ind"><br><span class="indent">&nbsp;</span></span>যারা সদাপ্রভুর নির্দেশবাণী শুনতে অনিচ্ছুক।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা দর্শকদের বলে,<br> <span class="br-ind"><br><span class="indent">&nbsp;</span></span>“আর কোনো দর্শন দেখবেন না!”<br> <span class="br-ind"><br><span class="indent">&nbsp;</span></span>আর ভাববাদীদের বলে,<br> <span class="br-ind"><br><span class="indent">&nbsp;</span></span>“যা ন্যায়সঙ্গত, তা আর আমাদের বলবেন না!<br> <span class="br-ind"><br><span class="indent">&nbsp;</span></span>আমাদের মনোরম সব কথা বলুন,<br> <span class="br-ind"><br><span class="indent">&nbsp;</span></span>মায়াময় বিভ্রান্তির কথা বলুন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এই পথ ছেড়ে দিন,<br> <span class="br-ind"><br><span class="indent">&nbsp;</span></span>এই রাস্তা থেকে সরে যান,<br> <span class="br-ind"><br><span class="indent">&nbsp;</span></span>আর ইস্রায়েলের পবিত্রতমজনের সঙ্গে<br> <span class="br-ind"><br><span class="indent">&nbsp;</span></span>সংঘর্ষ করা থেকে আমাদের অব্যাহতি দিন!”<br></div>
<div class="v" id="v12"><span class="vn">12</span> <span class="br-p"><br><br></span>সেই কারণে, ইস্রায়েলের পবিত্রতম জন এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা যেহেতু এই বার্তা অগ্রাহ্য করেছ,<br> <span class="br-ind"><br><span class="indent">&nbsp;</span></span>অত্যাচারের উপরে নির্ভর করেছ<br> <span class="br-ind"><br><span class="indent">&nbsp;</span></span>এবং প্রতারণায় আস্থা রেখেছ,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাই এই পাপ তোমাদের জন্য হবে<br> <span class="br-ind"><br><span class="indent">&nbsp;</span></span>এক উঁচু প্রাচীরের মতো, যার মধ্যে ফাটল ধরেছে ও স্থানে স্থানে ফুলে উঠেছে,<br> <span class="br-ind"><br><span class="indent">&nbsp;</span></span>যার পতন যে কোনো সময়, মুহূর্তমধ্যে হতে পারে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মাটির পাত্রের মতোই এ চূর্ণবিচূর্ণ হবে,<br> <span class="br-ind"><br><span class="indent">&nbsp;</span></span>এমন নির্মমরূপে তা ছড়িয়ে পড়বে<br> <span class="br-ind"><br><span class="indent">&nbsp;</span></span>যে তার মধ্যে থেকে এমন একটি টুকরাও পাওয়া যাবে না<br> <span class="br-ind"><br><span class="indent">&nbsp;</span></span>যা দিয়ে চুল্লি থেকে আগুন তোলা যেতে পারে,<br> <span class="br-ind"><br><span class="indent">&nbsp;</span></span>কিংবা চৌবাচ্চা থেকে জল তোলা যেতে পারে।”<br></div>
<div class="v" id="v15"><span class="vn">15</span> <span class="br-p"><br><br></span>সার্বভৌম সদাপ্রভু, ইস্রায়েলের সেই পবিত্রতম জন একথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“মন পরিবর্তন করে শান্ত থাকলেই তোমরা পরিত্রাণ পাবে,<br> <span class="br-ind"><br><span class="indent">&nbsp;</span></span>সুস্থির থেকে বিশ্বাস করলে তোমরা শক্তি পাবে,<br> <span class="br-ind"><br><span class="indent">&nbsp;</span></span>কিন্তু তোমরা তাতে রাজি হলে না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমরা বললে, ‘না, আমরা ঘোড়ায় চড়ে পলায়ন করব।’<br> <span class="br-ind"><br><span class="indent">&nbsp;</span></span>তাই তোমরা পলায়ন করবে!<br> <span class="br-ind"><br><span class="indent">&nbsp;</span></span>তোমরা বললে, ‘আমরা দ্রুতগামী অশ্বে চেপে পলায়ন করব।’<br> <span class="br-ind"><br><span class="indent">&nbsp;</span></span>তাই তোমাদের তাড়নাকারীরা দ্রুতগামী হবে!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>একজন ভয় দেখালে<br> <span class="br-ind"><br><span class="indent">&nbsp;</span></span>তোমাদের এক হাজার জন পালিয়ে যাবে;<br> <span class="br-ind"><br><span class="indent">&nbsp;</span></span>পাঁচজনের ভীতি প্রদর্শনে<br> <span class="br-ind"><br><span class="indent">&nbsp;</span></span>তোমরা সবাই পলায়ন করবে,<br> <span class="br-ind"><br><span class="indent">&nbsp;</span></span>যতক্ষণ না তোমরা অবশিষ্ট থাকো<br> <span class="br-ind"><br><span class="indent">&nbsp;</span></span>কোনো পর্বতশীর্ষের উপরে একটি পতাকার মতো<br> <span class="br-ind"><br><span class="indent">&nbsp;</span></span>বা পাহাড়ের উপরে কোনো নিশানের মতো।” <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তবুও সদাপ্রভু তোমাদের প্রতি দয়া প্রদর্শনের প্রতীক্ষায় আছেন,<br> <span class="br-ind"><br><span class="indent">&nbsp;</span></span>তোমাদের প্রতি সহানুভূতিশীল হওয়ার জন্য তিনি উত্থিত হয়েছেন।<br> <span class="br-ind"><br><span class="indent">&nbsp;</span></span>কারণ সদাপ্রভু ন্যায়পরায়ণ ঈশ্বর,<br> <span class="br-ind"><br><span class="indent">&nbsp;</span></span>ধন্য তারা সবাই যারা তাঁর অপেক্ষায় থাকে!<br></div>
<div class="v" id="v19"><span class="vn">19</span> <span class="br-p"><br><br></span>জেরুশালেমে বসবাসকারী, ওহে সিয়োনের লোকেরা, তোমরা আর কাঁদবে না। তোমরা সাহায্যের জন্য কাঁদলে তিনি কত না করুণাবিষ্ট হবেন! শোনামাত্র তিনি তোমাদের উত্তর দেবেন।</div>
<div class="v" id="v20"><span class="vn">20</span> প্রভু যদিও তোমাদের বিপক্ষতার খাবার ও কষ্টক্লেশের জল দেন, তোমাদের শিক্ষকেরা আর গুপ্ত রইবেন না; তোমরা স্বচক্ষে তাঁদের দেখতে পাবে।</div>
<div class="v" id="v21"><span class="vn">21</span> ডানদিকে বা বাঁদিকে, তোমরা যেদিকেই ফেরো, তোমাদের পিছন দিক থেকে তোমরা একটি কণ্ঠস্বর শুনতে পাবে, “এই হল পথ; তোমরা এই পথেই চলো।”</div>
<div class="v" id="v22"><span class="vn">22</span> তখন তোমরা রুপোয় মোড়ানো তোমাদের প্রতিমাগুলি ও সোনায় মোড়ানো তোমাদের মূর্তিগুলিকে অশুচি করবে; তোমরা সেগুলি ঋতুমতী নারীর বস্ত্রখণ্ডের মতো ফেলে দিয়ে বলবে, “তোমরা দূর হও!”</div>
<div class="v" id="v23"><span class="vn">23</span> <span class="br-p"><br><br></span>তোমরা মাটিতে যে বীজবপন করবে, সেগুলির জন্য তিনি বৃষ্টিও প্রেরণ করবেন। জমি থেকে যে ফসল আসবে, তা হবে পুষ্ট ও প্রাচুর্যপূর্ণ। সেদিন তোমাদের পশুপাল প্রশস্ত চারণভূমিতে চরে বেড়াবে।</div>
<div class="v" id="v24"><span class="vn">24</span> যে সমস্ত বলদ ও গর্দভগুলি জমিতে কাজ করে, তারা কাঁটা ও বেলচা দ্বারা ছড়ানো জাব ও ভূষি খাবে।</div>
<div class="v" id="v25"><span class="vn">25</span> মহা হত্যালীলার দিনে, যখন মিনারগুলি পতিত হবে, প্রত্যেক উঁচু পর্বতের উপরে ও উঁচু পাহাড়ের উপরে জলের স্রোত প্রবাহিত হবে।</div>
<div class="v" id="v26"><span class="vn">26</span> যখন সদাপ্রভু তাঁর প্রজাদের ক্ষতসকল বেঁধে দেবেন এবং তাঁর দেওয়া যন্ত্রণাগুলি নিরাময় করবেন, তখন চাঁদ সূর্যের মতো দীপ্তি দেবে এবং সূর্যরশ্মি সাতগুণ বেশি উজ্জ্বল হবে, অর্থাৎ সাতদিনের সম্মিলিত দীপ্তির মতো হবে।</div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>দেখো, সদাপ্রভুর নাম বহুদূর থেকে ভেসে আসছে,<br> <span class="br-ind"><br><span class="indent">&nbsp;</span></span>তা আসছে প্রজ্বলিত ক্রোধ ও ধোঁয়ার ঘন মেঘের সঙ্গে;<br> <span class="br-ind"><br><span class="indent">&nbsp;</span></span>তাঁর ওষ্ঠাধর রোষে পূর্ণ এবং<br> <span class="br-ind"><br><span class="indent">&nbsp;</span></span>তাঁর জিভ যেন গ্রাসকারী আগুন।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাঁর শ্বাসবায়ু যেন প্রবল বেগে প্রবাহিত স্রোতোধারা,<br> <span class="br-ind"><br><span class="indent">&nbsp;</span></span>যা গলা পর্যন্ত উঠে যায়।<br> <span class="br-ind"><br><span class="indent">&nbsp;</span></span>ধ্বংস করার জন্য জাতিগুলিকে তিনি চালুনি দিয়ে ছেঁকে নেবেন;<br> <span class="br-ind"><br><span class="indent">&nbsp;</span></span>তিনি বিভিন্ন জাতির চোয়ালে বলগা দেবেন,<br> <span class="br-ind"><br><span class="indent">&nbsp;</span></span>যা তাদের বিপথে চালিত করবে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আর তোমরা তখন গান গাইবে<br> <span class="br-ind"><br><span class="indent">&nbsp;</span></span>যেমন কোনো পবিত্র উৎসব উদ্‌যাপনের সময় তোমরা করে থাকো;<br> <span class="br-ind"><br><span class="indent">&nbsp;</span></span>তোমাদের হৃদয় উল্লসিত হবে,<br> <span class="br-ind"><br><span class="indent">&nbsp;</span></span>যেমন লোকেরা যখন বাঁশি বাজিয়ে উঠে যাবে<br> <span class="br-ind"><br><span class="indent">&nbsp;</span></span>সদাপ্রভুর পর্বতে,<br> <span class="br-ind"><br><span class="indent">&nbsp;</span></span>ইস্রায়েলের শৈলের কাছে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সদাপ্রভু লোকেদের তাঁর রাজকীয় মহিমার স্বর শোনাবেন<br> <span class="br-ind"><br><span class="indent">&nbsp;</span></span>তারা দেখবে তাঁর বাহু নেমে আসছে<br> <span class="br-ind"><br><span class="indent">&nbsp;</span></span>প্রচণ্ড ক্রোধ ও সর্বগ্রাসী আগুনের সঙ্গে,<br> <span class="br-ind"><br><span class="indent">&nbsp;</span></span>মেঘগর্জন, বজ্রপাত ও শিলাবৃষ্টির সঙ্গে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সদাপ্রভুর স্বর আসিরিয়াকে ছিন্নভিন্ন করবে;<br> <span class="br-ind"><br><span class="indent">&nbsp;</span></span>তাঁর রাজদণ্ড দিয়ে তিনি তাদের আঘাত করবেন।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাঁর শাস্তির দণ্ড দিয়ে সদাপ্রভু<br> <span class="br-ind"><br><span class="indent">&nbsp;</span></span>যে প্রতিটি আঘাত তাদের করবেন,<br> <span class="br-ind"><br><span class="indent">&nbsp;</span></span>তা হবে খঞ্জনি ও বীণার ধ্বনির সঙ্গে,<br> <span class="br-ind"><br><span class="indent">&nbsp;</span></span>যখন তিনি রণভূমিতে তাঁর হাতের আঘাতে তাদের সঙ্গে যুদ্ধ করবেন।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোফৎ তো বহুপূর্বেই প্রস্তুত হয়ে আছে;<br> <span class="br-ind"><br><span class="indent">&nbsp;</span></span>এ রাজার জন্য প্রস্তুত আছে।<br> <span class="br-ind"><br><span class="indent">&nbsp;</span></span>এর আগুনের গর্ত গভীর ও প্রশস্ত করা হয়েছে,<br> <span class="br-ind"><br><span class="indent">&nbsp;</span></span>যার মধ্যে আছে আগুনের জন্য প্রচুর কাঠ;<br> <span class="br-ind"><br><span class="indent">&nbsp;</span></span>সদাপ্রভুর শ্বাসবায়ু,<br> <span class="br-ind"><br><span class="indent">&nbsp;</span></span>প্রজ্বলিত গন্ধকের স্রোতের মতো,<br> <span class="br-ind"><br><span class="indent">&nbsp;</span></span>যা তাতে আগুন ধরাবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, যিহূদার নেগেভের।</div>
</div>
<!-- PARSED ABOVE; EDITING MAY BREAK PARSER -->
</body></html>