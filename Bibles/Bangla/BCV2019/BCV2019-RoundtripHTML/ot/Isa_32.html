<html><head>
<meta http-equiv="Content-Type" content="text/html;charset=utf-8" />
<title>Isa 32 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 32);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_30.html">30</a> <a href="Isa_31.html">31</a> <b>32</b> <a href="Isa_33.html">33</a> <a href="Isa_34.html">34</a> ... <a href="Isa_66.html">66</a> </div><hr>
<h1>Isa 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধার্মিকতার রাজ্য</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দেখো, একজন রাজা ধার্মিকতায় রাজত্ব করবেন<br> <span class="br-ind"><br><span class="indent">&nbsp;</span></span>এবং শাসকেরা ন্যায়পরায়ণতার সঙ্গে শাসন করবেন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রত্যেকজন মানুষ বাতাসের বিরুদ্ধে রক্ষা পাওয়ার স্থান হবে<br> <span class="br-ind"><br><span class="indent">&nbsp;</span></span>এবং হবে ঝড়ের বিরুদ্ধে রক্ষা পাওয়ার আশ্রয়স্থান।<br> <span class="br-ind"><br><span class="indent">&nbsp;</span></span>তারা হবে মরুভূমিতে জলস্রোতের মতো<br> <span class="br-ind"><br><span class="indent">&nbsp;</span></span>এবং তৃষ্ণার্তদের দেশে এক মহাশৈলের ছায়ার মতো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তখন যাদের চোখ দেখতে পায়, তারা সত্য দেখবে<br> <span class="br-ind"><br><span class="indent">&nbsp;</span></span>এবং যারা শুনতে পায় তাদের কান আর বন্ধ করা হবে না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হঠকারী মানুষের মন আমাকে জানতে ও বুঝতে পারবে,<br> <span class="br-ind"><br><span class="indent">&nbsp;</span></span>তোতলানো জিভ অনর্গল স্পষ্ট কথা বলবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মূর্খ লোককে আর উদার বলা হবে না,<br> <span class="br-ind"><br><span class="indent">&nbsp;</span></span>আবার খল লোকদেরও উচ্চ সম্মান আর দেওয়া হবে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ মূর্খ মূর্খামির কথাই বলে,<br> <span class="br-ind"><br><span class="indent">&nbsp;</span></span>তার মন মন্দ নিয়েই ব্যস্ত থাকে:<br> <span class="br-ind"><br><span class="indent">&nbsp;</span></span>সে ভক্তিহীনতা অভ্যাস করে<br> <span class="br-ind"><br><span class="indent">&nbsp;</span></span>এবং সদাপ্রভু সম্পর্কে ভ্রান্তির গুজব রটায়;<br> <span class="br-ind"><br><span class="indent">&nbsp;</span></span>ক্ষুধার্তকে সে খাদ্যহীন রেখে দেয়,<br> <span class="br-ind"><br><span class="indent">&nbsp;</span></span>পিপাসিতকে পান করার জল দেয় না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>খল লোকদের কাজের ধারা মন্দ,<br> <span class="br-ind"><br><span class="indent">&nbsp;</span></span>সে মন্দতার পরিকল্পনা করে,<br> <span class="br-ind"><br><span class="indent">&nbsp;</span></span>যেন মিথ্যার দ্বারা দরিদ্রকে ধ্বংস করে,<br> <span class="br-ind"><br><span class="indent">&nbsp;</span></span>এমনকি তখনও, যখন নিঃস্বের আবেদন ন্যায্য হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু মহান মানুষ মহান পরিকল্পনা করে,<br> <span class="br-ind"><br><span class="indent">&nbsp;</span></span>এবং মহান কর্মের দ্বারাই সে প্রতিষ্ঠিত হয়। <span class="br-p"><br><br></span><br></div>
<div class="v" id="v9"><h2>জেরুশালেমের নারীরা</h2><span class="vn">9</span> <span class="br-ind"><br><span class="indent">&nbsp;</span></span>আত্মতৃপ্ত নারী তোমরা,<br> <span class="br-ind"><br><span class="indent">&nbsp;</span></span>তোমরা ওঠো ও আমার কথা শোনো;<br> <span class="br-ind"><br><span class="indent">&nbsp;</span></span>নিশ্চিন্তমনা কন্যা তোমরা,<br> <span class="br-ind"><br><span class="indent">&nbsp;</span></span>তোমরা শোনো আমি কী কথা বলি!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এক বছরের একটু বেশি সময় অতিক্রান্ত হলে,<br> <span class="br-ind"><br><span class="indent">&nbsp;</span></span>নিশ্চিন্তমনা তোমরা ভয়ে কাঁপবে;<br> <span class="br-ind"><br><span class="indent">&nbsp;</span></span>দ্রাক্ষাচয়ন ব্যর্থ হবে,<br> <span class="br-ind"><br><span class="indent">&nbsp;</span></span>ফল সংগ্রহের সময় আর আসবে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আত্মতৃপ্ত নারী তোমরা ভয়ে কাঁপো,<br> <span class="br-ind"><br><span class="indent">&nbsp;</span></span>নিশ্চিন্তমনা কন্যা, তোমরা শিউরে ওঠো!<br> <span class="br-ind"><br><span class="indent">&nbsp;</span></span>তোমাদের কাপড়-জামা খুলে ফেলো,<br> <span class="br-ind"><br><span class="indent">&nbsp;</span></span>কোমরে শোকবস্ত্র জড়িয়ে নাও।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মনোরম মাঠগুলির জন্য তোমরা বুক চাপড়াও,<br> <span class="br-ind"><br><span class="indent">&nbsp;</span></span>ফলবতী দ্রাক্ষালতাগুলির জন্য<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এবং আমার প্রজাদের দেশের জন্য,<br> <span class="br-ind"><br><span class="indent">&nbsp;</span></span>যে দেশ কাঁটাঝোপ ও শিয়ালকাঁটায় ভরে গেছে—<br> <span class="br-ind"><br><span class="indent">&nbsp;</span></span>হ্যাঁ, তোমরা আমোদ-স্ফূর্তিপূর্ণ গৃহগুলির জন্য<br> <span class="br-ind"><br><span class="indent">&nbsp;</span></span>এবং হৈ-হল্লাপূর্ণ এই নগরীর জন্য শোক করো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এই দুর্গ পরিত্যাক্ত হবে,<br> <span class="br-ind"><br><span class="indent">&nbsp;</span></span>কোলাহলপূর্ণ নগরীকে ছেড়ে যাওয়া হবে;<br> <span class="br-ind"><br><span class="indent">&nbsp;</span></span>নগরদুর্গ ও নজরমিনার চিরকালের জন্য মানববর্জিত হবে,<br> <span class="br-ind"><br><span class="indent">&nbsp;</span></span>যা ছিল একদিন গর্দভদের আনন্দ ও পশুপালের চারণভূমি,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যতক্ষণ না আমাদের উপরে <i>পবিত্র</i> আত্মাকে ঢেলে দেওয়া হয়<br> <span class="br-ind"><br><span class="indent">&nbsp;</span></span>এবং মরুভূমি উর্বর ক্ষেত্র হয়<br> <span class="br-ind"><br><span class="indent">&nbsp;</span></span>ও উর্বর ক্ষেত্র যেন অরণ্যের মতো মনে হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মরুভূমিতে সদাপ্রভুর ন্যায়বিচার অধিষ্ঠিত হবে<br> <span class="br-ind"><br><span class="indent">&nbsp;</span></span>এবং তাঁর ধার্মিকতা উর্বর ক্ষেত্রে বিরাজমান হবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>শান্তি হবে ধার্মিকতার ফল,<br> <span class="br-ind"><br><span class="indent">&nbsp;</span></span>আর ধার্মিকতার প্রতিক্রিয়া হবে চিরকালের জন্য প্রশান্তি ও নির্ভরতা।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার প্রজারা শান্তিপূর্ণ বসতবাড়িতে বসবাস করবে,<br> <span class="br-ind"><br><span class="indent">&nbsp;</span></span>তাদের গৃহ হবে নিরাপদ,<br> <span class="br-ind"><br><span class="indent">&nbsp;</span></span>তা হবে বাধাহীন বিশ্রামের স্থান।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যদিও শিলাবৃষ্টি অরণ্যকে ধরাশায়ী করে<br> <span class="br-ind"><br><span class="indent">&nbsp;</span></span>এবং নগর সম্পূর্ণরূপে মাটির সঙ্গে মিশে যায়,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তবুও, তোমরা প্রতিটি জলস্রোতের তীরে বীজবপন করে,<br> <span class="br-ind"><br><span class="indent">&nbsp;</span></span>তোমাদের গৃহপালিত পশুপাল ও গাধাদের মুক্ত ভাবে চরতে দিয়ে<br> <span class="br-ind"><br><span class="indent">&nbsp;</span></span>তোমরা কতই না ধন্য হবে!<br></div>
</div>
<!-- PARSED ABOVE; EDITING MAY BREAK PARSER -->
</body></html>