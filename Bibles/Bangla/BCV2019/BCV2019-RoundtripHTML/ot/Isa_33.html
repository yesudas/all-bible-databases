<html><head>
<meta http-equiv="Content-Type" content="text/html;charset=utf-8" />
<title>Isa 33 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 33);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_31.html">31</a> <a href="Isa_32.html">32</a> <b>33</b> <a href="Isa_34.html">34</a> <a href="Isa_35.html">35</a> ... <a href="Isa_66.html">66</a> </div><hr>
<h1>Isa 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিপর্যয় ও সহায়তা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি যে এখনও বিনষ্ট হওনি<br> <span class="br-ind"><br><span class="indent">&nbsp;</span></span>ওহে বিনাশক, ধিক্‌ তোমাকে!<br> <span class="br-ind"><br><span class="indent">&nbsp;</span></span>তোমার সঙ্গে যে বিশ্বাসঘাতকতা করা হয়নি,<br> <span class="br-ind"><br><span class="indent">&nbsp;</span></span>ওহে সেই বিশ্বাসঘাতক, ধিক্‌ তোমাকেও!<br> <span class="br-ind"><br><span class="indent">&nbsp;</span></span>তুমি যখন ধ্বংস করা বন্ধ করবে,<br> <span class="br-ind"><br><span class="indent">&nbsp;</span></span>তখন তোমাকে ধ্বংস করা হবে;<br> <span class="br-ind"><br><span class="indent">&nbsp;</span></span>তুমি যখন বিশ্বাসঘাতকতা বন্ধ করবে,<br> <span class="br-ind"><br><span class="indent">&nbsp;</span></span>তখন তোমার সঙ্গে বিশ্বাসঘাতকতা করা হবে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে সদাপ্রভু, আমাদের প্রতি দয়ালু হও;<br> <span class="br-ind"><br><span class="indent">&nbsp;</span></span>আমরা তোমার প্রতীক্ষায় আছি।<br> <span class="br-ind"><br><span class="indent">&nbsp;</span></span>প্রতি প্রভাতে তুমি আমাদের শক্তি হও,<br> <span class="br-ind"><br><span class="indent">&nbsp;</span></span>বিপর্যয়ের সময়ে আমাদের পরিত্রাণ হও।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কণ্ঠস্বরের বজ্রনির্ঘোষে, জাতিরা পলায়ন করে;<br> <span class="br-ind"><br><span class="indent">&nbsp;</span></span>তুমি যখন উঠে দাঁড়াও, সব দেশ ছিন্নভিন্ন হয়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেমন শুঁয়োপোকা ও পঙ্গপাল মাঠের ফসল ও দ্রাক্ষালতা শূন্য করে দেয়,<br> <span class="br-ind"><br><span class="indent">&nbsp;</span></span>তেমনই পঙ্গপালের ঝাঁকের মতো লোকেরা ঝাঁপিয়ে পড়বে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু মহিমান্বিত হয়েছেন, কারণ তিনি ঊর্ধ্বে অধিষ্ঠান করেন;<br> <span class="br-ind"><br><span class="indent">&nbsp;</span></span>তিনি ন্যায়বিচার ও ধার্মিকতায় সিয়োন পরিপূর্ণ করবেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি তোমার সমস্ত কালে নিশ্চিত ভিত্তিমূলস্বরূপ হবেন,<br> <span class="br-ind"><br><span class="indent">&nbsp;</span></span>তিনি হবেন পরিত্রাণ ও প্রজ্ঞা ও জ্ঞানের এক সমৃদ্ধ ভাণ্ডার;<br> <span class="br-ind"><br><span class="indent">&nbsp;</span></span>সদাপ্রভুর প্রতি ভয়ই এই বৈভবের চাবিকাঠি। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখো, তাদের সাহসী লোকেরা পথে পথে জোরে কাঁদছে;<br> <span class="br-ind"><br><span class="indent">&nbsp;</span></span>শান্তিদূতেরা তীব্র রোদন করছে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাজপথ সব পরিত্যক্ত হয়েছে,<br> <span class="br-ind"><br><span class="indent">&nbsp;</span></span>পথিমধ্যে কোনও পথিক নেই।<br> <span class="br-ind"><br><span class="indent">&nbsp;</span></span>মৈত্রীচুক্তি ভগ্ন হয়েছে,<br> <span class="br-ind"><br><span class="indent">&nbsp;</span></span>এর সাক্ষীরা অবজ্ঞাত হয়েছে,<br> <span class="br-ind"><br><span class="indent">&nbsp;</span></span>কাউকেই সম্মান প্রদর্শন করা হয় না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেশ শোক-বিলাপ করে ক্ষয়ে যাচ্ছে,<br> <span class="br-ind"><br><span class="indent">&nbsp;</span></span>লেবানন লজ্জিত হয়ে শুকিয়ে যাচ্ছে;<br> <span class="br-ind"><br><span class="indent">&nbsp;</span></span>শারোণ হয়েছে মরুভূমির মতো,<br> <span class="br-ind"><br><span class="indent">&nbsp;</span></span>বাশন ও কর্মিল লুন্ঠিত হয়েছে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সদাপ্রভু বলছেন, “এবার আমি উঠে দাঁড়াব,<br> <span class="br-ind"><br><span class="indent">&nbsp;</span></span>এবারে আমি মহিমান্বিত হব;<br> <span class="br-ind"><br><span class="indent">&nbsp;</span></span>এবারে আমাকে উঁচুতে তুলে ধরা হবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমরা তুষ গর্ভে ধারণ করছ,<br> <span class="br-ind"><br><span class="indent">&nbsp;</span></span>তোমরা খড়ের জন্ম দাও;<br> <span class="br-ind"><br><span class="indent">&nbsp;</span></span>তোমাদের নিশ্বাস যেন আগুনের মতো, যা তোমাদেরই গ্রাস করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চুনের মতোই সব জাতিকে পুড়িয়ে ফেলা হবে;<br> <span class="br-ind"><br><span class="indent">&nbsp;</span></span>কাঁটাঝোপের মতো তারা দাউদাউ করে জ্বলবে।” <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা যারা দূরে থাকো, তোমরা শোনো আমি কী করেছি;<br> <span class="br-ind"><br><span class="indent">&nbsp;</span></span>তোমরা যারা কাছে থাকো, তোমরা আমার পরাক্রম স্বীকার করে নাও!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সিয়োনের পাপীরা আতঙ্কগ্রস্ত হয়েছে;<br> <span class="br-ind"><br><span class="indent">&nbsp;</span></span>ভক্তিহীন লোকেদের মধ্যে কাঁপুনি ধরেছে:<br> <span class="br-ind"><br><span class="indent">&nbsp;</span></span>“গ্রাসকারী আগুনে আমাদের মধ্যে কে বসবাস করতে পারে?<br> <span class="br-ind"><br><span class="indent">&nbsp;</span></span>আমাদের মধ্যে কে পারে সেই চিরস্থায়ী আগুনে বসবাস করতে?”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে ধার্মিকতার পথে জীবনযাপন করে,<br> <span class="br-ind"><br><span class="indent">&nbsp;</span></span>যা ন্যায়সঙ্গত, যে সেই কথা বলে,<br> <span class="br-ind"><br><span class="indent">&nbsp;</span></span>যে দমনপীড়নের মাধ্যমে হৃত লাভ ঘৃণা করে<br> <span class="br-ind"><br><span class="indent">&nbsp;</span></span>এবং উৎকোচ নেওয়া থেকে নিজের হাত গুটিয়ে রাখে,<br> <span class="br-ind"><br><span class="indent">&nbsp;</span></span>যে খুনের ষড়যন্ত্র থেকে নিজের কান ফিরিয়ে নেয়<br> <span class="br-ind"><br><span class="indent">&nbsp;</span></span>এবং মন্দ করার পরিকল্পনার প্রতি নিজের চোখ বন্ধ রাখে—<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এই ধরনের মানুষই উচ্চ স্থানে বসবাস করবে,<br> <span class="br-ind"><br><span class="indent">&nbsp;</span></span>পার্বত্য দুর্গই যার আশ্রয়স্থান হবে।<br> <span class="br-ind"><br><span class="indent">&nbsp;</span></span>তাকে খাবারের জোগান দেওয়া হবে,<br> <span class="br-ind"><br><span class="indent">&nbsp;</span></span>তার কাছে থাকবে জলের প্রাচুর্য। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার দুই চোখ রাজাকে তাঁর সৌন্দর্যসহ দেখবে,<br> <span class="br-ind"><br><span class="indent">&nbsp;</span></span>সে নিরীক্ষণ করবে একটি দেশ, যা বহুদূর পর্যন্ত বিস্তৃত।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার চিন্তাভাবনায় তুমি বিগত আতঙ্কের কথা ভাববে:<br> <span class="br-ind"><br><span class="indent">&nbsp;</span></span>“সেই প্রধান কর্মচারী কোথায়?<br> <span class="br-ind"><br><span class="indent">&nbsp;</span></span>যে রাজস্ব আদায় করত, সেই ব্যক্তি কোথায়?<br> <span class="br-ind"><br><span class="indent">&nbsp;</span></span>দুর্গপ্রাকারগুলির ভারপ্রাপ্ত কর্মকর্তা কোথায়?”<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সেই উদ্ধত লোকগুলিকে তুমি আর দেখতে পাবে না,<br> <span class="br-ind"><br><span class="indent">&nbsp;</span></span>তাদের, যারা অজানা ভাষায় কথা বলত,<br> <span class="br-ind"><br><span class="indent">&nbsp;</span></span>তাদের অদ্ভুত, দুর্বোধ্য সব ভাষায়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাদের সব উৎসব পালনের নগরী, সিয়োনের দিকে তাকাও<br> <span class="br-ind"><br><span class="indent">&nbsp;</span></span>তোমার চোখ জেরুশালেমকে দেখবে,<br> <span class="br-ind"><br><span class="indent">&nbsp;</span></span>তা এক শান্তির আবাস, এক অটল তাঁবুসদৃশ;<br> <span class="br-ind"><br><span class="indent">&nbsp;</span></span>এর কাঠের গোঁজগুলি কখনও উপড়ে ফেলা হবে না,<br> <span class="br-ind"><br><span class="indent">&nbsp;</span></span>এর কোনো দড়িও ছিঁড়ে যাবে না।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সেখানে সদাপ্রভুই হবেন আমাদের পরাক্রমী জন।<br> <span class="br-ind"><br><span class="indent">&nbsp;</span></span>এই স্থান হবে প্রশস্ত নদী ও স্রোতোধারার স্থানের মতো।<br> <span class="br-ind"><br><span class="indent">&nbsp;</span></span>দাঁড়ওয়ালা কোনো রণতরী তাদের উপরে থাকবে না,<br> <span class="br-ind"><br><span class="indent">&nbsp;</span></span>কোনো শক্তিশালী জাহাজ তাদের উপরে চলবে না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ সদাপ্রভুই আমাদের ন্যায়বিচারক,<br> <span class="br-ind"><br><span class="indent">&nbsp;</span></span>সদাপ্রভুই আমাদের আইনদাতা,<br> <span class="br-ind"><br><span class="indent">&nbsp;</span></span>সদাপ্রভু আমাদের মহারাজ;<br> <span class="br-ind"><br><span class="indent">&nbsp;</span></span>তিনিই আমাদের পরিত্রাণ করবেন। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিমার জাহাজের দড়িদড়া ঢিলে হয়ে গেছে:<br> <span class="br-ind"><br><span class="indent">&nbsp;</span></span>মাস্তুলের অবস্থা নিরাপদ নয়,<br> <span class="br-ind"><br><span class="indent">&nbsp;</span></span>পাল তার মধ্যে খাটানো নেই।<br> <span class="br-ind"><br><span class="indent">&nbsp;</span></span>তখন প্রচুর লুঠদ্রব্য ভাগ করে দেওয়া হবে,<br> <span class="br-ind"><br><span class="indent">&nbsp;</span></span>এমনকি, খঞ্জ ব্যক্তিরাও লুটের দ্রব্য বহন করে নিয়ে যাবে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সিয়োনে বসবাসকারী কেউই বলবে না, “আমি অসুস্থ”;<br> <span class="br-ind"><br><span class="indent">&nbsp;</span></span>যারা সেখানে বসবাস করে, তাদের সব পাপ ক্ষমা করা হবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>