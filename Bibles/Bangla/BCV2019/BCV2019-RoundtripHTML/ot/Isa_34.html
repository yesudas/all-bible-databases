<html><head>
<meta http-equiv="Content-Type" content="text/html;charset=utf-8" />
<title>Isa 34 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 34);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_32.html">32</a> <a href="Isa_33.html">33</a> <b>34</b> <a href="Isa_35.html">35</a> <a href="Isa_36.html">36</a> ... <a href="Isa_66.html">66</a> </div><hr>
<h1>Isa 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতিসমূহের বিরুদ্ধে রায় ঘোষণা</h2><span class="vn">1</span> <span class="br-p"><br><br></span>ওহে জাতিসমূহ, তোমরা কাছে এসে শোনো; <span class="br-p"><br><br></span><span class="br-ind"><br><span class="indent">&nbsp;</span></span>ওহে সমস্ত জাতির লোকেরা, তোমরা কর্ণপাত করো!<br> <span class="br-ind"><br><span class="indent">&nbsp;</span></span>পৃথিবী ও তার মধ্যস্থ সকলে শুনুক,<br> <span class="br-ind"><br><span class="indent">&nbsp;</span></span>জগৎ ও তার অভ্যন্তরস্থ সকলেই শুনুক!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু সব জাতির উপরে ক্রুদ্ধ হয়েছেন;<br> <span class="br-ind"><br><span class="indent">&nbsp;</span></span>তাদের সব সৈন্যদলের উপরে তাঁর রোষ রয়েছে।<br> <span class="br-ind"><br><span class="indent">&nbsp;</span></span>তিনি তাদের সম্পূর্ণরূপে ধ্বংস করবেন,<br> <span class="br-ind"><br><span class="indent">&nbsp;</span></span>ঘাতকদের হাতে তিনি তাদের সমর্পণ করবেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাদের নিহতদের বাইরে নিক্ষেপ করা হবে,<br> <span class="br-ind"><br><span class="indent">&nbsp;</span></span>তাদের শবগুলি থেকে দুর্গন্ধ বের হবে;<br> <span class="br-ind"><br><span class="indent">&nbsp;</span></span>পর্বতগুলি তাদের রক্তে সিক্ত হবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আকাশের সমস্ত তারা দ্রবীভূত হবে,<br> <span class="br-ind"><br><span class="indent">&nbsp;</span></span>আর আকাশকে পুঁথির মতো গুটিয়ে ফেলা হবে;<br> <span class="br-ind"><br><span class="indent">&nbsp;</span></span>আকাশের নক্ষত্রবাহিনীর পতন হবে<br> <span class="br-ind"><br><span class="indent">&nbsp;</span></span>যেমন দ্রাক্ষালতা থেকে শুকনো পাতা ঝরে যায়,<br> <span class="br-ind"><br><span class="indent">&nbsp;</span></span>যেভাবে ডুমুর গাছ থেকে শুকিয়ে যাওয়া ডুমুর ঝরে যায়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার তরোয়াল আকাশমণ্ডলে পরিতৃপ্ত হয়েছে;<br> <span class="br-ind"><br><span class="indent">&nbsp;</span></span>দেখো, তা ইদোমের বিচারের জন্য নেমে এসেছে,<br> <span class="br-ind"><br><span class="indent">&nbsp;</span></span>যে জাতিকে আমি সম্পূর্ণরূপে ধ্বংস করেছি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভুর তরোয়াল রক্তে স্নাত হয়েছে,<br> <span class="br-ind"><br><span class="indent">&nbsp;</span></span>তা মেদে আবৃত হয়েছে—মেষশাবক ও ছাগলদের রক্তে স্নাত,<br> <span class="br-ind"><br><span class="indent">&nbsp;</span></span>মেষদের বৃক্কের মেদে আবৃত হয়েছে।<br> <span class="br-ind"><br><span class="indent">&nbsp;</span></span>কারণ সদাপ্রভু বস্রাতে এক বলিদান করবেন,<br> <span class="br-ind"><br><span class="indent">&nbsp;</span></span>ইদোমে এক মহা হত্যালীলা করবেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের সঙ্গে পতিত হবে বন্য বৃষেরা,<br> <span class="br-ind"><br><span class="indent">&nbsp;</span></span>পতিত হবে বাছুর-বলদ ও বড়ো বড়ো বলদ।<br> <span class="br-ind"><br><span class="indent">&nbsp;</span></span>তাদের ভূমিতে রক্ত বয়ে যাবে,<br> <span class="br-ind"><br><span class="indent">&nbsp;</span></span>আর ধুলি মেদে আবৃত হবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কারণ সদাপ্রভুর প্রতিশোধ গ্রহণের একটি দিন আছে,<br> <span class="br-ind"><br><span class="indent">&nbsp;</span></span>সিয়োনের পক্ষ সমর্থনের জন্য আছে একটি প্রতিফল দানের সময়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইদোমের নদীগুলি আলকাতরায় পরিণত হবে,<br> <span class="br-ind"><br><span class="indent">&nbsp;</span></span>তার ধুলো সব হবে প্রজ্বলিত গন্ধকের মতো,<br> <span class="br-ind"><br><span class="indent">&nbsp;</span></span>তার জমি হবে দাউদাউ করে জ্বলে ওঠা আলকাতরার মতো!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দিনে বা রাত্রে তা কখনও নিভে যাবে না;<br> <span class="br-ind"><br><span class="indent">&nbsp;</span></span>চিরকাল তার মধ্য থেকে ধোঁয়া উঠবে।<br> <span class="br-ind"><br><span class="indent">&nbsp;</span></span>প্রজন্মপরম্পরায় তা পরিত্যক্ত পড়ে থাকবে;<br> <span class="br-ind"><br><span class="indent">&nbsp;</span></span>তার মধ্য দিয়ে আর কেউ পথ অতিক্রম করবে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মরু-প্যাঁচা<sup class="fnm"><a name="fnm1" href="#fn1">1</a></sup> ও লক্ষ্মী-প্যাঁচা তা অধিকার করবে,<br> <span class="br-ind"><br><span class="indent">&nbsp;</span></span>হুতুম-প্যাঁচা ও দাঁড়কাকেরা সেখানে বাসা বাঁধবে।<br> <span class="br-ind"><br><span class="indent">&nbsp;</span></span>ঈশ্বর ইদোমের উপরে বিছিয়ে দেবেন<br> <span class="br-ind"><br><span class="indent">&nbsp;</span></span>বিশৃঙ্খলার মাপকাঠি<br> <span class="br-ind"><br><span class="indent">&nbsp;</span></span>ও ধ্বংসের ওলন-দড়ি।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তার সম্ভ্রান্তজনেদের পক্ষে রাজ্য বলার মতো কিছুই থাকবে না,<br> <span class="br-ind"><br><span class="indent">&nbsp;</span></span>তার সমস্ত রাজবংশীয়রা অন্তর্হিত হবে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তার দুর্গগুলিতে কাঁটাঝোপ ছেয়ে যাবে,<br> <span class="br-ind"><br><span class="indent">&nbsp;</span></span>তার সুরক্ষিত স্থানগুলি ভরে যাবে বিছুটি ও কাঁটাবনে।<br> <span class="br-ind"><br><span class="indent">&nbsp;</span></span>সে হবে শিয়ালের বিচরণস্থান,<br> <span class="br-ind"><br><span class="indent">&nbsp;</span></span>প্যাঁচাদের বাসস্থান।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মরুপ্রাণীরা সেখানে হায়েনাদের সঙ্গে মিলিত হবে,<br> <span class="br-ind"><br><span class="indent">&nbsp;</span></span>বন্য ছাগলেরা সেখানে শব্দ করে পরস্পরকে ডাকবে।<br> <span class="br-ind"><br><span class="indent">&nbsp;</span></span>নিশাচর প্রাণীরা সেখানে গা এলিয়ে দেবে,<br> <span class="br-ind"><br><span class="indent">&nbsp;</span></span>সেখানে তারা খুঁজে পাবে তাদের বিশ্রামের স্থান।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্যাঁচা সেখানে বাসা বেঁধে ডিম পাড়বে,<br> <span class="br-ind"><br><span class="indent">&nbsp;</span></span>ডিম ফুটিয়ে সে তার শাবকদের পালন করবে<br> <span class="br-ind"><br><span class="indent">&nbsp;</span></span>ও ডানার তলে তাদের ছায়া দেবে;<br> <span class="br-ind"><br><span class="indent">&nbsp;</span></span>সেখানে সমবেত হবে বড়ো সব চিল,<br> <span class="br-ind"><br><span class="indent">&nbsp;</span></span>প্রত্যেকে আসবে তাদের সঙ্গিনীর সাথে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর পুঁথিটির দিকে তাকাও ও পড়ো:<br> <span class="br-ind"><br><span class="indent">&nbsp;</span></span>এগুলির কোনোটিই হারিয়ে যাবে না,<br> <span class="br-ind"><br><span class="indent">&nbsp;</span></span>একটিরও সঙ্গিনীর অভাব হবে না।<br> <span class="br-ind"><br><span class="indent">&nbsp;</span></span>কারণ তাঁর মুখ এই আদেশ দিয়েছে,<br> <span class="br-ind"><br><span class="indent">&nbsp;</span></span>তাঁর আত্মা তাদের সবাইকে একত্র করবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি তাদের অংশ বিভাগ করে দেন;<br> <span class="br-ind"><br><span class="indent">&nbsp;</span></span>পরিমাপ করে তাঁর হাত তাদের মধ্যে বিতরণ করে।<br> <span class="br-ind"><br><span class="indent">&nbsp;</span></span>তারা চিরকাল তা অধিকার করে থাকবে<br> <span class="br-ind"><br><span class="indent">&nbsp;</span></span>ও প্রজন্মপরম্পরায় সেখানে বসবাস করবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এই পদে উল্লেখিত মরু-প্যাঁচা, লক্ষ্মী-প্যাঁচা ও হুতুম-প্যাঁচার প্রকৃত পরিচয় অজানা।</div>
</div>
<!-- PARSED ABOVE; EDITING MAY BREAK PARSER -->
</body></html>