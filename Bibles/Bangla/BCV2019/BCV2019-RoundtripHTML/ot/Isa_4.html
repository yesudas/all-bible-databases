<html><head>
<meta http-equiv="Content-Type" content="text/html;charset=utf-8" />
<title>Isa 4 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> <a href="Isa_2.html">2</a> <a href="Isa_3.html">3</a> <b>4</b> <a href="Isa_5.html">5</a> <a href="Isa_6.html">6</a> ... <a href="Isa_66.html">66</a> </div><hr>
<h1>Isa 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সেদিন, সাতজন নারী<br> <span class="br-ind"><br><span class="indent">&nbsp;</span></span>একজন পুরুষকে ঘিরে ধরবে<br> <span class="br-ind"><br><span class="indent">&nbsp;</span></span>এবং বলবে, “আমরা নিজেদেরই খাবার খাব<br> <span class="br-ind"><br><span class="indent">&nbsp;</span></span>এবং নিজেরাই পরনের কাপড় জোগাব;<br> <span class="br-ind"><br><span class="indent">&nbsp;</span></span>তুমি কেবলমাত্র তোমার নামে আমাদের পরিচিত হতে দাও।<br> <span class="br-ind"><br><span class="indent">&nbsp;</span></span>তুমি আমাদের অপমান দূর করো!”<br></div>
<div class="v" id="v2"><h2>সদাপ্রভুর পল্লব</h2><span class="vn">2</span> <span class="br-p"><br><br></span>সেদিন, সদাপ্রভুর পল্লব<sup class="fnm"><a name="fnm1" href="#fn1">1</a></sup> হবেন সুন্দর ও মহিমাময় এবং দেশের ফল হবে ইস্রায়েলের অবশিষ্ট বেঁচে থাকা লোকদের জন্য গর্বের ও মহিমার বিষয়।</div>
<div class="v" id="v3"><span class="vn">3</span> সিয়োনে যাদের ছেড়ে যাওয়া হয়েছে, যারা জেরুশালেমে থেকে গেছে, তারা পবিত্র নামে আখ্যাত হবে। জেরুশালেমে তাদের সবার নাম জীবিত বলে নথিভুক্ত থাকবে।</div>
<div class="v" id="v4"><span class="vn">4</span> প্রভু সিয়োনের নারীদের নোংরামি<sup class="fnm"><a name="fnm2" href="#fn2">2</a></sup> পরিষ্কার করে দেবেন; তিনি বিচারের আত্মা ও দহনের আত্মার দ্বারা জেরুশালেম থেকে সমস্ত রক্তপাতের কলঙ্ক শুচিশুদ্ধ করবেন।</div>
<div class="v" id="v5"><span class="vn">5</span> তারপর, সদাপ্রভু সমস্ত সিয়োন পর্বতের উপরে এবং যারা সেখানে সমবেত হয়, তাদের সকলের উপরে দিনের বেলা এক ধোঁয়ার মেঘ ও রাতের বেলা এক প্রদীপ্ত অগ্নিশিখা সৃষ্টি করবেন; সে সকলের উপরে চাঁদোয়ার মতো ঐশ-মহিমা বিরাজমান হবে।</div>
<div class="v" id="v6"><span class="vn">6</span> তা হবে দিনের বেলার উত্তাপ থেকে রক্ষা পাওয়ার এক আশ্রয় ও ছায়ায় ঢাকা স্থান এবং ঝড় ও বৃষ্টি থেকে রক্ষা পাওয়ার এক শরণস্থান ও লুকানোর জায়গা।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> চারাগাছ বা বৃক্ষশাখা। শব্দটি মশীহ, বা প্রভু যীশুর উদ্দেশে ব্যবহৃত হয়েছে।</div>
<div class="fn"><sup class="fnt"><a name="fn2" href="#fnm2">2</a></sup> আক্ষরিক অর্থ: মল।</div>
</div>
<!-- PARSED ABOVE; EDITING MAY BREAK PARSER -->
</body></html>