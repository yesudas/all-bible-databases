<html><head>
<meta http-equiv="Content-Type" content="text/html;charset=utf-8" />
<title>Isa 47 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 47);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_45.html">45</a> <a href="Isa_46.html">46</a> <b>47</b> <a href="Isa_48.html">48</a> <a href="Isa_49.html">49</a> ... <a href="Isa_66.html">66</a> </div><hr>
<h1>Isa 47</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলনের পতন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“ওহে ব্যাবিলনের কুমারী-কন্যা,<br> <span class="br-ind"><br><span class="indent">&nbsp;</span></span>তুমি নিচে নেমে ধুলোয় বসো;<br> <span class="br-ind"><br><span class="indent">&nbsp;</span></span>ওহে কলদীয়দের কন্যা,<br> <span class="br-ind"><br><span class="indent">&nbsp;</span></span>সিংহাসন ছাড়াই তুমি মাটিতে বসো।<br> <span class="br-ind"><br><span class="indent">&nbsp;</span></span>আর তোমাকে বলা হবে না<br> <span class="br-ind"><br><span class="indent">&nbsp;</span></span>কোমল ও সুখভোগী।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি জাঁতা নিয়ে শস্য পেষণ করো,<br> <span class="br-ind"><br><span class="indent">&nbsp;</span></span>তোমার ঘোমটা খুলে ফেলো।<br> <span class="br-ind"><br><span class="indent">&nbsp;</span></span>তোমার পরনের কাপড় তুলে নাও, তোমার দুই পা অনাবৃত করো,<br> <span class="br-ind"><br><span class="indent">&nbsp;</span></span>আর নদনদীর মধ্য দিয়ে হেঁটে পার হয়ে যাও।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার নগ্নতা প্রকাশিত হবে,<br> <span class="br-ind"><br><span class="indent">&nbsp;</span></span>তোমার লজ্জা আবৃত থাকবে না।<br> <span class="br-ind"><br><span class="indent">&nbsp;</span></span>আমি প্রতিশোধ গ্রহণ করব,<br> <span class="br-ind"><br><span class="indent">&nbsp;</span></span>কাউকে রেহাই দেব না।” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের মুক্তিদাতা—সর্বশক্তিমান সদাপ্রভু তাঁর নাম—<br> <span class="br-ind"><br><span class="indent">&nbsp;</span></span>তিনিই ইস্রায়েলের সেই পবিত্রতম জন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“ওহে ব্যাবিলনীয়দের কন্যা,<br> <span class="br-ind"><br><span class="indent">&nbsp;</span></span>তুমি নীরব হয়ে বসো, অন্ধকারে যাও;<br> <span class="br-ind"><br><span class="indent">&nbsp;</span></span>আর তোমাকে বলা যাবে না<br> <span class="br-ind"><br><span class="indent">&nbsp;</span></span>রাজ্যসমূহের রানি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আমার প্রজাদের প্রতি ক্রুদ্ধ ছিলাম,<br> <span class="br-ind"><br><span class="indent">&nbsp;</span></span>আমার অধিকারকে অপবিত্র করেছিলাম;<br> <span class="br-ind"><br><span class="indent">&nbsp;</span></span>আমি তোমার হাতে তাদের সমর্পণ করেছিলাম,<br> <span class="br-ind"><br><span class="indent">&nbsp;</span></span>কিন্তু তুমি তাদের প্রতি কোনো করুণা প্রদর্শন করোনি।<br> <span class="br-ind"><br><span class="indent">&nbsp;</span></span>এমনকি, বয়স্ক মানুষদের উপরেও<br> <span class="br-ind"><br><span class="indent">&nbsp;</span></span>তুমি অত্যন্ত ভারী জোয়াল চাপিয়েছ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি বলেছ, ‘আমি চিরন্তন রানি,<br> <span class="br-ind"><br><span class="indent">&nbsp;</span></span>চিরকালের জন্য আমি তা-ই থাকব!’<br> <span class="br-ind"><br><span class="indent">&nbsp;</span></span>কিন্তু এসব বিষয় তুমি বিবেচনা করোনি,<br> <span class="br-ind"><br><span class="indent">&nbsp;</span></span>কিংবা যা ঘটতে চলেছে তার প্রতি মনোযোগ দাওনি। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“তাহলে এখন, ওহে বিলাসিনী শোনো,<br> <span class="br-ind"><br><span class="indent">&nbsp;</span></span>তোমার নিশ্চিন্ত আসনে বসে<br> <span class="br-ind"><br><span class="indent">&nbsp;</span></span>তুমি মনে মনে ভাবছ,<br> <span class="br-ind"><br><span class="indent">&nbsp;</span></span>‘একা আমি, আমি ছাড়া আর কেউ নেই।<br> <span class="br-ind"><br><span class="indent">&nbsp;</span></span>আমি কখনও বিধবা হব না,<br> <span class="br-ind"><br><span class="indent">&nbsp;</span></span>কিংবা আমার ছেলেমেয়েরা মারা যাবে না।’<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এক মুহূর্তে, একদিনের মধ্যে,<br> <span class="br-ind"><br><span class="indent">&nbsp;</span></span>এই উভয়ই তোমার প্রতি ঘটবে:<br> <span class="br-ind"><br><span class="indent">&nbsp;</span></span>সন্তান হারানো ও বিধবা হওয়া।<br> <span class="br-ind"><br><span class="indent">&nbsp;</span></span>সেগুলি পূর্ণমাত্রায় তোমার উপরে নেমে আসবে,<br> <span class="br-ind"><br><span class="indent">&nbsp;</span></span>তা যতই তুমি জাদু কিংবা মন্ত্রতন্ত্র<br> <span class="br-ind"><br><span class="indent">&nbsp;</span></span>ব্যবহার করে থাকো না কেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি তোমার দুষ্টতার উপরে নির্ভর করেছ,<br> <span class="br-ind"><br><span class="indent">&nbsp;</span></span>তুমি বলেছ, ‘কেউ আমাকে দেখতে পায় না।’<br> <span class="br-ind"><br><span class="indent">&nbsp;</span></span>তোমার জ্ঞান ও বুদ্ধি তোমাকে বিপথগামী করেছে<br> <span class="br-ind"><br><span class="indent">&nbsp;</span></span>যখন তুমি নিজেই নিজেকে বলেছ,<br> <span class="br-ind"><br><span class="indent">&nbsp;</span></span>‘একা আমি, আমি ছাড়া আর কেউ নেই।’<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিপর্যয় তোমার উপরে নেমে আসবে,<br> <span class="br-ind"><br><span class="indent">&nbsp;</span></span>মন্ত্রবলে তা তুমি দূর করতে পারবে না।<br> <span class="br-ind"><br><span class="indent">&nbsp;</span></span>এক দুর্যোগ তোমার উপরে পতিত হবে,<br> <span class="br-ind"><br><span class="indent">&nbsp;</span></span>মুক্তিপণ দিয়ে তা তুমি ঝেড়ে ফেলতে পারবে না।<br> <span class="br-ind"><br><span class="indent">&nbsp;</span></span>এক সর্বনাশ তোমার উপরে হঠাৎ এসে উপস্থিত হবে,<br> <span class="br-ind"><br><span class="indent">&nbsp;</span></span>যা তুমি আগাম জানতেও পারবে না। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“তাহলে তুমি তোমার মন্ত্রতন্ত্র ও<br> <span class="br-ind"><br><span class="indent">&nbsp;</span></span>বহু জাদুবিদ্যা চালিয়ে যাও,<br> <span class="br-ind"><br><span class="indent">&nbsp;</span></span>যা বাল্যকাল থেকে তুমি পরিশ্রম করে অভ্যাস করেছ।<br> <span class="br-ind"><br><span class="indent">&nbsp;</span></span>হয়তো তুমি সফল হবে,<br> <span class="br-ind"><br><span class="indent">&nbsp;</span></span>হয়তো তুমি আতঙ্কের পরিবেশ সৃষ্টি করতে পারবে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার পাওয়া যত পরামর্শ তোমাকে কেবলই বিধ্বস্ত করেছে!<br> <span class="br-ind"><br><span class="indent">&nbsp;</span></span>তোমার জ্যোতিষীরা সব এগিয়ে আসুক,<br> <span class="br-ind"><br><span class="indent">&nbsp;</span></span>ওইসব জ্যোতিষী, যারা মাসের পর মাস ধরে পূর্বঘোষণা করে যায়,<br> <span class="br-ind"><br><span class="indent">&nbsp;</span></span>তোমার প্রতি যা ঘটতে চলেছে, তা থেকে তারা তোমাকে রক্ষা করুক।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা প্রকৃতই খড়কুটোর মতো,<br> <span class="br-ind"><br><span class="indent">&nbsp;</span></span>আগুন তাদের পুড়িয়ে ফেলবে।<br> <span class="br-ind"><br><span class="indent">&nbsp;</span></span>অগ্নিশিখার ক্ষমতা থেকে<br> <span class="br-ind"><br><span class="indent">&nbsp;</span></span>তারা তো নিজেদেরও রক্ষা করতে পারে না।<br> <span class="br-ind"><br><span class="indent">&nbsp;</span></span>কাউকে উত্তপ্ত করার মতো এখানে কোনো অঙ্গার নেই;<br> <span class="br-ind"><br><span class="indent">&nbsp;</span></span>পাশে বসার মতো এখানে কোনো আগুন নেই।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা তো সব থেকে বেশি এইমাত্র তোমার প্রতি করতে পারে,<br> <span class="br-ind"><br><span class="indent">&nbsp;</span></span>এগুলির জন্য তুমি পরিশ্রম করেছ,<br> <span class="br-ind"><br><span class="indent">&nbsp;</span></span>বাল্যকাল থেকে তুমি লেনদেন করেছ।<br> <span class="br-ind"><br><span class="indent">&nbsp;</span></span>তাদের প্রত্যেকেই নিজের নিজের ভ্রান্তপথে চলছে;<br> <span class="br-ind"><br><span class="indent">&nbsp;</span></span>এমন কেউ নেই, যে তোমাকে রক্ষা করতে পারে।<br></div>
</div>
<!-- PARSED ABOVE; EDITING MAY BREAK PARSER -->
</body></html>