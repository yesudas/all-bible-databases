<html><head>
<meta http-equiv="Content-Type" content="text/html;charset=utf-8" />
<title>Isa 50 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 50);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_48.html">48</a> <a href="Isa_49.html">49</a> <b>50</b> <a href="Isa_51.html">51</a> <a href="Isa_52.html">52</a> ... <a href="Isa_66.html">66</a> </div><hr>
<h1>Isa 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের পাপ এবং দাসের বাধ্যতা</h2><span class="vn">1</span> <span class="br-p"><br><br></span>সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“তোমার মায়ের সেই বিবাহবিচ্ছেদ পত্র কোথায়,<br> <span class="br-ind"><br><span class="indent">&nbsp;</span></span>যা দিয়ে আমি তাকে দূর করেছিলাম?<br> <span class="br-ind"><br><span class="indent">&nbsp;</span></span>কিংবা আমার কোন পাওনাদারের কাছে<br> <span class="br-ind"><br><span class="indent">&nbsp;</span></span>আমি তোমাদের বিক্রি করেছিলাম?<br> <span class="br-ind"><br><span class="indent">&nbsp;</span></span>তোমাদের পাপের কারণে তোমরা বিক্রীত হয়েছিলে;<br> <span class="br-ind"><br><span class="indent">&nbsp;</span></span>তোমাদের অধর্মের জন্য তোমাদের মাকে দূর করা হয়েছিল।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি যখন এলাম, তখন কেউ সেখানে ছিল না কেন?<br> <span class="br-ind"><br><span class="indent">&nbsp;</span></span>আমি যখন ডাকলাম, কেউ তখন উত্তর দিল না কেন?<br> <span class="br-ind"><br><span class="indent">&nbsp;</span></span>তোমাদের মুক্তিপণ দেওয়ার জন্য আমার হাত কি খুবই খাটো ছিল?<br> <span class="br-ind"><br><span class="indent">&nbsp;</span></span>তোমাদের উদ্ধার করার জন্য আমার কি শক্তির অভাব ছিল?<br> <span class="br-ind"><br><span class="indent">&nbsp;</span></span>সামান্য একটি ধমকে আমি সমুদ্রকে শুষ্ক করি,<br> <span class="br-ind"><br><span class="indent">&nbsp;</span></span>নদনদীকে আমি মরুভূমিতে পরিণত করি;<br> <span class="br-ind"><br><span class="indent">&nbsp;</span></span>জলের অভাবে সেখানকার মাছ পচে দুর্গন্ধ হয়,<br> <span class="br-ind"><br><span class="indent">&nbsp;</span></span>তারা পিপাসায় প্রাণত্যাগ করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি আকাশকে অন্ধকারে আবৃত করি,<br> <span class="br-ind"><br><span class="indent">&nbsp;</span></span>চটবস্ত্রকে তার পরিধেয় করি।” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সার্বভৌম সদাপ্রভু আমাকে শিক্ষা গ্রহণকারীর জিভ দিয়েছেন,<br> <span class="br-ind"><br><span class="indent">&nbsp;</span></span>যেন বুঝতে পারি কথার দ্বারা কীভাবে ক্লান্ত ব্যক্তিকে সুস্থির করতে হয়।<br> <span class="br-ind"><br><span class="indent">&nbsp;</span></span>তিনি রোজ সকালে আমাকে জাগিয়ে তোলেন,<br> <span class="br-ind"><br><span class="indent">&nbsp;</span></span>আমার কানকে জাগান যেন শিক্ষার্থীর মতো শুনি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সার্বভৌম সদাপ্রভু আমার দুই কান খুলে দিয়েছেন,<br> <span class="br-ind"><br><span class="indent">&nbsp;</span></span>আমি বিদ্রোহী আচরণ করিনি;<br> <span class="br-ind"><br><span class="indent">&nbsp;</span></span>আর আমি পিছনে ফিরেও যাইনি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রহারকদের কাছে আমি আমার পিঠ পেতে দিয়েছিলাম,<br> <span class="br-ind"><br><span class="indent">&nbsp;</span></span>দাড়ি উপড়ানোর জন্য আমার গাল পেতে দিয়েছিলাম;<br> <span class="br-ind"><br><span class="indent">&nbsp;</span></span>বিদ্রুপ ও থুতু নিক্ষেপ থেকে<br> <span class="br-ind"><br><span class="indent">&nbsp;</span></span>আমি আমার মুখ লুকাইনি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ সার্বভৌম সদাপ্রভু আমাকে সাহায্য করেন,<br> <span class="br-ind"><br><span class="indent">&nbsp;</span></span>আমি অপমানিত হব না।<br> <span class="br-ind"><br><span class="indent">&nbsp;</span></span>তাই আমি চকমকি পাথরের মতোই আমার মুখমণ্ডল শক্ত করেছি,<br> <span class="br-ind"><br><span class="indent">&nbsp;</span></span>আর আমি জানি, আমি লজ্জিত হব না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিনি আমাকে নির্দোষ প্রমাণ করেন, তিনি নিকটেই আছেন।<br> <span class="br-ind"><br><span class="indent">&nbsp;</span></span>তাহলে কে আমার বিরুদ্ধে অভিযোগ করবে?<br> <span class="br-ind"><br><span class="indent">&nbsp;</span></span>এসো আমরা পরস্পর মুখোমুখি হই!<br> <span class="br-ind"><br><span class="indent">&nbsp;</span></span>কে আমার বিরুদ্ধে অভিযোগকারী?<br> <span class="br-ind"><br><span class="indent">&nbsp;</span></span>সে আমার সামনে আসুক!<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সার্বভৌম সদাপ্রভু আমাকে সাহায্য করেন।<br> <span class="br-ind"><br><span class="indent">&nbsp;</span></span>তাহলে কে আমাকে অপরাধী সাব্যস্ত করবে?<br> <span class="br-ind"><br><span class="indent">&nbsp;</span></span>তারা পোশাকের মতো সবাই জীর্ণ হবে;<br> <span class="br-ind"><br><span class="indent">&nbsp;</span></span>কীট তাদের সকলকে খেয়ে ফেলবে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাদের মধ্যে কে সদাপ্রভুকে ভয় করে<br> <span class="br-ind"><br><span class="indent">&nbsp;</span></span>এবং তাঁর দাসের বাণীর প্রতি বাধ্য হয়?<br> <span class="br-ind"><br><span class="indent">&nbsp;</span></span>যে অন্ধকারে পথ চলে,<br> <span class="br-ind"><br><span class="indent">&nbsp;</span></span>যার কাছে আলো নেই,<br> <span class="br-ind"><br><span class="indent">&nbsp;</span></span>সে সদাপ্রভুর নামে বিশ্বাস করুক<br> <span class="br-ind"><br><span class="indent">&nbsp;</span></span>এবং তার ঈশ্বরের উপরে আস্থা স্থাপন করুক।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু এখন, তোমরা যারা আগুন জ্বালাও<br> <span class="br-ind"><br><span class="indent">&nbsp;</span></span>ও নিজেদের জন্য প্রজ্বলিত মশাল জোগাও,<br> <span class="br-ind"><br><span class="indent">&nbsp;</span></span>তোমরা যাও, নিজেদের আগুনের আলোয়<br> <span class="br-ind"><br><span class="indent">&nbsp;</span></span>ও তোমাদের জ্বালানো মশালের আলোয় পথ চলো।<br> <span class="br-ind"><br><span class="indent">&nbsp;</span></span>আমার হাত থেকে তোমরা এই ফল লাভ করবে:<br> <span class="br-ind"><br><span class="indent">&nbsp;</span></span>তোমরা নির্যাতনে শুয়ে পড়বে।<br></div>
</div>
<!-- PARSED ABOVE; EDITING MAY BREAK PARSER -->
</body></html>