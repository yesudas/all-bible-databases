<html><head>
<meta http-equiv="Content-Type" content="text/html;charset=utf-8" />
<title>Isa 55 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 55);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_53.html">53</a> <a href="Isa_54.html">54</a> <b>55</b> <a href="Isa_56.html">56</a> <a href="Isa_57.html">57</a> ... <a href="Isa_66.html">66</a> </div><hr>
<h1>Isa 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পিপাসিত মানুষদের নিমন্ত্রণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“পিপাসিত যারা, তোমরা সকলে এসো,<br> <span class="br-ind"><br><span class="indent">&nbsp;</span></span>তোমরা জলের কাছে এসো;<br> <span class="br-ind"><br><span class="indent">&nbsp;</span></span>যাদের কাছে অর্থ নেই,<br> <span class="br-ind"><br><span class="indent">&nbsp;</span></span>তারাও এসো, ক্রয় করে পান করো!<br> <span class="br-ind"><br><span class="indent">&nbsp;</span></span>এসো, বিনা অর্থে ও বিনামূল্যে<br> <span class="br-ind"><br><span class="indent">&nbsp;</span></span>দ্রাক্ষারস ও দুধ ক্রয় করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যা খাবার নয়, তার জন্য কেন তোমরা পয়সা ব্যয় করো?<br> <span class="br-ind"><br><span class="indent">&nbsp;</span></span>যা তোমাদের তৃপ্তি দেয় না, তার জন্য কেন পরিশ্রম করো?<br> <span class="br-ind"><br><span class="indent">&nbsp;</span></span>শোনো, তোমরা আমার কথা শোনো, যা উৎকৃষ্ট, তা-ই ভোজন করো,<br> <span class="br-ind"><br><span class="indent">&nbsp;</span></span>এতে তোমাদের প্রাণ পুষ্টিকর খাদ্যে আনন্দিত হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার কথায় কান দাও ও আমার কাছে এসো;<br> <span class="br-ind"><br><span class="indent">&nbsp;</span></span>আমার কথা শোনো যেন তোমরা প্রাণে বাঁচতে পারো।<br> <span class="br-ind"><br><span class="indent">&nbsp;</span></span>আমি তোমাদের সঙ্গে এক চিরস্থায়ী চুক্তি সম্পাদন করব,<br> <span class="br-ind"><br><span class="indent">&nbsp;</span></span>দাউদের কাছে প্রতিজ্ঞাত আমার বিশ্বস্ততা পূর্ণ ভালোবাসার জন্যই তা করব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দেখো, আমি তাকে জাতিসমূহের কাছে সাক্ষীস্বরূপ করেছি,<br> <span class="br-ind"><br><span class="indent">&nbsp;</span></span>তাকে সব জাতির উপরে নায়ক ও সৈন্যাধ্যক্ষ করেছি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি নিশ্চয়ই সেইসব দেশকে ডেকে আনবে, যাদের তুমি জানো না,<br> <span class="br-ind"><br><span class="indent">&nbsp;</span></span>যে দেশগুলি তোমাকে জানে না, তারা দ্রুত তোমার কাছে আসবে,<br> <span class="br-ind"><br><span class="indent">&nbsp;</span></span>এ হবে তোমার ঈশ্বর সদাপ্রভুর জন্য,<br> <span class="br-ind"><br><span class="indent">&nbsp;</span></span>তিনিই ইস্রায়েলের সেই পবিত্রতম জন,<br> <span class="br-ind"><br><span class="indent">&nbsp;</span></span>কারণ তিনিই তোমাকে মহিমান্বিত করেছেন।” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভুর অন্বেষণ করো, যতক্ষণ তাঁকে পাওয়া যায়,<br> <span class="br-ind"><br><span class="indent">&nbsp;</span></span>তিনি কাছে থাকতে থাকতেই তাঁকে আহ্বান করো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টলোক তার পথ,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>মন্দ ব্যক্তি তার চিন্তাধারা পরিত্যাগ করুক।<br> <span class="br-ind"><br><span class="indent">&nbsp;</span></span>সে সদাপ্রভুর কাছে ফিরে আসুক, তাহলে তিনি তার প্রতি করুণা প্রদর্শন করবেন,<br> <span class="br-ind"><br><span class="indent">&nbsp;</span></span>সে আমাদের ঈশ্বরের কাছে ফিরে আসুক, তাহলে তিনি অবাধে ক্ষমা করবেন। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“কারণ আমার চিন্তাধারা তোমাদের চিন্তাধারার মতো নয়,<br> <span class="br-ind"><br><span class="indent">&nbsp;</span></span>আবার আমার পথসকল তোমাদের পথসকলের মতো নয়,”<br> <span class="br-ind"><br><span class="indent">&nbsp;</span></span>একথা বলেন সদাপ্রভু।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“আকাশমণ্ডল যেমন পৃথিবী থেকে উঁচুতে,<br> <span class="br-ind"><br><span class="indent">&nbsp;</span></span>তেমনই আমার পথসকল তোমাদের পথসকলের চেয়ে এবং<br> <span class="br-ind"><br><span class="indent">&nbsp;</span></span>আমার চিন্তাধারা তোমাদের চিন্তাধারার চেয়ে উঁচুতে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যেমন বৃষ্টি ও তুষার<br> <span class="br-ind"><br><span class="indent">&nbsp;</span></span>আকাশ থেকে নেমে আসে,<br> <span class="br-ind"><br><span class="indent">&nbsp;</span></span>আর সেখানে ফিরে যায় না,<br> <span class="br-ind"><br><span class="indent">&nbsp;</span></span>বরং তা মাটিকে জলসিক্ত করে তাতে ফুল ও ফল উৎপন্ন করে,<br> <span class="br-ind"><br><span class="indent">&nbsp;</span></span>যেন তা বপনকারীকে বীজ ও মানুষকে খাদ্য দান করতে পারে,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তেমনই আমার বাক্য, যা আমার মুখ থেকে নির্গত হয়:<br> <span class="br-ind"><br><span class="indent">&nbsp;</span></span>তা নিষ্ফল হয়ে আমার কাছে ফিরে আসবে না,<br> <span class="br-ind"><br><span class="indent">&nbsp;</span></span>কিন্তু আমি যেমন চাই, তেমনই তা সম্পন্ন করবে<br> <span class="br-ind"><br><span class="indent">&nbsp;</span></span>এবং যে উদ্দেশ্যে তা প্রেরণ করি, তা সাধন করবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমরা আনন্দের সঙ্গে বাইরে যাবে<br> <span class="br-ind"><br><span class="indent">&nbsp;</span></span>এবং শান্তির সঙ্গে তোমাদের নিয়ে যাওয়া হবে;<br> <span class="br-ind"><br><span class="indent">&nbsp;</span></span>পাহাড় ও পর্বতেরা তোমাদের সামনে<br> <span class="br-ind"><br><span class="indent">&nbsp;</span></span>আনন্দ সংগীতে ফেটে পড়বে,<br> <span class="br-ind"><br><span class="indent">&nbsp;</span></span>আর মাঠের সমস্ত গাছপালা<br> <span class="br-ind"><br><span class="indent">&nbsp;</span></span>তাদের করতালি দেবে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কাঁটগাছের বদলে দেবদারু<br> <span class="br-ind"><br><span class="indent">&nbsp;</span></span>এবং শিয়ালকাঁটার বদলে গুলমেদি উৎপন্ন হবে।<br> <span class="br-ind"><br><span class="indent">&nbsp;</span></span>এ হবে সদাপ্রভুর সুনামের জন্য,<br> <span class="br-ind"><br><span class="indent">&nbsp;</span></span>তা হবে এক চিরস্থায়ী নিদর্শনস্বরূপ,<br> <span class="br-ind"><br><span class="indent">&nbsp;</span></span>যা কখনও ধ্বংস হবে না।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, জীবনাচরণ।</div>
</div>
<!-- PARSED ABOVE; EDITING MAY BREAK PARSER -->
</body></html>