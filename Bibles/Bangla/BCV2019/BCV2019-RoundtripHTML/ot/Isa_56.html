<html><head>
<meta http-equiv="Content-Type" content="text/html;charset=utf-8" />
<title>Isa 56 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 56);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_54.html">54</a> <a href="Isa_55.html">55</a> <b>56</b> <a href="Isa_57.html">57</a> <a href="Isa_58.html">58</a> ... <a href="Isa_66.html">66</a> </div><hr>
<h1>Isa 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অন্যদের জন্য পরিত্রাণ</h2><span class="vn">1</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা ন্যায়বিচার মেনে চলো<br> <span class="br-ind"><br><span class="indent">&nbsp;</span></span>এবং যা ন্যায়সঙ্গত, তা-ই করো,<br> <span class="br-ind"><br><span class="indent">&nbsp;</span></span>কারণ আমার পরিত্রাণ অতি নিকটবর্তী,<br> <span class="br-ind"><br><span class="indent">&nbsp;</span></span>আমার ধার্মিকতা সত্বর প্রকাশিত হবে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধন্য সেই মানুষ, যে এইরকম করে,<br> <span class="br-ind"><br><span class="indent">&nbsp;</span></span>সেই মানুষ, যে তা আঁকড়ে ধরে রাখে,<br> <span class="br-ind"><br><span class="indent">&nbsp;</span></span>যে সাব্বাথ-দিন অপবিত্র না করে তা পালন করে,<br> <span class="br-ind"><br><span class="indent">&nbsp;</span></span>যে মন্দ কাজ করা থেকে তার হাত সরিয়ে রাখে।” <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর প্রতি সমর্পিত কোনো বিদেশি না বলুক,<br> <span class="br-ind"><br><span class="indent">&nbsp;</span></span>“সদাপ্রভু নিশ্চয়ই তাঁর প্রজাদের মধ্য থেকে আমাকে বাদ দেবেন।”<br> <span class="br-ind"><br><span class="indent">&nbsp;</span></span>আবার কোনো নপুংসকও অভিযোগ না করুক যে,<br> <span class="br-ind"><br><span class="indent">&nbsp;</span></span>“আমি তো একটি শুষ্ক বৃক্ষ মাত্র।”<br></div>
<div class="v" id="v4"><span class="vn">4</span> <span class="br-p"><br><br></span>কারণ সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“যে নপুংসকেরা আমার সাব্বাথ-দিন পালন করে,<br> <span class="br-ind"><br><span class="indent">&nbsp;</span></span>যা আমার প্রীতিজনক, তা-ই বেছে নেয়<br> <span class="br-ind"><br><span class="indent">&nbsp;</span></span>এবং আমার নিয়মের প্রতি অবিচল থাকে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাদের আমি আমার মন্দির ও তার প্রাচীরগুলির মধ্যে<br> <span class="br-ind"><br><span class="indent">&nbsp;</span></span>পুত্রকন্যাদের থেকেও উৎকৃষ্ট<br> <span class="br-ind"><br><span class="indent">&nbsp;</span></span>এক স্মারক চিহ্ন ও একটি নাম দেব;<br> <span class="br-ind"><br><span class="indent">&nbsp;</span></span>আমি তাদের মধ্যে এক চিরস্থায়ী নাম দেব,<br> <span class="br-ind"><br><span class="indent">&nbsp;</span></span>যা কখনও মুছে ফেলা হবে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে বিদেশিরা সদাপ্রভুর সেবা করার জন্য,<br> <span class="br-ind"><br><span class="indent">&nbsp;</span></span>তাঁকে ভালোবাসার জন্য ও তাঁর আরাধনা করার জন্য তাঁর কাছে প্রতিজ্ঞাবদ্ধ হয়,<br> <span class="br-ind"><br><span class="indent">&nbsp;</span></span>যারাই সাব্বাথ-দিন অপবিত্র না করে তা পালন করে<br> <span class="br-ind"><br><span class="indent">&nbsp;</span></span>ও যারা আমার নিয়ম অবিচলভাবে পালন করে—<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের আমি আমার পবিত্র পর্বতে নিয়ে আসব<br> <span class="br-ind"><br><span class="indent">&nbsp;</span></span>এবং আমার প্রার্থনা-গৃহে তাদের আনন্দ দেব।<br> <span class="br-ind"><br><span class="indent">&nbsp;</span></span>তাদের দেওয়া হোমবলি ও অন্যান্য নৈবেদ্য<br> <span class="br-ind"><br><span class="indent">&nbsp;</span></span>আমার বেদিতে গ্রহণ করা হবে;<br> <span class="br-ind"><br><span class="indent">&nbsp;</span></span>কারণ আমার গৃহ আখ্যাত হবে<br> <span class="br-ind"><br><span class="indent">&nbsp;</span></span>সর্বজাতির প্রার্থনা-গৃহ বলে।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সার্বভৌম সদাপ্রভু ঘোষণা করেন,<br> <span class="br-ind"><br><span class="indent">&nbsp;</span></span>যিনি ইস্রায়েলের নির্বাসিতদের সংগ্রহ করেন:<br> <span class="br-ind"><br><span class="indent">&nbsp;</span></span>“যাদের সংগ্রহ করা হয়েছে, তাদের ছাড়াও,<br> <span class="br-ind"><br><span class="indent">&nbsp;</span></span>আমি আরও অন্যদের সংগ্রহ করব।”<br></div>
<div class="v" id="v9"><h2>দুষ্টদের বিরুদ্ধে সদাপ্রভুর অভিযোগ</h2><span class="vn">9</span> <span class="br-ind"><br><span class="indent">&nbsp;</span></span>মাঠের সমস্ত পশু, তোমরা এসো,<br> <span class="br-ind"><br><span class="indent">&nbsp;</span></span>বনের সমস্ত পশু, তোমরা এসে গ্রাস করো!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ইস্রায়েলের প্রহরীরা অন্ধ,<br> <span class="br-ind"><br><span class="indent">&nbsp;</span></span>তাদের প্রত্যেকের জ্ঞানের অভাব আছে;<br> <span class="br-ind"><br><span class="indent">&nbsp;</span></span>তারা সকলেই বোবা কুকুর,<br> <span class="br-ind"><br><span class="indent">&nbsp;</span></span>তারা ঘেউ ঘেউ করতে জানে না;<br> <span class="br-ind"><br><span class="indent">&nbsp;</span></span>তারা শুয়ে শুয়ে স্বপ্ন দেখে,<br> <span class="br-ind"><br><span class="indent">&nbsp;</span></span>তারা ঘুমাতে ভালোবাসে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা প্রবল ক্ষুধাবিশিষ্ট কুকুর,<br> <span class="br-ind"><br><span class="indent">&nbsp;</span></span>তাদের কখনও তৃপ্তি হয় না।<br> <span class="br-ind"><br><span class="indent">&nbsp;</span></span>তারা বুদ্ধিবিহীন মেষপালক;<br> <span class="br-ind"><br><span class="indent">&nbsp;</span></span>তারা সবাই নিজের নিজের পথের দিকে ফেরে,<br> <span class="br-ind"><br><span class="indent">&nbsp;</span></span>প্রত্যেকেই নিজের নিজের লাভের চেষ্টা করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রত্যেকে চিৎকার করে বলে, “এসো, আমি দ্রাক্ষারস আনি!<br> <span class="br-ind"><br><span class="indent">&nbsp;</span></span>এসো আমরা সুরাপানে মত্ত হই!<br> <span class="br-ind"><br><span class="indent">&nbsp;</span></span>আগামীকালও আজকের মতো হবে,<br> <span class="br-ind"><br><span class="indent">&nbsp;</span></span>এমনকি, এর থেকেও ভাল হবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>