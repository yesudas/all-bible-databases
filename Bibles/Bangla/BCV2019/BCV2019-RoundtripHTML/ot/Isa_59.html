<html><head>
<meta http-equiv="Content-Type" content="text/html;charset=utf-8" />
<title>Isa 59 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 59);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_57.html">57</a> <a href="Isa_58.html">58</a> <b>59</b> <a href="Isa_60.html">60</a> <a href="Isa_61.html">61</a> ... <a href="Isa_66.html">66</a> </div><hr>
<h1>Isa 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাপ, স্বীকারোক্তি এবং মুক্তি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নিশ্চয়ই সদাপ্রভুর হাত এত ছোটো নয়, যে তিনি ত্রাণ করতে পারেন না,<br> <span class="br-ind"><br><span class="indent">&nbsp;</span></span>বা তাঁর কান এমন বধির নয়, যে তিনি শুনতে পান না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিন্তু তোমাদের অপরাধগুলিই তোমাদের পৃথক করেছে<br> <span class="br-ind"><br><span class="indent">&nbsp;</span></span>তোমাদের ঈশ্বর থেকে;<br> <span class="br-ind"><br><span class="indent">&nbsp;</span></span>তোমাদের পাপগুলি তোমাদের কাছ থেকে তাঁর শ্রীমুখকে লুকিয়েছে,<br> <span class="br-ind"><br><span class="indent">&nbsp;</span></span>তাই তিনি শোনেন না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ তোমাদের হাতগুলি রক্তে ও<br> <span class="br-ind"><br><span class="indent">&nbsp;</span></span>তোমাদের আঙুলগুলি অপরাধে কলুষিত হয়েছে।<br> <span class="br-ind"><br><span class="indent">&nbsp;</span></span>তোমাদের মুখ মিথ্যা কথা বলেছে,<br> <span class="br-ind"><br><span class="indent">&nbsp;</span></span>আর তোমাদের জিভ কেবলই দুষ্টতার কথা বলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেউ ন্যায্য বিচারের আহ্বান করে না;<br> <span class="br-ind"><br><span class="indent">&nbsp;</span></span>কেউই তার মামলা সত্যনিষ্ঠার সঙ্গে উপস্থাপিত করে না।<br> <span class="br-ind"><br><span class="indent">&nbsp;</span></span>তারা অসার তর্কযুক্তিতে নির্ভর করে এবং মিথ্যা কথা বলে;<br> <span class="br-ind"><br><span class="indent">&nbsp;</span></span>তারা সমস্যা গর্ভে ধারণ করে মন্দতার জন্ম দেয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা কালসাপের ডিম ফোটায়<br> <span class="br-ind"><br><span class="indent">&nbsp;</span></span>এবং মাকড়সার জাল বোনে।<br> <span class="br-ind"><br><span class="indent">&nbsp;</span></span>কেউ যদি তাদের ডিম খায়, সে মারা যাবে,<br> <span class="br-ind"><br><span class="indent">&nbsp;</span></span>সেই ডিম যখন ফোটে, বিষাক্ত সাপ বের হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের জালের সুতোয় পোশাক তৈরি হয় না;<br> <span class="br-ind"><br><span class="indent">&nbsp;</span></span>তাদের তৈরি পোশাকে তারা নিজেদের আবৃত করতে পারে না।<br> <span class="br-ind"><br><span class="indent">&nbsp;</span></span>তাদের সমস্ত কাজ মন্দ,<br> <span class="br-ind"><br><span class="indent">&nbsp;</span></span>তাদের হাতে রয়েছে সমস্ত হিংস্রতার কাজ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের পাগুলি পাপের পথে দৌড়ায়;<br> <span class="br-ind"><br><span class="indent">&nbsp;</span></span>নির্দোষের রক্তপাত করার জন্য তারা দ্রুত ছুটে যায়।<br> <span class="br-ind"><br><span class="indent">&nbsp;</span></span>তাদের সমস্ত চিন্তাধারা কেবলই মন্দ;<br> <span class="br-ind"><br><span class="indent">&nbsp;</span></span>তাদের পথে পথে রয়েছে ধ্বংস ও বিনাশ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শান্তির পথ তারা জানে না;<br> <span class="br-ind"><br><span class="indent">&nbsp;</span></span>তাদের পথে কোনো ন্যায়বিচার নেই।<br> <span class="br-ind"><br><span class="indent">&nbsp;</span></span>তারা নিজেদের আঁকাবাঁকা পথে ফিরিয়েছে;<br> <span class="br-ind"><br><span class="indent">&nbsp;</span></span>সেই পথ যে অতিক্রম করে, সে শান্তির সন্ধান পায় না। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাই ন্যায়বিচার আমাদের কাছ থেকে দূরে থাকে,<br> <span class="br-ind"><br><span class="indent">&nbsp;</span></span>ধার্মিকতা আমাদের কাছে পৌঁছায় না।<br> <span class="br-ind"><br><span class="indent">&nbsp;</span></span>আমরা আলোর অপেক্ষা করি, কিন্তু সবই অন্ধকার<br> <span class="br-ind"><br><span class="indent">&nbsp;</span></span>অপেক্ষা করি উজ্জ্বলতার, কিন্তু গহন ছায়ায় পথ চলি।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দৃষ্টিহীনের মতো আমরা দেওয়াল ধরে পথ হাঁতড়াই,<br> <span class="br-ind"><br><span class="indent">&nbsp;</span></span>চক্ষুহীন মানুষের মতোই আমরা পথ অনুমান করি।<br> <span class="br-ind"><br><span class="indent">&nbsp;</span></span>মধ্যাহ্নেই সন্ধ্যা হয়েছে ভেবে আমরা হোঁচট খাই,<br> <span class="br-ind"><br><span class="indent">&nbsp;</span></span>শক্তিশালী লোকেদের মাঝে, আমরা যেন মৃত মানুষ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমরা সবাই ভালুকের মতো গর্জন করি;<br> <span class="br-ind"><br><span class="indent">&nbsp;</span></span>ঘুঘুর মতোই আমরা করুণ আর্তস্বর করি।<br> <span class="br-ind"><br><span class="indent">&nbsp;</span></span>আমরা ন্যায়বিচারের অপেক্ষা করি, কিন্তু পাই না;<br> <span class="br-ind"><br><span class="indent">&nbsp;</span></span>মুক্তির প্রতীক্ষায় থাকি, কিন্তু তা দূরে থাকে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ তোমার দৃষ্টিতে আমাদের অপরাধ প্রচুর,<br> <span class="br-ind"><br><span class="indent">&nbsp;</span></span>আমাদের পাপগুলি আমাদের বিরুদ্ধে সাক্ষ্য দেয়।<br> <span class="br-ind"><br><span class="indent">&nbsp;</span></span>আমাদের অপরাধগুলি আমাদের নিত্যসঙ্গী,<br> <span class="br-ind"><br><span class="indent">&nbsp;</span></span>আমরা আমাদের সব অধর্ম স্বীকার করি:<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সেগুলি হল: সদাপ্রভুর বিরুদ্ধে বিদ্রোহ ও বিশ্বাসঘাতকতা,<br> <span class="br-ind"><br><span class="indent">&nbsp;</span></span>আমাদের ঈশ্বরের প্রতি পিঠ প্রদর্শন,<br> <span class="br-ind"><br><span class="indent">&nbsp;</span></span>অত্যাচার ও বিপ্লব করার জন্য প্ররোচিত করা,<br> <span class="br-ind"><br><span class="indent">&nbsp;</span></span>আমাদের হৃদয়ে সঞ্চিত মিথ্যা কথা উগরে দেওয়া।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাই ন্যায়বিচার পিছু হটে যায়,<br> <span class="br-ind"><br><span class="indent">&nbsp;</span></span>ধার্মিকতা দূরে দাঁড়িয়ে থাকে;<br> <span class="br-ind"><br><span class="indent">&nbsp;</span></span>সত্য পথে পথে হোঁচট খেয়েছে,<br> <span class="br-ind"><br><span class="indent">&nbsp;</span></span>সততা প্রবেশ করতেই পারে না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সত্যের সন্ধান কোথাও পাওয়া যায় না,<br> <span class="br-ind"><br><span class="indent">&nbsp;</span></span>আর কেউ যদি মন্দতাকে ত্যাগ করে, সে অত্যাচারের শিকার হয়ে যায়। <span class="br-p"><br><br></span>সেখানে ন্যায়বিচার নেই লক্ষ্য করে<br> <span class="br-ind"><br><span class="indent">&nbsp;</span></span>সদাপ্রভু অসন্তুষ্ট হলেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি দেখলেন, সেখানে একজনও নেই,<br> <span class="br-ind"><br><span class="indent">&nbsp;</span></span>অবাক হলেন দেখে যে, মধ্যস্থতা করার জন্য একজনও নেই;<br> <span class="br-ind"><br><span class="indent">&nbsp;</span></span>তাই তাঁর নিজেরই বাহু তাঁর হয়ে মুক্তিসাধন করল,<br> <span class="br-ind"><br><span class="indent">&nbsp;</span></span>তাঁর নিজের ধার্মিকতা তাঁকে তুলে ধরল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি ধার্মিকতাকে তার বুকপাটারূপে<br> <span class="br-ind"><br><span class="indent">&nbsp;</span></span>ও মাথার উপরে পরিত্রাণকে শিরস্ত্রাণরূপে পরিধান করলেন;<br> <span class="br-ind"><br><span class="indent">&nbsp;</span></span>তিনি প্রতিশোধ গ্রহণের সব পোশাক পরে নিলেন,<br> <span class="br-ind"><br><span class="indent">&nbsp;</span></span>পরিচ্ছদরূপে গায়ে জড়িয়ে নিলেন উদ্যোগ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা যে রকম কাজ করেছে,<br> <span class="br-ind"><br><span class="indent">&nbsp;</span></span>সেইরকমভাবেই তিনি তাদের প্রতিশোধ দেবেন,<br> <span class="br-ind"><br><span class="indent">&nbsp;</span></span>শত্রুদের প্রতি ক্রোধ<br> <span class="br-ind"><br><span class="indent">&nbsp;</span></span>ও বিপক্ষদের প্রতি তাঁর দণ্ড;<br> <span class="br-ind"><br><span class="indent">&nbsp;</span></span>দ্বীপনিবাসীদের কাছে তিনি তাদের প্রাপ্য দেবেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পশ্চিমদিক থেকে, লোকেরা সদাপ্রভুর নামকে ভয় করবে,<br> <span class="br-ind"><br><span class="indent">&nbsp;</span></span>সূর্যোদয়ের দিক থেকে, তারা তাঁর মহিমাকে সম্ভ্রম করবে।<br> <span class="br-ind"><br><span class="indent">&nbsp;</span></span>কারণ তিনি বাঁধ ভাঙা বন্যার মতো আসবেন,<br> <span class="br-ind"><br><span class="indent">&nbsp;</span></span>যা সদাপ্রভুর নিশ্বাসে প্রবাহিত হবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“যাকোব কুলে যারা তাদের পাপসমূহের জন্য অনুতপ্ত হবে,<br> <span class="br-ind"><br><span class="indent">&nbsp;</span></span>মুক্তিদাতা তাদের কাছে সিয়োন থেকে আসবেন,”<br> <span class="br-ind"><br><span class="indent">&nbsp;</span></span>সদাপ্রভু এই কথা ঘোষণা করেন।<br></div>
<div class="v" id="v21"><span class="vn">21</span> <span class="br-p"><br><br></span>“আমার দিক থেকে, এ হল তাদের সঙ্গে কৃত আমার নিয়ম,” সদাপ্রভু এই কথা বলেন। “আমার আত্মা, যা তোমার উপরে আছে এবং আমার বাক্য, যা আমি তোমার মুখে দিয়েছি, তা তোমার মুখ থেকে বা তোমার ছেলেমেয়েদের মুখ থেকে, এবং তাদের বংশধরদের মুখ থেকে, এখন থেকে চিরকাল পর্যন্ত, কখনও দূর করা যাবে না,” সদাপ্রভু এই কথা বলেন।</div>
</div>
<!-- PARSED ABOVE; EDITING MAY BREAK PARSER -->
</body></html>