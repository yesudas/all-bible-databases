<html><head>
<meta http-equiv="Content-Type" content="text/html;charset=utf-8" />
<title>Isa 6 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_4.html">4</a> <a href="Isa_5.html">5</a> <b>6</b> <a href="Isa_7.html">7</a> <a href="Isa_8.html">8</a> ... <a href="Isa_66.html">66</a> </div><hr>
<h1>Isa 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিশাইয়কে নিয়োগ</h2><span class="vn">1</span> <span class="br-p"><br><br></span>যে বছরে রাজা উষিয় মারা যান, আমি প্রভুকে এক উচ্চ ও উন্নত সিংহাসনে উপবিষ্ট দেখলাম। তাঁর রাজপোশাকের প্রান্তভাগে মন্দির পরিপূর্ণ ছিল।</div>
<div class="v" id="v2"><span class="vn">2</span> তাঁর নিকটে উপস্থিত ছিলেন ছয় ডানাবিশিষ্ট সরাফেরা। দুটি ডানা দিয়ে তাঁরা মুখ ঢেকেছিলেন, দুটি ডানা দিয়ে তাঁরা তাঁদের পা ঢেকেছিলেন এবং দুটি ডানা দিয়ে তাঁরা উড়ছিলেন।</div>
<div class="v" id="v3"><span class="vn">3</span> আর তাঁরা পরস্পরকে ডেকে বলছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“পবিত্র, পবিত্র, পবিত্র, সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>সমস্ত পৃথিবী তাঁর মহিমায় পরিপূর্ণ।”<br></div>
<div class="v" id="v4"><span class="vn">4</span> <span class="br-p"><br><br></span>তাঁদের কণ্ঠস্বরের শব্দে দরজার চৌকাঠগুলি কেঁপে উঠল এবং মন্দির ধোঁয়ায় পূর্ণ হল।</div>
<div class="v" id="v5"><span class="vn">5</span> <span class="br-p"><br><br></span>আমি চিৎকার করে উঠলাম, “ধিক্‌ আমাকে! আমি শেষ হয়ে গেলাম! আমি অশুচিশুদ্ধ ওষ্ঠাধরবিশিষ্ট মানুষ। আর আমার দুই চোখ মহারাজকে, সর্বশক্তিমান সদাপ্রভুকে দেখেছে।”</div>
<div class="v" id="v6"><span class="vn">6</span> <span class="br-p"><br><br></span>তখন সরাফদের মধ্যে একজন, তাঁর হাতে জ্বলন্ত অঙ্গার নিয়ে আমার কাছে উড়ে এলেন। সেই অঙ্গার তিনি বেদির মধ্য থেকে চিমটা দিয়ে নিয়েছিলেন।</div>
<div class="v" id="v7"><span class="vn">7</span> তা দিয়ে তিনি আমার মুখ স্পর্শ করলেন এবং বললেন, “দেখো, এটি তোমার ওষ্ঠাধর স্পর্শ করেছে; তোমার অপরাধ অপসারিত এবং তোমার পাপের প্রায়শ্চিত্ত করা হয়েছে।”</div>
<div class="v" id="v8"><span class="vn">8</span> <span class="br-p"><br><br></span>তখন আমি প্রভুর কণ্ঠস্বর শুনতে পেলাম। তিনি বলছিলেন, “আমি কাকে পাঠাব? কে আমাদের জন্য যাবে?” <span class="br-p"><br><br></span>আমি বললাম, “এই যে আমি। আমাকে পাঠান!”</div>
<div class="v" id="v9"><span class="vn">9</span> <span class="br-p"><br><br></span>তিনি বললেন, “তুমি যাও ও গিয়ে এই লোকদের বলো: <span class="br-p"><br><br></span><span class="br-ind"><br><span class="indent">&nbsp;</span></span>“ ‘তোমরা সবসময় শুনতে থাকো, কিন্তু কখনও বোঝো না;<br> <span class="br-ind"><br><span class="indent">&nbsp;</span></span>সবসময় দেখতে থাকো, কিন্তু কখনও উপলব্ধি কোরো না।’<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি এই জাতির লোকদের হৃদয় অসাড় করে দাও;<br> <span class="br-ind"><br><span class="indent">&nbsp;</span></span>তাদের কানগুলি উপড়ে ফেলো<br> <span class="br-ind"><br><span class="indent">&nbsp;</span></span>ও চোখগুলি বন্ধ করে দাও।<br> <span class="br-ind"><br><span class="indent">&nbsp;</span></span>নতুবা তারা তাদের চোখে দেখতে পাবে,<br> <span class="br-ind"><br><span class="indent">&nbsp;</span></span>তারা কানে শুনতে পাবে,<br> <span class="br-ind"><br><span class="indent">&nbsp;</span></span>তারা তাদের হৃদয়ে বুঝতে পারবে<br> <span class="br-ind"><br><span class="indent">&nbsp;</span></span>এবং আরোগ্যলাভের জন্য আমার কাছে ফিরে আসবে।”<sup class="fnm"><a name="fnm1" href="#fn1">1</a></sup><br></div>
<div class="v" id="v11"><span class="vn">11</span> <span class="br-p"><br><br></span>তখন আমি বললাম, “ও প্রভু, তা কত দিন ধরে হবে?” <span class="br-p"><br><br></span>তিনি উত্তর দিলেন, <span class="br-p"><br><br></span><span class="br-ind"><br><span class="indent">&nbsp;</span></span>“যতদিন না নগরগুলি ধ্বংস হয়,<br> <span class="br-ind"><br><span class="indent">&nbsp;</span></span>তাদের মধ্যে জনপ্রাণী না থাকে,<br> <span class="br-ind"><br><span class="indent">&nbsp;</span></span>যতদিন না ঘরবাড়িগুলি জনশূন্য হয়<br> <span class="br-ind"><br><span class="indent">&nbsp;</span></span>ও মাঠগুলি ধ্বংস হয়ে ছারখার না হয়,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যতক্ষণ না সদাপ্রভু সবাইকে দূরে প্রেরণ করেন<br> <span class="br-ind"><br><span class="indent">&nbsp;</span></span>এবং এই ভূমির কথা সকলে ভুলে যায়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আর যদিও দেশের এক-দশমাংশ লোক অবশিষ্ট থাকে,<br> <span class="br-ind"><br><span class="indent">&nbsp;</span></span>তা পুনরায় জনশূন্য পড়ে থাকবে।<br> <span class="br-ind"><br><span class="indent">&nbsp;</span></span>কিন্তু তার্পিন ও ওক গাছ<br> <span class="br-ind"><br><span class="indent">&nbsp;</span></span>কেটে ফেললেও যেমন তাদের গুঁড়ি থেকেই যায়,<br> <span class="br-ind"><br><span class="indent">&nbsp;</span></span>তেমনই এই দেশে সেই গুঁড়ির মতো এক পবিত্র বংশ থেকেই যাবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> গ্রিক সংস্করণ: আর তিনি বললেন, “তুমি যাও, গিয়ে এই জাতির লোকদের বলো, ‘যখন তোমরা শুনবে, আমি যা বলি, তোমরা বুঝতে পারবে না। তোমরা যখন দেখবে আমি কী করি, তোমরা উপলব্ধি করতে পারবে না।’ কারণ এই লোকদের হৃদয় কঠিন হয়েছে এবং তাদের কানগুলি শুনতে পায় না, আর তারা তাদের চোখগুলি বন্ধ করেছে—তাই তাদের চোখ দেখতে পায় না ও তাদের কান শুনতে পায় না এবং তাদের হৃদয় বুঝতে পারে না। তাই তারা আমার কাছে ফিরে আসে না, যেন আমি তাদের সুস্থ করি।” তুলনা: মথি ১৩:১৪,১৫; মার্ক ৪:১২; লূক ৮:১০; প্রেরিত ২৮:২৬,২৭।</div>
</div>
<!-- PARSED ABOVE; EDITING MAY BREAK PARSER -->
</body></html>