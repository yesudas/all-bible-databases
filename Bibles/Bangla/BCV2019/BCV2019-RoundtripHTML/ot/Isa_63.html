<html><head>
<meta http-equiv="Content-Type" content="text/html;charset=utf-8" />
<title>Isa 63 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 63);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_61.html">61</a> <a href="Isa_62.html">62</a> <b>63</b> <a href="Isa_64.html">64</a> <a href="Isa_65.html">65</a> <a href="Isa_66.html">66</a> </div><hr>
<h1>Isa 63</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের প্রতিশোধ গ্রহণের ও পুনরুদ্ধারের দিন</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইদোম থেকে আসছেন, উনি কে?<br> <span class="br-ind"><br><span class="indent">&nbsp;</span></span>বস্রা থেকে রক্তরঞ্জিত পোশাক পরে আসছেন, কে তিনি?<br> <span class="br-ind"><br><span class="indent">&nbsp;</span></span>বাহারি পোশাক পরিহিত, ইনি কে?<br> <span class="br-ind"><br><span class="indent">&nbsp;</span></span>কে তিনি আপন শক্তির পূর্ণতায় এগিয়ে আসছেন? <span class="br-p"><br><br></span>“এ আমি, যিনি ধর্মশীলতায় কথা বলেন,<br> <span class="br-ind"><br><span class="indent">&nbsp;</span></span>যিনি পরিত্রাণ সাধন করার জন্য শক্তিশালী।” <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আপনার পোশাক রক্তরাঙা কেন,<br> <span class="br-ind"><br><span class="indent">&nbsp;</span></span>দ্রাক্ষামাড়াইকারী লোকদের মতো কেন? <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“দ্রাক্ষামাড়াই কুণ্ডে আমি একাই দ্রাক্ষা দলন করেছি;<br> <span class="br-ind"><br><span class="indent">&nbsp;</span></span>সমস্ত জাতির মধ্য থেকে একজনও আমার সঙ্গে ছিল না।<br> <span class="br-ind"><br><span class="indent">&nbsp;</span></span>আমি ক্রোধে তাদের পদদলিত করেছি,<br> <span class="br-ind"><br><span class="indent">&nbsp;</span></span>মহাকোপে তাদের মর্দন করেছি;<br> <span class="br-ind"><br><span class="indent">&nbsp;</span></span>তাদের রক্তের ছিটে আমার পোশাকে লেগেছে,<br> <span class="br-ind"><br><span class="indent">&nbsp;</span></span>আমার সমস্ত পরিচ্ছদ আমি কলঙ্কিত করেছি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কারণ প্রতিশোধের দিন আমার মনে ছিল,<br> <span class="br-ind"><br><span class="indent">&nbsp;</span></span>আর আমার মুক্তিদানের বছর এসে পড়েছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি চেয়ে দেখলাম, কিন্তু আমাকে সাহায্য করার জন্য কেউ নেই,<br> <span class="br-ind"><br><span class="indent">&nbsp;</span></span>আমি বিস্মিত হলাম যে কেউ আমাকে সমর্থন করেনি;<br> <span class="br-ind"><br><span class="indent">&nbsp;</span></span>তাই আমার নিজেরই হাত আমার জন্য পরিত্রাণ সাধন করল,<br> <span class="br-ind"><br><span class="indent">&nbsp;</span></span>আমার নিজের ক্রোধই আমাকে তুলে ধরল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি ক্রোধে সব জাতিকে পদদলিত করলাম;<br> <span class="br-ind"><br><span class="indent">&nbsp;</span></span>আমার কোপবশে আমি তাদের মত্ত করলাম<br> <span class="br-ind"><br><span class="indent">&nbsp;</span></span>আর তাদের রক্ত মাটিতে ঢেলে দিলাম।”<br></div>
<div class="v" id="v7"><h2>প্রশংসা ও প্রার্থনা</h2><span class="vn">7</span> <span class="br-ind"><br><span class="indent">&nbsp;</span></span>আমি সদাপ্রভুর বিভিন্ন করুণার কীর্তন করব,<br> <span class="br-ind"><br><span class="indent">&nbsp;</span></span>প্রশংসা করব তাঁর বহু কীর্তির কথা,<br> <span class="br-ind"><br><span class="indent">&nbsp;</span></span>তিনি আমাদের জন্য যা কিছু করেছেন, তার জন্য,<br> <span class="br-ind"><br><span class="indent">&nbsp;</span></span>হ্যাঁ, তিনি ইস্রায়েল কুলের জন্য<br> <span class="br-ind"><br><span class="indent">&nbsp;</span></span>বহু উৎকৃষ্ট কাজ করেছেন,<br> <span class="br-ind"><br><span class="indent">&nbsp;</span></span>তাঁর মহা করুণা ও বহুবিধ দয়ার গুণে করেছেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি বলেছেন, “অবশ্যই তারা আমার প্রজা,<br> <span class="br-ind"><br><span class="indent">&nbsp;</span></span>তারা এমন সন্তান, যারা মিথ্যা আচরণ করবে না”;<br> <span class="br-ind"><br><span class="indent">&nbsp;</span></span>এভাবেই তিনি তাদের পরিত্রাতা হলেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের সমস্ত দুর্দশায় তিনি নিজেও দুর্দশাগ্রস্ত হয়েছিলেন,<br> <span class="br-ind"><br><span class="indent">&nbsp;</span></span>তাঁর সান্নিধ্যে থাকা স্বর্গদূত তাদের রক্ষা করল।<br> <span class="br-ind"><br><span class="indent">&nbsp;</span></span>তাঁর ভালোবাসা ও করুণাগুণে তিনি তাদের মুক্ত করলেন;<br> <span class="br-ind"><br><span class="indent">&nbsp;</span></span>পুরাকালের সেই দিনগুলিতে<br> <span class="br-ind"><br><span class="indent">&nbsp;</span></span>তিনি কোলে তুলে তাদের বহন করতেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তবুও তারা বিদ্রোহী হল<br> <span class="br-ind"><br><span class="indent">&nbsp;</span></span>ও তাঁর পবিত্র আত্মাকে দুঃখ দিল।<br> <span class="br-ind"><br><span class="indent">&nbsp;</span></span>তাই তিনি মুখ ফিরিয়ে তাদের শত্রু হলেন,<br> <span class="br-ind"><br><span class="indent">&nbsp;</span></span>আর তিনি স্বয়ং তাদের বিরুদ্ধে যুদ্ধ করলেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারপর তাঁর প্রজারা পুরোনো দিনের কথা স্মরণ করল,<br> <span class="br-ind"><br><span class="indent">&nbsp;</span></span>মোশি ও তাঁর প্রজাদের সময়কাল—<br> <span class="br-ind"><br><span class="indent">&nbsp;</span></span>তিনি কোথায়, যিনি সমুদ্রের মধ্য দিয়ে তাদের উত্তীর্ণ করেছিলেন,<br> <span class="br-ind"><br><span class="indent">&nbsp;</span></span>তাঁর পালের এক রক্ষকের দ্বারা?<br> <span class="br-ind"><br><span class="indent">&nbsp;</span></span>তিনি কোথায়, যিনি<br> <span class="br-ind"><br><span class="indent">&nbsp;</span></span>তাদের মধ্যে তাঁর পবিত্র আত্মাকে স্থাপন করেছিলেন?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যিনি তাঁর পরাক্রমের মহিমাময় বাহু<br> <span class="br-ind"><br><span class="indent">&nbsp;</span></span>মোশির ডান হাতরূপে প্রেরণ করেছিলেন,<br> <span class="br-ind"><br><span class="indent">&nbsp;</span></span>যিনি তাদের সামনে জলরাশিকে বিভক্ত করেছিলেন<br> <span class="br-ind"><br><span class="indent">&nbsp;</span></span>যেন নিজের জন্য চিরস্থায়ী খ্যাতি লাভ করতে পারেন?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>খোলা মাঠে ধাবমান অশ্বের মতো,<br> <span class="br-ind"><br><span class="indent">&nbsp;</span></span>কে সমুদ্রের গভীরে তাদের চালিত করল?<br> <span class="br-ind"><br><span class="indent">&nbsp;</span></span>তাদের মধ্যে কেউই হোঁচট খায়নি।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পশুপাল যেমন সমভূমিতে নেমে যায়,<br> <span class="br-ind"><br><span class="indent">&nbsp;</span></span>সদাপ্রভুর আত্মা তেমনই তাদের বিশ্রাম দিলেন।<br> <span class="br-ind"><br><span class="indent">&nbsp;</span></span>তুমি এভাবেই তোমার প্রজাদের পথ প্রদর্শন করেছিলে,<br> <span class="br-ind"><br><span class="indent">&nbsp;</span></span>যেন তুমি নিজের জন্য এক মহিমান্বিত নাম স্থাপন করতে পারো। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি স্বর্গ থেকে নিচে তাকাও ও দেখো,<br> <span class="br-ind"><br><span class="indent">&nbsp;</span></span>তোমার উন্নত, পবিত্র ও মহিমাপূর্ণ সিংহাসন থেকে দেখো।<br> <span class="br-ind"><br><span class="indent">&nbsp;</span></span>তোমার সেই উদ্যম ও তোমার পরাক্রম কোথায়?<br> <span class="br-ind"><br><span class="indent">&nbsp;</span></span>তোমার কোমলতা ও সহানুভূতি আমাদের কাছ থেকে সরিয়ে রেখেছ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু তুমি আমাদের বাবা,<br> <span class="br-ind"><br><span class="indent">&nbsp;</span></span>যদিও অব্রাহাম আমাদের জানেন না,<br> <span class="br-ind"><br><span class="indent">&nbsp;</span></span>কিংবা ইস্রায়েল আমাদের স্বীকার করে না;<br> <span class="br-ind"><br><span class="indent">&nbsp;</span></span>তুমি সদাপ্রভু, তুমিই আমাদের বাবা,<br> <span class="br-ind"><br><span class="indent">&nbsp;</span></span>পুরাকাল থেকে আমাদের মুক্তিদাতা, এই তোমার নাম।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে সদাপ্রভু, কেন তুমি তোমার পথ ছেড়ে আমাদের যেতে দিচ্ছ?<br> <span class="br-ind"><br><span class="indent">&nbsp;</span></span>কেন তোমার হৃদয় কঠিন করছ, যেন আমরা তোমাকে সম্ভ্রম না করি?<br> <span class="br-ind"><br><span class="indent">&nbsp;</span></span>তুমি ফিরে এসো তোমার দাসদের অনুরোধে,<br> <span class="br-ind"><br><span class="indent">&nbsp;</span></span>তোমার অধিকারস্বরূপ গোষ্ঠীসমূহের কারণে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অল্প সময়ের জন্য তোমার প্রজারা তোমার পবিত্রস্থান অধিকারে রেখেছিল,<br> <span class="br-ind"><br><span class="indent">&nbsp;</span></span>কিন্তু এখন আমাদের শত্রুরা তোমার পবিত্রধাম পদদলিত করেছে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রাচীনকাল থেকে আমরা তোমারই;<br> <span class="br-ind"><br><span class="indent">&nbsp;</span></span>কিন্তু আমরা হয়েছি তাদের মতো, যাদের উপরে তুমি কখনও শাসন করোনি,<br> <span class="br-ind"><br><span class="indent">&nbsp;</span></span>তাদের মতো, যাদের কখনও তোমার নামে ডাকা হয়নি।<br></div>
</div>
<!-- PARSED ABOVE; EDITING MAY BREAK PARSER -->
</body></html>