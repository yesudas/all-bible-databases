<html><head>
<meta http-equiv="Content-Type" content="text/html;charset=utf-8" />
<title>Isa 65 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 65);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_63.html">63</a> <a href="Isa_64.html">64</a> <b>65</b> <a href="Isa_66.html">66</a> </div><hr>
<h1>Isa 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিচার ও উদ্ধার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“যারা আমাকে চায়নি, আমি তাদের কাছে নিজেকে প্রকাশ করেছি;<br> <span class="br-ind"><br><span class="indent">&nbsp;</span></span>যারা আমার অন্বেষণ করেনি, তারা আমাকে খুঁজে পেয়েছে।<br> <span class="br-ind"><br><span class="indent">&nbsp;</span></span>যে জাতি আমার নামে ডাকেনি, তাদের আমি বলেছি, ‘এই আমি, এই যে আমি এখানে।’<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সমস্ত দিন, আমি এক বিদ্রোহী প্রজাবৃন্দের উদ্দেশে<br> <span class="br-ind"><br><span class="indent">&nbsp;</span></span>আমার দু-হাত বাড়িয়ে রেখেছিলাম,<br> <span class="br-ind"><br><span class="indent">&nbsp;</span></span>তারা এমন সব জীবনযাপন করে, যা ভালো নয়,<br> <span class="br-ind"><br><span class="indent">&nbsp;</span></span>তারা নিজেদের কল্পনা অনুযায়ী কাজ করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা এমন এক জাতি, যারা আমার মুখের উপরেই<br> <span class="br-ind"><br><span class="indent">&nbsp;</span></span>নিত্য আমাকে প্ররোচিত করে,<br> <span class="br-ind"><br><span class="indent">&nbsp;</span></span>বিভিন্ন উদ্যানের মধ্যে বলি দেয়<br> <span class="br-ind"><br><span class="indent">&nbsp;</span></span>ও ইটের তৈরি বেদির উপরে ধূপদাহ করে;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা কবরের স্থানগুলিতে বসে<br> <span class="br-ind"><br><span class="indent">&nbsp;</span></span>গুপ্ত স্থানে রাত জেগে কাটায়;<br> <span class="br-ind"><br><span class="indent">&nbsp;</span></span>তারা শূকরের মাংস ভোজন করে<br> <span class="br-ind"><br><span class="indent">&nbsp;</span></span>ও তাদের পাত্রে অশুচি মাংসের ঝোল থাকে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা বলে, ‘দূরে থাকো; আমার কাছে এসো না,<br> <span class="br-ind"><br><span class="indent">&nbsp;</span></span>কারণ আমি তোমাদের চেয়ে বেশি পবিত্র!’<br> <span class="br-ind"><br><span class="indent">&nbsp;</span></span>এই লোকেরা আমার নাকের কাছে ধোঁয়ার মতো,<br> <span class="br-ind"><br><span class="indent">&nbsp;</span></span>সমস্ত দিন তারা যেন প্রজ্বলিত আগুন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“দেখো, এ আমার সামনে লিখিত আছে:<br> <span class="br-ind"><br><span class="indent">&nbsp;</span></span>আমি নীরব থাকব না, কিন্তু পূর্ণ প্রতিফল দেব;<br> <span class="br-ind"><br><span class="indent">&nbsp;</span></span>আমি তাদের কোলেই তা ফিরিয়ে দেব—<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমাদের পাপ ও তোমাদের পিতৃপুরুষদের কৃত যত পাপ,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“যেহেতু তারা পর্বতে পর্বতে ধূপ জ্বালিয়েছে<br> <span class="br-ind"><br><span class="indent">&nbsp;</span></span>এবং পাহাড়গুলির উপরে আমাকে অপমান করেছে,<br> <span class="br-ind"><br><span class="indent">&nbsp;</span></span>আমি তাদের পূর্বেকার কৃতকর্ম অনুযায়ী<br> <span class="br-ind"><br><span class="indent">&nbsp;</span></span>পূর্ণমাত্রায় তাদের প্রতিশোধ দেব।”<br></div>
<div class="v" id="v8"><span class="vn">8</span> <span class="br-p"><br><br></span>সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“যেমন দ্রাক্ষাফলের গুচ্ছে রস পূর্ণ দেখে,<br> <span class="br-ind"><br><span class="indent">&nbsp;</span></span>লোকেরা বলে, ‘এটি নষ্ট কোরো না,<br> <span class="br-ind"><br><span class="indent">&nbsp;</span></span>কারণ এতে এখনও আশীর্বাদ আছে,’<br> <span class="br-ind"><br><span class="indent">&nbsp;</span></span>তেমনই আমি আমার দাসদের পক্ষে করব;<br> <span class="br-ind"><br><span class="indent">&nbsp;</span></span>আমি তাদের সবাইকে ধ্বংস করব না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি যাকোবের কুল থেকে এক বংশের,<br> <span class="br-ind"><br><span class="indent">&nbsp;</span></span>এবং যিহূদা থেকে আমার পর্বতগুলির এক উত্তরাধিকারীকে তুলে ধরব;<br> <span class="br-ind"><br><span class="indent">&nbsp;</span></span>আমার মনোনীত প্রজারা তা অধিকার করবে,<br> <span class="br-ind"><br><span class="indent">&nbsp;</span></span>সেখানে আমার দাসেরা বসবাস করবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার অন্বেষী প্রজাদের জন্য,<br> <span class="br-ind"><br><span class="indent">&nbsp;</span></span>শারোণ মেষপালের এক চারণভূমি হবে,<br> <span class="br-ind"><br><span class="indent">&nbsp;</span></span>আর আখোর উপত্যকা হবে পশুপালের এক বিশ্রামস্থান। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“কিন্তু তোমরা যারা সদাপ্রভুকে পরিত্যাগ করো,<br> <span class="br-ind"><br><span class="indent">&nbsp;</span></span>ও আমার পবিত্র পর্বতকে ভুলে যাও,<br> <span class="br-ind"><br><span class="indent">&nbsp;</span></span>যারা ভাগ্যদেবের জন্য মেজ সাজাও<br> <span class="br-ind"><br><span class="indent">&nbsp;</span></span>ও নিয়তিদেবের উদ্দেশে মিশ্রিত সুরার পাত্র পূর্ণ করো,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি তাদের জন্য তরোয়াল নিরূপণ করব,<br> <span class="br-ind"><br><span class="indent">&nbsp;</span></span>তখন তোমরা ঘাতকদের কাছে মাথা নিচু করবে;<br> <span class="br-ind"><br><span class="indent">&nbsp;</span></span>কারণ আমি ডাকলে তোমরা উত্তর দিতে না,<br> <span class="br-ind"><br><span class="indent">&nbsp;</span></span>আমি কথা বললে তোমরা শুনতে না।<br> <span class="br-ind"><br><span class="indent">&nbsp;</span></span>তোমরা আমার দৃষ্টিতে অন্যায় করেছ,<br> <span class="br-ind"><br><span class="indent">&nbsp;</span></span>যা আমাকে অসন্তুষ্ট করে, তোমরা তা-ই করেছ।”<br></div>
<div class="v" id="v13"><span class="vn">13</span> <span class="br-p"><br><br></span>সেই কারণে, সার্বভৌম সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার দাসেরা ভোজন করবে,<br> <span class="br-ind"><br><span class="indent">&nbsp;</span></span>কিন্তু তোমরা ক্ষুধার্ত থাকবে;<br> <span class="br-ind"><br><span class="indent">&nbsp;</span></span>আমার দাসেরা পান করবে,<br> <span class="br-ind"><br><span class="indent">&nbsp;</span></span>কিন্তু তোমরা তৃষ্ণার্ত থাকবে;<br> <span class="br-ind"><br><span class="indent">&nbsp;</span></span>আমার দাসেরা আনন্দ করবে,<br> <span class="br-ind"><br><span class="indent">&nbsp;</span></span>কিন্তু তোমরা লজ্জিত হবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার দাসেরা গান গাইবে<br> <span class="br-ind"><br><span class="indent">&nbsp;</span></span>তাদের মনের আনন্দে,<br> <span class="br-ind"><br><span class="indent">&nbsp;</span></span>কিন্তু তোমাদের মনস্তাপের জন্য<br> <span class="br-ind"><br><span class="indent">&nbsp;</span></span>তোমরা কাঁদতে থাকবে<br> <span class="br-ind"><br><span class="indent">&nbsp;</span></span>ও ভগ্ন আত্মার জ্বালায় হাহাকার করবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা আমার মনোনীত লোকদের মাঝে<br> <span class="br-ind"><br><span class="indent">&nbsp;</span></span>তোমাদের নাম অভিশাপরূপে রেখে যাবে;<br> <span class="br-ind"><br><span class="indent">&nbsp;</span></span>সার্বভৌম সদাপ্রভু তোমাদের মৃত্যুতে সমর্পণ করবেন,<br> <span class="br-ind"><br><span class="indent">&nbsp;</span></span>কিন্তু তাঁর দাসেদের তিনি অন্য এক নাম দেবেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেউ যদি দেশে কোনো আশীর্বাদের জন্য মিনতি করে,<br> <span class="br-ind"><br><span class="indent">&nbsp;</span></span>সে সত্যময় ঈশ্বরের নামেই তা করবে;<br> <span class="br-ind"><br><span class="indent">&nbsp;</span></span>যে দেশে কোনো শপথ গ্রহণ করে,<br> <span class="br-ind"><br><span class="indent">&nbsp;</span></span>সে সত্যময় ঈশ্বরের নামেই তা করবে।<br> <span class="br-ind"><br><span class="indent">&nbsp;</span></span>কারণ অতীতের সব দুঃখকষ্ট বিস্মৃত হবে,<br> <span class="br-ind"><br><span class="indent">&nbsp;</span></span>আমার চোখ থেকে তা গুপ্ত থাকবে।<br></div>
<div class="v" id="v17"><h2>নতুন আকাশমণ্ডল ও এক নতুন পৃথিবী</h2><span class="vn">17</span> <span class="br-ind"><br><span class="indent">&nbsp;</span></span>“দেখো, আমি নতুন আকাশমণ্ডল<br> <span class="br-ind"><br><span class="indent">&nbsp;</span></span>ও এক নতুন পৃথিবী সৃষ্টি করি।<br> <span class="br-ind"><br><span class="indent">&nbsp;</span></span>পূর্বের বিষয়গুলি আর স্মরণ করা হবে না,<br> <span class="br-ind"><br><span class="indent">&nbsp;</span></span>সেগুলি আর মনেও আসবে না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু আমি যা সৃষ্টি করব, তার জন্য<br> <span class="br-ind"><br><span class="indent">&nbsp;</span></span>আনন্দিত ও চিরকালের জন্য উল্লসিত হও,<br> <span class="br-ind"><br><span class="indent">&nbsp;</span></span>কারণ আমি জেরুশালেমকে হর্ষের জন্য<br> <span class="br-ind"><br><span class="indent">&nbsp;</span></span>ও তার লোকেদের আনন্দের জন্য সৃষ্টি করব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি জেরুশালেমের জন্য উল্লসিত হব<br> <span class="br-ind"><br><span class="indent">&nbsp;</span></span>ও আমার প্রজাদের জন্য হর্ষিত হব;<br> <span class="br-ind"><br><span class="indent">&nbsp;</span></span>ক্রন্দন কিংবা বিলাপের ধ্বনি<br> <span class="br-ind"><br><span class="indent">&nbsp;</span></span>আর কখনও সেখানে শোনা যাবে না। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“আর কখনও তার মধ্যে<br> <span class="br-ind"><br><span class="indent">&nbsp;</span></span>কোনো শিশু কিছুকাল বেঁচে থেকে<br> <span class="br-ind"><br><span class="indent">&nbsp;</span></span>কিংবা কোনো বৃদ্ধ পূর্ণবয়স্ক না হয়ে মারা যাবে না;<br> <span class="br-ind"><br><span class="indent">&nbsp;</span></span>যে একশো বছর বয়সে মারা যায়,<br> <span class="br-ind"><br><span class="indent">&nbsp;</span></span>তাকে নিতান্তই যুবক বলা হবে;<br> <span class="br-ind"><br><span class="indent">&nbsp;</span></span>আর যে পাপীর একশো বছর পরমায়ু হয় না,<br> <span class="br-ind"><br><span class="indent">&nbsp;</span></span>সে অভিশপ্ত বিবেচিত হবে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা ঘরবাড়ি নির্মাণ করে সেগুলির মধ্যে বসবাস করবে;<br> <span class="br-ind"><br><span class="indent">&nbsp;</span></span>তারা দ্রাক্ষাকুঞ্জ রোপণ করে তার ফল ভক্ষণ করবে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা গৃহ নির্মাণ করলে, আর কখনও তার মধ্যে অন্য কেউ বাস করবে না,<br> <span class="br-ind"><br><span class="indent">&nbsp;</span></span>বা বৃক্ষরোপণ করলে, অন্য কেউ তার ফল খাবে না।<br> <span class="br-ind"><br><span class="indent">&nbsp;</span></span>কারণ কোনো বৃক্ষের আয়ুর মতোই<br> <span class="br-ind"><br><span class="indent">&nbsp;</span></span>আমার প্রজাদের পরমায়ু হবে;<br> <span class="br-ind"><br><span class="indent">&nbsp;</span></span>আমার মনোনীত লোকেরা দীর্ঘদিন<br> <span class="br-ind"><br><span class="indent">&nbsp;</span></span>তাদের হস্তকৃত কর্মফল উপভোগ করবে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তারা বৃথা পরিশ্রম করবে না,<br> <span class="br-ind"><br><span class="indent">&nbsp;</span></span>বা দুর্ভাগ্যের জন্য সন্তানদের জন্ম দেবে না;<br> <span class="br-ind"><br><span class="indent">&nbsp;</span></span>কারণ তারা এবং তাদের বংশধরেরা<br> <span class="br-ind"><br><span class="indent">&nbsp;</span></span>সদাপ্রভুর আশীর্বাদধন্য এক জাতি হবে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তারা ডাকবার আগেই আমি উত্তর দেব;<br> <span class="br-ind"><br><span class="indent">&nbsp;</span></span>তারা কথা বলতে না বলতেই আমি তা শুনব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>নেকড়েবাঘ ও মেষশাবক একসঙ্গে চরে বেড়াবে,<br> <span class="br-ind"><br><span class="indent">&nbsp;</span></span>সিংহ বলদের মতোই বিচালি খাবে<br> <span class="br-ind"><br><span class="indent">&nbsp;</span></span>এবং ধুলোই হবে সাপের খাবার।<br> <span class="br-ind"><br><span class="indent">&nbsp;</span></span>আমার পবিত্র পর্বতের কোনো স্থানে<br> <span class="br-ind"><br><span class="indent">&nbsp;</span></span>তারা কোনো ক্ষতি বা ধ্বংস করতে পারবে না,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>