<html><head>
<meta http-equiv="Content-Type" content="text/html;charset=utf-8" />
<title>Isa 7 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_5.html">5</a> <a href="Isa_6.html">6</a> <b>7</b> <a href="Isa_8.html">8</a> <a href="Isa_9.html">9</a> ... <a href="Isa_66.html">66</a> </div><hr>
<h1>Isa 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইম্মানুয়েলের চিহ্ন</h2><span class="vn">1</span> <span class="br-p"><br><br></span>যখন উষিয়ের পুত্র যোথম, তার পুত্র আহস যিহূদার রাজা ছিলেন, তখন আরামের রাজা রৎসীন ও রমলিয়ের পুত্র ইস্রায়েলের রাজা পেকহ জেরুশালেমের বিরুদ্ধে যুদ্ধ করার জন্য সমরাভিযান করলেন, কিন্তু তারা তা জয় করতে পারলেন না।</div>
<div class="v" id="v2"><span class="vn">2</span> <span class="br-p"><br><br></span>এসময় দাউদের কুলকে বলা হল, “আরাম ইফ্রয়িমের সঙ্গে মৈত্রীচুক্তি করেছে” তাই আহস ও তাঁর প্রজাদের হৃদয় কেঁপে উঠল, যেভাবে বাতাসে বনের গাছপালা কেঁপে ওঠে।</div>
<div class="v" id="v3"><span class="vn">3</span> <span class="br-p"><br><br></span>তখন সদাপ্রভু যিশাইয়কে বললেন, “তুমি ও তোমার পুত্র শার-যাশূব<sup class="fnm"><a name="fnm1" href="#fn1">1</a></sup> বাইরে যাও ও রজকদের মাঠ অভিমুখী রাস্তায়, উচ্চতর পুষ্করিণীর জলপ্রণালীর মুখে, আহসের সঙ্গে সাক্ষাৎ করো।</div>
<div class="v" id="v4"><span class="vn">4</span> তাকে বলো, ‘আপনি সাবধান হোন, শান্ত থাকুন এবং ভয় পাবেন না। এই দুই ধোঁয়া ওঠা কাঠের অবশিষ্ট অংশ, অর্থাৎ রৎসীন ও আরামের এবং রমলিয়ের পুত্রের ভয়ংকর ক্রোধের জন্য আপনি সাহস হারাবেন না।</div>
<div class="v" id="v5"><span class="vn">5</span> আরাম, ইফ্রয়িম ও রমলিয়ের পুত্র আপনাকে ধ্বংস করার জন্য ষড়যন্ত্র করেছে। তারা বলেছে,</div>
<div class="v" id="v6"><span class="vn">6</span> “এসো আমরা যিহূদাকে আক্রমণ করি; এসো আমরা এই দেশকে ছিন্ন-বিচ্ছিন্ন করে নিজেদের মধ্যে ভাগ করি ও টাবিলের পুত্রকে এর উপরে রাজা করি।”</div>
<div class="v" id="v7"><span class="vn">7</span> তবুও, সার্বভৌম<sup class="fnm"><a name="fnm2" href="#fn2">2</a></sup> সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘এরকম অবস্থা হবে না,<br> <span class="br-ind"><br><span class="indent">&nbsp;</span></span>এই ঘটনা ঘটবেও না,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কারণ আরামের মস্তক হল দামাস্কাস,<br> <span class="br-ind"><br><span class="indent">&nbsp;</span></span>আর দামাস্কাসের মস্তক হল কেবলমাত্র রৎসীন।<br> <span class="br-ind"><br><span class="indent">&nbsp;</span></span>পঁয়ষট্টি বছরের মধ্যে<br> <span class="br-ind"><br><span class="indent">&nbsp;</span></span>ইফ্রয়িম এমন ধ্বংস হবে যে, আর জাতি থাকবে না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইফ্রয়িমের মস্তক হল শমরিয়া,<br> <span class="br-ind"><br><span class="indent">&nbsp;</span></span>আর শমরিয়ার মস্তক হল কেবলমাত্র রমলিয়ের পুত্র।<br> <span class="br-ind"><br><span class="indent">&nbsp;</span></span>তোমরা যদি বিশ্বাসে অবিচল না থাকো,<br> <span class="br-ind"><br><span class="indent">&nbsp;</span></span>তোমরা আদৌ দাঁড়াতে পারবে না।’ ”<br></div>
<div class="v" id="v10"><span class="vn">10</span> <span class="br-p"><br><br></span>সদাপ্রভু আবার আহসের সঙ্গে কথা বললেন,</div>
<div class="v" id="v11"><span class="vn">11</span> “তুমি তোমার ঈশ্বর সদাপ্রভুর কাছে একটি চিহ্ন দেখতে চাও, হয় অধোলোকের নিম্নতম স্থানে অথবা ঊর্ধ্বলোকের ঊর্ধ্বতম স্থানে।”</div>
<div class="v" id="v12"><span class="vn">12</span> <span class="br-p"><br><br></span>কিন্তু আহস বললেন, “আমি কোনো চিহ্ন দেখতে চাইব না; আমি সদাপ্রভুর কোনো পরীক্ষা নেব না।”</div>
<div class="v" id="v13"><span class="vn">13</span> <span class="br-p"><br><br></span>তখন যিশাইয় বললেন, “দাউদের কুলের লোকেরা, এখন তোমরা শোনো! মানুষের ধৈর্যের পরীক্ষা নেওয়াই কি যথেষ্ট নয়? তোমরা কি আমার ঈশ্বরেরও ধৈর্যের পরীক্ষা নেবে?</div>
<div class="v" id="v14"><span class="vn">14</span> সেই কারণে প্রভু স্বয়ং তোমাদের এক চিহ্ন দেবেন: এক কুমারী-কন্যা গর্ভবতী হবে ও এক পুত্র-সন্তানের জন্ম দিয়ে তাঁর নাম ইম্মানুয়েল<sup class="fnm"><a name="fnm3" href="#fn3">3</a></sup> রাখবে।</div>
<div class="v" id="v15"><span class="vn">15</span> মন্দকে অগ্রাহ্য করার ও ভালোকে বেছে নেওয়ার পর্যাপ্ত জ্ঞান না হওয়া পর্যন্ত, সেই বালকটি দুধ ও দই খাবে,</div>
<div class="v" id="v16"><span class="vn">16</span> কিন্তু সে মন্দকে অগ্রাহ্য করার ও ভালোকে বেছে নেওয়ার জ্ঞান হওয়ার পূর্বেই, যাদের আপনি ভয় করেন, ওই দুই রাজার দেশ জনশূন্য হয়ে পড়ে থাকবে।</div>
<div class="v" id="v17"><span class="vn">17</span> ইফ্রয়িম যিহূদা থেকে বিচ্ছিন্ন হওয়ার সময় অবধি, যা কখনও হয়নি, সদাপ্রভু তোমার প্রতি, তোমার প্রজাদের প্রতি ও তোমার পিতৃকুলের প্রতি সেরকম সময় উপস্থিত করবেন—তিনি আসিরিয়ার রাজাকে নিয়ে আসবেন।”</div>
<div class="v" id="v18"><h2>আসিরিয়া, ঈশ্বরের বার্তাবাহক</h2><span class="vn">18</span> <span class="br-p"><br><br></span>সেদিন, সদাপ্রভু মিশরে নীল অববাহিকা থেকে মাছি<sup class="fnm"><a name="fnm4" href="#fn4">4</a></sup> ও আসিরীয়দের দেশ থেকে মৌমাছিদের শিস্‌ দিয়ে ডাকবেন।</div>
<div class="v" id="v19"><span class="vn">19</span> তারা এসে সমস্ত খাড়া উপত্যকার মধ্যে, পাহাড়ের ফাটলের মধ্যে, সমস্ত কাঁটাঝোপ ও মাঠে মাঠে বসবে।</div>
<div class="v" id="v20"><span class="vn">20</span> সেদিন, প্রভু তোমার মাথার চুল ও পায়ের লোম কামানোর জন্য এবং তোমার দাড়িও কামিয়ে দেওয়ার জন্য ইউফ্রেটিস নদীর ওপার থেকে একটি ক্ষুর, অর্থাৎ আসিরীয় রাজাকে ব্যবহার করবেন।</div>
<div class="v" id="v21"><span class="vn">21</span> সেদিন, এমন হবে যে, কোনো মানুষ যদি একটি বকনা-বাছুর ও দুটি মেষ পোষে,</div>
<div class="v" id="v22"><span class="vn">22</span> তাহলে তারা এত বেশি দুধ দেবে যে, তারা সেই দুধের আধিক্যে দই খাবে। দেশে অবশিষ্ট যারাই থাকবে, তারা দই ও মধু খাবে।</div>
<div class="v" id="v23"><span class="vn">23</span> সেদিন, যেখানে যেখানে এক হাজার রৌপ্যমুদ্রা<sup class="fnm"><a name="fnm5" href="#fn5">5</a></sup> মূল্যের এক হাজারটি দ্রাক্ষালতা ছিল, সেখানে হবে কেবলমাত্র কাঁটাগাছ ও শেয়ালকাঁটার জঙ্গল।</div>
<div class="v" id="v24"><span class="vn">24</span> লোকেরা সেখানে তিরধনুক নিয়ে যাবে, কারণ সমস্ত দেশ শেয়ালকাঁটা ও কাঁটাঝোপের জঙ্গলে ভরে থাকবে।</div>
<div class="v" id="v25"><span class="vn">25</span> যে সমস্ত পাহাড়ি এলাকা কোদাল দিয়ে চাষ করা হবে, তোমার সেখানকার শেয়ালকাঁটা ও কাঁটাঝোপের ভয়ে সেখানে যাবে না; সেগুলি হবে গৃহপালিত পশুর চারণভূমি ও মেষাদির ছুটে বেড়ানোর স্থান।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শব্দটির অর্থ: এক অবশিষ্ট অংশ ফিরে আসবে।</div>
<div class="fn"><sup class="fnt"><a name="fn2" href="#fnm2">2</a></sup> বা সার্বভৌম বা সর্বোচ্চ ক্ষমতাসম্পন্ন।</div>
<div class="fn"><sup class="fnt"><a name="fn3" href="#fnm3">3</a></sup> শব্দটির অর্থ, আমাদের সঙ্গে ঈশ্বর আছেন।</div>
<div class="fn"><sup class="fnt"><a name="fn4" href="#fnm4">4</a></sup> এখানে মাছি ও মৌমাছি-র অর্থ, সৈন্যবাহিনী।</div>
<div class="fn"><sup class="fnt"><a name="fn5" href="#fnm5">5</a></sup> প্রায় ১২ কিলোগ্রাম রুপোর সমান।</div>
</div>
<!-- PARSED ABOVE; EDITING MAY BREAK PARSER -->
</body></html>