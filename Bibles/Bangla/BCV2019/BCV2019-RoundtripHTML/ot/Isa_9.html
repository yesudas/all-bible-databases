<html><head>
<meta http-equiv="Content-Type" content="text/html;charset=utf-8" />
<title>Isa 9 &ndash; যিশাইয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_7.html">7</a> <a href="Isa_8.html">8</a> <b>9</b> <a href="Isa_10.html">10</a> <a href="Isa_11.html">11</a> ... <a href="Isa_66.html">66</a> </div><hr>
<h1>Isa 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আমাদের জন্য এক শিশুর জন্ম হয়েছে</h2><span class="vn">1</span> <span class="br-p"><br><br></span>তবুও, যারা বিপর্যস্ত হয়েছিল, তাদের মধ্যে বিষাদ আর থাকবে না। অতীতকালে তিনি সবূলূনের ভূমি ও নপ্তালির ভূমিকে অবনত করেছিলেন; কিন্তু পরবর্তীকালে তিনি সমুদ্রের নিকটবর্তী সেই পথ থেকে, জর্ডন নদীর তীরে স্থিত পরজাতিদের<sup class="fnm"><a name="fnm1" href="#fn1">1</a></sup> গালীলকে সম্মানিত করবেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যে জাতি অন্ধকারে বসবাস করত,<br> <span class="br-ind"><br><span class="indent">&nbsp;</span></span>তারা এক মহাজ্যোতি দেখতে পেয়েছে;<br> <span class="br-ind"><br><span class="indent">&nbsp;</span></span>যারা মৃত্যুচ্ছায়ার দেশে বসবাস করত,<br> <span class="br-ind"><br><span class="indent">&nbsp;</span></span>তাদের উপরে এক জ্যোতির উদয় হয়েছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি সেই জাতির বৃদ্ধি করেছ<br> <span class="br-ind"><br><span class="indent">&nbsp;</span></span>এবং তাদের আনন্দ বর্ধিত হয়েছে;<br> <span class="br-ind"><br><span class="indent">&nbsp;</span></span>তারা তোমার সম্মুখে উল্লসিত হয়<br> <span class="br-ind"><br><span class="indent">&nbsp;</span></span>যেমন লোকে শস্যচয়নের সময়ে করে,<br> <span class="br-ind"><br><span class="indent">&nbsp;</span></span>যেমন যোদ্ধারা আনন্দ করে,<br> <span class="br-ind"><br><span class="indent">&nbsp;</span></span>যখন তারা লুন্ঠিত বস্তু বিভাগ করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেমন তোমরা মিদিয়নকে পরাস্ত করার সময়ে করেছিলে,<br> <span class="br-ind"><br><span class="indent">&nbsp;</span></span>তাদের দাসত্বের জোয়াল<br> <span class="br-ind"><br><span class="indent">&nbsp;</span></span>তোমরা ভেঙে ফেলবে,<br> <span class="br-ind"><br><span class="indent">&nbsp;</span></span>তাদের কাঁধ থেকে ভারী বোঝা তুলে ফেলবে,<br> <span class="br-ind"><br><span class="indent">&nbsp;</span></span>তোমরা নিপীড়নকারীদের লাঠি ভেঙে ফেলবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যুদ্ধে ব্যবহৃত প্রত্যেক যোদ্ধার জুতো<br> <span class="br-ind"><br><span class="indent">&nbsp;</span></span>ও রক্তে ভেজা প্রত্যেকটি পোশাক<br> <span class="br-ind"><br><span class="indent">&nbsp;</span></span>অবশ্য দগ্ধ করা হবে,<br> <span class="br-ind"><br><span class="indent">&nbsp;</span></span>সেগুলি আগুনের জ্বালানি স্বরূপ হবে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ আমাদের জন্য এক শিশুর জন্ম হয়েছে,<br> <span class="br-ind"><br><span class="indent">&nbsp;</span></span>আমাদের কাছে এক পুত্রসন্তান দেওয়া হয়েছে,<br> <span class="br-ind"><br><span class="indent">&nbsp;</span></span><i>রাজ্যের</i> শাসনভার তাঁরই কাঁধে দেওয়া হবে।<br> <span class="br-ind"><br><span class="indent">&nbsp;</span></span>আর তাঁকে বলা হবে<br> <span class="br-ind"><br><span class="indent">&nbsp;</span></span>আশ্চর্য পরামর্শদাতা,<sup class="fnm"><a name="fnm2" href="#fn2">2</a></sup> পরাক্রমী ঈশ্বর,<br> <span class="br-ind"><br><span class="indent">&nbsp;</span></span>চিরন্তন পিতা, শান্তিরাজ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাঁর শাসনক্ষমতা বৃদ্ধির ও শান্তির<br> <span class="br-ind"><br><span class="indent">&nbsp;</span></span>কোনো সীমা থাকবে না।<br> <span class="br-ind"><br><span class="indent">&nbsp;</span></span>তিনি দাউদের সিংহাসনে অধিষ্ঠিত হয়ে<br> <span class="br-ind"><br><span class="indent">&nbsp;</span></span>তাঁর রাজ্যের উপরে কর্তৃত্ব করবেন,<br> <span class="br-ind"><br><span class="indent">&nbsp;</span></span>ন্যায়বিচার ও ধার্মিকতার সঙ্গে<br> <span class="br-ind"><br><span class="indent">&nbsp;</span></span>তিনি তা প্রতিষ্ঠিত করে সুস্থির করবেন,<br> <span class="br-ind"><br><span class="indent">&nbsp;</span></span>সেই সময় থেকে অনন্তকাল পর্যন্ত করবেন।<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভুর উদ্যমই<br> <span class="br-ind"><br><span class="indent">&nbsp;</span></span>তা সম্পাদন করবে।<br></div>
<div class="v" id="v8"><h2>ইস্রায়েলের বিরুদ্ধে সদাপ্রভুর ক্রোধ</h2><span class="vn">8</span> <span class="br-ind"><br><span class="indent">&nbsp;</span></span>প্রভু যাকোবের বিরুদ্ধে একটি বার্তা প্রেরণ করেছেন;<br> <span class="br-ind"><br><span class="indent">&nbsp;</span></span>তা ইস্রায়েলের উপরে পতিত হবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইফ্রয়িম ও শমরিয়ায় বসবাসকারী<br> <span class="br-ind"><br><span class="indent">&nbsp;</span></span>সব লোকই তা জানতে পারবে,<br> <span class="br-ind"><br><span class="indent">&nbsp;</span></span>যারা গর্বিত মনে ও<br> <span class="br-ind"><br><span class="indent">&nbsp;</span></span>উদ্ধত হৃদয়ের সঙ্গে একথা বলে,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“ইটগুলি তো পতিত হয়েছে,<br> <span class="br-ind"><br><span class="indent">&nbsp;</span></span>কিন্তু আমরা তক্ষিত প্রস্তরে তা আবার গাঁথব;<br> <span class="br-ind"><br><span class="indent">&nbsp;</span></span>ডুমুর গাছগুলি কেটে ফেলা হয়েছে,<br> <span class="br-ind"><br><span class="indent">&nbsp;</span></span>কিন্তু সেগুলির জায়গায় আমরা সিডার গাছ লাগাব।”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু সদাপ্রভু রৎসীনের বিরুদ্ধে, তার শত্রুদের শক্তিশালী করেছেন,<br> <span class="br-ind"><br><span class="indent">&nbsp;</span></span>আর তার বিরুদ্ধে তাদের উদ্দীপিত করেছেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পূর্বদিক থেকে আরামীয়রা ও পশ্চিমদিক থেকে ফিলিস্তিনীরা<br> <span class="br-ind"><br><span class="indent">&nbsp;</span></span>মুখ হা করে ইস্রায়েলকে গ্রাস করেছে। <span class="br-p"><br><br></span>তবুও, এ সকলের জন্য তাঁর ক্রোধ প্রশমিত হয়নি,<br> <span class="br-ind"><br><span class="indent">&nbsp;</span></span>তাঁর হাত এখনও উপরে উঠে আছে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু, যিনি তাদের আঘাত করেছেন, তাঁর কাছে তারা ফিরে আসেনি,<br> <span class="br-ind"><br><span class="indent">&nbsp;</span></span>তারা সর্বশক্তিমান সদাপ্রভুর অন্বেষণও করেনি।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাই সদাপ্রভু ইস্রায়েল থেকে মাথা ও লেজ, দুটিই কেটে ফেলবেন,<br> <span class="br-ind"><br><span class="indent">&nbsp;</span></span>খেজুরডাল ও নলখাগড়া মাত্র একদিনে কেটে দেবেন;<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রাচীনেরা ও প্রমুখ লোকেরা হলেন মস্তক,<br> <span class="br-ind"><br><span class="indent">&nbsp;</span></span>আর যে ভাববাদীরা মিথ্যা কথা শিক্ষা দেয়, তারা হল লেজ।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা লোকদের পথ প্রদর্শন করে, তারাই তাদের বিপথে চালিত করে,<br> <span class="br-ind"><br><span class="indent">&nbsp;</span></span>আর যারা চালিত হয়, তারা বিপথগামী হয়ে পড়ে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই কারণে প্রভু যুবকদের জন্য আর আনন্দ করবেন না,<br> <span class="br-ind"><br><span class="indent">&nbsp;</span></span>পিতৃহীন ও বিধবাদের প্রতি তিনি মমতা প্রদর্শন করবেন না,<br> <span class="br-ind"><br><span class="indent">&nbsp;</span></span>কারণ তারা সবাই ভক্তিহীন ও দুষ্ট,<br> <span class="br-ind"><br><span class="indent">&nbsp;</span></span>তারা প্রত্যেকেই অশালীন কথা বলে। <span class="br-p"><br><br></span>তবুও, এ সকলের জন্য তাঁর ক্রোধ প্রশমিত হয়নি,<br> <span class="br-ind"><br><span class="indent">&nbsp;</span></span>তাঁর হাত এখনও উপরে উঠে আছে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সত্যিই দুষ্টতা আগুনের মতো প্রজ্বলিত হয়;<br> <span class="br-ind"><br><span class="indent">&nbsp;</span></span>তা শিয়ালকাঁটা ও কাঁটাঝোপকে পুড়িয়ে ফেলে,<br> <span class="br-ind"><br><span class="indent">&nbsp;</span></span>তা বনের ঘন জঙ্গলকে দাউদাউ করে প্রজ্বলিত করে,<br> <span class="br-ind"><br><span class="indent">&nbsp;</span></span>ফলে উপরের দিকে ঘন ধোঁয়ার কুণ্ডলী উঠে যায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভুর ক্রোধে<br> <span class="br-ind"><br><span class="indent">&nbsp;</span></span>সমস্ত দেশ আগুনে ঝলসে যাবে,<br> <span class="br-ind"><br><span class="indent">&nbsp;</span></span>আর লোকেরা হবে সেই আগুনের জ্বালানি স্বরূপ;<br> <span class="br-ind"><br><span class="indent">&nbsp;</span></span>কেউ তার ভাইকেও অব্যাহতি দেবে না।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ডানদিকে তারা গ্রাস করবে,<br> <span class="br-ind"><br><span class="indent">&nbsp;</span></span>তবুও তারা ক্ষুধার্ত থেকে যাবে;<br> <span class="br-ind"><br><span class="indent">&nbsp;</span></span>বাঁদিকে তারা খেতে থাকবে,<br> <span class="br-ind"><br><span class="indent">&nbsp;</span></span>তবুও তারা পরিতৃপ্ত হবে না।<br> <span class="br-ind"><br><span class="indent">&nbsp;</span></span>প্রত্যেকে তার নিজের সন্তানের<sup class="fnm"><a name="fnm3" href="#fn3">3</a></sup> মাংস খাবে:<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মনঃশি ইফ্রয়িমের মাংস খাবে এবং ইফ্রয়িম খাবে মনঃশির;<br> <span class="br-ind"><br><span class="indent">&nbsp;</span></span>তারা উভয়ে একত্রে যিহূদার বিরুদ্ধে উঠবে। <span class="br-p"><br><br></span>তবুও, এ সকলের জন্য তাঁর ক্রোধ প্রশমিত হয়নি,<br> <span class="br-ind"><br><span class="indent">&nbsp;</span></span>তাঁর হাত এখনও উপরে উঠে আছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ইহুদি ছাড়া অন্য যে কোনো জাতিকে ইহুদিরা পরজাতি বলে মনে করতে। তাই, পরজাতির অর্থ, অইহুদি জাতি।</div>
<div class="fn"><sup class="fnt"><a name="fn2" href="#fnm2">2</a></sup> বা আশ্চর্য, পরামর্শদাতা।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: বাহু বা হাতের।</div>
</div>
<!-- PARSED ABOVE; EDITING MAY BREAK PARSER -->
</body></html>