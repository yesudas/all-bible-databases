<html><head>
<meta http-equiv="Content-Type" content="text/html;charset=utf-8" />
<title>Jer 1 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <b>1</b> <a href="Jer_2.html">2</a> <a href="Jer_3.html">3</a> ... <a href="Jer_52.html">52</a> </div><hr>
<h1>Jer 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ভাববাদী যিরমিয় চল্লিশ বছর ধরে যিহূদা রাজ্যের উদ্দেশে ভাববাণী বলেছেন—যা আসিরীয় যুগের পরিসমাপ্তি থেকে শুরু করে ব্যাবিলনের হাতে যিহূদা রাজ্যের ধ্বংস পর্যন্ত বিস্তৃত। এই পুস্তকে যিহূদা রাজ্যের শেষ বছরগুলিতে যিরমিয়ের অভিজ্ঞতার ধর্মোপদেশ, ভাববাণী ও আত্মজীবনীর বর্ণনা মিশ্রিত অবস্থায় রয়েছে। তাঁর যে সহসাথী যিহূদাবাসীরা তাঁকে প্রত্যাখ্যান করেছিল, এমনকি তাঁকে হত্যা করার ষড়যন্ত্র করেছিল, তাদের কাছে ঈশ্বরের বাণী প্রকাশ করার সময় এই ভাববাদীর হৃদয়ের একটা অন্তরঙ্গ ছবি আমরা দেখতে পাই। <!--raw 1 bo --><p/><!--endraw 1-->পুস্তকটির শুরুতে ও শেষে রয়েছে সেই ঘটনা সংশ্লিষ্ট বিভিন্ন ঐতিহাসিক প্রসঙ্গগুলির উল্লেখ, যে ধরনের ঘটনার ভবিষ্যদ্‌বাণী করার জন্য যিরমিয় সুপরিচিত ছিলেন: জেরুশালেমের পতন। পুস্তকটির চারটি প্রধান ভাগের বিষয়ের মধ্যে মোটামুটিভাবে (ক্রমানুসারে) রয়েছে ভাববাণী, আখ্যান (দুটি ভাগে) এবং তারপর আবার ভাববাণী। তাৎপর্যপূর্ণভাবে, উপরোক্ত চারটি ভাগের প্রত্যেকটি শেষ হচ্ছে একটি পুস্তকে বা গোটানো পুঁথিতে লেখা যিরমিয় কথিত বাক্যগুলির উল্লেখ করে। এই পুস্তকের মাঝের বর্ণনায় একটি দীর্ঘ কাব্যিক ছন্দের ভাববাণীকে অন্তর্ভুক্ত করা হয়েছে। সুতরাং যিরমিয় কথিত ভবিষ্যদ্‌বাণীগুলি এই পুস্তকের শুরুতে, মধ্যে ও শেষে রয়েছে যা তাদের গুরুত্বকে প্রকাশ করে। মানুষের অন্তরের পরিবর্তনের জন্য এক নতুন চুক্তি নির্মাণের যে প্রতিশ্রুতি মাঝের অংশের ভাববাণীতে দেওয়া হয়েছে, তাকেই এখানে সবচেয়ে গুরুত্বপূর্ণ বলে অভিহিত করা হয়েছে। ঈশ্বর শুধু মন্দতাকে শাস্তিই দেন না—তিনি উত্তমতা দিয়ে মন্দতাকে পরাজিতও করেন। <!--raw 1 bo --><p/><!--endraw 1-->যিরমিয় পুস্তকটি স্থান ও কালের মধ্যে আমাদের আগে ও পরে নিয়ে যায় ঠিকই, কিন্তু এর মূল বিষয়টি অটুট রয়েছে। অন্যায় কাজের জন্য দণ্ডাজ্ঞার বার্তার পরেই রয়েছে ক্ষমা ও নতুন জীবনের পুনরুদ্ধারকারী শক্তির কথা: <!--raw 1 bo --><i><!--endraw 1-->তুমি উৎপাটন করবে ও ভেঙে ফেলবে, ধ্বংস ও পরাস্ত করবে, গঠন ও রোপণ করবে।
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এগুলি হিল্কিয়ের পুত্র যিরমিয়ের কথিত বাক্য, তিনি ছিলেন বিন্যামীন প্রদেশে অবস্থিত অনাথোৎ নগরের যাজকদের একজন।</div>
<div class="v" id="v2"><span class="vn">2</span> আমোনের পুত্র যিহূদার রাজা যোশিয়ের রাজত্বকালের ত্রয়োদশ বছরে<sup class="fnm"><a name="fnm1" href="#fn1">1</a></sup> সদাপ্রভুর বাক্য যিরমিয়ের কাছে</div>
<div class="v" id="v3"><span class="vn">3</span> এবং যিহূদার রাজা যোশিয়ের পুত্র যিহোয়াকীমের রাজত্বকাল থেকে, যিহূদার রাজা যোশিয়ের পুত্র সিদিকিয়ের রাজত্বকালের একাদশ বছরের পঞ্চম মাসে সদাপ্রভুর বাক্য উপস্থিত হল, যখন,<sup class="fnm"><a name="fnm2" href="#fn2">2</a></sup> জেরুশালেমের লোকেদের বন্দিরূপে নির্বাসিত করা হয়।</div>
<div class="v" id="v4"><h2>যিরমিয়ের আহ্বান</h2><span class="vn">4</span> <span class="br-p"><br><br></span>আর সদাপ্রভুর এই বাক্য আমার কাছে উপস্থিত হল:</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“মাতৃগর্ভে তোমাকে গঠন করার পূর্বে আমি তোমাকে জানতাম,<br> <span class="br-ind"><br><span class="indent">&nbsp;</span></span>তোমার জন্মের পূর্ব থেকে আমি তোমাকে পৃথক করেছি;<br> <span class="br-ind"><br><span class="indent">&nbsp;</span></span>জাতিগণের কাছে আমি তোমাকে আমার ভাববাদীরূপে নিযুক্ত করেছি।”<br></div>
<div class="v" id="v6"><span class="vn">6</span> <span class="br-p"><br><br></span>তখন আমি বললাম, “হায়, সার্বভৌম সদাপ্রভু, দেখো, আমি কথা বলতেই পারি না; কারণ আমি নিতান্ত বালকমাত্র।”</div>
<div class="v" id="v7"><span class="vn">7</span> <span class="br-p"><br><br></span>কিন্তু সদাপ্রভু আমাকে বললেন, “তুমি এরকম কথা বোলো না যে ‘আমি বালক।’ আমি যাদের কাছে তোমাকে পাঠাব, তুমি তাদের প্রত্যেকের কাছে যাবে এবং আমি যা তোমাকে বলব, তুমি তাদের সেই কথাই বলবে।</div>
<div class="v" id="v8"><span class="vn">8</span> তুমি তাদের ভয় পেয়ো না, কারণ আমি তোমার সঙ্গে থাকব ও তোমাকে রক্ষা করব,” সদাপ্রভু এই কথা বলেন!</div>
<div class="v" id="v9"><span class="vn">9</span> <span class="br-p"><br><br></span>এরপর, সদাপ্রভু তাঁর হাত বাড়িয়ে আমার মুখ স্পর্শ করলেন ও বললেন, “আমি আমার বাক্য তোমার মুখে দিয়েছি।</div>
<div class="v" id="v10"><span class="vn">10</span> দেখো, আমি আজ তোমাকে বিভিন্ন জাতি ও রাজ্যগুলির বিরুদ্ধে দাঁড়ানোর জন্য নিযুক্ত করছি, যাদের তুমি উৎপাটন করবে ও ভেঙে ফেলবে, ধ্বংস ও পরাস্ত করবে, গঠন ও রোপণ করবে।”</div>
<div class="v" id="v11"><span class="vn">11</span> <span class="br-p"><br><br></span>এরপর সদাপ্রভুর বাক্য আমার কাছে উপস্থিত হল, “যিরমিয়, তুমি কী দেখতে পাচ্ছ?” <span class="br-p"><br><br></span>আমি উত্তর দিলাম, “আমি কাঠবাদাম গাছের একটি শাখা দেখতে পাচ্ছি।”</div>
<div class="v" id="v12"><span class="vn">12</span> <span class="br-p"><br><br></span>সদাপ্রভু আমাকে বললেন, “ঠিকই দেখেছ, কেননা, আমি লক্ষ্য করছি<sup class="fnm"><a name="fnm3" href="#fn3">3</a></sup> যে, আমার বাক্য সফল হবে।”</div>
<div class="v" id="v13"><span class="vn">13</span> <span class="br-p"><br><br></span>সদাপ্রভুর বাক্য পুনরায় আমার কাছে উপস্থিত হল, “তুমি এখন কী দেখতে পাচ্ছ?” <span class="br-p"><br><br></span>আমি উত্তর দিলাম, “আমি ফুটন্ত জলের একটি পাত্র দেখতে পাচ্ছি, যা উত্তর দিক থেকে আমাদের দিকে হেলে আছে।”</div>
<div class="v" id="v14"><span class="vn">14</span> <span class="br-p"><br><br></span>সদাপ্রভু আমাকে বললেন, “উত্তর দিক থেকে ধ্বংস এই দেশের লোকদের উপরে আছড়ে পড়বে।</div>
<div class="v" id="v15"><span class="vn">15</span> আমি উত্তর রাজ্যের সব লোকজনকে জেরুশালেমে আসার জন্য আহ্বান করতে চলেছি,” সদাপ্রভু এই কথা বলেন। <span class="br-p"><br><br></span><span class="br-ind"><br><span class="indent">&nbsp;</span></span>“তাদের রাজারা আসবে এবং তাদের সিংহাসনগুলি<br> <span class="br-ind"><br><span class="indent">&nbsp;</span></span>জেরুশালেমের নগরদ্বারে স্থাপন করবে;<br> <span class="br-ind"><br><span class="indent">&nbsp;</span></span>তারা সকলে দল বেঁধে এসে এই নগরের প্রাচীর<br> <span class="br-ind"><br><span class="indent">&nbsp;</span></span>ও যিহূদার অন্য সব নগর আক্রমণ করবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি আমার প্রজাদের উপরে দণ্ডাদেশ ঘোষণা করব<br> <span class="br-ind"><br><span class="indent">&nbsp;</span></span>কেননা তারা আমাকে পরিত্যাগ করার মতো মন্দ কাজ করেছে,<br> <span class="br-ind"><br><span class="indent">&nbsp;</span></span>তারা অন্য সব দেবদেবীর উদ্দেশে ধূপদাহ করেছে<br> <span class="br-ind"><br><span class="indent">&nbsp;</span></span>এবং নিজেদেরই হাতে তৈরি প্রতিমাদের আরাধনা করেছে!<br></div>
<div class="v" id="v17"><span class="vn">17</span> <span class="br-p"><br><br></span>“তুমি প্রস্তুত হও! উঠে দাঁড়াও এবং আমি তোমাকে যা কিছু আদেশ দেব, সেগুলি তাদের গিয়ে বলো। তুমি তাদের ভয়ে আতঙ্কিত হোয়ো না, নইলে তাদের সামনে আমি তোমাকেই আতঙ্কিত করে তুলব।</div>
<div class="v" id="v18"><span class="vn">18</span> আজ আমি তোমাকে সুদৃঢ় নগরস্বরূপ, লোহার স্তম্ভ এবং পিতলের প্রাচীরস্বরূপ করেছি। যাতে তুমি সমগ্র দেশের সব রাজা, রাজকর্মচারী, যাজকবৃন্দ ও যিহূদার লোকেদের বিপক্ষে দাঁড়াতে পারো।</div>
<div class="v" id="v19"><span class="vn">19</span> তারা তোমার বিরুদ্ধে লড়াই করবে, কিন্তু তোমার উপরে বিজয়লাভ করতে পারবে না, কেননা আমি তোমার সহবর্তী এবং আমি তোমায় রক্ষা করব,” সদাপ্রভু এই কথা বলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> যোশিয়ের রাজত্বকালের ত্রয়োদশতম বছর ছিল ৬২৭ খ্রী: পূ:</div>
<div class="fn"><sup class="fnt"><a name="fn2" href="#fnm2">2</a></sup> সময়টি ছিল হিব্রু চান্দ্র ক্যালেণ্ডার অনুযায়ী ৫৮৬ খ্রী: পূ: আগস্ট ও সেপ্টেম্বরের মাঝামাঝি সময়।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু শোকেদ (লক্ষ্য করা) শব্দটি বাদাম গাছের (শকেদ) মতো শোনায়।</div>
</div>
<!-- PARSED ABOVE; EDITING MAY BREAK PARSER -->
</body></html>