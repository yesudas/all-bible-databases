<html><head>
<meta http-equiv="Content-Type" content="text/html;charset=utf-8" />
<title>Jer 12 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_10.html">10</a> <a href="Jer_11.html">11</a> <b>12</b> <a href="Jer_13.html">13</a> <a href="Jer_14.html">14</a> ... <a href="Jer_52.html">52</a> </div><hr>
<h1>Jer 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরমিয়ের অভিযোগ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি যখন তোমার সামনে কোনো অভিযোগ নিয়ে আসি,<br> <span class="br-ind"><br><span class="indent">&nbsp;</span></span>তুমি সবসময়ই নির্দোষ প্রতিপন্ন হও।<br> <span class="br-ind"><br><span class="indent">&nbsp;</span></span>তবুও আমি তোমার ন্যায়বিচার সম্পর্কে কথা বলতে চাই:<br> <span class="br-ind"><br><span class="indent">&nbsp;</span></span>দুষ্ট লোকদের পথ কেন সমৃদ্ধ হয়?<br> <span class="br-ind"><br><span class="indent">&nbsp;</span></span>বিশ্বাসহীন সব লোক কেন স্বচ্ছন্দে জীবনযাপন করে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তাদের রোপণ করেছ, তাদের শিকড় ধরেছ,<br> <span class="br-ind"><br><span class="indent">&nbsp;</span></span>তারা বৃদ্ধি পেয়ে ফল উৎপন্ন করে।<br> <span class="br-ind"><br><span class="indent">&nbsp;</span></span>তুমি সবসময় তাদের ওষ্ঠাধরে থাকো,<br> <span class="br-ind"><br><span class="indent">&nbsp;</span></span>কিন্তু তাদের অন্তর তোমার থেকে অনেক দূরে থাকে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তবুও, হে সদাপ্রভু, তুমি তো আমাকে জানো;<br> <span class="br-ind"><br><span class="indent">&nbsp;</span></span>তুমি আমাকে দেখে থাকো এবং তোমার সম্পর্কে আমার চিন্তাধারা পরীক্ষা করে থাকো।<br> <span class="br-ind"><br><span class="indent">&nbsp;</span></span>মেষের মতো নিহত হওয়ার জন্য তুমি ওদের টেনে নাও!<br> <span class="br-ind"><br><span class="indent">&nbsp;</span></span>হত্যার দিনের জন্য তুমি তাদের পৃথক করে রাখো!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এই দেশ কত দিন শোক করবে<br> <span class="br-ind"><br><span class="indent">&nbsp;</span></span>এবং মাঠের প্রতিটি তৃণ শুকনো হবে?<br> <span class="br-ind"><br><span class="indent">&nbsp;</span></span>কারণ এই দেশে বসবাসকারীরা দুষ্ট,<br> <span class="br-ind"><br><span class="indent">&nbsp;</span></span>পশুরা ও সব পাখি ধ্বংস হয়েছে।<br> <span class="br-ind"><br><span class="indent">&nbsp;</span></span>এছাড়া, লোকেরা বলছে,<br> <span class="br-ind"><br><span class="indent">&nbsp;</span></span>“আমাদের প্রতি কী ঘটছে, তা তিনি দেখবেন না।”<br></div>
<div class="v" id="v5"><h2>ঈশ্বরের উত্তরদান</h2><span class="vn">5</span> <span class="br-ind"><br><span class="indent">&nbsp;</span></span>“যদি তুমি মানুষের সঙ্গে দৌড় প্রতিযোগিতায় অংশ নাও,<br> <span class="br-ind"><br><span class="indent">&nbsp;</span></span>আর তারা তোমাকে ক্লান্ত করে দেয়,<br> <span class="br-ind"><br><span class="indent">&nbsp;</span></span>তাহলে অশ্বদের সঙ্গে তুমি কীভাবে দৌড়াতে পারবে?<br> <span class="br-ind"><br><span class="indent">&nbsp;</span></span>তুমি যদি নিরাপদ ভূমিতে হোঁচট খাও,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>তাহলে জর্ডন নদীর তীরে, জঙ্গলে<sup class="fnm"><a name="fnm2" href="#fn2">2</a></sup> কী করবে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ভাইয়েরা, তোমার নিজের পরিবার,<br> <span class="br-ind"><br><span class="indent">&nbsp;</span></span>এমনকি, তারাও তোমার সঙ্গে বিশ্বাসঘাতকতা করেছে;<br> <span class="br-ind"><br><span class="indent">&nbsp;</span></span>তারা তোমার বিরুদ্ধে এক তীব্র শোরগোল তুলেছে।<br> <span class="br-ind"><br><span class="indent">&nbsp;</span></span>তুমি তাদের বিশ্বাস কোরো না,<br> <span class="br-ind"><br><span class="indent">&nbsp;</span></span>যদিও তারা তোমার সম্পর্কে ভালো ভালো কথা বলে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“আমি আমার গৃহ ত্যাগ করব,<br> <span class="br-ind"><br><span class="indent">&nbsp;</span></span>আমার উত্তরাধিকার ছেড়ে চলে যাব;<br> <span class="br-ind"><br><span class="indent">&nbsp;</span></span>আমার ভালোবাসার পাত্রীকে<br> <span class="br-ind"><br><span class="indent">&nbsp;</span></span>আমি শত্রুদের হাতে তুলে দেব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার উত্তরাধিকার আমার কাছে<br> <span class="br-ind"><br><span class="indent">&nbsp;</span></span>জঙ্গলের এক সিংহের মতো হয়েছে।<br> <span class="br-ind"><br><span class="indent">&nbsp;</span></span>সে আমার প্রতি গর্জন করে;<br> <span class="br-ind"><br><span class="indent">&nbsp;</span></span>সেই কারণে, আমি তাকে ঘৃণা করি।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার উত্তরাধিকার কি আমার কাছে<br> <span class="br-ind"><br><span class="indent">&nbsp;</span></span>এক বিচিত্র রঙের শিকারি পাখির মতো হয়নি<br> <span class="br-ind"><br><span class="indent">&nbsp;</span></span>যেন অন্যান্য শিকারি পাখিরা এসে তার চারপাশে জড়ো হয় ও আক্রমণ করে?<br> <span class="br-ind"><br><span class="indent">&nbsp;</span></span>যাও, গিয়ে সব বন্যপশুকে একত্র করো;<br> <span class="br-ind"><br><span class="indent">&nbsp;</span></span>গ্রাস করার জন্য তাদের নিয়ে এসো।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বহু পালরক্ষক আমার দ্রাক্ষাকুঞ্জকে ধ্বংস করবে,<br> <span class="br-ind"><br><span class="indent">&nbsp;</span></span>তারা আমার মাঠ পদদলিত করবে;<br> <span class="br-ind"><br><span class="indent">&nbsp;</span></span>তারা আমার মনোরম ক্ষেত্রকে<br> <span class="br-ind"><br><span class="indent">&nbsp;</span></span>জনশূন্য পরিত্যক্ত স্থানে পরিণত করবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এ হবে এক পরিত্যক্ত স্থান,<br> <span class="br-ind"><br><span class="indent">&nbsp;</span></span>আমার চোখের সামনে হবে শুকনো ও নির্জন;<br> <span class="br-ind"><br><span class="indent">&nbsp;</span></span>সমস্ত দেশই পড়ে থাকবে পরিত্যক্ত হয়ে,<br> <span class="br-ind"><br><span class="indent">&nbsp;</span></span>কারণ তা তত্ত্বাবধান করার জন্য কেউই নেই।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মরুপ্রান্তরে বৃক্ষহীন উঁচু ভুমিগুলির উপরে,<br> <span class="br-ind"><br><span class="indent">&nbsp;</span></span>ধ্বংসকারী সৈন্যেরা গিজগিজ করবে,<br> <span class="br-ind"><br><span class="indent">&nbsp;</span></span>কারণ দেশে এক প্রান্ত থেকে অন্য প্রান্ত পর্যন্ত<br> <span class="br-ind"><br><span class="indent">&nbsp;</span></span>সদাপ্রভুর তরোয়াল সবাইকে গ্রাস করবে;<br> <span class="br-ind"><br><span class="indent">&nbsp;</span></span>নিরাপদ কেউই থাকবে না।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা গম রোপণ করবে কিন্তু কাটবে কাঁটাগাছ,<br> <span class="br-ind"><br><span class="indent">&nbsp;</span></span>তারা কঠোর পরিশ্রম করবে কিন্তু লাভ হবে না কিছুই।<br> <span class="br-ind"><br><span class="indent">&nbsp;</span></span>তাই, সদাপ্রভুর প্রচণ্ড ক্রোধের কারণে<br> <span class="br-ind"><br><span class="indent">&nbsp;</span></span>তোমাদের ফসল কাটার লজ্জা বহন করো।”<br></div>
<div class="v" id="v14"><span class="vn">14</span> <span class="br-p"><br><br></span>সদাপ্রভু এই কথা বলেন: “আমার প্রজা ইস্রায়েলকে আমি অধিকাররূপে যে দেশ দিয়েছি, আমার দুষ্ট প্রতিবেশীরা তা অবরুদ্ধ করেছে। তাদের ভূমি থেকে আমি সেই শত্রুদের উৎখাত করব এবং তার মধ্য থেকে যিহূদা কুলের লোকদেরও আমি উৎপাটন করব।</div>
<div class="v" id="v15"><span class="vn">15</span> কিন্তু উৎপাটন করার পর, আমি ফিরে তাদের প্রতি মমতা করব, আর তাদের প্রত্যেকজনকে তাদের স্বদেশে, নিজস্ব অধিকারে ফিরিয়ে আনব।</div>
<div class="v" id="v16"><span class="vn">16</span> তারা যদি ভালোভাবে আমার প্রজাদের জীবনাচরণ শেখে এবং আমার নামে এই কথা বলে শপথ করে, ‘জীবন্ত সদাপ্রভুর দিব্যি,’ যেভাবে একদিন তারা বায়াল-দেবতার নামে আমার প্রজাদের শপথ করতে শিখিয়েছিল, তাহলে তখন তারা আমার প্রজাদের মধ্যে প্রতিষ্ঠিত হবে।</div>
<div class="v" id="v17"><span class="vn">17</span> কিন্তু কোনো জাতি যদি তা না শেখে, আমি তাদের সম্পূর্ণরূপে উৎপাটন করে তাদের ধ্বংস করব,” সদাপ্রভু এই কথা বলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) যদি তুমি নিরাপদ স্থানে তোমার আস্থা রেখে থাকো।</div>
<div class="fn"><sup class="fnt"><a name="fn2" href="#fnm2">2</a></sup> বা জর্ডন নদীর জল প্লাবিত হলে।</div>
</div>
<!-- PARSED ABOVE; EDITING MAY BREAK PARSER -->
</body></html>