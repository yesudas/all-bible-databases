<html><head>
<meta http-equiv="Content-Type" content="text/html;charset=utf-8" />
<title>Jer 13 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_11.html">11</a> <a href="Jer_12.html">12</a> <b>13</b> <a href="Jer_14.html">14</a> <a href="Jer_15.html">15</a> ... <a href="Jer_52.html">52</a> </div><hr>
<h1>Jer 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মসিনার কোমরবন্ধ</h2><span class="vn">1</span> <span class="br-p"><br><br></span>সদাপ্রভু আমাকে এই কথা বললেন, “তুমি যাও, গিয়ে মসিনার<sup class="fnm"><a name="fnm1" href="#fn1">1</a></sup> একটি কোমরবন্ধ ক্রয় করো এবং তোমার কোমরে তা জড়াও, কিন্তু সেটি জলে ভেজাবে না।”</div>
<div class="v" id="v2"><span class="vn">2</span> তাই আমি সদাপ্রভুর আদেশ অনুসারে একটি কোমরবন্ধ কিনলাম ও আমার কোমরে জড়িয়ে নিলাম।</div>
<div class="v" id="v3"><span class="vn">3</span> <span class="br-p"><br><br></span>তারপর, সদাপ্রভুর বাক্য দ্বিতীয়বার আমার কাছে উপস্থিত হল:</div>
<div class="v" id="v4"><span class="vn">4</span> “যে কোমরবন্ধ কিনে তুমি কোমরে জড়িয়েছ, তা নিয়ে তুমি ইউফ্রেটিস<sup class="fnm"><a name="fnm2" href="#fn2">2</a></sup> নদীর কাছে যাও এবং সেখানে কোনো পাথরের ফাটলে তুমি তা লুকিয়ে রাখো।”</div>
<div class="v" id="v5"><span class="vn">5</span> অতএব, সদাপ্রভুর কথামতো আমি ইউফ্রেটিস নদীর কাছে গিয়ে সেটি লুকিয়ে রাখলাম।</div>
<div class="v" id="v6"><span class="vn">6</span> <span class="br-p"><br><br></span>অনেক দিন পরে সদাপ্রভু আমাকে বললেন, “তুমি এখনই ইউফ্রেটিস নদীর কাছে যাও, আর যে কোমরবন্ধটি আমি তোমাকে সেখানে লুকিয়ে রাখতে বলেছিলাম, সেটি নিয়ে এসো।”</div>
<div class="v" id="v7"><span class="vn">7</span> তাই আমি ইউফ্রেটিস নদীর তীরে গেলাম এবং কোমরবন্ধটি যেখানে লুকিয়ে রেখেছিলাম, সেখান থেকে মাটি খুঁড়ে তা বের করলাম। কিন্তু সেটি তখন নষ্ট ও সম্পূর্ণরূপে ব্যবহারের অযোগ্য হয়ে পড়েছিল।</div>
<div class="v" id="v8"><span class="vn">8</span> <span class="br-p"><br><br></span>তখন সদাপ্রভুর বাক্য আমার কাছে উপস্থিত হল:</div>
<div class="v" id="v9"><span class="vn">9</span> “সদাপ্রভু এই কথা বলেন, ‘এভাবেই আমি যিহূদার অহংকার ও জেরুশালেমের মহা অহংকার চূর্ণ করব।</div>
<div class="v" id="v10"><span class="vn">10</span> এই দুষ্ট প্রজারা, যারা আমার কথা শুনতে চায় না, যারা নিজেদের অন্তরের একগুঁয়েমি অনুযায়ী চলে এবং অন্যান্য দেবদেবীর অনুসারী হয়ে তাদের উপাসনা করে, তারা এই কোমরবন্ধের মতো, সম্পূর্ণরূপে ব্যবহারের অযোগ্য হবে!</div>
<div class="v" id="v11"><span class="vn">11</span> কারণ যেভাবে কোনো কোমরবন্ধ মানুষের কোমরে জড়ানো হয়, তেমনই আমি ইস্রায়েলের সমস্ত কুল ও যিহূদার সমস্ত কুলের লোকদের জড়িয়ে রেখেছিলাম, যেন তারা আমার প্রজা হয়ে আমার সুনাম, প্রশংসা ও সমাদর করে, কিন্তু তারা শোনেনি,’ সদাপ্রভু এই কথা বলেন।</div>
<div class="v" id="v12"><h2>সুরাধার</h2><span class="vn">12</span> <span class="br-p"><br><br></span>“তুমি গিয়ে তাদের বলো, ‘সদাপ্রভু, ইস্রায়েলের ঈশ্বর এই কথা বলেন, প্রতিটি সুরাধার আঙুররসে পূর্ণ করা হবে।’ আর তারা যদি তোমাকে বলে, ‘আমরা কি জানি না যে, প্রতিটি সুরাধার আঙুররসে পূর্ণ করা হবে?’</div>
<div class="v" id="v13"><span class="vn">13</span> তাহলে তাদের বলো, ‘সদাপ্রভু এই কথা বলেন, যারা এই দেশে বসবাস করে, তাদের প্রত্যেকজনকে আমি মাতলামিতে পূর্ণ করব। এদের মধ্যে থাকবে দাউদের সিংহাসনে উপবিষ্ট রাজারা, যাজকেরা, ভাববাদীরা এবং জেরুশালেমে বসবাসকারী সব মানুষ।</div>
<div class="v" id="v14"><span class="vn">14</span> আমি তাদেরকে পরস্পরের বিরুদ্ধে চূর্ণবিচূর্ণ করব, এমনকি, পিতা-পুত্র নির্বিশেষে চূর্ণ করব, সদাপ্রভু এই কথা বলেন। তাদের যেন ধ্বংস না করি, এজন্য আমি কোনো দয়া বা করুণা বা মমতাবোধকে মনে স্থান দেব না।’ ”</div>
<div class="v" id="v15"><h2>বন্দিত্বের ভীতিপ্রদর্শন</h2><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা শোনো ও মনোযোগ দাও,<br> <span class="br-ind"><br><span class="indent">&nbsp;</span></span>উদ্ধত হোয়ো না,<br> <span class="br-ind"><br><span class="indent">&nbsp;</span></span>কারণ সদাপ্রভু কথা বলেছেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাদের উপরে তিনি অন্ধকার নিয়ে আসার পূর্বে,<br> <span class="br-ind"><br><span class="indent">&nbsp;</span></span>অন্ধকারময় পর্বতমালায়<br> <span class="br-ind"><br><span class="indent">&nbsp;</span></span>তোমাদের চরণ স্খলিত হওয়ার পূর্বে,<br> <span class="br-ind"><br><span class="indent">&nbsp;</span></span>তোমরা তোমাদের ঈশ্বর, সদাপ্রভুকে মহিমা অর্পণ করো।<br> <span class="br-ind"><br><span class="indent">&nbsp;</span></span>তোমরা আলোর আশা করেছিলে,<br> <span class="br-ind"><br><span class="indent">&nbsp;</span></span>কিন্তু তিনি তা গাঢ় অন্ধকারে পরিণত করবেন,<br> <span class="br-ind"><br><span class="indent">&nbsp;</span></span>ঘোর অন্ধকারে তা বদলে দেবেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু তোমরা যদি না শোনো,<br> <span class="br-ind"><br><span class="indent">&nbsp;</span></span>তোমাদের গর্বের কারণে<br> <span class="br-ind"><br><span class="indent">&nbsp;</span></span>আমি গোপনে কাঁদতে থাকব;<br> <span class="br-ind"><br><span class="indent">&nbsp;</span></span>আমার চোখ-দুটি তীব্র অশ্রুপাত করবে,<br> <span class="br-ind"><br><span class="indent">&nbsp;</span></span>চোখের জল উপচে পড়বে সেখান থেকে,<br> <span class="br-ind"><br><span class="indent">&nbsp;</span></span>কারণ সদাপ্রভুর লোকেরা<sup class="fnm"><a name="fnm3" href="#fn3">3</a></sup> বন্দি হবে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>রাজাকে ও রাজমাতাকে বলো,<br> <span class="br-ind"><br><span class="indent">&nbsp;</span></span>“আপনারা সিংহাসন থেকে নেমে আসুন,<br> <span class="br-ind"><br><span class="indent">&nbsp;</span></span>কারণ আপনাদের মহিমার মুকুট<br> <span class="br-ind"><br><span class="indent">&nbsp;</span></span>খসে পড়বে আপনাদের মাথা থেকে।”<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>নেগেভের নগরদুয়ারগুলি বন্ধ হয়ে যাবে,<br> <span class="br-ind"><br><span class="indent">&nbsp;</span></span>সেগুলি খোলার জন্য কেউ সেখানে থাকবে না।<br> <span class="br-ind"><br><span class="indent">&nbsp;</span></span>সমস্ত যিহূদাকে নির্বাসিত করা হবে,<br> <span class="br-ind"><br><span class="indent">&nbsp;</span></span>সম্পূর্ণভাবে সবাইকে নিয়ে যাওয়া হবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>চোখ তোলো এবং দেখো<br> <span class="br-ind"><br><span class="indent">&nbsp;</span></span>যারা উত্তর দিক থেকে আসছে।<br> <span class="br-ind"><br><span class="indent">&nbsp;</span></span>সেই মেষপাল কোথায়, যার দায়িত্ব তোমাকে দেওয়া হয়েছিল,<br> <span class="br-ind"><br><span class="indent">&nbsp;</span></span>যে মেষের জন্য তুমি গর্ববোধ করতে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যাদের সঙ্গে তুমি বিশেষ মিত্রতা গড়ে তুলেছিলে,<br> <span class="br-ind"><br><span class="indent">&nbsp;</span></span>তাদের যখন সদাপ্রভু তোমার উপরে বসাবেন, তখন তুমি কী বলবে?<br> <span class="br-ind"><br><span class="indent">&nbsp;</span></span>প্রসববেদনাগ্রস্ত স্ত্রীর মতো<br> <span class="br-ind"><br><span class="indent">&nbsp;</span></span>তুমিও কি যন্ত্রণাগ্রস্ত হবে না?<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আর যদি তুমি মনে মনে প্রশ্ন করো,<br> <span class="br-ind"><br><span class="indent">&nbsp;</span></span>“আমার প্রতি এসব কেন ঘটেছে?”<br> <span class="br-ind"><br><span class="indent">&nbsp;</span></span>এর উত্তর হল, তোমার বহু পাপের জন্য<br> <span class="br-ind"><br><span class="indent">&nbsp;</span></span>তোমার পোশাক ছিঁড়ে ফেলা হয়েছে<br> <span class="br-ind"><br><span class="indent">&nbsp;</span></span>এবং তোমার শরীরের উপরে অত্যাচার করা হয়েছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কূশ<sup class="fnm"><a name="fnm4" href="#fn4">4</a></sup> দেশের লোক কি তার চামড়ার রং<br> <span class="br-ind"><br><span class="indent">&nbsp;</span></span>কিংবা চিতাবাঘ কি তার শরীরের ছোপ বদলাতে পারে?<br> <span class="br-ind"><br><span class="indent">&nbsp;</span></span>তোমরাও তেমনই ভালো কিছু করতে পারো না,<br> <span class="br-ind"><br><span class="indent">&nbsp;</span></span>কারণ মন্দ কাজ করায় তোমরা অভ্যস্ত হয়েছ। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“মরুভূমির বাতাসে উড়ে যাওয়া তুষের মতো<br> <span class="br-ind"><br><span class="indent">&nbsp;</span></span>আমি তোমার লোকদের ছড়িয়ে ফেলব।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>এই তোমার নির্দিষ্ট পাওনা,<br> <span class="br-ind"><br><span class="indent">&nbsp;</span></span>তোমার জন্য আমার দেওয়া নিরূপিত অংশ,” সদাপ্রভু এই কথা বলেন,<br> <span class="br-ind"><br><span class="indent">&nbsp;</span></span>“কারণ তুমি আমাকে ভুলে গিয়েছ<br> <span class="br-ind"><br><span class="indent">&nbsp;</span></span>এবং ভ্রান্ত দেবদেবীকে বিশ্বাস করেছ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি তোমার পরনের কাপড় মুখের উপরে তুলে দেব,<br> <span class="br-ind"><br><span class="indent">&nbsp;</span></span>যেন তোমার লজ্জা দেখতে পাওয়া যায়,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তা হল তোমার ব্যভিচার ও কামনাপূর্ণ আহ্বান,<br> <span class="br-ind"><br><span class="indent">&nbsp;</span></span>তোমার নির্লজ্জ গণিকাবৃত্তি!<br> <span class="br-ind"><br><span class="indent">&nbsp;</span></span>পাহাড়ে পাহাড়ে ও মাঠে মাঠে<br> <span class="br-ind"><br><span class="indent">&nbsp;</span></span>আমি তোমার ঘৃণ্য কাজগুলি দেখেছি।<br> <span class="br-ind"><br><span class="indent">&nbsp;</span></span>ধিক্‌ তোমাকে, জেরুশালেম!<br> <span class="br-ind"><br><span class="indent">&nbsp;</span></span>তুমি আর কত কাল অশুচি থাকবে?”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এক ধরনের শণ বা তাঁতের কাপড়, যা ঘাম শুষে নেয়।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: ফরাৎ নদী।</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: পাল।</div>
<div class="fn"><sup class="fnt"><a name="fn4" href="#fnm4">4</a></sup> ইথিয়োপিয়া—সম্ভবত নীলনদের উত্তরাঞ্চলের কোনো মানুষ।</div>
</div>
<!-- PARSED ABOVE; EDITING MAY BREAK PARSER -->
</body></html>