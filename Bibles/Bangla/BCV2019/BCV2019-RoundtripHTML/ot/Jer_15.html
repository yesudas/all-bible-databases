<html><head>
<meta http-equiv="Content-Type" content="text/html;charset=utf-8" />
<title>Jer 15 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 15);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_13.html">13</a> <a href="Jer_14.html">14</a> <b>15</b> <a href="Jer_16.html">16</a> <a href="Jer_17.html">17</a> ... <a href="Jer_52.html">52</a> </div><hr>
<h1>Jer 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এরপর সদাপ্রভু আমাকে বললেন, “যদিও মোশি ও শমূয়েল আমার সামনে দাঁড়াত, তবুও আমার মন এই লোকদের প্রতি কোমল হতো না। আমার উপস্থিতি থেকে তাদের দূর করে দাও, তাদের চলে যেতে দাও।</div>
<div class="v" id="v2"><span class="vn">2</span> আর তারা যদি জিজ্ঞাসা করে, ‘আমরা কোথায় যাব?’ তাহলে তাদের বোলো, ‘সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘যারা মৃত্যুর পাত্র, তারা মৃত্যুর স্থানে;<br> <span class="br-ind"><br><span class="indent">&nbsp;</span></span>যারা তরোয়ালের আঘাতের জন্য নির্দিষ্ট, তারা তরোয়ালের স্থানে;<br> <span class="br-ind"><br><span class="indent">&nbsp;</span></span>যারা দুর্ভিক্ষের জন্য নির্দিষ্ট, তারা দুর্ভিক্ষের স্থানে;<br> <span class="br-ind"><br><span class="indent">&nbsp;</span></span>যারা বন্দিত্বের জন্য নির্দিষ্ট, তারা বন্দিত্বের স্থানে চলে যাক।’<br></div>
<div class="v" id="v3"><span class="vn">3</span> <span class="br-p"><br><br></span>“আমি চার ধরনের ধ্বংসকারীকে তাদের বিরুদ্ধে পাঠাব,” সদাপ্রভু ঘোষণা করেন, “হত্যা করার জন্য তরোয়াল, টানাটানি করার জন্য কুকুর এবং গ্রাস ও ধ্বংস করার জন্য আকাশের সব পাখি ও যাবতীয় বুনো পশুও পাঠাব।</div>
<div class="v" id="v4"><span class="vn">4</span> যিহূদার রাজা হিষ্কিয়ের পুত্র মনঃশি জেরুশালেমে যা করেছে, সেই কারণে পৃথিবীর সব রাজ্যের কাছে আমি তাদের ঘৃণ্য করে তুলব।</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>“হে জেরুশালেম, কে তোমার প্রতি করুণা করবে?<br> <span class="br-ind"><br><span class="indent">&nbsp;</span></span>কে তোমার জন্য শোক করবে?<br> <span class="br-ind"><br><span class="indent">&nbsp;</span></span>কে থেমে জিজ্ঞাসা করবে, তুমি কেমন আছো?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি আমাকে প্রত্যাখ্যান করেছ,”<br> <span class="br-ind"><br><span class="indent">&nbsp;</span></span>সদাপ্রভু বলেন।<br> <span class="br-ind"><br><span class="indent">&nbsp;</span></span>“তুমি বারবার বিপথগামী হয়ে থাকো।<br> <span class="br-ind"><br><span class="indent">&nbsp;</span></span>তাই আমি তোমার উপরে হস্তক্ষেপ করে তোমাকে ধ্বংস করব;<br> <span class="br-ind"><br><span class="indent">&nbsp;</span></span>তোমার প্রতি আর কোনো মমতা দেখাব না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি দেশের নগর-দ্বারগুলিতে<br> <span class="br-ind"><br><span class="indent">&nbsp;</span></span>তাদের বেলচা দিয়ে ঝাড়ব।<br> <span class="br-ind"><br><span class="indent">&nbsp;</span></span>আমি আমার প্রজাদের উপরে মৃত্যুর শোক ও ধ্বংস নিয়ে আসব,<br> <span class="br-ind"><br><span class="indent">&nbsp;</span></span>কারণ তারা তাদের জীবনাচরণের পরিবর্তন করেনি।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি সমুদ্রের বালির চেয়েও তাদের বিধবাদের সংখ্যাবৃদ্ধি করব।<br> <span class="br-ind"><br><span class="indent">&nbsp;</span></span>তাদের যুবকদের মায়েদের বিরুদ্ধে<br> <span class="br-ind"><br><span class="indent">&nbsp;</span></span>আমি দুপুরবেলা এক ধ্বংসকারী নিয়ে আসব;<br> <span class="br-ind"><br><span class="indent">&nbsp;</span></span>হঠাৎই আমি তাদের বিরুদ্ধে নিয়ে আসব<br> <span class="br-ind"><br><span class="indent">&nbsp;</span></span>নিদারুণ উদ্বেগ ও ভয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সাত সন্তানের জননী মূর্ছা গিয়ে<br> <span class="br-ind"><br><span class="indent">&nbsp;</span></span>তার শেষ নিঃশ্বাস ত্যাগ করবে;<br> <span class="br-ind"><br><span class="indent">&nbsp;</span></span>সময়<sup class="fnm"><a name="fnm1" href="#fn1">1</a></sup> থাকতে থাকতেই তার জীবনসূর্য অস্ত যাবে;<br> <span class="br-ind"><br><span class="indent">&nbsp;</span></span>সে লাঞ্ছিত ও অপমানিত হবে।<br> <span class="br-ind"><br><span class="indent">&nbsp;</span></span>যারা অবশিষ্ট বেঁচে থাকবে, তাদের সমর্পণ করব<br> <span class="br-ind"><br><span class="indent">&nbsp;</span></span>শত্রুদের তরোয়ালের সামনে,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হায়, মা আমার, তুমি আমাকে জন্ম দিয়েছ,<br> <span class="br-ind"><br><span class="indent">&nbsp;</span></span>আমি এমন মানুষ, যার সঙ্গে সমস্ত দেশ ঝগড়া-বিবাদ করে।<br> <span class="br-ind"><br><span class="indent">&nbsp;</span></span>আমি ঋণ করিনি বা কাউকে ঋণও দিইনি,<br> <span class="br-ind"><br><span class="indent">&nbsp;</span></span>তবুও সবাই আমাকে অভিশাপ দেয়।<br></div>
<div class="v" id="v11"><span class="vn">11</span> <span class="br-p"><br><br></span>সদাপ্রভু বললেন, <span class="br-p"><br><br></span><span class="br-ind"><br><span class="indent">&nbsp;</span></span>“নিশ্চয়ই আমি এক উত্তম অভিপ্রায়ে তোমাকে মুক্ত করব;<br> <span class="br-ind"><br><span class="indent">&nbsp;</span></span>নিশ্চিতরূপে বিপর্যয় ও দুর্দশার সময়ে<br> <span class="br-ind"><br><span class="indent">&nbsp;</span></span>তোমার শত্রুরা তোমার কাছে অনুনয় করবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“কোনো মানুষ কি লোহা ভাঙতে পারে,<br> <span class="br-ind"><br><span class="indent">&nbsp;</span></span>উত্তর দেশের লোহা বা পিতল? <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“তোমাদের ঐশ্বর্য ও তোমাদের সম্পদ<br> <span class="br-ind"><br><span class="indent">&nbsp;</span></span>আমি বিনামূল্যে লুন্ঠিত বস্তুরূপে দেব।<br> <span class="br-ind"><br><span class="indent">&nbsp;</span></span>এর কারণ হল, তোমাদের সমস্ত দেশে কৃত<br> <span class="br-ind"><br><span class="indent">&nbsp;</span></span>তোমাদের সব পাপ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তোমাদের শত্রুদের কাছে দাসত্ব করাব,<br> <span class="br-ind"><br><span class="indent">&nbsp;</span></span>তোমাদের অপরিচিত এক দেশে,<br> <span class="br-ind"><br><span class="indent">&nbsp;</span></span>কারণ আমার ক্রোধ এক অগ্নিশিখা প্রজ্বলিত করবে,<br> <span class="br-ind"><br><span class="indent">&nbsp;</span></span>যা তোমাদের বিরুদ্ধে থাকবে।” <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে সদাপ্রভু, তুমি তো সব বোঝো;<br> <span class="br-ind"><br><span class="indent">&nbsp;</span></span>আমাকে স্মরণ করো ও আমার তত্ত্বাবধান করো।<br> <span class="br-ind"><br><span class="indent">&nbsp;</span></span>আমার পীড়নকারীদের উপরে তুমিই প্রতিশোধ নাও।<br> <span class="br-ind"><br><span class="indent">&nbsp;</span></span>তুমি তো দীর্ঘসহিষ্ণু, আমাকে হরণ কোরো না;<br> <span class="br-ind"><br><span class="indent">&nbsp;</span></span>ভেবে দেখো, তোমার কারণে আমি কত দুর্নাম সহ্য করে থাকি।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যখন তোমার বাক্যসকল এল, আমি তা অন্তরে গ্রহণ করলাম,<sup class="fnm"><a name="fnm2" href="#fn2">2</a></sup><br> <span class="br-ind"><br><span class="indent">&nbsp;</span></span>সেগুলি ছিল আমার আনন্দ ও প্রাণের হর্ষজনক,<br> <span class="br-ind"><br><span class="indent">&nbsp;</span></span>কারণ হে সদাপ্রভু, বাহিনীগণের ঈশ্বর,<br> <span class="br-ind"><br><span class="indent">&nbsp;</span></span>আমি তোমার নাম ধারণ করি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>উচ্ছৃঙ্খল লোকদের দলে আমি কখনও বসিনি,<br> <span class="br-ind"><br><span class="indent">&nbsp;</span></span>আমি কখনও তাদের সঙ্গে ফুর্তি করিনি;<br> <span class="br-ind"><br><span class="indent">&nbsp;</span></span>আমি একা বসেছিলাম, কারণ তোমার হাত আমার উপরে ছিল,<br> <span class="br-ind"><br><span class="indent">&nbsp;</span></span>আর তুমি আমাকে ঘৃণামিশ্রিত ক্রোধে পূর্ণ করেছিলে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেন আমার বেদনা অন্তহীন<br> <span class="br-ind"><br><span class="indent">&nbsp;</span></span>এবং আমার ক্ষতসকল এত মারাত্মক ও নিরাময়ের অযোগ্য?<br> <span class="br-ind"><br><span class="indent">&nbsp;</span></span>তুমি আমার কাছে এক ছলনাময়ী ঝর্ণা,<br> <span class="br-ind"><br><span class="indent">&nbsp;</span></span>নির্জলা প্রস্রবণের মতো।<br></div>
<div class="v" id="v19"><span class="vn">19</span> <span class="br-p"><br><br></span>এই কারণে সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তুমি অনুতাপ করলে আমি তোমাকে পুনঃপ্রতিষ্ঠিত করব,<br> <span class="br-ind"><br><span class="indent">&nbsp;</span></span>যেন তুমি আমার সেবা করতে পারো;<br> <span class="br-ind"><br><span class="indent">&nbsp;</span></span>যদি তুমি মূল্যহীন কথাবার্তার চেয়ে উৎকৃষ্ট সব কথা বলো,<br> <span class="br-ind"><br><span class="indent">&nbsp;</span></span>তাহলে তুমি আমার মুখপাত্র হবে।<br> <span class="br-ind"><br><span class="indent">&nbsp;</span></span>এই লোকেরা তোমার প্রতি ফিরুক,<br> <span class="br-ind"><br><span class="indent">&nbsp;</span></span>কিন্তু তুমি তাদের প্রতি ফিরবে না।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি তোমাকে এই লোকদের কাছে প্রাচীরস্বরূপ করব,<br> <span class="br-ind"><br><span class="indent">&nbsp;</span></span>পিতলের সুদৃঢ় দেওয়ালের মতো করব;<br> <span class="br-ind"><br><span class="indent">&nbsp;</span></span>তারা তোমার বিরুদ্ধে লড়াই করবে,<br> <span class="br-ind"><br><span class="indent">&nbsp;</span></span>কিন্তু তোমাকে জয় করতে পারবে না,<br> <span class="br-ind"><br><span class="indent">&nbsp;</span></span>কারণ তোমাকে উদ্ধার ও রক্ষা করার জন্য<br> <span class="br-ind"><br><span class="indent">&nbsp;</span></span>আমি তোমার সঙ্গে আছি,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“আমি দুষ্টদের হাত থেকে তোমাকে রক্ষা করব,<br> <span class="br-ind"><br><span class="indent">&nbsp;</span></span>আর নিষ্ঠুর লোকদের কবল থেকে তোমাকে উদ্ধার করব।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> আক্ষরিক: দিন সূর্য অস্ত</div>
<div class="fn"><sup class="fnt"><a name="fn2" href="#fnm2">2</a></sup> আক্ষরিক: আমি সেগুলি খেয়ে ফেললাম।</div>
</div>
<!-- PARSED ABOVE; EDITING MAY BREAK PARSER -->
</body></html>