<html><head>
<meta http-equiv="Content-Type" content="text/html;charset=utf-8" />
<title>Jer 18 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 18);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_16.html">16</a> <a href="Jer_17.html">17</a> <b>18</b> <a href="Jer_19.html">19</a> <a href="Jer_20.html">20</a> ... <a href="Jer_52.html">52</a> </div><hr>
<h1>Jer 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কুমোরের গৃহে</h2><span class="vn">1</span> <span class="br-p"><br><br></span>সদাপ্রভুর কাছ থেকে যিরমিয়ের কাছে এই বাক্য উপস্থিত হল:</div>
<div class="v" id="v2"><span class="vn">2</span> “তুমি কুমোরের গৃহে নেমে যাও। আমি সেখানে তোমাকে আমার বাক্য দেব।”</div>
<div class="v" id="v3"><span class="vn">3</span> তাই আমি কুমোরের গৃহে নেমে গেলাম। আমি তাকে চাকায় কাজ করতে দেখলাম।</div>
<div class="v" id="v4"><span class="vn">4</span> সে যে পাত্রটি মাটি দিয়ে তৈরি করছিল, তা তার হাতে বিকৃত হয়ে গেল; তখন কুমোর তা নিয়ে অন্য একটি পাত্র তৈরি করল। সে তাতে নিজের ইচ্ছেমতো আকৃতি দিল।</div>
<div class="v" id="v5"><span class="vn">5</span> <span class="br-p"><br><br></span>তখন সদাপ্রভুর বাক্য আমার কাছে উপস্থিত হল:</div>
<div class="v" id="v6"><span class="vn">6</span> “হে ইস্রায়েল কুলের লোকেরা, এই কুমোর যেমন করছে, আমি কি তোমাদের প্রতি তেমনই করতে পারি না?” সদাপ্রভু এই কথা বলেন। “হে ইস্রায়েল কুল, কুমোরের হাতে যেমন মাটি, আমার হাতে তোমরাও তেমনই।</div>
<div class="v" id="v7"><span class="vn">7</span> কোনও সময়ে যদি আমি কোনো জাতি বা রাজ্যকে উৎপাটন করা, উপড়ে ফেলা বা ধ্বংসের কথা ঘোষণা করি,</div>
<div class="v" id="v8"><span class="vn">8</span> কিন্তু সেই যে জাতিকে আমি সতর্ক করলাম, তারা যদি তাদের মন্দ কাজের জন্য অনুতাপ করে, তাহলে আমি কোমল হব এবং তাদের প্রতি যে বিপর্যয় আনার পরিকল্পনা করেছিলাম, তা নিয়ে আসব না।</div>
<div class="v" id="v9"><span class="vn">9</span> আবার অন্য কোনো সময় যদি আমি ঘোষণা করি যে, কোনো জাতি বা রাজ্যকে গড়ে তুলব ও প্রতিষ্ঠিত করব,</div>
<div class="v" id="v10"><span class="vn">10</span> আর যদি তারা আমার দৃষ্টিতে মন্দ কাজ করে ও আমার কথা না শোনে, তাহলে যে মঙ্গল করার পরিকল্পনা আমি করেছিলাম, তা না করার জন্য পুনর্বিবেচনা করব।</div>
<div class="v" id="v11"><span class="vn">11</span> <span class="br-p"><br><br></span>“তাহলে এবার তুমি যিহূদার লোকেদের ও জেরুশালেমের অধিবাসীদের এই কথা বলো, ‘সদাপ্রভু এই কথা বলেন: দেখো, আমি তোমাদের জন্য এক বিপর্যয় এবং তোমাদের বিরুদ্ধে এক পরিকল্পনা রচনা করছি। তাই তোমরা প্রত্যেকে, তোমাদের মন্দ জীবনাচরণ থেকে ফেরো এবং তোমাদের জীবনাচরণ ও তোমাদের কার্যকলাপের সংশোধন করো।’</div>
<div class="v" id="v12"><span class="vn">12</span> কিন্তু তারা উত্তর দেবে, ‘এতে কোনো লাভ নেই। আমরা নিজেদের পরিকল্পনা অনুযায়ী কাজ করতে থাকব; আমাদের প্রত্যেকেই নিজের নিজের মন্দ হৃদয়ের একগুঁয়েমি অনুসারে চলব।’ ”</div>
<div class="v" id="v13"><span class="vn">13</span> <span class="br-p"><br><br></span>সেই কারণে, সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“জাতিসমূহের মধ্যে খোঁজ করে দেখো,<br> <span class="br-ind"><br><span class="indent">&nbsp;</span></span>তাদের মধ্যে কারা এই ধরনের কথা শুনেছে?<br> <span class="br-ind"><br><span class="indent">&nbsp;</span></span>এক অত্যন্ত ভয়ঙ্কর কাজ<br> <span class="br-ind"><br><span class="indent">&nbsp;</span></span>কুমারী-ইস্রায়েল করেছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>লেবাননের তুষার কি তার ঢালু পাহাড় থেকে<br> <span class="br-ind"><br><span class="indent">&nbsp;</span></span>কখনও অন্তর্হিত হয়?<br> <span class="br-ind"><br><span class="indent">&nbsp;</span></span>দূর থেকে বয়ে আসা এর শীতল জলের স্রোত<br> <span class="br-ind"><br><span class="indent">&nbsp;</span></span>কখনও কি নিবৃত্ত হয়?<sup class="fnm"><a name="fnm1" href="#fn1">1</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার প্রজারা কিন্তু আমাকে ভুলে গেছে;<br> <span class="br-ind"><br><span class="indent">&nbsp;</span></span>তারা অসার প্রতিমাদের উদ্দেশে ধূপদাহ করে,<br> <span class="br-ind"><br><span class="indent">&nbsp;</span></span>যে প্রতিমারা তাদের বিভিন্ন পথে ও পুরাতন পথগুলিতে<br> <span class="br-ind"><br><span class="indent">&nbsp;</span></span>চলার জন্য প্রতিবন্ধকতার সৃষ্টি করে।<br> <span class="br-ind"><br><span class="indent">&nbsp;</span></span>তারা বিভিন্ন গলিপথে ও যে পথ নির্মিত হয়নি,<br> <span class="br-ind"><br><span class="indent">&nbsp;</span></span>সেই পথে তাদের চালিত করে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের দেশ পরিত্যক্ত পড়ে থাকবে,<br> <span class="br-ind"><br><span class="indent">&nbsp;</span></span>যা হবে চিরন্তন নিন্দার বিষয়;<br> <span class="br-ind"><br><span class="indent">&nbsp;</span></span>এর পাশ দিয়ে যাওয়া পথিকেরা<br> <span class="br-ind"><br><span class="indent">&nbsp;</span></span>বিস্ময়ে তাদের মাথা নাড়বে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পুবালি বাতাসের মতো,<br> <span class="br-ind"><br><span class="indent">&nbsp;</span></span>আমি শত্রুদের সামনে তাদের ছিন্নভিন্ন করব;<br> <span class="br-ind"><br><span class="indent">&nbsp;</span></span>তাদের বিপর্যয়ের দিনে,<br> <span class="br-ind"><br><span class="indent">&nbsp;</span></span>আমি তাদের আমার পিঠ দেখাব, মুখ নয়।”<br></div>
<div class="v" id="v18"><span class="vn">18</span> <span class="br-p"><br><br></span>তখন তারা বলল, “এসো, আমরা যিরমিয়ের বিরুদ্ধে ষড়যন্ত্র করি; কারণ যাজকদের দ্বারা দেওয়া বিধানের শিক্ষা, জ্ঞানী ব্যক্তিদের পরামর্শ বা ভাববাদীদের দেওয়া বাক্য নষ্ট হবে না। তাই এসো, আমরা মুখের<sup class="fnm"><a name="fnm2" href="#fn2">2</a></sup> কথায় তাকে আক্রমণ করি এবং সে যা বলে, তার কোনো কথায় আমরা মনোযোগ না দিই।”</div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার কথা শোনো;<br> <span class="br-ind"><br><span class="indent">&nbsp;</span></span>আমার অভিযোগকারীরা কী কথা বলছে, তাতে কর্ণপাত করো!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ভালোর শোধ কি মন্দ দিয়ে করা হবে?<br> <span class="br-ind"><br><span class="indent">&nbsp;</span></span>তবুও দেখো, তারা আমার জন্য গর্ত খনন করেছে।<br> <span class="br-ind"><br><span class="indent">&nbsp;</span></span>তুমি স্মরণ করো, আমি তোমার সামনে দাঁড়িয়ে<br> <span class="br-ind"><br><span class="indent">&nbsp;</span></span>তাদের পক্ষে কথা বলেছিলাম,<br> <span class="br-ind"><br><span class="indent">&nbsp;</span></span>যেন তাদের উপর থেকে তোমার ক্রোধ সরে যায়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাই তাদের সন্তানদের দুর্ভিক্ষের মুখে ফেলে দাও;<br> <span class="br-ind"><br><span class="indent">&nbsp;</span></span>তাদের তরোয়ালের শক্তির মুখে সমর্পণ করো।<br> <span class="br-ind"><br><span class="indent">&nbsp;</span></span>তাদের স্ত্রীরা সন্তানহীন ও বিধবা হোক;<br> <span class="br-ind"><br><span class="indent">&nbsp;</span></span>তাদের পুরুষদের মৃত্যু হোক,<br> <span class="br-ind"><br><span class="indent">&nbsp;</span></span>তাদের যুবকেরা যুদ্ধে তরোয়ালের আঘাতে নিহত হোক।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যখন তুমি হঠাৎ তাদের বিরুদ্ধে আক্রমণকারীদের আনয়ন করো,<br> <span class="br-ind"><br><span class="indent">&nbsp;</span></span>তাদের গৃহগুলি থেকে শোনা যাক কান্নার রোল,<br> <span class="br-ind"><br><span class="indent">&nbsp;</span></span>কারণ আমাকে ধরার জন্য তারা গর্ত খুঁড়েছে,<br> <span class="br-ind"><br><span class="indent">&nbsp;</span></span>আমার পায়ের জন্য ফাঁদ পেতেছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিন্তু হে সদাপ্রভু, তুমি জানো<br> <span class="br-ind"><br><span class="indent">&nbsp;</span></span>আমাকে হত্যা করার জন্য তাদের সব ষড়যন্ত্রের কথা।<br> <span class="br-ind"><br><span class="indent">&nbsp;</span></span>তোমার দৃষ্টিপথ থেকে তাদের পাপগুলি মুছে ফেলার জন্য<br> <span class="br-ind"><br><span class="indent">&nbsp;</span></span>তুমি তাদের অপরাধসকল ক্ষমা কোরো না।<br> <span class="br-ind"><br><span class="indent">&nbsp;</span></span>তারা তোমার সামনে নিক্ষিপ্ত হোক;<br> <span class="br-ind"><br><span class="indent">&nbsp;</span></span>তোমার ক্রোধের সময়ে তুমি তাদের প্রতি যথোপযুক্ত আচরণ কোরো।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এই অংশটির মূল হিব্রু পাঠের অর্থ অনিশ্চিত।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: জিভের দ্বারা</div>
</div>
<!-- PARSED ABOVE; EDITING MAY BREAK PARSER -->
</body></html>