<html><head>
<meta http-equiv="Content-Type" content="text/html;charset=utf-8" />
<title>Jer 2 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> <b>2</b> <a href="Jer_3.html">3</a> <a href="Jer_4.html">4</a> ... <a href="Jer_52.html">52</a> </div><hr>
<h1>Jer 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েল জাতি ঈশ্বরকে পরিত্যাগ করল</h2><span class="vn">1</span> <span class="br-p"><br><br></span>সদাপ্রভুর এই বাক্য আমার কাছে উপস্থিত হল,</div>
<div class="v" id="v2"><span class="vn">2</span> “যাও এবং জেরুশালেমের কর্ণগোচরে গিয়ে এই কথা ঘোষণা করো: <span class="br-p"><br><br></span>“সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘আমার মনে পড়ে, তোমার যৌবনকালের ভক্তি,<br> <span class="br-ind"><br><span class="indent">&nbsp;</span></span>তখন কীভাবে বিবাহের কনেরূপে তুমি আমাকে ভালোবেসেছিলে,<br> <span class="br-ind"><br><span class="indent">&nbsp;</span></span>এবং প্রান্তরে আমার পশ্চাতে গিয়েছিলে,<br> <span class="br-ind"><br><span class="indent">&nbsp;</span></span>এমন দেশে যেখানে বীজবপন করা হয়নি।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েল ছিল সদাপ্রভুর কাছে পবিত্র,<br> <span class="br-ind"><br><span class="indent">&nbsp;</span></span>তাঁর শস্যের অগ্রিমাংশ;<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>যারা তার অনিষ্ট সাধন করেছিল তারা অপরাধী সাব্যস্ত হয়েছিল,<br> <span class="br-ind"><br><span class="indent">&nbsp;</span></span>এবং তাদের উপরে নেমে এসেছিল বিপর্যয়,’ ”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যাকোব কুলের লোকেরা, ইস্রায়েলের সমস্ত গোষ্ঠী,<br> <span class="br-ind"><br><span class="indent">&nbsp;</span></span>তোমরা সদাপ্রভুর কথা শোনো!<br></div>
<div class="v" id="v5"><span class="vn">5</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমাদের পূর্বপুরুষেরা আমার মধ্যে কী এমন অন্যায় খুঁজে পেয়েছিল,<br> <span class="br-ind"><br><span class="indent">&nbsp;</span></span>যে তারা আমার কাছ থেকে দূরে সরে গিয়েছিল?<br> <span class="br-ind"><br><span class="indent">&nbsp;</span></span>তারা অসার সব প্রতিমার অনুসারী হয়েছিল<br> <span class="br-ind"><br><span class="indent">&nbsp;</span></span>ফলে নিজেরাই অসার প্রতিপন্ন হয়েছিল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা জিজ্ঞাসা করেনি, ‘কোথায় সেই সদাপ্রভু,<br> <span class="br-ind"><br><span class="indent">&nbsp;</span></span>যিনি মিশর দেশ থেকে আমাদের মুক্ত করে এনেছিলেন,<br> <span class="br-ind"><br><span class="indent">&nbsp;</span></span>এবং অনুর্বর প্রান্তরের মধ্য দিয়ে আমাদের চালিত করেছিলেন,<br> <span class="br-ind"><br><span class="indent">&nbsp;</span></span>সেই দেশ মরুভূমিতে ও গর্তে পূর্ণ,<br> <span class="br-ind"><br><span class="indent">&nbsp;</span></span>খরা ও গাঢ় অন্ধকারে সেই দেশ,<br> <span class="br-ind"><br><span class="indent">&nbsp;</span></span>যে দেশে কেউ যায় না এবং কেউ বাস করে না?’<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমাদের এক উর্বর দেশে নিয়ে এলাম,<br> <span class="br-ind"><br><span class="indent">&nbsp;</span></span>যাতে তোমরা তার ফল ও উৎকৃষ্ট সামগ্রী ভোজন করতে পারো।<br> <span class="br-ind"><br><span class="indent">&nbsp;</span></span>কিন্তু তোমরা সেখানে এসে আমার ভূমিকে কলুষিত করলে,<br> <span class="br-ind"><br><span class="indent">&nbsp;</span></span>এবং আমার অধিকারকে করে তুললে ঘৃণাস্পদ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যাজকেরা জিজ্ঞাসা করে না,<br> <span class="br-ind"><br><span class="indent">&nbsp;</span></span>‘সদাপ্রভু কোথায়?’<br> <span class="br-ind"><br><span class="indent">&nbsp;</span></span>যারা আমার বিধান শিক্ষা দেয়, তারা আমাকে জানে না;<br> <span class="br-ind"><br><span class="indent">&nbsp;</span></span>শাসকেরা আমার বিরুদ্ধে বিদ্রোহী হয়েছে,<br> <span class="br-ind"><br><span class="indent">&nbsp;</span></span>ভাববাদীরা বায়াল-দেবতার নামে ভাববাণী বলেছে,<br> <span class="br-ind"><br><span class="indent">&nbsp;</span></span>তারা অসার দেবদেবীর অনুসারী হয়েছে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“সুতরাং আমি তোমাদের বিরুদ্ধে পুনরায় অভিযোগ দায়ের করব,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“এবং তোমাদের সন্তানদের ও তাদের সন্তানদের বিপক্ষেও অভিযোগ দায়ের করব,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা পার হয়ে সাইপ্রাসের উপকূলগুলিতে<sup class="fnm"><a name="fnm2" href="#fn2">2</a></sup> যাও এবং চেয়ে দেখো,<br> <span class="br-ind"><br><span class="indent">&nbsp;</span></span>কেদরে লোক পাঠাও এবং ভালো করে খোঁজখবর করো;<br> <span class="br-ind"><br><span class="indent">&nbsp;</span></span>দেখো তো সেখানে কোনোদিন এমন কিছু হয়েছে কি না:<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কোনও দেশ কি তাদের দেবদেবীদের পরিবর্তন করেছে?<br> <span class="br-ind"><br><span class="indent">&nbsp;</span></span>(যদিও তারা আদৌ কোনও দেবতাই নয়)<br> <span class="br-ind"><br><span class="indent">&nbsp;</span></span>কিন্তু আমার প্রজারা তাদের ঈশ্বরের<sup class="fnm"><a name="fnm3" href="#fn3">3</a></sup> গৌরব<br> <span class="br-ind"><br><span class="indent">&nbsp;</span></span>অসার সব প্রতিমার সঙ্গে পরিবর্তন করেছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আকাশমণ্ডল, এই ঘটনায় স্তম্ভিত হও<br> <span class="br-ind"><br><span class="indent">&nbsp;</span></span>এবং প্রচণ্ড আতঙ্কে শিহরিত হও,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“কারণ আমার প্রজারা দুটি পাপ করেছে:<br> <span class="br-ind"><br><span class="indent">&nbsp;</span></span>আমি যে জীবন্ত জলের উৎস, সেই আমাকে<br> <span class="br-ind"><br><span class="indent">&nbsp;</span></span>তারা পরিত্যাগ করেছে,<br> <span class="br-ind"><br><span class="indent">&nbsp;</span></span>আর নিজেদের জন্য খনন করেছে ভাঙা জলাধার,<br> <span class="br-ind"><br><span class="indent">&nbsp;</span></span>যা জল ধরে রাখতে পারে না!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইস্রায়েল কি একজন দাস, সে কি জন্ম থেকেই একজন ক্রীতদাস?<br> <span class="br-ind"><br><span class="indent">&nbsp;</span></span>তাহলে কেন সে আজ লুন্ঠিত বস্তুতে পরিণত হয়েছে?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সিংহেরা গর্জন করেছে;<br> <span class="br-ind"><br><span class="indent">&nbsp;</span></span>তারা হুঙ্কার করেছে তার বিরুদ্ধে।<br> <span class="br-ind"><br><span class="indent">&nbsp;</span></span>তার দেশে তারা ধ্বংস করেছে;<br> <span class="br-ind"><br><span class="indent">&nbsp;</span></span>তার নগরগুলি হয়েছে ভস্মীভূত ও জনশূন্য।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এছাড়াও, মেম্ফিস<sup class="fnm"><a name="fnm4" href="#fn4">4</a></sup> ও তহপ্‌নেষ নগরের লোকেরা তোমার মাথা মুড়িয়েছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমাদের ঈশ্বর সদাপ্রভুকে পরিত্যাগ করার ফলে তোমরা নিজেরাই কি নিজেদের উপরে এইসব কিছু ডেকে আনোনি,<br> <span class="br-ind"><br><span class="indent">&nbsp;</span></span>যখন কি না তিনি অগ্রগামী হয়ে তোমাদের পথ দেখিয়ে নিয়ে যাচ্ছিলেন?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এখন কেন মিশরে যাচ্ছ<br> <span class="br-ind"><br><span class="indent">&nbsp;</span></span>নীল নদীর জলপান করার জন্য?<br> <span class="br-ind"><br><span class="indent">&nbsp;</span></span>এবং কেন আসিরিয়াতে যাচ্ছ<sup class="fnm"><a name="fnm5" href="#fn5">5</a></sup><br> <span class="br-ind"><br><span class="indent">&nbsp;</span></span>ইউফ্রেটিস নদীর<sup class="fnm"><a name="fnm6" href="#fn6">6</a></sup> জলপান করার জন্য?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমাদের দুষ্টতাই তোমাদের শাস্তি দেবে;<br> <span class="br-ind"><br><span class="indent">&nbsp;</span></span>তোমাদের বিপথগামিতার জন্য তোমাদের তিরস্কার করবে।<br> <span class="br-ind"><br><span class="indent">&nbsp;</span></span>তখন দেখবে ও উপলব্ধি করবে যে,<br> <span class="br-ind"><br><span class="indent">&nbsp;</span></span>তোমাদের পক্ষে এটি কতখানি মন্দ ও তিক্ত বিষয়<br> <span class="br-ind"><br><span class="indent">&nbsp;</span></span>যখন তোমরা তোমাদের ঈশ্বর সদাপ্রভুকে পরিত্যাগ করো<br> <span class="br-ind"><br><span class="indent">&nbsp;</span></span>এবং আমার প্রতি তোমাদের সম্ভ্রম থাকে না,”<br> <span class="br-ind"><br><span class="indent">&nbsp;</span></span>প্রভু, বাহিনীগণের সদাপ্রভু এই কথা বলেন। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“বহুপূর্বে তোমরা তোমাদের জোয়াল ভেঙেছিলে<br> <span class="br-ind"><br><span class="indent">&nbsp;</span></span>এবং তোমাদের বন্ধন ছিঁড়ে ফেলেছিলে।<br> <span class="br-ind"><br><span class="indent">&nbsp;</span></span>তোমরা বলেছিলে, ‘আমরা তোমার সেবা করব না!’<br> <span class="br-ind"><br><span class="indent">&nbsp;</span></span>বাস্তবিকই, প্রত্যেকটি উচুঁ পাহাড়চূড়ায়<br> <span class="br-ind"><br><span class="indent">&nbsp;</span></span>ও প্রত্যেকটি সবুজ গাছের তলায়,<br> <span class="br-ind"><br><span class="indent">&nbsp;</span></span>তোমরা বেশ্যাদের মতো মাটিতে প্রণত হয়েছ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি তোমাকে উৎকৃষ্ট দ্রাক্ষালতারূপে রোপণ করেছিলাম,<br> <span class="br-ind"><br><span class="indent">&nbsp;</span></span>সর্বোত্তম প্রজাতি নির্বাচন করার মতো করে।<br> <span class="br-ind"><br><span class="indent">&nbsp;</span></span>তোমরা কীভাবে আমার বিরুদ্ধে<br> <span class="br-ind"><br><span class="indent">&nbsp;</span></span>এক বিকৃত, বন্য দ্রাক্ষালতা হয়ে বেড়ে উঠলে?<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি যতই পরিষ্কারক দিয়ে নিজেকে ধৌত করো<br> <span class="br-ind"><br><span class="indent">&nbsp;</span></span>এবং প্রচুর পরিমাণে সোডা ব্যবহার করো,<br> <span class="br-ind"><br><span class="indent">&nbsp;</span></span>তোমার অপরাধের কলঙ্ক এখনও আমার সামনে রয়েছে,”<br> <span class="br-ind"><br><span class="indent">&nbsp;</span></span>সার্বভৌম সদাপ্রভু এই কথা বলেন।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“কীভাবে তুমি বলো যে, ‘আমি অশুচি নই;<br> <span class="br-ind"><br><span class="indent">&nbsp;</span></span>আমি বায়াল-দেবতার পিছনে দৌড়াইনি’?<br> <span class="br-ind"><br><span class="indent">&nbsp;</span></span>উপত্যকায় যেসব আচরণ করেছ,<br> <span class="br-ind"><br><span class="indent">&nbsp;</span></span>সেগুলি মনে করো।<br> <span class="br-ind"><br><span class="indent">&nbsp;</span></span>তুমি এক চঞ্চল মাদি উট,<br> <span class="br-ind"><br><span class="indent">&nbsp;</span></span>যে যেখানে সেখানে দৌড়ে বেড়ায়,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যেন মরুভূমিতে চরে বেড়ানো এক বন্য গর্দভী,<br> <span class="br-ind"><br><span class="indent">&nbsp;</span></span>যে তার বাসনা পূরণের জন্য বাতাস শুঁকে বেড়ায়,<br> <span class="br-ind"><br><span class="indent">&nbsp;</span></span>তার তীব্র কামনাকে কে রোধ করতে পারে?<br> <span class="br-ind"><br><span class="indent">&nbsp;</span></span>যে গাধাগুলি তার খোঁজ করে, তাদের আর হন্যে হয়ে তাকে খুঁজে বেড়াতে হবে না,<br> <span class="br-ind"><br><span class="indent">&nbsp;</span></span>মিলনঋতুতে ওরা ঠিক ওই গর্দভীকে খুঁজে নেবে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পা জুতো-বিহীন<br> <span class="br-ind"><br><span class="indent">&nbsp;</span></span>এবং গলা শুকনো না হওয়া পর্যন্ত দৌড়িয়ো না।<br> <span class="br-ind"><br><span class="indent">&nbsp;</span></span>কিন্তু তুমি বললে, ‘ওসব কথা বলে কোনো লাভ নেই!<br> <span class="br-ind"><br><span class="indent">&nbsp;</span></span>আমি বিজাতীয় দেবদেবীদের ভালোবাসি,<br> <span class="br-ind"><br><span class="indent">&nbsp;</span></span>এবং আমি অবশ্যই তাদের অনুগামী হব।’ <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“চোর ধরা পড়লে যেমন অপমানিত বোধ করে<br> <span class="br-ind"><br><span class="indent">&nbsp;</span></span>ঠিক তেমনি ইস্রায়েল জাতিও অপমানিত হবে,<br> <span class="br-ind"><br><span class="indent">&nbsp;</span></span>তারা, তাদের রাজারা, তাদের রাজকর্মচারিবৃন্দ,<br> <span class="br-ind"><br><span class="indent">&nbsp;</span></span>তাদের যাজকেরা ও তাদের ভাববাদীরা।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তারা কাঠের টুকরোকে বলে, ‘তুমি আমার বাবা,’<br> <span class="br-ind"><br><span class="indent">&nbsp;</span></span>এবং প্রস্তরখণ্ডকে বলে, ‘তুমি আমার জন্মদাত্রী।’<br> <span class="br-ind"><br><span class="indent">&nbsp;</span></span>তারা আমার দিকে তাদের মুখ নয়,<br> <span class="br-ind"><br><span class="indent">&nbsp;</span></span>তাদের পিঠ ফিরিয়েছে;<br> <span class="br-ind"><br><span class="indent">&nbsp;</span></span>কিন্তু সংকট-সমস্যার সময় তারা বলে,<br> <span class="br-ind"><br><span class="indent">&nbsp;</span></span>‘তুমি এসে আমাদের বাঁচাও!’<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তখন তোমাদের হাতে গড়া ওইসব দেবদেবী কোথায় থাকে?<br> <span class="br-ind"><br><span class="indent">&nbsp;</span></span>ওরা যদি তোমাদের রক্ষা করতে পারে,<br> <span class="br-ind"><br><span class="indent">&nbsp;</span></span>তবে তোমাদের সংকটকালে ওরা আসুক!<br> <span class="br-ind"><br><span class="indent">&nbsp;</span></span>কারণ হে যিহূদা, তোমার মধ্যে যতগুলি নগর আছে,<br> <span class="br-ind"><br><span class="indent">&nbsp;</span></span>তোমার দেবদেবীর সংখ্যাও ঠিক ততগুলি। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“তোমরা আমাকে দোষারোপ করছ?<br> <span class="br-ind"><br><span class="indent">&nbsp;</span></span>তোমরা সকলে আমার বিরুদ্ধে বিদ্রোহ করেছ,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>“আমি বৃথাই তোমার প্রজাদের শাস্তি দিয়েছি;<br> <span class="br-ind"><br><span class="indent">&nbsp;</span></span>তারা আমার শাসনে কর্ণপাত করেনি।<br> <span class="br-ind"><br><span class="indent">&nbsp;</span></span>তোমাদের তরোয়াল তোমাদের ভাববাদীদের হত্যা করেছে<br> <span class="br-ind"><br><span class="indent">&nbsp;</span></span>যেভাবে বিনাশকারী সিংহ করে।<br></div>
<div class="v" id="v31"><span class="vn">31</span> <span class="br-p"><br><br></span>“হে বর্তমানকালের লোকসকল, তোমরা সদাপ্রভুর বাক্য বিবেচনা করো: <span class="br-p"><br><br></span><span class="br-ind"><br><span class="indent">&nbsp;</span></span>“আমি কি ইস্রায়েলের কাছে মরুপ্রান্তর<br> <span class="br-ind"><br><span class="indent">&nbsp;</span></span>বা ভয়ংকর অন্ধকারময় এক দেশের মতো ছিলাম?<br> <span class="br-ind"><br><span class="indent">&nbsp;</span></span>তাহলে আমার প্রজারা কেন বলে, ‘আমরা এখন ইচ্ছামতো যত্রতত্র বিচরণ করব;<br> <span class="br-ind"><br><span class="indent">&nbsp;</span></span>তোমার কাছে আর আমরা আসব না’?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কোনো যুবতী কি তার অলংকারগুলিকে,<br> <span class="br-ind"><br><span class="indent">&nbsp;</span></span>কোনো কনে কি তার বিয়ের অলংকারকে ভুলে যেতে পারে?<br> <span class="br-ind"><br><span class="indent">&nbsp;</span></span>কিন্তু কত অসংখ্য বছর হয়ে গেল,<br> <span class="br-ind"><br><span class="indent">&nbsp;</span></span>আমার প্রজারা আমাকে ভুলে রয়েছে।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>প্রেমের অনুসন্ধান করার জন্য, তুমি কত দক্ষতা অর্জন করেছ!<br> <span class="br-ind"><br><span class="indent">&nbsp;</span></span>এমনকি সবচেয়ে খারাপ মহিলাও তোমার পথ থেকে শিক্ষা নিতে পারে।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তোমার পোশাকে দেখা যাচ্ছে<br> <span class="br-ind"><br><span class="indent">&nbsp;</span></span>নির্দোষ দরিদ্রদের রক্তের দাগ,<br> <span class="br-ind"><br><span class="indent">&nbsp;</span></span>যদিও তোমার ঘরে তুমি তাদের সিঁধ কাটতে দেখনি।<br> <span class="br-ind"><br><span class="indent">&nbsp;</span></span>এত কিছু সত্ত্বেও<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি বলছ, ‘আমি নিরপরাধ;<br> <span class="br-ind"><br><span class="indent">&nbsp;</span></span>তিনি আমার উপরে রাগ করেননি।’<br> <span class="br-ind"><br><span class="indent">&nbsp;</span></span>কিন্তু আমি তোমার বিরুদ্ধে দণ্ডাজ্ঞা ঘোষণা করব,<br> <span class="br-ind"><br><span class="indent">&nbsp;</span></span>কেননা তুমি বলেছ, ‘আমি কোনো পাপ করিনি।’<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তুমি কেন এত দূরে দূরে চলে যাও,<br> <span class="br-ind"><br><span class="indent">&nbsp;</span></span>কেন বারবার তোমার পথ পরিবর্তন করো?<br> <span class="br-ind"><br><span class="indent">&nbsp;</span></span>কিন্তু তোমার মিশরীয় বন্ধুদের ব্যাপারে তোমার আশাভঙ্গ হবে,<br> <span class="br-ind"><br><span class="indent">&nbsp;</span></span>ঠিক যেভাবে আসিরিয়া তোমার আশাভঙ্গ করেছিল।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>এছাড়া তোমাকে মাথার উপর দু-হাত তুলে<br> <span class="br-ind"><br><span class="indent">&nbsp;</span></span>সেই স্থান ছেড়ে চলে যেতে হবে<br> <span class="br-ind"><br><span class="indent">&nbsp;</span></span>কারণ যাদের উপর তুমি নির্ভর করেছিলে তাদের সদাপ্রভু অগ্রাহ্য করেছেন,<br> <span class="br-ind"><br><span class="indent">&nbsp;</span></span>তাদের কাছ থেকে কোনো সাহায্যই তুমি পাবে না।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: তাঁর শস্যচয়নের অগ্রিমাংশ।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: কিত্তীম</div>
<div class="fn"><sup class="fnt"><a name="fn3" href="#fnm3">3</a></sup> হিব্রু: তাদের নিজেদের</div>
<div class="fn"><sup class="fnt"><a name="fn4" href="#fnm4">4</a></sup> হিব্রু: নোফ</div>
<div class="fn"><sup class="fnt"><a name="fn5" href="#fnm5">5</a></sup> শীহোর (বা) নীলনদের শাখানদী</div>
<div class="fn"><sup class="fnt"><a name="fn6" href="#fnm6">6</a></sup> হিব্রু: কেবলমাত্র “নদী”</div>
</div>
<!-- PARSED ABOVE; EDITING MAY BREAK PARSER -->
</body></html>