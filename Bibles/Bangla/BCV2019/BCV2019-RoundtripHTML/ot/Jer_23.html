<html><head>
<meta http-equiv="Content-Type" content="text/html;charset=utf-8" />
<title>Jer 23 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_21.html">21</a> <a href="Jer_22.html">22</a> <b>23</b> <a href="Jer_24.html">24</a> <a href="Jer_25.html">25</a> ... <a href="Jer_52.html">52</a> </div><hr>
<h1>Jer 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধার্মিক বংশ</h2><span class="vn">1</span> <span class="br-p"><br><br></span>সদাপ্রভু বলেন, “ধিক্‌ সেই পালকদের, যারা আমার চারণভূমির মেষদের ছিন্নভিন্ন ও ধ্বংস করে!”</div>
<div class="v" id="v2"><span class="vn">2</span> সেই কারণে, যারা আমার প্রজাদের চরায়, ইস্রায়েলের ঈশ্বর সদাপ্রভু তাদের উদ্দেশ্যে এই কথা বলেন: “তোমরা যেহেতু আমার মেষদের ছিন্নভিন্ন করেছ, তাদের বিতাড়িত করেছ এবং তাদের প্রতি কোনো যত্ন করোনি, তোমরা তাদের প্রতি যে অন্যায় করেছ, তার জন্য আমি তোমাদের শাস্তি দেব,” সদাপ্রভু এই কথা বলেন।</div>
<div class="v" id="v3"><span class="vn">3</span> “আমি যে সমস্ত দেশে আমার প্রজাপালকে বিতাড়িত করেছি, আমি স্বয়ং সেখান থেকে তাদের অবশিষ্টাংশকে সংগ্রহ করে তাদের চারণভূমিতে ফিরিয়ে আনব। সেখানে তারা ফলবান হবে ও সংখ্যায় বৃদ্ধি পাবে।</div>
<div class="v" id="v4"><span class="vn">4</span> আমি তাদের উপরে পালকদের নিযুক্ত করব। তারা তাদের তত্ত্বাবধান করবে।<sup class="fnm"><a name="fnm1" href="#fn1">1</a></sup> তারা আর ভীত বা আতঙ্কগ্রস্ত হবে না, কেউ হারিয়েও যাবে না,” সদাপ্রভু এই কথা বলেন।</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু বলেন, “সেদিন আসন্ন,”<br> <span class="br-ind"><br><span class="indent">&nbsp;</span></span>যখন দাউদের বংশ থেকে আমি এক ধার্মিক পল্লবকে তুলে ধরব,<br> <span class="br-ind"><br><span class="indent">&nbsp;</span></span>সেই রাজা জ্ঞানপূর্বক রাজত্ব করবে<br> <span class="br-ind"><br><span class="indent">&nbsp;</span></span>এবং সেদেশে যথার্থ ও ন্যায়সঙ্গত কাজ করবে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তার সময়ে যিহূদা পরিত্রাণ পাবে<br> <span class="br-ind"><br><span class="indent">&nbsp;</span></span>এবং ইস্রায়েল নিরাপদে বসবাস করবে।<br> <span class="br-ind"><br><span class="indent">&nbsp;</span></span>আর এই নামে সে আখ্যাত হবে,<br> <span class="br-ind"><br><span class="indent">&nbsp;</span></span>সদাপ্রভু আমাদের ধার্মিক ত্রাণকর্তা।<br></div>
<div class="v" id="v7"><span class="vn">7</span> <span class="br-p"><br><br></span>সদাপ্রভু বলেন, “তাহলে সেই দিনগুলি আসছে, যখন লোকেরা আর বলবে না, ‘জীবন্ত সদাপ্রভুর দিব্যি, যিনি ইস্রায়েলীদের মিশর থেকে মুক্ত করে এনেছেন,’</div>
<div class="v" id="v8"><span class="vn">8</span> কিন্তু তারা বলবে, ‘জীবন্ত সদাপ্রভুর দিব্যি, যিনি ইস্রায়েলের বংশধরদের উত্তরের দেশ থেকে এবং যে সমস্ত দেশে তাদের নির্বাসিত করেছিলেন, সেখান থেকে তাদের নিয়ে এসেছেন।’ তখন তারা স্বদেশে বসবাস করবে।”</div>
<div class="v" id="v9"><h2>ভণ্ড ভাববাদীরা</h2><span class="vn">9</span> <span class="br-p"><br><br></span>ভাববাদীদের সম্পর্কিত বিষয়: <span class="br-p"><br><br></span><span class="br-ind"><br><span class="indent">&nbsp;</span></span>আমার অন্তর আমার মধ্যে ভেঙে পড়েছে,<br> <span class="br-ind"><br><span class="indent">&nbsp;</span></span>আমার সব হাড় কাঁপতে থাকে;<br> <span class="br-ind"><br><span class="indent">&nbsp;</span></span>আমি এক মাতাল ব্যক্তির মতো হয়েছি,<br> <span class="br-ind"><br><span class="indent">&nbsp;</span></span>দ্রাক্ষারসে পরাভূত কোনো লোকের মতো,<br> <span class="br-ind"><br><span class="indent">&nbsp;</span></span>সদাপ্রভু ও তাঁর<br> <span class="br-ind"><br><span class="indent">&nbsp;</span></span>পবিত্র বাক্যের কারণে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দেশ সব ব্যভিচারীতে পূর্ণ;<br> <span class="br-ind"><br><span class="indent">&nbsp;</span></span>অভিশাপের কারণে দেশ শুকনো<sup class="fnm"><a name="fnm2" href="#fn2">2</a></sup> হয়ে পড়ে আছে,<br> <span class="br-ind"><br><span class="indent">&nbsp;</span></span>মরুপ্রান্তের সব চারণভূমি শুকিয়ে গেছে।<br> <span class="br-ind"><br><span class="indent">&nbsp;</span></span>ভাববাদীরা এক মন্দ উপায় অবলম্বন করে,<br> <span class="br-ind"><br><span class="indent">&nbsp;</span></span>তারা তাদের ক্ষমতার অন্যায় ব্যবহার করে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“ভাববাদী ও যাজক, উভয়েই ভক্তিহীন;<br> <span class="br-ind"><br><span class="indent">&nbsp;</span></span>এমনকি, আমার মন্দিরেও আমি তাদের দুষ্টতা দেখি,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“সেই কারণে তাদের পথ পিচ্ছিল হবে,<br> <span class="br-ind"><br><span class="indent">&nbsp;</span></span>তাদের অন্ধকারে তাড়িয়ে দেওয়া হবে<br> <span class="br-ind"><br><span class="indent">&nbsp;</span></span>এবং সেখানেই তাদের পতন হবে।<br> <span class="br-ind"><br><span class="indent">&nbsp;</span></span>যে বছরে তারা শাস্তি পাবে,<br> <span class="br-ind"><br><span class="indent">&nbsp;</span></span>আমি তাদের উপরে বিপর্যয় নিয়ে আসব,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“শমরিয়ার ভাববাদীদের মধ্য<br> <span class="br-ind"><br><span class="indent">&nbsp;</span></span>আমি এই বিরক্তিকর ব্যাপার দেখেছি,<br> <span class="br-ind"><br><span class="indent">&nbsp;</span></span>তারা বায়াল-দেবতার নামে ভাববাণী করে<br> <span class="br-ind"><br><span class="indent">&nbsp;</span></span>আমার প্রজা ইস্রায়েলকে বিপথগামী করেছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আবার জেরুশালেমের ভাববাদীদের মধ্যে,<br> <span class="br-ind"><br><span class="indent">&nbsp;</span></span>আমি এই ভয়ঙ্কর ব্যাপার দেখেছি,<br> <span class="br-ind"><br><span class="indent">&nbsp;</span></span>তারা ব্যভিচার করে ও মিথ্যাচারের জীবন কাটায়।<br> <span class="br-ind"><br><span class="indent">&nbsp;</span></span>তারা অন্যায়কারীদের হাত শক্ত করে,<br> <span class="br-ind"><br><span class="indent">&nbsp;</span></span>যেন কেউই তার দুষ্টতার পথ থেকে না ফেরে।<br> <span class="br-ind"><br><span class="indent">&nbsp;</span></span>তারা সবাই আমার কাছে সদোমের লোকদের মতো;<br> <span class="br-ind"><br><span class="indent">&nbsp;</span></span>জেরুশালেমের লোকেরা ঘমোরার মতো।”<br></div>
<div class="v" id="v15"><span class="vn">15</span> <span class="br-p"><br><br></span>অতএব, ভাববাদীদের সম্পর্কে বাহিনীগণের সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি তাদের খেতে দেব তেতো আহার,<br> <span class="br-ind"><br><span class="indent">&nbsp;</span></span>পান করার জন্য বিষাক্ত জল,<br> <span class="br-ind"><br><span class="indent">&nbsp;</span></span>কারণ জেরুশালেমের সব ভাববাদীর কাছ থেকে<br> <span class="br-ind"><br><span class="indent">&nbsp;</span></span>ভক্তিহীনতা ছড়িয়ে পড়েছে সমস্ত দেশে।”<br></div>
<div class="v" id="v16"><span class="vn">16</span> <span class="br-p"><br><br></span>বাহিনীগণের সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“ভাববাদীরা তোমাদের কাছে যে ভাববাণী বলে, তোমরা সেই কথা শুনো না;<br> <span class="br-ind"><br><span class="indent">&nbsp;</span></span>তারা মিথ্যা আশা তোমাদের মনে ভরায়।<br> <span class="br-ind"><br><span class="indent">&nbsp;</span></span>তাদের মনগড়া দর্শনের কথা তারা বলে,<br> <span class="br-ind"><br><span class="indent">&nbsp;</span></span>যা সদাপ্রভুর মুখ থেকে নির্গত হয়নি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা আমাকে অবজ্ঞা করে, তারা তাদের কাছে বলে যায়,<br> <span class="br-ind"><br><span class="indent">&nbsp;</span></span>‘সদাপ্রভু বলেন: তোমাদের শান্তি হবে।’<br> <span class="br-ind"><br><span class="indent">&nbsp;</span></span>আর যারাই তাদের হৃদয়ের একগুঁয়েমির অধীনে চলে,<br> <span class="br-ind"><br><span class="indent">&nbsp;</span></span>তারা বলে, ‘তোমাদের কোনো ক্ষতি হবে না।’<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু তাদের মধ্যে কে সদাপ্রভুর সভায় দাঁড়িয়েছে<br> <span class="br-ind"><br><span class="indent">&nbsp;</span></span>তাঁকে দেখার বা তাঁর কথা শোনার জন্য?<br> <span class="br-ind"><br><span class="indent">&nbsp;</span></span>কে তাঁর বাক্য শুনে তা অবধান করেছে?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখো, সদাপ্রভুর ক্রোধ<br> <span class="br-ind"><br><span class="indent">&nbsp;</span></span>ঝড়ের মতো আছড়ে পড়বে,<br> <span class="br-ind"><br><span class="indent">&nbsp;</span></span>তা ঘূর্ণিবায়ুর মতো ঘুরে ঘুরে<br> <span class="br-ind"><br><span class="indent">&nbsp;</span></span>দুষ্টদের মাথায় পড়বে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সদাপ্রভুর ক্রোধ ফিরে আসবে না<br> <span class="br-ind"><br><span class="indent">&nbsp;</span></span>যতক্ষণ না তা তাঁর হৃদয়ের অভিপ্রায়<br> <span class="br-ind"><br><span class="indent">&nbsp;</span></span>পূর্ণরূপে সাধন করে।<br> <span class="br-ind"><br><span class="indent">&nbsp;</span></span>আগামী দিনগুলিতে<br> <span class="br-ind"><br><span class="indent">&nbsp;</span></span>তোমরা তা স্পষ্ট বুঝতে পারবে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি এসব ভাববাদীকে প্রেরণ করিনি,<br> <span class="br-ind"><br><span class="indent">&nbsp;</span></span>তবুও তারা নিজেদেরই বার্তা আমার বলে দাবি করেছে।<br> <span class="br-ind"><br><span class="indent">&nbsp;</span></span>আমি তাদের সঙ্গে কথা বলিনি,<br> <span class="br-ind"><br><span class="indent">&nbsp;</span></span>তবুও তারা ভাববাণী বলেছে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু, যদি তারা আমার দরবারে দাঁড়াত,<br> <span class="br-ind"><br><span class="indent">&nbsp;</span></span>তারা আমার কথা আমার প্রজাদের কাছে ঘোষণা করত<br> <span class="br-ind"><br><span class="indent">&nbsp;</span></span>এবং তাদের মন্দ পথ<br> <span class="br-ind"><br><span class="indent">&nbsp;</span></span>ও সব মন্দ কর্ম করা থেকে ফেরাত। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“আমি কি কেবলমাত্র নিকটের ঈশ্বর,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন,<br> <span class="br-ind"><br><span class="indent">&nbsp;</span></span>“আমি কি দূরের ঈশ্বর নই?<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেউ কি এমন কোনো গোপন স্থানে লুকাতে পারে,<br> <span class="br-ind"><br><span class="indent">&nbsp;</span></span>যেখানে আমি তাকে দেখতে পাব না?”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“আমি কি স্বর্গ ও মর্ত্য জুড়ে থাকি না?”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v25"><span class="vn">25</span> <span class="br-p"><br><br></span>“যে ভাববাদীরা আমার নামে মিথ্যা ভাববাণী বলে, সেই ভাববাদীরা কী বলে, আমি তা শুনেছি। তারা বলে, ‘আমি একটি স্বপ্ন দেখেছি! আমি একটি স্বপ্ন দেখেছি!’</div>
<div class="v" id="v26"><span class="vn">26</span> এসব ভণ্ড ভাববাদীর মনে কত কাল এসব থাকবে, যারা নিজেদের ভ্রান্ত মন থেকে উৎপন্ন এসব ভাববাণী বলে?</div>
<div class="v" id="v27"><span class="vn">27</span> তারা মনে করে, পরস্পরের কাছে তারা যে স্বপ্নের কথা বলে, তার ফলে আমার প্রজারা আমার নাম ভুলে যাবে, যেভাবে তাদের পূর্বপুরুষেরা বায়াল-দেবতার উপাসনার মাধ্যমে আমার নাম ভুলে গিয়েছিল।</div>
<div class="v" id="v28"><span class="vn">28</span> যে ভাববাদী স্বপ্ন দেখেছে, সে তার স্বপ্নের কথা বলুক, কিন্তু যার কাছে আমার বাক্য আছে, সে তা বিশ্বস্তভাবে বলুক। কারণ শস্যদানার সঙ্গে খড়ের কী সম্পর্ক?” সদাপ্রভু এই কথা বলেন।</div>
<div class="v" id="v29"><span class="vn">29</span> “আমার বাক্য কি আগুনের মতো নয়,” সদাপ্রভু এই কথা বলেন, “এবং তা কি কোনো হাতুড়ির মতো নয়, যা পাথরকে খণ্ড খণ্ড করে?</div>
<div class="v" id="v30"><span class="vn">30</span> <span class="br-p"><br><br></span>“সেই কারণে,” সদাপ্রভু বলেন, “আমি সেইসব ভাববাদীর বিরুদ্ধে, যারা পরস্পরের কাছ থেকে বাক্য চুরি করে ও দাবি করে যে সেই বাক্যগুলি আমার কাছ থেকে পেয়েছে।”</div>
<div class="v" id="v31"><span class="vn">31</span> সদাপ্রভু বলেন, “হ্যাঁ, আমি সেইসব ভাববাদীর বিরুদ্ধে, যারা নিজেরা নিজেদের জিভ নাড়ায়, অথচ বলে, ‘সদাপ্রভু ঘোষণা করেন।’</div>
<div class="v" id="v32"><span class="vn">32</span> প্রকৃতপক্ষে, আমি তাদের বিরুদ্ধে, যারা আমার নামে মিথ্যা স্বপ্নের ভাববাণী বলে,” সদাপ্রভু এই কথা বলেন। “তারা তাদের সেগুলি বলে এবং তাদের ভাবনাচিন্তাহীন মিথ্যার দ্বারা আমার প্রজাদের বিপথগামী করে, যদিও আমি তাদের পাঠাইনি বা নিয়োগ করিনি। তারা এই লোকদের বিন্দুমাত্রও উপকার করতে পারে না,” সদাপ্রভু এই কথা বলেন।</div>
<div class="v" id="v33"><h2>মিথ্যা ভাববাণী ও ভণ্ড ভাববাদীরা</h2><span class="vn">33</span> <span class="br-p"><br><br></span>“মনে করো, কোনো প্রজা বা ভাববাদীদের বা যাজকদের মধ্যে কোনো একজন তোমাকে জিজ্ঞাসা করে, ‘সদাপ্রভু কোনও ভাববাণী দিয়ে এখন তোমাকে ভারগ্রস্ত করেছেন?’ তাহলে তাদের বোলো, ‘তোমরাই হলে সেই ভার। সদাপ্রভু বলেছেন, তিনি তোমাদের পরিত্যাগ করবেন।’</div>
<div class="v" id="v34"><span class="vn">34</span> কোনো ভাববাদী বা যাজক বা অন্য কেউ যদি দাবি করে, ‘এই হল সদাপ্রভুর কাছ থেকে পাওয়া প্রত্যাদেশ,’ তাহলে আমি সেই ব্যক্তিকে এবং তার পরিজনদের শাস্তি দেব।</div>
<div class="v" id="v35"><span class="vn">35</span> তোমাদের প্রত্যেকে তার বন্ধু বা আপনজনকে এই কথা বলতে থাকো: ‘সদাপ্রভু কি উত্তর দিয়েছেন?’ অথবা ‘সদাপ্রভু কী কথা বলেছেন?’</div>
<div class="v" id="v36"><span class="vn">36</span> কিন্তু তোমরা আর ‘সদাপ্রভুর ভাববাণী’ বলে উল্লেখ করবে না, কারণ সব মানুষের নিজেরই কথা তার পক্ষে ভারস্বরূপ হবে এবং এইভাবে তোমরা জীবন্ত ঈশ্বরের সব বাক্যকে বিকৃত করে থাকো, যিনি হলেন বাহিনীগণের সদাপ্রভু, আমাদের ঈশ্বর।</div>
<div class="v" id="v37"><span class="vn">37</span> তোমরা এই কথা কোনো ভাববাদীকে বলতে থাকো, ‘আপনাকে সদাপ্রভু কী উত্তর দিয়েছেন?’ বা ‘সদাপ্রভু কী কথা বলেছেন?’</div>
<div class="v" id="v38"><span class="vn">38</span> তোমরা যদিও দাবি করো, ‘এই হল সদাপ্রভুর ভাববাণী,’ একথা সদাপ্রভু বলেন: তোমরা এই কথাগুলি ব্যবহার করো, ‘এই হল সদাপ্রভুর ভাববাণী,’ যদিও আমি তোমাদের বলেছি, তোমরা ‘এই হল সদাপ্রভুর ভাববাণী,’ একথা অবশ্যই আর বলবে না।</div>
<div class="v" id="v39"><span class="vn">39</span> অতএব, আমি নিশ্চিতরূপে তোমাদের ভুলে যাব এবং যে নগর আমি তোমাদের ও তোমাদের পিতৃপুরুষদের দিয়েছিলাম, তা আমার উপস্থিতি থেকে দূরে নিক্ষেপ করব।</div>
<div class="v" id="v40"><span class="vn">40</span> আমি তোমাদের উপরে চিরস্থায়ী দুর্নাম নিয়ে আসব—এক চিরকালীন লজ্জা, যা লোকেরা ভুলে যাবে না।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: চরাবে।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: শোক করছে।</div>
</div>
<!-- PARSED ABOVE; EDITING MAY BREAK PARSER -->
</body></html>