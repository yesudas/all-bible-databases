<html><head>
<meta http-equiv="Content-Type" content="text/html;charset=utf-8" />
<title>Jer 4 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> <a href="Jer_2.html">2</a> <a href="Jer_3.html">3</a> <b>4</b> <a href="Jer_5.html">5</a> <a href="Jer_6.html">6</a> ... <a href="Jer_52.html">52</a> </div><hr>
<h1>Jer 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু বলেন, “হে ইস্রায়েল, তোমরা যদি ফিরতে চাও,<br> <span class="br-ind"><br><span class="indent">&nbsp;</span></span>তবে ফিরে এসো আমার কাছে।”<br> <span class="br-ind"><br><span class="indent">&nbsp;</span></span>“তোমরা যদি আমার চোখের সামনে থেকে তোমাদের ওইসব ঘৃণ্য প্রতিমাকে ছুঁড়ে ফেলো,<br> <span class="br-ind"><br><span class="indent">&nbsp;</span></span>এবং আর কখনই বিপথগামী না হও,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এবং সত্যে, ন্যায়পরায়ণতায় ও ধার্মিকতায়<br> <span class="br-ind"><br><span class="indent">&nbsp;</span></span>তোমরা শপথ করে বলো, ‘জীবন্ত সদাপ্রভুর দিব্যি,’<br> <span class="br-ind"><br><span class="indent">&nbsp;</span></span>তাহলে জগতের জাতিগুলি তাঁর আশীর্বাদ যাচ্ঞা করবে,<br> <span class="br-ind"><br><span class="indent">&nbsp;</span></span>এবং তাঁর নামের প্রশংসা করবে।”<br></div>
<div class="v" id="v3"><span class="vn">3</span> <span class="br-p"><br><br></span>যিহূদা ও জেরুশালেমের লোকদের কাছে সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা পতিত ভূমি কর্ষণ করো<br> <span class="br-ind"><br><span class="indent">&nbsp;</span></span>এবং কাঁটাঝোপে বীজবপন কোরো না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে ছিন্নত্বক হও,<br> <span class="br-ind"><br><span class="indent">&nbsp;</span></span>তোমাদের হৃদয়ের ত্বক দূর করে ফেলো,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>হে যিহূদার লোকসকল ও জেরুশালেম নিবাসীরা,<br> <span class="br-ind"><br><span class="indent">&nbsp;</span></span>তা না হলে তোমাদের কৃত যাবতীয় পাপের জন্য,<br> <span class="br-ind"><br><span class="indent">&nbsp;</span></span>আমার ক্রোধ জ্বলে উঠবে আগুনের মতো হবে,<br> <span class="br-ind"><br><span class="indent">&nbsp;</span></span>যে আগুন কেউ নেভাতে পারবে না।<br></div>
<div class="v" id="v5"><h2>উত্তর দিক থেকে আসা ধ্বংস</h2><span class="vn">5</span> <span class="br-ind"><br><span class="indent">&nbsp;</span></span>“যিহূদায় প্রচার করো এবং জেরুশালেমে ঘোষণা করে বলো:<br> <span class="br-ind"><br><span class="indent">&nbsp;</span></span>‘তোমরা সমগ্র দেশে তূরীধ্বনি করো!’<br> <span class="br-ind"><br><span class="indent">&nbsp;</span></span>চিৎকার করে বলো:<br> <span class="br-ind"><br><span class="indent">&nbsp;</span></span>‘তোমরা একত্রিত হও!<br> <span class="br-ind"><br><span class="indent">&nbsp;</span></span>চলো, আমরা সুরক্ষিত নগরগুলিতে পলায়ন করি!’<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সিয়োনের দিকে যাওয়ার জন্য পতাকা তুলে ধরো!<br> <span class="br-ind"><br><span class="indent">&nbsp;</span></span>রক্ষা পাওয়ার জন্য এক্ষুনি পালাও, দেরি কোরো না!<br> <span class="br-ind"><br><span class="indent">&nbsp;</span></span>কেননা আমি উত্তর দিক থেকে ধ্বংস নিয়ে আসছি,<br> <span class="br-ind"><br><span class="indent">&nbsp;</span></span>তা এক ভয়ংকর বিনাশ।” <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এক সিংহ তার গুহা থেকে বেরিয়ে এসেছে;<br> <span class="br-ind"><br><span class="indent">&nbsp;</span></span>জাতিদের ধ্বংসকারী একজন যাত্রা শুরু করেছে।<br> <span class="br-ind"><br><span class="indent">&nbsp;</span></span>সে তার স্বস্থান থেকে বের হয়েছে<br> <span class="br-ind"><br><span class="indent">&nbsp;</span></span>তোমার দেশকে ধ্বংস করার জন্য।<br> <span class="br-ind"><br><span class="indent">&nbsp;</span></span>তোমার নগরগুলি পরিণত হবে ধ্বংসস্তূপে,<br> <span class="br-ind"><br><span class="indent">&nbsp;</span></span>সেগুলি হবে জনবসতিহীন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাই শোকপ্রকাশের চটবস্ত্র পরে নাও<br> <span class="br-ind"><br><span class="indent">&nbsp;</span></span>এবং বিলাপ ও হাহাকার করো,<br> <span class="br-ind"><br><span class="indent">&nbsp;</span></span>কেননা সদাপ্রভুর ভয়ংকর ক্রোধ<br> <span class="br-ind"><br><span class="indent">&nbsp;</span></span>আমাদের দিক থেকে ফেরেনি। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভু বলেন, “সেদিন,<br> <span class="br-ind"><br><span class="indent">&nbsp;</span></span>রাজার ও তাঁর কর্মচারীদের হৃদয় ভয়ে কাঁপবে,<br> <span class="br-ind"><br><span class="indent">&nbsp;</span></span>যাজকেরা আতঙ্কিত হবে<br> <span class="br-ind"><br><span class="indent">&nbsp;</span></span>এবং ভাববাদীরা স্তম্ভিত হবে।”<br></div>
<div class="v" id="v10"><span class="vn">10</span> <span class="br-p"><br><br></span>তখন আমি বললাম, “হায়, সার্বভৌম সদাপ্রভু! তুমি এই লোকেদের এবং জেরুশালেমকে এই কথা বলে পুরোপুরি প্রতারণা করলে যে, ‘তোমরা শান্তি পাবে,’ অথচ তরোয়াল এখন একেবারে আমাদের গলার কাছে!”</div>
<div class="v" id="v11"><span class="vn">11</span> <span class="br-p"><br><br></span>সেই সময়ে এই লোকেদের এবং জেরুশালেমকে বলা হবে, “এক উষ্ণ বায়ু মরুপ্রান্তরের বৃক্ষশূন্য পর্বতের দিক থেকে বয়ে আসছে আমার জাতির দিকে, কিন্তু তা শস্য ঝাড়াই বা পরিষ্কার করার জন্য নয়;</div>
<div class="v" id="v12"><span class="vn">12</span> এ আমার পাঠানো তার চেয়েও প্রচণ্ড শক্তিশালী এক বায়ু। এবার আমি তাদের বিরুদ্ধে দণ্ড ঘোষণা করব!”</div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>দেখো! সে এগিয়ে আসছে মেঘের মতো,<br> <span class="br-ind"><br><span class="indent">&nbsp;</span></span>তার রথগুলি আসছে ঘূর্ণিবায়ুর মতো।<br> <span class="br-ind"><br><span class="indent">&nbsp;</span></span>তাদের অশ্বেরা ঈগলের চেয়েও বেগবান,<br> <span class="br-ind"><br><span class="indent">&nbsp;</span></span>হায়, হায়! আমরা আজ ধ্বংস হয়ে গেলাম!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে জেরুশালেম, রক্ষা পাওয়ার জন্য তোমার হৃদয় থেকে দুষ্টতা ধুয়ে তা পরিষ্কার করো।<br> <span class="br-ind"><br><span class="indent">&nbsp;</span></span>কত কাল তুমি তোমার মন্দ চিন্তাগুলি মনে পুষে রাখবে?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দান নগর থেকে কোনও প্রচারকের কণ্ঠস্বর শোনা যাচ্ছে,<br> <span class="br-ind"><br><span class="indent">&nbsp;</span></span>যা ইফ্রয়িমের পর্বতমালা থেকে ধ্বংসের বার্তা ঘোষণা করছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“এই কথা চারপাশের জাতিগুলিকে বলো,<br> <span class="br-ind"><br><span class="indent">&nbsp;</span></span>জেরুশালেমের বিষয়ে ঘোষণা করো:<br> <span class="br-ind"><br><span class="indent">&nbsp;</span></span>‘বহু দূরবর্তী দেশ থেকে অবরোধকারী এক সেনাবাহিনী আসছে,<br> <span class="br-ind"><br><span class="indent">&nbsp;</span></span>যিহূদার নগরগুলির বিরুদ্ধে তারা রণহুঙ্কার দিচ্ছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কোনো মাঠের চারপাশে পাহারাদার যেমন, ঠিক তেমনই তারা জেরুশালেমকে ঘিরে ধরেছে,<br> <span class="br-ind"><br><span class="indent">&nbsp;</span></span>কেননা সে আমার বিরুদ্ধে বিদ্রোহী হয়েছে,’ ”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“তোমার পথ ও তোমার কৃতকর্ম<br> <span class="br-ind"><br><span class="indent">&nbsp;</span></span>তোমার উপরে এসব নিয়ে এসেছে।<br> <span class="br-ind"><br><span class="indent">&nbsp;</span></span>এই তোমার শাস্তি।<br> <span class="br-ind"><br><span class="indent">&nbsp;</span></span>কী তিক্ত এই শাস্তি!<br> <span class="br-ind"><br><span class="indent">&nbsp;</span></span>যা বিদ্ধ করে হৃদয়কে!” <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আহ্‌, এ আমার কি নিদারুণ মনোবেদনা, কী নিদারুণ মনোবেদনা!<br> <span class="br-ind"><br><span class="indent">&nbsp;</span></span>আমি যন্ত্রণায় ছটফট করছি।<br> <span class="br-ind"><br><span class="indent">&nbsp;</span></span>আহা, আমার হৃদয়ে এ এক নিদারুণ যন্ত্রণা!<br> <span class="br-ind"><br><span class="indent">&nbsp;</span></span>আমার হৃদয় উদ্বেগে ধকধক করছে,<br> <span class="br-ind"><br><span class="indent">&nbsp;</span></span>আমি নীরব থাকতে পারছি না।<br> <span class="br-ind"><br><span class="indent">&nbsp;</span></span>কেননা আমি তূরীর শব্দ শুনেছি;<br> <span class="br-ind"><br><span class="indent">&nbsp;</span></span>আমি রণহুঙ্কারের শব্দ শুনেছি।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>একের পর এক বিপর্যয় আছড়ে পড়ছে;<br> <span class="br-ind"><br><span class="indent">&nbsp;</span></span>সমগ্র দেশ আজ ধ্বংসস্তূপে পরিণত।<br> <span class="br-ind"><br><span class="indent">&nbsp;</span></span>এক নিমেষে আমার তাঁবুগুলি<br> <span class="br-ind"><br><span class="indent">&nbsp;</span></span>এবং এক মুহূর্তে আমার আশ্রয়স্থানগুলি ধ্বংস হয়ে গেল।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর কত দিন যুদ্ধের পতাকা আমাকে দেখতে হবে এবং তূরীর ধ্বনি শুনতে হবে? <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“আমার প্রজারা মূর্খ;<br> <span class="br-ind"><br><span class="indent">&nbsp;</span></span>তারা আমাকে জানে না।<br> <span class="br-ind"><br><span class="indent">&nbsp;</span></span>তারা নির্বোধ সন্তান;<br> <span class="br-ind"><br><span class="indent">&nbsp;</span></span>তাদের কোনো বুদ্ধিশুদ্ধি নেই।<br> <span class="br-ind"><br><span class="indent">&nbsp;</span></span>অন্যায় করতে তারা পটু,<br> <span class="br-ind"><br><span class="indent">&nbsp;</span></span>কিন্তু উত্তম কাজ কীভাবে করতে হয়, তা তারা জানে না।” <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি পৃথিবীর দিকে তাকালাম<br> <span class="br-ind"><br><span class="indent">&nbsp;</span></span>এবং তা ছিল নিরাকার ও শূন্য;<br> <span class="br-ind"><br><span class="indent">&nbsp;</span></span>আমি তাকালাম আকাশের দিকে<br> <span class="br-ind"><br><span class="indent">&nbsp;</span></span>এবং সেখানকার আলো ছিল নির্বাপিত।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি পর্বতমালার দিকে তাকালাম,<br> <span class="br-ind"><br><span class="indent">&nbsp;</span></span>এবং সেগুলি কাঁপছিল;<br> <span class="br-ind"><br><span class="indent">&nbsp;</span></span>সকল উপপর্বতগুলি টলছিল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি তাকালাম এবং দেখলাম কোথাও জনমানব নেই;<br> <span class="br-ind"><br><span class="indent">&nbsp;</span></span>উড়ে গেছে আকাশের সব কটা পাখি।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি তাকালাম এবং দেখলাম উর্বর দেশটি এখন একটি মরুভূমি;<br> <span class="br-ind"><br><span class="indent">&nbsp;</span></span>তার প্রতিটি নগর সদাপ্রভুর সম্মুখে,<br> <span class="br-ind"><br><span class="indent">&nbsp;</span></span>তাঁর ভয়ংকর রোষে ধ্বংসস্তূপে পরিণত হয়েছে।<br></div>
<div class="v" id="v27"><span class="vn">27</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“সমস্ত দেশ বিধ্বস্ত হবে,<br> <span class="br-ind"><br><span class="indent">&nbsp;</span></span>কিন্তু তবুও তা আমি সম্পূর্ণরূপে ধ্বংস করব না।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এজন্য পৃথিবী শোক করবে<br> <span class="br-ind"><br><span class="indent">&nbsp;</span></span>এবং আকাশমণ্ডল অন্ধকার হবে,<br> <span class="br-ind"><br><span class="indent">&nbsp;</span></span>কেননা একথা আমি বলেছি এবং আমি নরম হব না,<br> <span class="br-ind"><br><span class="indent">&nbsp;</span></span>আমি মনস্থির করেছি এবং তার কোনও পরিবর্তন করব না।” <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>অশ্বারোহী ও ধনুর্ধারীদের চিৎকারে<br> <span class="br-ind"><br><span class="indent">&nbsp;</span></span>প্রতিটি নগর পলায়ন করে।<br> <span class="br-ind"><br><span class="indent">&nbsp;</span></span>তাদের কেউ ঘন ঝোপঝাড়ে লুকিয়ে পড়ে;<br> <span class="br-ind"><br><span class="indent">&nbsp;</span></span>কেউ বা পাহাড়-পর্বতে উঠে পড়ে।<br> <span class="br-ind"><br><span class="indent">&nbsp;</span></span>প্রতিটি নগর পরিত্যক্ত;<br> <span class="br-ind"><br><span class="indent">&nbsp;</span></span>কোনও মানুষ সেখানে আর বাস করে না। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ওহে ছারখার হয়ে যাওয়া পুরী, তুমি কী করছ?<br> <span class="br-ind"><br><span class="indent">&nbsp;</span></span>কেন তুমি লাল রঙের পোশাক পরিধান করছ<br> <span class="br-ind"><br><span class="indent">&nbsp;</span></span>এবং স্বর্ণালংকারে নিজেকে সাজাচ্ছো?<br> <span class="br-ind"><br><span class="indent">&nbsp;</span></span>কেন তুমি তোমার দুই চোখে রূপটান দিচ্ছ?<br> <span class="br-ind"><br><span class="indent">&nbsp;</span></span>এইভাবে তোমার নিজেকে পরিপাটি করে তোলা অসার।<br> <span class="br-ind"><br><span class="indent">&nbsp;</span></span>তোমার প্রেমিকেরা তোমাকে অবজ্ঞা করে;<br> <span class="br-ind"><br><span class="indent">&nbsp;</span></span>তারা তোমাকে হত্যা করতে চায়। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>প্রসববেদনাগ্রস্ত স্ত্রীর কান্নার মতো আমি একটি কান্না শুনতে পাচ্ছি,<br> <span class="br-ind"><br><span class="indent">&nbsp;</span></span>সেই গোঙানি এমন, যেন কেউ তার প্রথম সন্তানের জন্ম দিচ্ছে,<br> <span class="br-ind"><br><span class="indent">&nbsp;</span></span>এই কান্না আসলে সিয়োন-কন্যার,<br> <span class="br-ind"><br><span class="indent">&nbsp;</span></span>যে শ্বাস নেওয়ার জন্য হাঁপাচ্ছে, দু-হাত বিস্তার করছে এবং বলছে,<br> <span class="br-ind"><br><span class="indent">&nbsp;</span></span>“হায়! আমি মূর্চ্ছিতপ্রায়,<br> <span class="br-ind"><br><span class="indent">&nbsp;</span></span>কারণ আমার প্রাণকে হত্যাকারীদের হাতে তুলে দেওয়া হয়েছে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: তোমরা সদাপ্রভুর কাছে নিজেদের ছিন্নত্বক করো, তোমাদের হৃদয়ের ত্বকচ্ছেদন করো।</div>
</div>
<!-- PARSED ABOVE; EDITING MAY BREAK PARSER -->
</body></html>