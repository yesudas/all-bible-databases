<html><head>
<meta http-equiv="Content-Type" content="text/html;charset=utf-8" />
<title>Jer 46 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 46);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_44.html">44</a> <a href="Jer_45.html">45</a> <b>46</b> <a href="Jer_47.html">47</a> <a href="Jer_48.html">48</a> ... <a href="Jer_52.html">52</a> </div><hr>
<h1>Jer 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিশর সম্পর্কে ভাববাণী</h2><span class="vn">1</span> <span class="br-p"><br><br></span>বিভিন্ন জাতি সম্পর্কে সদাপ্রভুর এই বাক্য, ভাববাদী যিরমিয়ের কাছে উপস্থিত হল:</div>
<div class="v" id="v2"><span class="vn">2</span> <span class="br-p"><br><br></span>মিশর সম্পর্কে: <span class="br-p"><br><br></span>যোশিয়ের পুত্র যিহূদার রাজা যিহোয়াকীমের রাজত্বের চতুর্থ বছরে, ব্যাবিলনের রাজা নেবুখাদনেজার, মিশরের রাজা ফরৌণ নখোর যে সৈন্যদলকে ইউফ্রেটিস নদীর তীরে কর্কমীশে পরাস্ত করেন, তাদের সম্পর্কে এই বাক্য,</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>“বড়ো বা ছোটো, তোমাদের ঢালগুলি প্রস্তুত করো<br> <span class="br-ind"><br><span class="indent">&nbsp;</span></span>ও সমরাভিযানে বের হও!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অশ্বগুলিকে সজ্জিত করো,<br> <span class="br-ind"><br><span class="indent">&nbsp;</span></span>যুদ্ধাশ্বে আরোহণ করো!<br> <span class="br-ind"><br><span class="indent">&nbsp;</span></span>শিরস্ত্রাণ পরে<br> <span class="br-ind"><br><span class="indent">&nbsp;</span></span>তোমরা অবস্থান নাও!<br> <span class="br-ind"><br><span class="indent">&nbsp;</span></span>তোমাদের বর্শাগুলি ঝকঝকে করো,<br> <span class="br-ind"><br><span class="indent">&nbsp;</span></span>সব রণসাজ পরে নাও!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি কী দেখতে পাচ্ছি?<br> <span class="br-ind"><br><span class="indent">&nbsp;</span></span>তারা আতঙ্কগ্রস্ত হয়েছে,<br> <span class="br-ind"><br><span class="indent">&nbsp;</span></span>তারা পিছনে অপসারণ করছে,<br> <span class="br-ind"><br><span class="indent">&nbsp;</span></span>তাদের বীর যোদ্ধারা পরাস্ত হয়েছে।<br> <span class="br-ind"><br><span class="indent">&nbsp;</span></span>পিছন দিকে না ফিরে<br> <span class="br-ind"><br><span class="indent">&nbsp;</span></span>তারা দ্রুত পলায়ন করে,<br> <span class="br-ind"><br><span class="indent">&nbsp;</span></span>তাদের চারদিকে কেবলই ভয়ের পরিবেশ,” সদাপ্রভু এই কথা বলেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“দ্রুতগামী লোক পলায়ন করতে পারছে না,<br> <span class="br-ind"><br><span class="indent">&nbsp;</span></span>শক্তিশালী লোকেরাও নিষ্কৃতি পাচ্ছে না।<br> <span class="br-ind"><br><span class="indent">&nbsp;</span></span>উত্তর দিকে, ইউফ্রেটিস নদীর তীরে,<br> <span class="br-ind"><br><span class="indent">&nbsp;</span></span>তারা হোঁচট খেয়ে পতিত হচ্ছে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“নীলনদের মতো, নদীর উপচে পড়া জলরাশির মতো,<br> <span class="br-ind"><br><span class="indent">&nbsp;</span></span>ওই যে উঠে আসছে, ও কে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মিশর নীলনদের মতো উঠে আসছে,<br> <span class="br-ind"><br><span class="indent">&nbsp;</span></span>যেমন নদীগুলিতে জলরাশি ফেঁপে ওঠে।<br> <span class="br-ind"><br><span class="indent">&nbsp;</span></span>সে বলছে, ‘আমি উঠে সমস্ত পৃথিবীকে প্লাবিত করব,<br> <span class="br-ind"><br><span class="indent">&nbsp;</span></span>আমি লোকসমেত সব নগর ধ্বংস করব।’<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে অশ্বেরা, তোমরা আক্রমণ করো!<br> <span class="br-ind"><br><span class="indent">&nbsp;</span></span>ওহে রথারোহীরা, তোমরা উন্মত্তের মতো রথ চালাও!<br> <span class="br-ind"><br><span class="indent">&nbsp;</span></span>হে যোদ্ধারা, তোমরা সমরাভিযান করো, কূশ ও পূটের লোকেরা, যারা ঢাল বহন করে,<br> <span class="br-ind"><br><span class="indent">&nbsp;</span></span>লূদের লোকেরা, যারা ধনুকে শরসন্ধান করে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু সেদিনটি হল প্রভু, বাহিনীগণের সদাপ্রভুর,<br> <span class="br-ind"><br><span class="indent">&nbsp;</span></span>এক প্রতিশোধের দিন, তাঁর শত্রুদের উপরে প্রতিশোধ নেওয়ার দিন।<br> <span class="br-ind"><br><span class="indent">&nbsp;</span></span>তরোয়াল তৃপ্ত না হওয়া পর্যন্ত গ্রাস করে যাবে,<br> <span class="br-ind"><br><span class="indent">&nbsp;</span></span>যতক্ষণ না রক্তে তার পিপাসা নিবারিত হয়।<br> <span class="br-ind"><br><span class="indent">&nbsp;</span></span>কারণ প্রভু, বাহিনীগণের সদাপ্রভু, উত্তরের দেশে,<br> <span class="br-ind"><br><span class="indent">&nbsp;</span></span>ইউফ্রেটিস নদীর তীরে, বলি উৎসর্গ করবেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“হে মিশরের কুমারী-কন্যা,<br> <span class="br-ind"><br><span class="indent">&nbsp;</span></span>তুমি গিলিয়দে গিয়ে মলম নিয়ে এসো।<br> <span class="br-ind"><br><span class="indent">&nbsp;</span></span>কিন্তু তুমি বৃথাই অনেক ওষুধ ব্যবহার করছ,<br> <span class="br-ind"><br><span class="indent">&nbsp;</span></span>তোমার রোগের কোনো প্রতিকার নেই।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জাতিগণ তোমার লজ্জার কথা শুনবে;<br> <span class="br-ind"><br><span class="indent">&nbsp;</span></span>তোমার কান্নায় পৃথিবী পূর্ণ হবে।<br> <span class="br-ind"><br><span class="indent">&nbsp;</span></span>এক যোদ্ধা অন্য যোদ্ধার উপরে পড়বে,<br> <span class="br-ind"><br><span class="indent">&nbsp;</span></span>তারা উভয়েই একসঙ্গে পতিত হবে।”<br></div>
<div class="v" id="v13"><span class="vn">13</span> <span class="br-p"><br><br></span>মিশরকে আক্রমণ করার জন্য ব্যাবিলনের রাজা নেবুখাদনেজারের আগমন সম্পর্কে, সদাপ্রভু ভাববাদী যিরমিয়কে এই বার্তা দিলেন:</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা মিশরে ঘোষণা করো, মিগ্‌দোলে একথা প্রচার করো;<br> <span class="br-ind"><br><span class="indent">&nbsp;</span></span>মেম্ফিস ও তফন্‌হেষেও একথা গিয়ে বলো:<br> <span class="br-ind"><br><span class="indent">&nbsp;</span></span>‘তোমরা নিজেদের অবস্থান নাও ও প্রস্তুত হও,<br> <span class="br-ind"><br><span class="indent">&nbsp;</span></span>কারণ তরোয়াল তোমাদের চারপাশের সবাইকে গ্রাস করবে।’<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কেন তোমার যোদ্ধারা ভূপাতিত হবে?<br> <span class="br-ind"><br><span class="indent">&nbsp;</span></span>তারা দাঁড়াতে পারে না, কারণ সদাপ্রভু তাদের মাটিতে ফেলে দেবেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তারা বারবার হোঁচট খাবে;<br> <span class="br-ind"><br><span class="indent">&nbsp;</span></span>তারা পরস্পরের উপরে গিয়ে পড়বে।<br> <span class="br-ind"><br><span class="indent">&nbsp;</span></span>তারা বলবে, ‘ওঠো, চলো আমরা ফিরে যাই,<br> <span class="br-ind"><br><span class="indent">&nbsp;</span></span>স্বদেশে, আমাদের আপনজনদের কাছে,<br> <span class="br-ind"><br><span class="indent">&nbsp;</span></span>অত্যাচারীদের তরোয়াল থেকে অনেক দূরে।’<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেখানে তারা চিৎকার করে বলবে,<br> <span class="br-ind"><br><span class="indent">&nbsp;</span></span>‘মিশরের রাজা ফরৌণ এক উচ্চশব্দ মাত্র;<br> <span class="br-ind"><br><span class="indent">&nbsp;</span></span>সে তার সুযোগ হারিয়েছে।’ <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“আমার জীবনের দিব্যি,” রাজা ঘোষণা করেন,<br> <span class="br-ind"><br><span class="indent">&nbsp;</span></span>যাঁর নাম বাহিনীগণের সদাপ্রভু,<br> <span class="br-ind"><br><span class="indent">&nbsp;</span></span>“একজন আসবেন, যিনি পর্বতগুলির মধ্যে তাবোরের তুল্য,<br> <span class="br-ind"><br><span class="indent">&nbsp;</span></span>সমুদ্রতীরের কর্মিল পাহাড়ের মতো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমরা যারা মিশরে বসবাস করো,<br> <span class="br-ind"><br><span class="indent">&nbsp;</span></span>নির্বাসনের জন্য তোমাদের জিনিসপত্র তুলে নাও,<br> <span class="br-ind"><br><span class="indent">&nbsp;</span></span>কারণ মেম্ফিস নগরী পরিত্যক্ত হবে,<br> <span class="br-ind"><br><span class="indent">&nbsp;</span></span>নিবাসীহীন ধ্বংসস্তূপ হয়ে পড়ে থাকবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“মিশর এক সুন্দরী বকনা-বাছুর,<br> <span class="br-ind"><br><span class="indent">&nbsp;</span></span>কিন্তু উত্তর দিক থেকে তার বিরুদ্ধে<br> <span class="br-ind"><br><span class="indent">&nbsp;</span></span>এক ডাঁশ-মাছি আসছে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার সৈন্যশ্রেণীরা বেতনভোগী,<br> <span class="br-ind"><br><span class="indent">&nbsp;</span></span>তারা সব নধর বাছুরের মতো।<br> <span class="br-ind"><br><span class="indent">&nbsp;</span></span>তারাও পিছন ফিরে একসঙ্গে পালাবে,<br> <span class="br-ind"><br><span class="indent">&nbsp;</span></span>তারা তাদের স্থানে স্থির হয়ে দাঁড়াতে পারবে না,<br> <span class="br-ind"><br><span class="indent">&nbsp;</span></span>কারণ বিপর্যয়ের দিন তাদের উপরে নেমে আসছে,<br> <span class="br-ind"><br><span class="indent">&nbsp;</span></span>সেই সময়টি হল তাদের শাস্তি পাওয়ার।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মিশর পালিয়ে যাওয়া সাপের মতো হিস্‌হিস্‌ করবে,<br> <span class="br-ind"><br><span class="indent">&nbsp;</span></span>যেভাবে সৈন্যদল সামনের দিকে এগিয়ে যায়;<br> <span class="br-ind"><br><span class="indent">&nbsp;</span></span>তারা কুড়ুল নিয়ে তার বিরুদ্ধে আসবে,<br> <span class="br-ind"><br><span class="indent">&nbsp;</span></span>যেমন লোকেরা গাছপালা কেটে নেয়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তারা তার অরণ্য কেটে ফেলবে,” সদাপ্রভু এই কথা বলেন,<br> <span class="br-ind"><br><span class="indent">&nbsp;</span></span>“তা যতই গহন হোক না কেন।<br> <span class="br-ind"><br><span class="indent">&nbsp;</span></span>তারা পঙ্গপাল অপেক্ষাও বহুসংখ্যক,<br> <span class="br-ind"><br><span class="indent">&nbsp;</span></span>যাদের সংখ্যা গণনা করা যায় না।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মিশর-কন্যাকে লজ্জা দেওয়া হবে,<br> <span class="br-ind"><br><span class="indent">&nbsp;</span></span>উত্তরের লোকদের হাতে সে সমর্পিত হবে।”<br></div>
<div class="v" id="v25"><span class="vn">25</span> <span class="br-p"><br><br></span>বাহিনীগণের সদাপ্রভু, ইস্রায়েলের ঈশ্বর, এই কথা বলেন: “আমি শাস্তি দিতে চলেছি থিব্‌স-নগরের<sup class="fnm"><a name="fnm1" href="#fn1">1</a></sup> আমোন-দেবের উপরে, ফরৌণের উপরে, মিশরের উপরে ও তার দেবদেবী ও রাজাদের উপরে, এবং তাদের উপরে, যারা মিশরের উপরে নির্ভর করে।</div>
<div class="v" id="v26"><span class="vn">26</span> যারা তাদের প্রাণ হরণ করতে চায়, আমি তাদের হাতে তাদের সমর্পণ করব। তারা হল ব্যাবিলনের রাজা নেবুখাদনেজার ও তার সৈন্যেরা। পরবর্তী সময়ে, মিশর অবশ্য লোক অধ্যূষিত হবে, যেমন তারা পূর্বে ছিল,” একথা সদাপ্রভু ঘোষণা করেন।</div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>“আমার দাস যাকোব, তোমরা ভয় কোরো না;<br> <span class="br-ind"><br><span class="indent">&nbsp;</span></span>ও ইস্রায়েল, তোমরা নিরাশ হোয়ো না।<br> <span class="br-ind"><br><span class="indent">&nbsp;</span></span>আমি নিশ্চয়ই তোমাকে দূরবর্তী দেশ থেকে রক্ষা করব,<br> <span class="br-ind"><br><span class="indent">&nbsp;</span></span>তোমার বংশধরদের নির্বাসনের দেশ থেকে উদ্ধার করব।<br> <span class="br-ind"><br><span class="indent">&nbsp;</span></span>যাকোব পুনরায় শান্তি ও সুরক্ষা লাভ করবে,<br> <span class="br-ind"><br><span class="indent">&nbsp;</span></span>আর কেউ তাকে ভয় দেখাতে পারবে না।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>হে যাকোব, আমার দাস, তুমি ভয় কোরো না,<br> <span class="br-ind"><br><span class="indent">&nbsp;</span></span>কারণ আমি তোমার সঙ্গে আছি,” সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“যাদের মধ্যে আমি তোমাকে ছড়িয়ে দিয়েছিলাম,<br> <span class="br-ind"><br><span class="indent">&nbsp;</span></span>সেই অন্য সব জাতিকে যদিও সম্পূর্ণরূপে ধ্বংস করি,<br> <span class="br-ind"><br><span class="indent">&nbsp;</span></span>আমি তোমাকে সম্পূর্ণরূপে ধ্বংস করব না।<br> <span class="br-ind"><br><span class="indent">&nbsp;</span></span>আমি কেবলমাত্র বিচার করে তোমাকে শাস্তি দেব,<br> <span class="br-ind"><br><span class="indent">&nbsp;</span></span>আমি কোনোমতেই তোমাকে অদণ্ডিত রাখব না।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: নো-নগরের।</div>
</div>
<!-- PARSED ABOVE; EDITING MAY BREAK PARSER -->
</body></html>