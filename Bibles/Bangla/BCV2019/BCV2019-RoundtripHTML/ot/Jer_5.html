<html><head>
<meta http-equiv="Content-Type" content="text/html;charset=utf-8" />
<title>Jer 5 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_3.html">3</a> <a href="Jer_4.html">4</a> <b>5</b> <a href="Jer_6.html">6</a> <a href="Jer_7.html">7</a> ... <a href="Jer_52.html">52</a> </div><hr>
<h1>Jer 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কেউ ন্যায়পরায়ণ নয়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু বলেন, “তোমরা জেরুশালেমের পথে পথে এই মাথা থেকে ওই মাথায় যাও,<br> <span class="br-ind"><br><span class="indent">&nbsp;</span></span>চারপাশে তাকিয়ে দেখো ও বিবেচনা করো,<br> <span class="br-ind"><br><span class="indent">&nbsp;</span></span>নগরের চকে চকে অনুসন্ধান করো।<br> <span class="br-ind"><br><span class="indent">&nbsp;</span></span>যদি তোমরা একজন ব্যক্তিকেও খুঁজে পাও<br> <span class="br-ind"><br><span class="indent">&nbsp;</span></span>যে ন্যায্য আচরণ করে ও সত্য মেনে চলতে চায়,<br> <span class="br-ind"><br><span class="indent">&nbsp;</span></span>তাহলে আমি এই নগরকে ক্ষমা করব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা যদিও বলে, ‘জীবন্ত সদাপ্রভুর দিব্যি,’<br> <span class="br-ind"><br><span class="indent">&nbsp;</span></span>তবুও, তারা তা মিথ্যাই শপথ করে।” <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, আমাদের চোখ কি সত্যের প্রতি দৃষ্টি করে না?<br> <span class="br-ind"><br><span class="indent">&nbsp;</span></span>তুমি তাদের আঘাত করেছ, কিন্তু তাদের কোনো বেদনাবোধ নেই;<br> <span class="br-ind"><br><span class="indent">&nbsp;</span></span>তুমি তাদের চূর্ণ করেছ, কিন্তু তারা সংশোধিত হতে চায়নি।<br> <span class="br-ind"><br><span class="indent">&nbsp;</span></span>তারা নিজেদের মুখ পাথরের চেয়েও কঠিন করেছে<br> <span class="br-ind"><br><span class="indent">&nbsp;</span></span>এবং তারা মন পরিবর্তন করতে চায়নি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি ভেবেছিলাম, “এরা তো দরিদ্র শ্রেণীর;<br> <span class="br-ind"><br><span class="indent">&nbsp;</span></span>এরা মূর্খও,<br> <span class="br-ind"><br><span class="indent">&nbsp;</span></span>কারণ এরা জানে না সদাপ্রভুর পথ,<br> <span class="br-ind"><br><span class="indent">&nbsp;</span></span>তাদের ঈশ্বরের চাহিদাগুলি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাই আমি নেতাদের কাছে যাব<br> <span class="br-ind"><br><span class="indent">&nbsp;</span></span>ও তাদের সঙ্গে কথা বলব;<br> <span class="br-ind"><br><span class="indent">&nbsp;</span></span>তারা নিশ্চয়ই সদাপ্রভুর পথ<br> <span class="br-ind"><br><span class="indent">&nbsp;</span></span>ও তাদের ঈশ্বরের চাহিদাগুলি জানে।”<br> <span class="br-ind"><br><span class="indent">&nbsp;</span></span>কিন্তু তারাও একযোগে জোয়াল ভেঙে ফেলেছে<br> <span class="br-ind"><br><span class="indent">&nbsp;</span></span>এবং তাদের বাঁধন ছিঁড়ে ফেলেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই কারণে বন থেকে একটি সিংহ এসে তাদের আক্রমণ করবে,<br> <span class="br-ind"><br><span class="indent">&nbsp;</span></span>মরুপ্রান্তর থেকে একটি নেকড়ে এসে তাদের ধ্বংস করবে,<br> <span class="br-ind"><br><span class="indent">&nbsp;</span></span>একটি চিতাবাঘ তাদের গ্রামগুলির কাছে এসে ওৎ পেতে থাকবে,<br> <span class="br-ind"><br><span class="indent">&nbsp;</span></span>যেন কেউ যদি বের হয়ে আসে তো তাকে ছিঁড়ে খণ্ড খণ্ড করে ফেলতে পারে,<br> <span class="br-ind"><br><span class="indent">&nbsp;</span></span>কারণ তাদের বিদ্রোহের মাত্রা অনেক বেশি<br> <span class="br-ind"><br><span class="indent">&nbsp;</span></span>এবং তাদের বিপথগমনের সংখ্যা অনেক। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“আমি কেন তোমাদের ক্ষমা করব?<br> <span class="br-ind"><br><span class="indent">&nbsp;</span></span>তোমাদের ছেলেমেয়েরা আমাকে পরিত্যাগ করেছে<br> <span class="br-ind"><br><span class="indent">&nbsp;</span></span>এবং বিভিন্ন দেবদেবীর নামে শপথ করেছে, যারা দেবতা নয়।<br> <span class="br-ind"><br><span class="indent">&nbsp;</span></span>আমি তাদের সব প্রয়োজন মিটিয়েছি,<br> <span class="br-ind"><br><span class="indent">&nbsp;</span></span>তবুও তারা ব্যভিচার করেছে,<br> <span class="br-ind"><br><span class="indent">&nbsp;</span></span>দলে দলে গিয়েছে বেশ্যাদের বাড়ি।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা পেট পুরে খাওয়া কামুক অশ্বের মতো,<br> <span class="br-ind"><br><span class="indent">&nbsp;</span></span>প্রত্যেকে পরস্ত্রীর সঙ্গে মিলিত হওয়ার জন্য ডাক দেয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এর জন্য আমি কি তাদের শাস্তি দেব না?”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“এই ধরনের এক জাতির প্রতি<br> <span class="br-ind"><br><span class="indent">&nbsp;</span></span>আমি স্বয়ং কি প্রতিশোধ নেব না? <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“তোমরা যাও, তার দ্রাক্ষাকুঞ্জগুলির মধ্য দিয়ে গিয়ে তাদের সর্বনাশ করো,<br> <span class="br-ind"><br><span class="indent">&nbsp;</span></span>কিন্তু তাদের সম্পূর্ণরূপে ধ্বংস কোরো না।<br> <span class="br-ind"><br><span class="indent">&nbsp;</span></span>তার ডালপালা সব কেটে ফেলো,<br> <span class="br-ind"><br><span class="indent">&nbsp;</span></span>কারণ এই লোকেরা সদাপ্রভুর অনুগত নয়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইস্রায়েলের গোষ্ঠী ও যিহূদার গোষ্ঠীর লোকেরা,<br> <span class="br-ind"><br><span class="indent">&nbsp;</span></span>আমার বিরুদ্ধে অত্যন্ত বিশ্বাসঘাতকতা করেছে,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা সদাপ্রভুর বিরুদ্ধে মিথ্যা কথা বলেছে;<br> <span class="br-ind"><br><span class="indent">&nbsp;</span></span>তারা বলেছে, “তিনি কিছুই করবেন না!<br> <span class="br-ind"><br><span class="indent">&nbsp;</span></span>আমাদের কোনো ক্ষতি হবে না;<br> <span class="br-ind"><br><span class="indent">&nbsp;</span></span>তরোয়াল বা দুর্ভিক্ষের সম্মুখীন আমরা কখনও হব না।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ভাববাদীরা বাতাসের মতো,<br> <span class="br-ind"><br><span class="indent">&nbsp;</span></span>ঈশ্বরের বাক্য তাঁদের কাছে নেই;<br> <span class="br-ind"><br><span class="indent">&nbsp;</span></span>তাই তাঁরা যা বলেন, তা তাঁদেরই প্রতি ঘটুক।”<br></div>
<div class="v" id="v14"><span class="vn">14</span> <span class="br-p"><br><br></span>অতএব, সর্বশক্তিমান ঈশ্বর সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“যেহেতু প্রজারা এসব কথা বলেছে,<br> <span class="br-ind"><br><span class="indent">&nbsp;</span></span>আমি তোমার মুখে আগুনের মতো আমার বাক্য দেব<br> <span class="br-ind"><br><span class="indent">&nbsp;</span></span>এবং এই লোকেরা হবে কাঠের মতো, যা দগ্ধ হয়ে যাবে।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভু ঘোষণা করেন, “ওহে ইস্রায়েল গোষ্ঠীর লোকেরা,<br> <span class="br-ind"><br><span class="indent">&nbsp;</span></span>আমি দূরে স্থিত এক জাতিকে তোমার বিরুদ্ধে নিয়ে আসছি,<br> <span class="br-ind"><br><span class="indent">&nbsp;</span></span>তারা অতি প্রাচীন ও শক্তিমান এক জাতি;<br> <span class="br-ind"><br><span class="indent">&nbsp;</span></span>সেই জাতির ভাষা তোমরা জানো না,<br> <span class="br-ind"><br><span class="indent">&nbsp;</span></span>তাদের কথা তোমরা বুঝতে পারবে না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের তূণগুলি যেন খোলা কবর;<br> <span class="br-ind"><br><span class="indent">&nbsp;</span></span>তারা সবাই শক্তিশালী যোদ্ধা।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা তোমাদের সব শস্য ও খাবার খেয়ে ফেলবে,<br> <span class="br-ind"><br><span class="indent">&nbsp;</span></span>তারা তোমাদের ছেলেমেয়েদের গ্রাস করবে;<br> <span class="br-ind"><br><span class="indent">&nbsp;</span></span>তারা তোমাদের মেষ ও ছাগল-গোরুর পাল গ্রাস করবে,<br> <span class="br-ind"><br><span class="indent">&nbsp;</span></span>গ্রাস করবে তোমাদের সব আঙুর ও ডুমুর গাছের ফল।<br> <span class="br-ind"><br><span class="indent">&nbsp;</span></span>তরোয়াল দিয়ে তারা ধ্বংস করবে তোমাদের সুরক্ষিত নগরগুলি,<br> <span class="br-ind"><br><span class="indent">&nbsp;</span></span>যেগুলির উপরে তোমরা নির্ভর করে থাকো।”<br></div>
<div class="v" id="v18"><span class="vn">18</span> <span class="br-p"><br><br></span>সদাপ্রভু ঘোষণা করেন, “এমনকি, সেই সমস্ত দিনেও আমি তোমাদের সম্পূর্ণরূপে ধ্বংস করব না।</div>
<div class="v" id="v19"><span class="vn">19</span> আর লোকেরা যখন জিজ্ঞাসা করবে, ‘কেন সদাপ্রভু, আমাদের ঈশ্বর, আমাদের প্রতি এরকম আচরণ করেছেন?’ তুমি তাদের বোলো, ‘তোমরা যেমন আমাকে পরিত্যাগ করেছ এবং স্বদেশে বিজাতীয় দেবদেবীর উপাসনা করেছ, তেমনই এবার তোমরা সেই দেশে গিয়ে বিদেশিদের সেবা করবে, যে দেশ তোমাদের নয়।’</div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>“যাকোবের কুলে গিয়ে একথা বলো,<br> <span class="br-ind"><br><span class="indent">&nbsp;</span></span>যিহূদায় গিয়ে ঘোষণা করো:<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মূর্খ ও বুদ্ধিহীন জাতির লোকেরা, তোমরা একথা শ্রবণ করো,<br> <span class="br-ind"><br><span class="indent">&nbsp;</span></span>তোমাদের চোখ আছে, কিন্তু দেখতে পাও না,<br> <span class="br-ind"><br><span class="indent">&nbsp;</span></span>কান আছে, কিন্তু শুনতে পাও না।”<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভু এই কথা বলেন,<br> <span class="br-ind"><br><span class="indent">&nbsp;</span></span>“তোমরা কি আমাকে ভয় করবে না?<br> <span class="br-ind"><br><span class="indent">&nbsp;</span></span>আমার সামনে তোমরা কি ভয়ে কাঁপবে না?<br> <span class="br-ind"><br><span class="indent">&nbsp;</span></span>বালুকাবেলাকে আমি সমুদ্রের জন্য সীমারেখা তৈরি করেছি,<br> <span class="br-ind"><br><span class="indent">&nbsp;</span></span>তা এক চিরকালীন সীমা, যা কখনও সে উল্লঙ্ঘন করতে পারে না।<br> <span class="br-ind"><br><span class="indent">&nbsp;</span></span>তরঙ্গ আছড়ে পড়তে পারে, কিন্তু সফল হবে না,<br> <span class="br-ind"><br><span class="indent">&nbsp;</span></span>তারা গর্জন করতে পারে, কিন্তু অতিক্রম করতে পারবে না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিন্তু এই লোকদের এক জেদি ও বিদ্রোহী হৃদয় আছে;<br> <span class="br-ind"><br><span class="indent">&nbsp;</span></span>তারা পিছন ফিরে আমাকে ত্যাগ করে চলে গিয়েছে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তারা মনে মনেও বলে না,<br> <span class="br-ind"><br><span class="indent">&nbsp;</span></span>‘এসো, আমরা আমাদের ঈশ্বর, সদাপ্রভুকে ভয় করি,<br> <span class="br-ind"><br><span class="indent">&nbsp;</span></span>যিনি যথাসময়ে আমাদের শরৎ ও বসন্তকালের বৃষ্টি দেন,<br> <span class="br-ind"><br><span class="indent">&nbsp;</span></span>যিনি আমাদের ফসল কাটার জন্য নিয়মিত সময়ের আশ্বাস দেন।’<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাদের অন্যায়ের সব কাজ এগুলি দূরে সরিয়ে রেখেছে,<br> <span class="br-ind"><br><span class="indent">&nbsp;</span></span>তোমাদের সমস্ত পাপের জন্য কোনো মঙ্গল তোমাদের হয় না। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“আমার প্রজাদের মধ্যে রয়েছে দুষ্ট লোকেরা,<br> <span class="br-ind"><br><span class="indent">&nbsp;</span></span>ফাঁদ পেতে পাখি শিকারীদের মতো তারা ওৎ পেতে থাকে,<br> <span class="br-ind"><br><span class="indent">&nbsp;</span></span>তারা তাদের মতো, যারা ফাঁদ পেতে মানুষ ধরে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পাখিতে ভরা খাঁচার মতো,<br> <span class="br-ind"><br><span class="indent">&nbsp;</span></span>তাদের গৃহ প্রতারণায় পূর্ণ;<br> <span class="br-ind"><br><span class="indent">&nbsp;</span></span>তারা ধনী ও শক্তিশালী হয়েছে<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এবং তারা হয়েছে সুপুষ্ট, চিকণ চেহারা সদৃশ।<br> <span class="br-ind"><br><span class="indent">&nbsp;</span></span>তাদের অন্যায় কর্মের কোনো সীমা নেই;<br> <span class="br-ind"><br><span class="indent">&nbsp;</span></span>তারা ন্যায়বিচার করে না।<br> <span class="br-ind"><br><span class="indent">&nbsp;</span></span>তারা অনাথদের কল্যাণের জন্য বিচার করে না,<br> <span class="br-ind"><br><span class="indent">&nbsp;</span></span>দরিদ্রের ন্যায়সঙ্গত অধিকার তারা সমর্থন করে না।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এই সবের জন্য আমি কি তাদের শাস্তি দেব না?”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“এই ধরনের জাতির কাছ থেকে<br> <span class="br-ind"><br><span class="indent">&nbsp;</span></span>আমি স্বয়ং কি প্রতিশোধ গ্রহণ করব না? <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>“এক রোমহর্ষক ও ভয়ংকর ঘটনা<br> <span class="br-ind"><br><span class="indent">&nbsp;</span></span>এই দেশে ঘটেছে;<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ভাববাদীরা মিথ্যা ভাববাণী বলে,<br> <span class="br-ind"><br><span class="indent">&nbsp;</span></span>যাজকেরা নিজেদের অধিকারবশত কর্তৃত্ব ফলায়,<br> <span class="br-ind"><br><span class="indent">&nbsp;</span></span>আর আমার প্রজারা এরকমই ভালোবাসে।<br> <span class="br-ind"><br><span class="indent">&nbsp;</span></span>কিন্তু শেষে তোমরা কী করবে?<br></div>
</div>
<!-- PARSED ABOVE; EDITING MAY BREAK PARSER -->
</body></html>