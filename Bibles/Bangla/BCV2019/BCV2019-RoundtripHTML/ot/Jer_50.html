<html><head>
<meta http-equiv="Content-Type" content="text/html;charset=utf-8" />
<title>Jer 50 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 50);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_48.html">48</a> <a href="Jer_49.html">49</a> <b>50</b> <a href="Jer_51.html">51</a> <a href="Jer_52.html">52</a> </div><hr>
<h1>Jer 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যাবিলন সম্পর্কে ভাববাণী</h2><span class="vn">1</span> <span class="br-p"><br><br></span>ব্যাবিলন ও ব্যাবিলনীয়দের<sup class="fnm"><a name="fnm1" href="#fn1">1</a></sup> দেশ সম্পর্কে সদাপ্রভু, ভাববাদী যিরমিয়কে এই কথা বলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা বিভিন্ন জাতির মধ্যে প্রচার ও ঘোষণা করো,<br> <span class="br-ind"><br><span class="indent">&nbsp;</span></span>পতাকা তুলে ধরো ও ঘোষণা করো;<br> <span class="br-ind"><br><span class="indent">&nbsp;</span></span>কিছুই গোপন রেখো না, কিন্তু বলো,<br> <span class="br-ind"><br><span class="indent">&nbsp;</span></span>‘ব্যাবিলন পরহস্তগত হবে;<br> <span class="br-ind"><br><span class="indent">&nbsp;</span></span>বেলকে লজ্জিত করা হবে,<br> <span class="br-ind"><br><span class="indent">&nbsp;</span></span>মরোদক আতঙ্কগ্রস্ত হবে।<br> <span class="br-ind"><br><span class="indent">&nbsp;</span></span>তার প্রতিমাগুলি লজ্জিত হবে,<br> <span class="br-ind"><br><span class="indent">&nbsp;</span></span>তার বিগ্রহগুলি ভয়ে পরিপূর্ণ হবে।’<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>উত্তর দিক থেকে আসা এক জাতি তাকে আক্রমণ করবে,<br> <span class="br-ind"><br><span class="indent">&nbsp;</span></span>তার দেশ পরিত্যক্ত হবে;<br> <span class="br-ind"><br><span class="indent">&nbsp;</span></span>তার মধ্যে কেউই বসবাস করবে না;<br> <span class="br-ind"><br><span class="indent">&nbsp;</span></span>মানুষ ও পশু, সকলেই পলায়ন করবে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“সেই সমস্ত দিনে ও সেই সময়ে,” সদাপ্রভু ঘোষণা করেন,<br> <span class="br-ind"><br><span class="indent">&nbsp;</span></span>“ইস্রায়েল কুল ও যিহূদা কুলের লোকেরা একত্রে<br> <span class="br-ind"><br><span class="indent">&nbsp;</span></span>চোখের জলে তাদের ঈশ্বর সদাপ্রভুর অন্বেষণে যাবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা সিয়োনে যাওয়ার পথের কথা জিজ্ঞাসা করবে<br> <span class="br-ind"><br><span class="indent">&nbsp;</span></span>ও সেই দিকে তাদের মুখ ফিরাবে।<br> <span class="br-ind"><br><span class="indent">&nbsp;</span></span>তারা এসে এক চিরস্থায়ী চুক্তির বাঁধনে<br> <span class="br-ind"><br><span class="indent">&nbsp;</span></span>সদাপ্রভুর সঙ্গে নিজেদের আবদ্ধ করবে,<br> <span class="br-ind"><br><span class="indent">&nbsp;</span></span>সেই চুক্তি লোকে কখনও ভুলে যাবে না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“আমার প্রজারা হারানো মেষের মতো;<br> <span class="br-ind"><br><span class="indent">&nbsp;</span></span>তাদের পালকেরা তাদের বিপথে চালিত করেছে,<br> <span class="br-ind"><br><span class="indent">&nbsp;</span></span>তারা তাদের পাহাড়-পর্বতে পরিভ্রমণ করিয়েছে।<br> <span class="br-ind"><br><span class="indent">&nbsp;</span></span>তারা পাহাড়ে ও পর্বতে উদ্‌ভ্রান্ত ঘুরে বেড়িয়েছে,<br> <span class="br-ind"><br><span class="indent">&nbsp;</span></span>তারা নিজেদের বিশ্রামের স্থান ভুলে গেছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে তাদের সন্ধান পেয়েছে, সে-ই তাদের গ্রাস করেছে;<br> <span class="br-ind"><br><span class="indent">&nbsp;</span></span>তাদের শত্রুরা বলেছে, ‘আমরা অপরাধী নই,<br> <span class="br-ind"><br><span class="indent">&nbsp;</span></span>কারণ তারা তাদের প্রকৃত চারণভূমি, সদাপ্রভুর বিরুদ্ধে পাপ করেছে,<br> <span class="br-ind"><br><span class="indent">&nbsp;</span></span>যে সদাপ্রভু ছিলেন তাদের পিতৃপুরুষদের আশাভূমি।’ <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“তোমরা ব্যাবিলন থেকে পলায়ন করো;<br> <span class="br-ind"><br><span class="indent">&nbsp;</span></span>ব্যাবিলনীয়দের দেশ ত্যাগ করো এবং<br> <span class="br-ind"><br><span class="indent">&nbsp;</span></span>পালের সামনে চলা ছাগলের মতো হও।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ আমি উত্তর দিকের দেশগুলি থেকে, বড়ো বড়ো জাতির এক জোটকে উত্তজিত করব<br> <span class="br-ind"><br><span class="indent">&nbsp;</span></span>এবং ব্যাবিলনের বিরুদ্ধে নিয়ে আসব।<br> <span class="br-ind"><br><span class="indent">&nbsp;</span></span>তারা তার বিরুদ্ধে যুদ্ধের জন্য অবস্থান গ্রহণ করবে,<br> <span class="br-ind"><br><span class="indent">&nbsp;</span></span>উত্তর দিক থেকে তার দেশ অধিকৃত হবে।<br> <span class="br-ind"><br><span class="indent">&nbsp;</span></span>তাদের তিরগুলি সুনিপুণ যোদ্ধাদের মতো হবে,<br> <span class="br-ind"><br><span class="indent">&nbsp;</span></span>যা লক্ষ্য বিদ্ধ না করে ফিরে আসে না।<sup class="fnm"><a name="fnm2" href="#fn2">2</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এভাবে ব্যাবিলনিয়া<sup class="fnm"><a name="fnm3" href="#fn3">3</a></sup> লুন্ঠিত হবে,<br> <span class="br-ind"><br><span class="indent">&nbsp;</span></span>তাদের লুণ্ঠনকারীরা সকলে পরিতৃপ্ত হবে,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“আমার উত্তরাধিকারকে লুট করে<br> <span class="br-ind"><br><span class="indent">&nbsp;</span></span>যেহেতু তোমরা উল্লাস করেছ ও আনন্দিত হয়েছ,<br> <span class="br-ind"><br><span class="indent">&nbsp;</span></span>শস্য মাড়াইকারী বকনা-বাছুরের মতো নাচানাচি করেছ<br> <span class="br-ind"><br><span class="indent">&nbsp;</span></span>ও যুদ্ধের অশ্বের মতো হ্রেষাধ্বনি করেছ,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই তোমার স্বদেশ<sup class="fnm"><a name="fnm4" href="#fn4">4</a></sup> ভীষণ লজ্জিত হবে;<br> <span class="br-ind"><br><span class="indent">&nbsp;</span></span>তোমার জন্মদায়িনী অসম্মানিত হবে।<br> <span class="br-ind"><br><span class="indent">&nbsp;</span></span>জাতিগণের মধ্যে সে নগণ্যতম হবে,<br> <span class="br-ind"><br><span class="indent">&nbsp;</span></span>এক মরুপ্রান্তর, এক শুকনো ভূমি, এক মরুভূমির মতো।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভুর ক্রোধের জন্য, তার মধ্যে কেউ বসবাস করবে না,<br> <span class="br-ind"><br><span class="indent">&nbsp;</span></span>সে সম্পূর্ণরূপে পরিত্যক্ত হবে।<br> <span class="br-ind"><br><span class="indent">&nbsp;</span></span>ব্যাবিলনের পাশ দিয়ে যাওয়া যে কোনো মানুষ বিস্মিত হবে<br> <span class="br-ind"><br><span class="indent">&nbsp;</span></span>এবং তার ক্ষতগুলি দেখে বিদ্রুপ করবে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“যারা ধনুকে চাড়া দাও,<br> <span class="br-ind"><br><span class="indent">&nbsp;</span></span>তোমরা সকলে ব্যাবিলনের বিরুদ্ধে তোমাদের অবস্থান গ্রহণ করো।<br> <span class="br-ind"><br><span class="indent">&nbsp;</span></span>তার দিকে তির নিক্ষেপ করো! একটিও তির রেখে দিয়ো না,<br> <span class="br-ind"><br><span class="indent">&nbsp;</span></span>কারণ সে সদাপ্রভুর বিরুদ্ধে পাপ করেছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সবদিক থেকে তার বিরুদ্ধে রণহুঙ্কার দাও!<br> <span class="br-ind"><br><span class="indent">&nbsp;</span></span>সে আত্মসমর্পণ করছে, তার দুর্গগুলি পতিত হচ্ছে,<br> <span class="br-ind"><br><span class="indent">&nbsp;</span></span>তার প্রাচীরগুলি ভেঙে পড়ছে।<br> <span class="br-ind"><br><span class="indent">&nbsp;</span></span>যেহেতু এ হল সদাপ্রভুর প্রতিশোধ গ্রহণের সময়,<br> <span class="br-ind"><br><span class="indent">&nbsp;</span></span>তোমরা তার উপরে প্রতিশোধ নাও;<br> <span class="br-ind"><br><span class="indent">&nbsp;</span></span>অন্যদের প্রতি সে যেমন করেছে, তার প্রতি তেমনই করো।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ব্যাবিলন থেকে বীজবপককে ও যারা ফসল কাটার সময় কাস্তে ধরে,<br> <span class="br-ind"><br><span class="indent">&nbsp;</span></span>তোমরা তাদের উচ্ছিন্ন করো।<br> <span class="br-ind"><br><span class="indent">&nbsp;</span></span>অত্যাচারীর তরোয়ালের জন্য<br> <span class="br-ind"><br><span class="indent">&nbsp;</span></span>প্রত্যেকেই তার আপনজনের কাছে ফিরে যাক,<br> <span class="br-ind"><br><span class="indent">&nbsp;</span></span>প্রত্যেকেই পালিয়ে যাক তার নিজের নিজের দেশে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“ইস্রায়েল যেন এক ছিন্নভিন্ন মেষপাল,<br> <span class="br-ind"><br><span class="indent">&nbsp;</span></span>যাদের সিংহেরা তাড়িয়ে দিয়েছে।<br> <span class="br-ind"><br><span class="indent">&nbsp;</span></span>আসিরিয়া-রাজ তাকে<br> <span class="br-ind"><br><span class="indent">&nbsp;</span></span>সর্বপ্রথম গ্রাস করেছে,<br> <span class="br-ind"><br><span class="indent">&nbsp;</span></span>সবশেষে ব্যাবিলনের রাজা নেবুখাদনেজার<br> <span class="br-ind"><br><span class="indent">&nbsp;</span></span>তার হাড়গুলি চূর্ণ করেছে।”<br></div>
<div class="v" id="v18"><span class="vn">18</span> <span class="br-p"><br><br></span>সেই কারণে, সর্বশক্তিমান সদাপ্রভু, ইস্রায়েলের ঈশ্বর এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি যেমন আসিরীয় রাজাকে দণ্ড দিয়েছি,<br> <span class="br-ind"><br><span class="indent">&nbsp;</span></span>তেমনই ব্যাবিলনের রাজা ও তার দেশকে দণ্ড দেব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু ইস্রায়েলকে আমি তার চারণভূমিতে ফিরিয়ে আনব,<br> <span class="br-ind"><br><span class="indent">&nbsp;</span></span>সে বাশন ও কর্মিলের উপরে চরে বেড়াবে;<br> <span class="br-ind"><br><span class="indent">&nbsp;</span></span>ইফ্রয়িম ও গিলিয়দের পাহাড়গুলির উপরে,<br> <span class="br-ind"><br><span class="indent">&nbsp;</span></span>তার ক্ষুধার পরিতৃপ্তি হবে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেই দিনগুলিতে, সেই সময়ে,” সদাপ্রভু বলেন,<br> <span class="br-ind"><br><span class="indent">&nbsp;</span></span>“ইস্রায়েলের অপরাধের অন্বেষণ করা হবে,<br> <span class="br-ind"><br><span class="indent">&nbsp;</span></span>কিন্তু একটিও পাওয়া যাবে না,<br> <span class="br-ind"><br><span class="indent">&nbsp;</span></span>যিহূদারও পাপের অন্বেষণ করা হবে,<br> <span class="br-ind"><br><span class="indent">&nbsp;</span></span>কিন্তু কোনো একটিও পাওয়া যাবে না,<br> <span class="br-ind"><br><span class="indent">&nbsp;</span></span>কারণ অবশিষ্ট যাদের আমি রেহাই দেব, তাদের পাপ ক্ষমা করব। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“মরাথয়িম<sup class="fnm"><a name="fnm5" href="#fn5">5</a></sup> ও পকোদের<sup class="fnm"><a name="fnm6" href="#fn6">6</a></sup> বসবাসকারী লোকেদের দেশ<br> <span class="br-ind"><br><span class="indent">&nbsp;</span></span>তোমরা আক্রমণ করো।<br> <span class="br-ind"><br><span class="indent">&nbsp;</span></span>তাদের তাড়া করে হত্যা করো, সম্পূর্ণরূপে তাদের ধ্বংস করো,”<sup class="fnm"><a name="fnm7" href="#fn7">7</a></sup><br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>“আমি তোমাদের যা আদেশ দিয়েছি, তার প্রত্যেকটি পালন করো।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যুদ্ধের কোলাহল দেশে শোনা যাচ্ছে,<br> <span class="br-ind"><br><span class="indent">&nbsp;</span></span>শোনা যাচ্ছে মহাবিনাশের রব!<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সমস্ত পৃথিবীর শক্তিশালী হাতুড়ি ব্যাবিলন<br> <span class="br-ind"><br><span class="indent">&nbsp;</span></span>কীভাবে ভগ্ন ও চূর্ণবিচূর্ণ হয়েছে!<br> <span class="br-ind"><br><span class="indent">&nbsp;</span></span>সব জাতির মধ্যে<br> <span class="br-ind"><br><span class="indent">&nbsp;</span></span>ব্যাবিলন কেমন পরিত্যক্ত হয়েছে!<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে ব্যাবিলন, আমি তোমার জন্য একটি ফাঁদ পেতেছি,<br> <span class="br-ind"><br><span class="indent">&nbsp;</span></span>তুমি বুঝবার আগেই তার মধ্যে ধরা পড়েছ;<br> <span class="br-ind"><br><span class="indent">&nbsp;</span></span>তোমার সন্ধান পাওয়া গেছে, তুমি ধৃত হয়েছ,<br> <span class="br-ind"><br><span class="indent">&nbsp;</span></span>কারণ তুমি সদাপ্রভুর বিরুদ্ধাচরণ করেছিলে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সদাপ্রভু তাঁর অস্ত্রাগার খুলেছেন<br> <span class="br-ind"><br><span class="indent">&nbsp;</span></span>আর বের করেছেন তাঁর ক্রোধের সব অস্ত্র,<br> <span class="br-ind"><br><span class="indent">&nbsp;</span></span>কারণ ব্যাবিলনীয়দের দেশে সার্বভৌম<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভুর কাজ করার আছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমরা সুদূর দেশ থেকে তার বিরুদ্ধে এসো।<br> <span class="br-ind"><br><span class="indent">&nbsp;</span></span>তার গোলাঘরগুলি খুলে ফেলো,<br> <span class="br-ind"><br><span class="indent">&nbsp;</span></span>শস্যস্তূপের মতো তাকে স্তূপীকৃত করো।<br> <span class="br-ind"><br><span class="indent">&nbsp;</span></span>তোমরা তাকে সম্পূর্ণরূপে ধ্বংস করো,<br> <span class="br-ind"><br><span class="indent">&nbsp;</span></span>তার কেউই যেন অবশিষ্ট না থাকে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তার সমস্ত এঁড়ে বাছুরকে মেরে ফেলো;<br> <span class="br-ind"><br><span class="indent">&nbsp;</span></span>তাদের ঘাতকের কাছে নিয়ে যাওয়া হোক!<br> <span class="br-ind"><br><span class="indent">&nbsp;</span></span>ধিক্‌ তাদের! কারণ তাদের শেষের দিন সমাগত,<br> <span class="br-ind"><br><span class="indent">&nbsp;</span></span>শেষের সময় যখন তাদের শাস্তি দেওয়া হবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ব্যাবিলন থেকে পালিয়ে আসা শরণার্থীদের কথা শোনো,<br> <span class="br-ind"><br><span class="indent">&nbsp;</span></span>তারা সিয়োনে ঘোষণা করছে,<br> <span class="br-ind"><br><span class="indent">&nbsp;</span></span>সদাপ্রভু আমাদের ঈশ্বর কেমনই না প্রতিশোধ নিয়েছেন,<br> <span class="br-ind"><br><span class="indent">&nbsp;</span></span>তাঁর মন্দিরের উপরে প্রতিশোধ নিয়েছেন। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“ব্যাবিলনের বিরুদ্ধে তিরন্দাজদের তলব করো,<br> <span class="br-ind"><br><span class="indent">&nbsp;</span></span>যারা ধনুকে চাড়া দেয় তাদের ডাকো।<br> <span class="br-ind"><br><span class="indent">&nbsp;</span></span>তার চারপাশে শিবির স্থাপন করো,<br> <span class="br-ind"><br><span class="indent">&nbsp;</span></span>কেউ যেন পালাতে না পারে।<br> <span class="br-ind"><br><span class="indent">&nbsp;</span></span>তার কৃতকর্মের প্রতিফল তাকে দাও;<br> <span class="br-ind"><br><span class="indent">&nbsp;</span></span>সে যেমন করেছে, তার প্রতি তেমনই করো।<br> <span class="br-ind"><br><span class="indent">&nbsp;</span></span>কারণ সে ইস্রায়েলের পবিত্রতম জন,<br> <span class="br-ind"><br><span class="indent">&nbsp;</span></span>সেই সদাপ্রভুর বিরুদ্ধে দর্প করেছে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সেই কারণে, তার যুবকেরা পথে পথে পতিত হবে;<br> <span class="br-ind"><br><span class="indent">&nbsp;</span></span>তার সব সৈন্যকে সেদিন মেরে ফেলা হবে,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“হে উদ্ধত জন, দেখো, আমি তোমার বিরোধী,”<br> <span class="br-ind"><br><span class="indent">&nbsp;</span></span>প্রভু, সর্বশক্তিমান সদাপ্রভু এই কথা বলেন,<br> <span class="br-ind"><br><span class="indent">&nbsp;</span></span>“কারণ তোমার শেষের দিন সমাগত,<br> <span class="br-ind"><br><span class="indent">&nbsp;</span></span>যখন তোমাকে দণ্ডিত করা হবে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সেই উদ্ধত জন হোঁচট খেয়ে পতিত হবে,<br> <span class="br-ind"><br><span class="indent">&nbsp;</span></span>কেউ তাকে উঠে দাঁড়াতে সাহায্য করবে না;<br> <span class="br-ind"><br><span class="indent">&nbsp;</span></span>আমি তার নগরগুলিতে অগ্নি সংযোগ করব,<br> <span class="br-ind"><br><span class="indent">&nbsp;</span></span>তা তার চারপাশের সবাইকে গ্রাস করবে।”<br></div>
<div class="v" id="v33"><span class="vn">33</span> <span class="br-p"><br><br></span>বাহিনীগণের সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ইস্রায়েলের লোকেরা অত্যাচারিত হয়েছে,<br> <span class="br-ind"><br><span class="indent">&nbsp;</span></span>হয়েছে যিহূদা কুলেরও সব মানুষ।<br> <span class="br-ind"><br><span class="indent">&nbsp;</span></span>বন্দিকারীরা তাদের শক্ত করে ধরে রাখে,<br> <span class="br-ind"><br><span class="indent">&nbsp;</span></span>তাদের কাউকে চলে যেতে দেয় না।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তবুও তাদের মুক্তিদাতা শক্তিশালী;<br> <span class="br-ind"><br><span class="indent">&nbsp;</span></span>তাঁর নাম বাহিনীগণের সদাপ্রভু।<br> <span class="br-ind"><br><span class="indent">&nbsp;</span></span>তিনি প্রবলভাবে তাদের পক্ষে ওকালতি করবেন,<br> <span class="br-ind"><br><span class="indent">&nbsp;</span></span>যেন তিনি তাদের দেশে সুস্থিতি নিয়ে আসেন,<br> <span class="br-ind"><br><span class="indent">&nbsp;</span></span>কিন্তু ব্যাবিলনবাসীদের প্রতি অস্থিরতা আনবেন। <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>“ব্যাবিলনীয়দের জন্যে রয়েছে একটি তরোয়াল!”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন—<br> <span class="br-ind"><br><span class="indent">&nbsp;</span></span>“তাদের বিরুদ্ধে, যারা ব্যাবিলনে বসবাস করে,<br> <span class="br-ind"><br><span class="indent">&nbsp;</span></span>এবং তার যত রাজকর্মচারী ও জ্ঞানী লোকের বিরুদ্ধে!<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তরোয়াল রয়েছে তার ভণ্ড ভাববাদীদের বিরুদ্ধে!<br> <span class="br-ind"><br><span class="indent">&nbsp;</span></span>তারা সবাই মূর্খ প্রতিপন্ন হবে।<br> <span class="br-ind"><br><span class="indent">&nbsp;</span></span>তার যোদ্ধাদের বিরুদ্ধেও রয়েছে একটি তরোয়াল!<br> <span class="br-ind"><br><span class="indent">&nbsp;</span></span>তারা আতঙ্কে পূর্ণ হবে।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তরোয়াল রয়েছে তার অশ্বদের ও রথসমূহের<br> <span class="br-ind"><br><span class="indent">&nbsp;</span></span>এবং যত মিত্রশক্তি তাদের সঙ্গে আছে, তাদের বিরুদ্ধে!<br> <span class="br-ind"><br><span class="indent">&nbsp;</span></span>তারা সবাই হবে স্ত্রীলোকের মতো।<br> <span class="br-ind"><br><span class="indent">&nbsp;</span></span>তার সব ধনসম্পদের বিরুদ্ধেও রয়েছে তরোয়াল!<br> <span class="br-ind"><br><span class="indent">&nbsp;</span></span>সেগুলি সবই লুন্ঠিত হবে।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তার জলাধার সকলের উপরেও রয়েছে তরোয়াল!<sup class="fnm"><a name="fnm8" href="#fn8">8</a></sup><br> <span class="br-ind"><br><span class="indent">&nbsp;</span></span>সেগুলি সব শুকিয়ে যাবে।<br> <span class="br-ind"><br><span class="indent">&nbsp;</span></span>এর কারণ হল, সমস্ত দেশটি প্রতিমায় পরিপূর্ণ,<br> <span class="br-ind"><br><span class="indent">&nbsp;</span></span>যেগুলি আতঙ্কে পাগল হয়ে যাবে। <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>“তাই সেখানে থাকবে মরুভূমির পশু ও হায়েনারা,<br> <span class="br-ind"><br><span class="indent">&nbsp;</span></span>সেখানে থাকবে রাজ্যের যত প্যাঁচা।<br> <span class="br-ind"><br><span class="indent">&nbsp;</span></span>এখানে আর কখনও জনবসতি হবে না,<br> <span class="br-ind"><br><span class="indent">&nbsp;</span></span>কিংবা প্রজন্মপরম্পরায় আর কেউ থাকবে না।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>আমি যেমন প্রতিবেশী নগরগুলি সমেত<br> <span class="br-ind"><br><span class="indent">&nbsp;</span></span>সদোম ও ঘমোরাকে উৎপাটন করেছিলাম,<br> <span class="br-ind"><br><span class="indent">&nbsp;</span></span>তেমনই আর কেউ সেখানে থাকবে না,<br> <span class="br-ind"><br><span class="indent">&nbsp;</span></span>কোনো মানুষই সেখানে বসবাস করবে না,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>“দেখো! উত্তর দিক থেকে এক সৈন্যদল আসছে;<br> <span class="br-ind"><br><span class="indent">&nbsp;</span></span>এক মহাজাতি ও অনেক রাজা উত্তেজিত হয়ে<br> <span class="br-ind"><br><span class="indent">&nbsp;</span></span>পৃথিবীর প্রান্তসীমা থেকে উঠে আসছে।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাদের হাতে আছে ধনুক ও বর্শা;<br> <span class="br-ind"><br><span class="indent">&nbsp;</span></span>তারা নির্মম ও করুণারহিত।<br> <span class="br-ind"><br><span class="indent">&nbsp;</span></span>তাদের অশ্বে আরোহণের শব্দ<br> <span class="br-ind"><br><span class="indent">&nbsp;</span></span>যেন সমুদ্রগর্জনের মতো শোনাচ্ছে;<br> <span class="br-ind"><br><span class="indent">&nbsp;</span></span>হে ব্যাবিলনের কন্যা, তোমাকে আক্রমণ করতে<br> <span class="br-ind"><br><span class="indent">&nbsp;</span></span>তারা সৈন্যবিন্যাস করে আসছে।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>ব্যাবিলনের রাজা তাদের বিষয়ে সংবাদ পেয়েছে,<br> <span class="br-ind"><br><span class="indent">&nbsp;</span></span>তার হাত দুটি অবশ হয়ে ঝুলে গেছে।<br> <span class="br-ind"><br><span class="indent">&nbsp;</span></span>মনস্তাপে সে কবলিত হয়েছে,<br> <span class="br-ind"><br><span class="indent">&nbsp;</span></span>তার যন্ত্রণা যেন প্রসববেদনাগ্রস্ত স্ত্রীর মতো।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>জর্ডনের জঙ্গলের মধ্য থেকে সিংহের মতো<br> <span class="br-ind"><br><span class="indent">&nbsp;</span></span>সে সমৃদ্ধ চারণভূমির উপরে আসবে।<br> <span class="br-ind"><br><span class="indent">&nbsp;</span></span>আমি ব্যাবিলনকে এক নিমেষে তারই দেশে তাড়া করব,<br> <span class="br-ind"><br><span class="indent">&nbsp;</span></span>কে সেই মনোনীত জন যাকে আমি তার উপরে নিযুক্ত করব?<br> <span class="br-ind"><br><span class="indent">&nbsp;</span></span>আমার মতো আর কে আছে? কে আমার প্রতিদ্বন্দ্বী হতে পারে?<br> <span class="br-ind"><br><span class="indent">&nbsp;</span></span>কোনো মেষপালক আমার বিরুদ্ধে দাঁড়াতে পারে?” <span class="br-p"><br><br></span><br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>সেই কারণে শোনো, সদাপ্রভু ব্যাবিলনের বিরুদ্ধে কী পরিকল্পনা করেছেন,<br> <span class="br-ind"><br><span class="indent">&nbsp;</span></span>ব্যাবিলনীয়দের দেশ সম্পর্কে তাঁর অভিপ্রায় কী:<br> <span class="br-ind"><br><span class="indent">&nbsp;</span></span>পালের শাবকদের টেনে নিয়ে যাওয়া হবে;<br> <span class="br-ind"><br><span class="indent">&nbsp;</span></span>তাদের চারণভূমি তাদের কারণেই সম্পূর্ণরূপে ধ্বংস করা হবে।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>ব্যাবিলনের পরহস্তগত হওয়ার শব্দে সমস্ত পৃথিবী কম্পিত হবে;<br> <span class="br-ind"><br><span class="indent">&nbsp;</span></span>এর আর্তস্বর সমস্ত জাতির মধ্যে প্রতিধ্বনিত হবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> বা কলদীয়দের; ৮, ২৫, ৩৫ ও ৪৫ পদেও।</div>
<div class="fn"><sup class="fnt"><a name="fn2" href="#fnm2">2</a></sup> বা, শূন্য হাতে ফিরে আসে না।</div>
<div class="fn"><sup class="fnt"><a name="fn3" href="#fnm3">3</a></sup> বা, কলদিয়া।</div>
<div class="fn"><sup class="fnt"><a name="fn4" href="#fnm4">4</a></sup> হিব্রু: তোমার মা।</div>
<div class="fn"><sup class="fnt"><a name="fn5" href="#fnm5">5</a></sup> অর্থাৎ, দ্বিগুণ বিদ্রোহ।</div>
<div class="fn"><sup class="fnt"><a name="fn6" href="#fnm6">6</a></sup> পকোদ শব্দটির অর্থ, প্রতিফল।</div>
<div class="fn"><sup class="fnt"><a name="fn7" href="#fnm7">7</a></sup> এখানে ব্যবহৃত হিব্রু শব্দটির অর্থ, কোনো বস্তু বা লোককে সদাপ্রভুর কাছে সম্পূর্ণরূপে উৎসর্গ করা, তা ধ্বংস করে বা বলিরূপে উৎসর্গ করে।</div>
<div class="fn"><sup class="fnt"><a name="fn8" href="#fnm8">8</a></sup> বা, রয়েছে খরার উত্তাপ।</div>
</div>
<!-- PARSED ABOVE; EDITING MAY BREAK PARSER -->
</body></html>