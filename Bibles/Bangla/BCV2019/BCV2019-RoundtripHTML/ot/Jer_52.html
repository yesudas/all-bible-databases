<html><head>
<meta http-equiv="Content-Type" content="text/html;charset=utf-8" />
<title>Jer 52 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 52);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_50.html">50</a> <a href="Jer_51.html">51</a> <b>52</b> </div><hr>
<h1>Jer 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেমের পতন</h2><span class="vn">1</span> <span class="br-p"><br><br></span>সিদিকিয় একুশ বছর বয়সে রাজা হন। তিনি এগারো বছর জেরুশালেমে রাজত্ব করেন। তাঁর মা ছিলেন লিব্‌না নিবাসী যিরমিয়ের কন্যা হমূটল।</div>
<div class="v" id="v2"><span class="vn">2</span> তিনি সদাপ্রভুর দৃষ্টিতে কেবলই মন্দ কাজ করতেন, যেমন যিহোয়াকীমও করেছিলেন।</div>
<div class="v" id="v3"><span class="vn">3</span> সদাপ্রভুর ক্রোধের কারণে জেরুশালেম ও যিহূদার প্রতি এই সমস্ত ঘটেছিল। শেষে তিনি তাঁর উপস্থিতি থেকে তাদের দূর করে দিলেন। <span class="br-p"><br><br></span>এরপর সিদিকিয় ব্যাবিলনের রাজার বিরুদ্ধে বিদ্রোহ করলেন।</div>
<div class="v" id="v4"><span class="vn">4</span> <span class="br-p"><br><br></span>তাই, সিদিকিয়ের রাজত্বের নবম বছরে, ব্যাবিলনের রাজা নেবুখাদনেজার, তাঁর সমস্ত সৈন্য নিয়ে জেরুশালেমের বিরুদ্ধে যুদ্ধযাত্রা করলেন। তাঁরা নগরের বাইরে শিবির স্থাপন করে তার চারপাশে অবরোধ গড়ে তুললেন।</div>
<div class="v" id="v5"><span class="vn">5</span> রাজা সিদিকিয়ের রাজত্বের এগারোতম বছর পর্যন্ত নগর অবরুদ্ধ রইল।</div>
<div class="v" id="v6"><span class="vn">6</span> <span class="br-p"><br><br></span>সেই বছরের চতুর্থ মাসের নবম দিনে, নগরের মধ্যে দুর্ভিক্ষ এত প্রবল হল যে, লোকদের খাওয়ার জন্য কোনো খাদ্যদ্রব্যই আর রইল না।</div>
<div class="v" id="v7"><span class="vn">7</span> তখন নগরের প্রাচীর ভেঙে ফেলা হল এবং সমস্ত সৈন্য পালিয়ে গেল। ব্যাবিলনীয়েরা নগরের চারপাশে থাকলেও, রাজার বাগানের সামনে দুই প্রাচীরের মধ্যবর্তী তোরণদ্বার দিয়ে রাত্রিবেলা তারা নগর ত্যাগ করল। তারা জর্ডন উপত্যকার<sup class="fnm"><a name="fnm1" href="#fn1">1</a></sup> পথ দিয়ে পলায়ন করল।</div>
<div class="v" id="v8"><span class="vn">8</span> কিন্তু ব্যাবিলনীয় সৈন্যেরা রাজা সিদিকিয়ের পিছনে তাড়া করে গেল এবং যিরীহোর সমভূমিতে তাঁর নাগাল পেল। তাঁর সমস্ত সৈন্য তাঁর কাছ থেকে পৃথক হয়ে ছড়িয়ে পড়ল,</div>
<div class="v" id="v9"><span class="vn">9</span> আর তিনি ধৃত হলেন। <span class="br-p"><br><br></span>তাঁকে হমাৎ দেশের রিব্‌লায় ব্যাবিলনের রাজার কাছে নিয়ে যাওয়া হল। সেখানে তিনি তাঁর শাস্তি ঘোষণা করলেন।</div>
<div class="v" id="v10"><span class="vn">10</span> সেখানে রিব্‌লায়, ব্যাবিলনের রাজা সিদিকিয়ের চোখের সামনেই তাঁর পুত্রদের হত্যা করলেন; তিনি যিহূদার রাজকর্মচারীদেরও হত্যা করলেন।</div>
<div class="v" id="v11"><span class="vn">11</span> তারপর তিনি সিদিকিয়ের দুই চোখ উপড়ে নিলেন, তাঁকে পিতলের শিকলে বাঁধলেন এবং ব্যাবিলনে নিয়ে গেলেন। সেখানে তিনি তাঁকে আমরণ পর্যন্ত কারাগারে নিক্ষেপ করলেন।</div>
<div class="v" id="v12"><span class="vn">12</span> <span class="br-p"><br><br></span>ব্যাবিলনের রাজা নেবুখাদনেজারের রাজত্বের উনিশতম বছরের পঞ্চম মাসের দশম দিনে, রাজরক্ষীদলের সেনাপতি নবূষরদন, যিনি ব্যাবিলনের রাজার সেবা করতেন, জেরুশালেমে এলেন।</div>
<div class="v" id="v13"><span class="vn">13</span> তিনি সদাপ্রভুর মন্দিরে, রাজপ্রাসাদে এবং জেরুশালেমের সব বাড়িতে আগুন লাগিয়ে দিলেন। প্রত্যেকটি গুরুত্বপূর্ণ ঘরবাড়ি তিনি পুড়িয়ে ছাই করে দিলেন।</div>
<div class="v" id="v14"><span class="vn">14</span> রাজরক্ষীদলের সেনাপতির অধীনস্থ সমস্ত ব্যাবিলনীয় সৈন্য জেরুশালেমের চারপাশের প্রাচীরগুলি ভেঙে ফেলল।</div>
<div class="v" id="v15"><span class="vn">15</span> রক্ষীদলের সেনাপতি নবূষরদন, নগরের অবশিষ্ট দরিদ্রতম ব্যক্তিদের কয়েকজনকে, ইতর শ্রেণীর মানুষদের ও যারা ব্যাবিলনের রাজার পক্ষ নিয়েছিল, তাদের সবাইকে ব্যাবিলনে নির্বাসিত করলেন।</div>
<div class="v" id="v16"><span class="vn">16</span> কিন্তু দেশের অবশিষ্ট দীনদরিদ্র ব্যক্তিদের নবূষরদন দ্রাক্ষাকুঞ্জ ও মাঠগুলিতে কৃষিকর্ম করার জন্য রেখে দিলেন।</div>
<div class="v" id="v17"><span class="vn">17</span> <span class="br-p"><br><br></span>ব্যাবিলনীয়েরা সদাপ্রভুর মন্দিরের পিতলের দুটি স্তম্ভ, স্থানান্তরযোগ্য গামলা বসাবার পাত্রগুলি ও পিতলের সমুদ্রপাত্রটি ভেঙে খণ্ড খণ্ড করল, আর তারা সেগুলির সব পিতল ব্যাবিলনে নিয়ে গেল।</div>
<div class="v" id="v18"><span class="vn">18</span> তারা অন্যান্য সব পাত্র, বেলচা, সলতে পরিষ্কার করার চিমটা, রক্ত ছিটানোর বাটিগুলি, থালা ও মন্দিরে ব্যবহৃত অন্য সব পিতলের জিনিসপত্রও নিয়ে গেল।</div>
<div class="v" id="v19"><span class="vn">19</span> রাজরক্ষীদলের সেনাপতি সব গামলা, ধুনুচি, রক্ত ছিটানোর গামলাগুলি, বিভিন্ন পাত্র, দীপবৃক্ষগুলি, থালাগুলি এবং পেয়-নৈবেদ্য উৎসর্গ করার পাত্রগুলি—যত সোনা ও রুপোর তৈরি জিনিস ছিল, তাঁর সঙ্গে নিয়ে গেলেন।</div>
<div class="v" id="v20"><span class="vn">20</span> <span class="br-p"><br><br></span>দুটি পিতলের থাম, সমুদ্রপাত্র ও তার নিচে অবস্থিত বারোটি পিতলের বলদ, স্থানান্তরযোগ্য গামলা রাখার জিনিসগুলি, যেগুলি রাজা শলোমন সদাপ্রভুর মন্দিরের জন্য নির্মাণ করেছিলেন, সেগুলির পিতল অপরিমেয় ছিল।</div>
<div class="v" id="v21"><span class="vn">21</span> প্রত্যেকটি স্তম্ভ ছিল আঠারো হাত<sup class="fnm"><a name="fnm2" href="#fn2">2</a></sup> উঁচু এবং পরিধি ছিল বারো হাত<sup class="fnm"><a name="fnm3" href="#fn3">3</a></sup>; প্রত্যেকটি ছিল চার আঙুল পুরু এবং ফাঁপা।</div>
<div class="v" id="v22"><span class="vn">22</span> স্তম্ভের উপরে মাথার দিকটি ছিল পাঁচ হাত<sup class="fnm"><a name="fnm4" href="#fn4">4</a></sup> উঁচু এবং সেটি চারপাশে ব্রোঞ্জের জালি ও ব্রোঞ্জের ডালিম দিয়ে সুসজ্জিত ছিল। অন্য স্তম্ভটিও, এটির মতোই একই ধরনের ছিল।</div>
<div class="v" id="v23"><span class="vn">23</span> চারপাশের ডালিমের সংখ্যা ছিল ছিয়ানব্বই এবং উপরের দিকের মোট ডালিমের সংখ্যা ছিল একশো।</div>
<div class="v" id="v24"><span class="vn">24</span> <span class="br-p"><br><br></span>রক্ষীদলের সেনাপতি, মহাযাজক সরায়, দ্বিতীয় শ্রেণীর যাজক সফনিয় ও তিনজন দ্বাররক্ষীকে বন্দি করে নিয়ে গেলেন।</div>
<div class="v" id="v25"><span class="vn">25</span> যারা তখনও নগরে থেকে গিয়েছিল, তাদের মধ্যে যোদ্ধাদের উপরে নিযুক্ত কর্মকর্তাকে ও সাতজন রাজকীয় পরামর্শদাতাদের ধরলেন। এছাড়া তিনি সচিবকে ধরলেন, যিনি ছিলেন দেশের লোকদের সৈন্যদলে নিযুক্ত করার জন্য ভারপ্রাপ্ত ব্যক্তি এবং তাঁর অধীনস্থ ষাটজন লোক, যাদের নগরে পাওয়া গেল, তাদেরও নিয়ে গেলেন।</div>
<div class="v" id="v26"><span class="vn">26</span> সেনাপতি নবূষরদন তাদের সবাইকে রিব্‌লাতে ব্যাবিলনের রাজার কাছে নিয়ে গেলেন।</div>
<div class="v" id="v27"><span class="vn">27</span> সেখানে হমাৎ দেশে, রিব্‌লাতে ব্যাবিলনের রাজা তাদের সবাইকে হত্যা করলেন। <span class="br-p"><br><br></span>এভাবে যিহূদা, তাদের স্বদেশ থেকে দূরে বন্দিত্বে নির্বাসিত হল।</div>
<div class="v" id="v28"><span class="vn">28</span> <span class="br-p"><br><br></span><span class="br-ind"><br><span class="indent">&nbsp;</span></span>নেবুখাদনেজার যাদের নির্বাসনে নিয়ে যান, তাদের সংখ্যা এরকম: <span class="br-p"><br><br></span>সপ্তম বছরে <span class="br-p"><br><br></span>3,023 জন ইহুদি; <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>নেবুখাদনেজারের রাজত্বের আঠারোতম বছরে <span class="br-p"><br><br></span>জেরুশালেম থেকে 832 জন; <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাঁর রাজত্বের তেইশতম বছরে, <span class="br-p"><br><br></span>রাজরক্ষীদলের সেনাপতি নবূষরদন, 745 জন ইহুদিকে নির্বাসনে নিয়ে যান। <span class="br-p"><br><br></span>লোকদের সর্বমোট সংখ্যা ছিল 4,600 জন।<br></div>
<div class="v" id="v31"><h2>যিহোয়াখীনের মুক্তি</h2><span class="vn">31</span> <span class="br-p"><br><br></span>যিহূদার রাজা যিহোয়াখীনের বন্দিত্বের সাঁইত্রিশতম বছরে, দ্বাদশ মাসের পঁচিশতম দিনে, ইবিল-মরোদক যে বছরে ব্যাবিলনের রাজা হন, তিনি যিহূদার রাজা যিহোয়াখীনকে মুক্তি দিলেন<sup class="fnm"><a name="fnm5" href="#fn5">5</a></sup>। তিনি তাঁকে কারাগার থেকে মুক্ত করলেন।</div>
<div class="v" id="v32"><span class="vn">32</span> তিনি তাঁর সঙ্গে সদয়রূপে কথা বললেন এবং অন্য সব রাজা, যাঁরা ব্যাবিলনে তাঁর সঙ্গে ছিলেন, তাদের তুলনায় বেশি সম্মানীয় আসন দিলেন।</div>
<div class="v" id="v33"><span class="vn">33</span> এভাবে যিহোয়াখীন তাঁর কয়েদির পোশাক ত্যাগ করলেন। তিনি তাঁর জীবনের অবশিষ্ট দিনগুলি নিয়মিতরূপে রাজার টেবিলে ভোজন করতেন।</div>
<div class="v" id="v34"><span class="vn">34</span> যিহোয়াখীন যতদিন বেঁচেছিলেন, ব্যাবিলনের রাজা তাঁর মৃত্যু পর্যন্ত, তাঁকে নিয়মিতরূপে একটি ভাতা দিতেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু: অরাবা।</div>
<div class="fn"><sup class="fnt"><a name="fn2" href="#fnm2">2</a></sup> ৮.১ মিটার</div>
<div class="fn"><sup class="fnt"><a name="fn3" href="#fnm3">3</a></sup> ৫.৪ মিটার</div>
<div class="fn"><sup class="fnt"><a name="fn4" href="#fnm4">4</a></sup> ২.৩ মিটার</div>
<div class="fn"><sup class="fnt"><a name="fn5" href="#fnm5">5</a></sup> হিব্রু: তাঁর মাথা তুলে ধরলেন।</div>
</div>
<!-- PARSED ABOVE; EDITING MAY BREAK PARSER -->
</body></html>