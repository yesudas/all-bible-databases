<html><head>
<meta http-equiv="Content-Type" content="text/html;charset=utf-8" />
<title>Jer 6 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_4.html">4</a> <a href="Jer_5.html">5</a> <b>6</b> <a href="Jer_7.html">7</a> <a href="Jer_8.html">8</a> ... <a href="Jer_52.html">52</a> </div><hr>
<h1>Jer 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুশালেম অবরুদ্ধ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“ওহে বিন্যামীন গোষ্ঠীর লোকেরা, তোমরা সুরক্ষার জন্য পলায়ন করো!<br> <span class="br-ind"><br><span class="indent">&nbsp;</span></span>তোমরা জেরুশালেম থেকে পালিয়ে যাও!<br> <span class="br-ind"><br><span class="indent">&nbsp;</span></span>তকোয় নগরে তূরী বাজাও!<br> <span class="br-ind"><br><span class="indent">&nbsp;</span></span>বেথ-হক্কেরম থেকে সংকেত দেখাও!<br> <span class="br-ind"><br><span class="indent">&nbsp;</span></span>কারণ বিপর্যয় ও বিধ্বংসের জন্য<br> <span class="br-ind"><br><span class="indent">&nbsp;</span></span>উত্তর দিক থেকে আসছে এক ভয়ংকর ত্রাস।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কমনীয় ও সুন্দরী সিয়োন-কন্যাকে<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>আমি ধ্বংস করব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মেষপালকেরা তাদের পশুপাল নিয়ে তার বিরুদ্ধে আসবে;<br> <span class="br-ind"><br><span class="indent">&nbsp;</span></span>তারা তার চারপাশে তাদের তাঁবু স্থাপন করবে,<br> <span class="br-ind"><br><span class="indent">&nbsp;</span></span>প্রত্যেকে নিজের নিজের অংশে তাদের পশুপাল চরাবে।” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“তার বিরুদ্ধে যুদ্ধের জন্য প্রস্তুত হও।<br> <span class="br-ind"><br><span class="indent">&nbsp;</span></span>ওঠো, আমরা মধ্যাহ্নেই তাদের আক্রমণ করি।<br> <span class="br-ind"><br><span class="indent">&nbsp;</span></span>কিন্তু হায়, দিনের আলো ম্লান হয়ে আসছে,<br> <span class="br-ind"><br><span class="indent">&nbsp;</span></span>আর সন্ধ্যের ছায়া দীর্ঘতর হচ্ছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাই ওঠো, চলো আমরা রাত্রিবেলা আক্রমণ করি<br> <span class="br-ind"><br><span class="indent">&nbsp;</span></span>এবং তার দুর্গগুলি ধ্বংস করে দিই!”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাহিনীগণের সদাপ্রভু এই কথা বলেন:<br> <span class="br-ind"><br><span class="indent">&nbsp;</span></span>“সব গাছ কেটে ফেলো<br> <span class="br-ind"><br><span class="indent">&nbsp;</span></span>আর জেরুশালেমের বিরুদ্ধে অবরোধ সৃষ্টি করো।<br> <span class="br-ind"><br><span class="indent">&nbsp;</span></span>এই নগরকে অবশ্য শাস্তি দিতে হবে;<br> <span class="br-ind"><br><span class="indent">&nbsp;</span></span>এরা উপদ্রবে পূর্ণ হয়েছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেভাবে কোনো উৎস বেগে জল নির্গত করে,<br> <span class="br-ind"><br><span class="indent">&nbsp;</span></span>তেমনই সে ক্রমাগত দুষ্টতা বের করে থাকে।<br> <span class="br-ind"><br><span class="indent">&nbsp;</span></span>তার মধ্যে হিংস্রতা ও ধ্বংসের বাক্য প্রতিধ্বনিত হয়,<br> <span class="br-ind"><br><span class="indent">&nbsp;</span></span>তার রোগ-ব্যাধি ও ক্ষতগুলি সবসময়ই আমার সামনে থাকে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ওহে জেরুশালেম, সতর্ক হও,<br> <span class="br-ind"><br><span class="indent">&nbsp;</span></span>নইলে আমি তোমার কাছ থেকে ফিরে যাব<br> <span class="br-ind"><br><span class="indent">&nbsp;</span></span>এবং তোমার ভূমিকে উৎসন্ন করব,<br> <span class="br-ind"><br><span class="indent">&nbsp;</span></span>যেন কেউ এর মধ্যে বসবাস করতে না পারে।”<br></div>
<div class="v" id="v9"><span class="vn">9</span> <span class="br-p"><br><br></span>বাহিনীগণের সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“যেভাবে আঙুর খুঁটে খুঁটে চয়ন করা হয়,<br> <span class="br-ind"><br><span class="indent">&nbsp;</span></span>ইস্রায়েলের অবশিষ্ট লোকদেরও তারা তেমনই চয়ন করবে;<br> <span class="br-ind"><br><span class="indent">&nbsp;</span></span>আঙুর শাখাগুলিতে তোমরা আবার হাত দাও,<br> <span class="br-ind"><br><span class="indent">&nbsp;</span></span>যেন অবশিষ্ট আঙুরগুলিও তুলে নেওয়া যায়।” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কার সঙ্গে আমি কথা বলব, কাকে সতর্কবাক্য দেব?<br> <span class="br-ind"><br><span class="indent">&nbsp;</span></span>কে শুনবে আমার কথা?<br> <span class="br-ind"><br><span class="indent">&nbsp;</span></span>তাদের কান বন্ধ<sup class="fnm"><a name="fnm2" href="#fn2">2</a></sup> হয়েছে<br> <span class="br-ind"><br><span class="indent">&nbsp;</span></span>তাই তারা পায় না শুনতে।<br> <span class="br-ind"><br><span class="indent">&nbsp;</span></span>সদাপ্রভুর বাক্য তাদের কাছে আপত্তিকর;<br> <span class="br-ind"><br><span class="indent">&nbsp;</span></span>তারা তাতে কোনও আনন্দ পায় না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু আমি সদাপ্রভুর ক্রোধে পূর্ণ,<br> <span class="br-ind"><br><span class="indent">&nbsp;</span></span>আমি আর তা ধরে রাখতে পারছি না। <span class="br-p"><br><br></span>“রাস্তায় জড়ো হওয়া ছেলেমেয়েদের উপরে এবং<br> <span class="br-ind"><br><span class="indent">&nbsp;</span></span>একসঙ্গে একত্র হওয়া যুবকদের উপরে তা ঢেলে দাও।<br> <span class="br-ind"><br><span class="indent">&nbsp;</span></span>ঢেলে দাও তা স্বামী-স্ত্রীর উপরে<br> <span class="br-ind"><br><span class="indent">&nbsp;</span></span>এবং তাদের উপরে, যারা বৃদ্ধ ও বয়সের ভারে জর্জরিত।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের খেতের জমি ও স্ত্রীদের সঙ্গে<br> <span class="br-ind"><br><span class="indent">&nbsp;</span></span>তাদের বসতবাড়িগুলিও আমি অন্যদের হাতে তুলে দেব,<br> <span class="br-ind"><br><span class="indent">&nbsp;</span></span>যখন আমি আমার হাত প্রসারিত করব,<br> <span class="br-ind"><br><span class="indent">&nbsp;</span></span>তাদের বিরুদ্ধে, যারা দেশের মধ্যে করবে বসবাস,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“নগণ্যতম জন থেকে মহান ব্যক্তি পর্যন্ত,<br> <span class="br-ind"><br><span class="indent">&nbsp;</span></span>সকলেই লোভ-লালসায় লিপ্ত;<br> <span class="br-ind"><br><span class="indent">&nbsp;</span></span>ভাববাদী ও যাজকেরা সব এক রকম,<br> <span class="br-ind"><br><span class="indent">&nbsp;</span></span>তারা সকলেই প্রতারণার অনুশীলন করে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা আমার প্রজাদের ক্ষত এভাবে নিরাময় করে,<br> <span class="br-ind"><br><span class="indent">&nbsp;</span></span>যেন তা একটুও ক্ষতিকর নয়।<br> <span class="br-ind"><br><span class="indent">&nbsp;</span></span>যখন কোনো শান্তি নেই,<br> <span class="br-ind"><br><span class="indent">&nbsp;</span></span>তখন ‘শান্তি, শান্তি,’ বলে তারা আশ্বাস দেয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাদের এই জঘন্য আচরণের জন্য তারা কি লজ্জিত?<br> <span class="br-ind"><br><span class="indent">&nbsp;</span></span>না, তাদের কোনও লজ্জা নেই;<br> <span class="br-ind"><br><span class="indent">&nbsp;</span></span>লজ্জারুণ হতে তারা জানেই না।<br> <span class="br-ind"><br><span class="indent">&nbsp;</span></span>তাই, পতিতদের মধ্যে তারাও পতিত হবে;<br> <span class="br-ind"><br><span class="indent">&nbsp;</span></span>আমি যখন তাদের শাস্তি দেব, তখন তাদেরও ভূপাতিত করব,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br></div>
<div class="v" id="v16"><span class="vn">16</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা চৌমাথায় গিয়ে দাঁড়াও ও তাকিয়ে দেখো;<br> <span class="br-ind"><br><span class="indent">&nbsp;</span></span>পুরোনো পথের কথা জিজ্ঞাসা করো,<br> <span class="br-ind"><br><span class="indent">&nbsp;</span></span>জেনে নাও, উৎকৃষ্ট পথ কোন দিকে এবং সেই পথে চলো,<br> <span class="br-ind"><br><span class="indent">&nbsp;</span></span>তাহলে তোমরা নিজের নিজের প্রাণের জন্য বিশ্রাম পাবে।<br> <span class="br-ind"><br><span class="indent">&nbsp;</span></span>কিন্তু তোমরা বললে, ‘আমরা এই পথ মাড়াব না।’<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমাদের উপরে প্রহরী নিযুক্ত করে বললাম,<br> <span class="br-ind"><br><span class="indent">&nbsp;</span></span>‘তোমরা তূরীর ধ্বনি শোনো!’<br> <span class="br-ind"><br><span class="indent">&nbsp;</span></span>কিন্তু তোমরা বললে, ‘আমরা শুনব না।’<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই কারণে ওহে জাতিবৃন্দের লোকেরা, তোমরা শোনো,<br> <span class="br-ind"><br><span class="indent">&nbsp;</span></span>সাক্ষীরা, তোমরা লক্ষ্য করো<br> <span class="br-ind"><br><span class="indent">&nbsp;</span></span>তাদের প্রতি কী ঘটবে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ও পৃথিবী শোনো,<br> <span class="br-ind"><br><span class="indent">&nbsp;</span></span>আমি এই জাতির উপরে বিপর্যয় নামিয়ে আনছি,<br> <span class="br-ind"><br><span class="indent">&nbsp;</span></span>তা হবে তাদের পরিকল্পনার ফল,<br> <span class="br-ind"><br><span class="indent">&nbsp;</span></span>কারণ তারা আমার কথা শোনেনি<br> <span class="br-ind"><br><span class="indent">&nbsp;</span></span>এবং তারা আমার বিধান অগ্রাহ্য করেছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার কাছে শিবা দেশ থেকে আনা ধূপ<br> <span class="br-ind"><br><span class="indent">&nbsp;</span></span>বা দূরবর্তী দেশ থেকে আনা মিষ্টি বচ উৎসর্গ করা অর্থহীন।<br> <span class="br-ind"><br><span class="indent">&nbsp;</span></span>আমি তোমাদের হোমবলি সব গ্রাহ্য করব না,<br> <span class="br-ind"><br><span class="indent">&nbsp;</span></span>তোমাদের বলিদানগুলি আমাকে সন্তুষ্ট করে না।”<br></div>
<div class="v" id="v21"><span class="vn">21</span> <span class="br-p"><br><br></span>সেই কারণে সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি এই লোকেদের বিরুদ্ধে প্রতিবন্ধকতা স্থাপন করব।<br> <span class="br-ind"><br><span class="indent">&nbsp;</span></span>বাবারা ও পুত্রেরা একসঙ্গে তাতে হোঁচট খাবে;<br> <span class="br-ind"><br><span class="indent">&nbsp;</span></span>প্রতিবেশী ও বন্ধুবান্ধবেরা ধ্বংস হয়ে যাবে।”<br></div>
<div class="v" id="v22"><span class="vn">22</span> <span class="br-p"><br><br></span>সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“দেখো, উত্তরের দেশ থেকে<br> <span class="br-ind"><br><span class="indent">&nbsp;</span></span>এক সৈন্যদল আসছে;<br> <span class="br-ind"><br><span class="indent">&nbsp;</span></span>পৃথিবীর প্রান্তসীমা থেকে<br> <span class="br-ind"><br><span class="indent">&nbsp;</span></span>এক মহাজাতিকে উত্তেজিত করা হয়েছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তারা ধনুক ও বর্শায় সশস্ত্র;<br> <span class="br-ind"><br><span class="indent">&nbsp;</span></span>তারা নিষ্ঠুর, মায়া-মমতা প্রদর্শন করে না।<br> <span class="br-ind"><br><span class="indent">&nbsp;</span></span>তারা অশ্বারূঢ় হলে<br> <span class="br-ind"><br><span class="indent">&nbsp;</span></span>সমুদ্রগর্জনের মতো শব্দ শোনায়;<br> <span class="br-ind"><br><span class="indent">&nbsp;</span></span>সিয়োন-কন্যা, তোমাকে আক্রমণ করার জন্য<br> <span class="br-ind"><br><span class="indent">&nbsp;</span></span>তারা যুদ্ধের সাজ পরে আসছে।” <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমরা তাদের বিষয়ে সংবাদ শুনেছি,<br> <span class="br-ind"><br><span class="indent">&nbsp;</span></span>আমাদের হাত যেন অবশ হয়ে ঝুলে পড়ছে।<br> <span class="br-ind"><br><span class="indent">&nbsp;</span></span>প্রসববেদনাগ্রস্ত নারীর মতো<br> <span class="br-ind"><br><span class="indent">&nbsp;</span></span>মনস্তাপে আমরা জর্জরিত হয়েছি।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমরা মাঠে যেয়ো না,<br> <span class="br-ind"><br><span class="indent">&nbsp;</span></span>বা রাস্তায়ও হাঁটাচলা কোরো না,<br> <span class="br-ind"><br><span class="indent">&nbsp;</span></span>কারণ শত্রুর কাছে অস্ত্র আছে,<br> <span class="br-ind"><br><span class="indent">&nbsp;</span></span>আর চতুর্দিকেই আছে আতঙ্কের পরিবেশ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার প্রজারা, চটের পোশাক পরে নাও<br> <span class="br-ind"><br><span class="indent">&nbsp;</span></span>এবং ছাইয়ের মধ্যে গড়াগড়ি দাও;<br> <span class="br-ind"><br><span class="indent">&nbsp;</span></span>একমাত্র পুত্রবিয়োগের মতো<br> <span class="br-ind"><br><span class="indent">&nbsp;</span></span>শোক ও তিক্ত বিলাপ করো,<br> <span class="br-ind"><br><span class="indent">&nbsp;</span></span>কারণ ধ্বংসকারী হঠাৎই আমাদের উপরে<br> <span class="br-ind"><br><span class="indent">&nbsp;</span></span>এসে পড়বে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“আমি তোমাকে ধাতু যাচাইকারীর পরীক্ষক<br> <span class="br-ind"><br><span class="indent">&nbsp;</span></span>এবং আমার প্রজাদের আকরিক করেছি,<br> <span class="br-ind"><br><span class="indent">&nbsp;</span></span>যেন তুমি তাদের পথসকল নিরীক্ষণ<br> <span class="br-ind"><br><span class="indent">&nbsp;</span></span>ও পরীক্ষা করতে পারো।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারা হল কঠোর-হৃদয় বিশিষ্ট বিদ্রোহী,<br> <span class="br-ind"><br><span class="indent">&nbsp;</span></span>তারা কেবলই নিন্দা করে বেড়ায়।<br> <span class="br-ind"><br><span class="indent">&nbsp;</span></span>তারা পিতল আর লোহার মতো;<br> <span class="br-ind"><br><span class="indent">&nbsp;</span></span>তারা সবাই ভ্রষ্টাচার করে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হাপরগুলি ভীষণভাবে বাতাস দিচ্ছে,<br> <span class="br-ind"><br><span class="indent">&nbsp;</span></span>যেন আগুনে সীসা গলে যায়,<br> <span class="br-ind"><br><span class="indent">&nbsp;</span></span>কিন্তু এই পরিশোধন প্রক্রিয়া বিফল হয়,<br> <span class="br-ind"><br><span class="indent">&nbsp;</span></span>দুষ্টদের শোধন হয় না।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাদের বাতিল করা রুপো বলা হয়,<br> <span class="br-ind"><br><span class="indent">&nbsp;</span></span>কারণ সদাপ্রভু তাদের বাতিল গণ্য করেছেন।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, জেরুশালেমকে।</div>
<div class="fn"><sup class="fnt"><a name="fn2" href="#fnm2">2</a></sup> হিব্রু: অচ্ছিন্নত্বক</div>
</div>
<!-- PARSED ABOVE; EDITING MAY BREAK PARSER -->
</body></html>