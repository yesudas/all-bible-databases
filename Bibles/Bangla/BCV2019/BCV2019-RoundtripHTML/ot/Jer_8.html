<html><head>
<meta http-equiv="Content-Type" content="text/html;charset=utf-8" />
<title>Jer 8 &ndash; যিরমিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_6.html">6</a> <a href="Jer_7.html">7</a> <b>8</b> <a href="Jer_9.html">9</a> <a href="Jer_10.html">10</a> ... <a href="Jer_52.html">52</a> </div><hr>
<h1>Jer 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>“ ‘সদাপ্রভু বলেন, সেই সময় যিহূদার রাজা ও রাজকর্মচারীদের হাড়, যাজক ও ভাববাদীদের হাড় এবং জেরুশালেমের লোকদের হাড়, তাদের কবর থেকে অপসারিত করা হবে।</div>
<div class="v" id="v2"><span class="vn">2</span> সেগুলি সূর্য, চাঁদ ও আকাশের সেইসব তারার সাক্ষাতে খোলা পড়ে থাকবে, যাদের তারা ভালোবাসত ও সেবা করত, যাদের অনুসারী হয়ে তারা তাদের সঙ্গে পরামর্শ করত ও উপাসনা করত। সেই হাড়গুলি আর একত্র সংগ্রহ করা হবে না বা কবর দেওয়া হবে না, কিন্তু আবর্জনার মতো মাটিতে পড়ে থাকবে।</div>
<div class="v" id="v3"><span class="vn">3</span> বাহিনীগণের সদাপ্রভু এই কথা বলেন, আমি যেখানেই তাদের নির্বাসিত করি, সেখানে এই মন্দ জাতির অবশিষ্ট জীবিত লোকেরা জীবনের চেয়ে মৃত্যুই বেশি পছন্দ করবে।’</div>
<div class="v" id="v4"><h2>পাপ ও শাস্তি</h2><span class="vn">4</span> <span class="br-p"><br><br></span>“তাদের বলো, ‘সদাপ্রভু এই কথা বলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘মানুষ যখন পড়ে যায়, তখন তারা কি ওঠে না?<br> <span class="br-ind"><br><span class="indent">&nbsp;</span></span>কোনো মানুষ বিপথগামী হলে, সে কি ফিরে আসে না?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহলে কেন এসব লোক বিপথে গিয়েছে?<br> <span class="br-ind"><br><span class="indent">&nbsp;</span></span>কেন জেরুশালেম সবসময় বিপথগামী হয়?<br> <span class="br-ind"><br><span class="indent">&nbsp;</span></span>তারা ছলনার বাক্যকে আঁকড়ে ধরে,<br> <span class="br-ind"><br><span class="indent">&nbsp;</span></span>তারা ফিরে আসতে চায় না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি মনোযোগ দিয়ে শুনেছি,<br> <span class="br-ind"><br><span class="indent">&nbsp;</span></span>কিন্তু সঠিক বিষয় কি, তারা তা বলে না।<br> <span class="br-ind"><br><span class="indent">&nbsp;</span></span>কেউই তার দুষ্টতার জন্য অনুতাপ করে না,<br> <span class="br-ind"><br><span class="indent">&nbsp;</span></span>বলে, “আমি কী করেছি?”<br> <span class="br-ind"><br><span class="indent">&nbsp;</span></span>অশ্ব যেমন যুদ্ধের জন্য দৌড়ায়,<br> <span class="br-ind"><br><span class="indent">&nbsp;</span></span>তারা সবাই তেমনই নিজের নিজের পথে যায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এমনকি, আকাশের সারসও<br> <span class="br-ind"><br><span class="indent">&nbsp;</span></span>তার নির্ধারিত সময় জানে,<br> <span class="br-ind"><br><span class="indent">&nbsp;</span></span>এবং ঘুঘু, ফিঙে ও ময়না<br> <span class="br-ind"><br><span class="indent">&nbsp;</span></span>তাদের গমনকাল রক্ষা করে।<br> <span class="br-ind"><br><span class="indent">&nbsp;</span></span>কিন্তু আমার প্রজারা জানে না<br> <span class="br-ind"><br><span class="indent">&nbsp;</span></span>তাদের সদাপ্রভুর বিধিনিয়ম। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“ ‘তোমরা কীভাবে বলো, “আমরা জ্ঞানবান,<br> <span class="br-ind"><br><span class="indent">&nbsp;</span></span>কারণ আমাদের কাছে আছে সদাপ্রভুর বিধান,”<br> <span class="br-ind"><br><span class="indent">&nbsp;</span></span>যখন শাস্ত্রবিদদের মিথ্যা লেখনী,<br> <span class="br-ind"><br><span class="indent">&nbsp;</span></span>তা মিথ্যা করে লিখেছে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জ্ঞানবানেরা লজ্জিত হবে;<br> <span class="br-ind"><br><span class="indent">&nbsp;</span></span>তারা হতাশ হয়ে ফাঁদে ধরা পড়বে।<br> <span class="br-ind"><br><span class="indent">&nbsp;</span></span>তারা যেহেতু সদাপ্রভুর বাক্য অগ্রাহ্য করেছে,<br> <span class="br-ind"><br><span class="indent">&nbsp;</span></span>তাহলে তাদের কী ধরনের প্রজ্ঞা আছে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেই কারণে, আমি তাদের স্ত্রীদের নিয়ে অন্য লোকদের দেব,<br> <span class="br-ind"><br><span class="indent">&nbsp;</span></span>তাদের খেতগুলি নতুন সব মালিককে দেব।<br> <span class="br-ind"><br><span class="indent">&nbsp;</span></span>নগণ্যতম জন থেকে মহান ব্যক্তি পর্যন্ত,<br> <span class="br-ind"><br><span class="indent">&nbsp;</span></span>সকলেই লোভ-লালসায় লিপ্ত;<br> <span class="br-ind"><br><span class="indent">&nbsp;</span></span>ভাববাদী ও যাজকেরা সব এক রকম,<br> <span class="br-ind"><br><span class="indent">&nbsp;</span></span>তারা সকলেই প্রতারণার অনুশীলন করে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা আমার প্রজাদের ক্ষত এভাবে নিরাময় করে,<br> <span class="br-ind"><br><span class="indent">&nbsp;</span></span>যেন তা একটুও ক্ষতিকর নয়।<br> <span class="br-ind"><br><span class="indent">&nbsp;</span></span>যখন কোনো শান্তি নেই,<br> <span class="br-ind"><br><span class="indent">&nbsp;</span></span>তখন “শান্তি, শান্তি,” বলে তারা আশ্বাস দেয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের এই জঘন্য আচরণের জন্য তারা কি লজ্জিত?<br> <span class="br-ind"><br><span class="indent">&nbsp;</span></span>না, তাদের কোনও লজ্জা নেই;<br> <span class="br-ind"><br><span class="indent">&nbsp;</span></span>লজ্জাবনত হতে তারা জানেই না।<br> <span class="br-ind"><br><span class="indent">&nbsp;</span></span>তাই, পতিতদের মধ্যে তারাও পতিত হবে;<br> <span class="br-ind"><br><span class="indent">&nbsp;</span></span>আমি যখন তাদের শাস্তি দিই, তখন তাদেরও ভূপতিত করব,<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“ ‘আমি তাদের সব শস্য শেষ করে দেব,<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন।<br> <span class="br-ind"><br><span class="indent">&nbsp;</span></span>তাদের দ্রাক্ষালতায় কোনো আঙুর থাকবে না।<br> <span class="br-ind"><br><span class="indent">&nbsp;</span></span>ডুমুর গাছে থাকবে না কোনো ডুমুর,<br> <span class="br-ind"><br><span class="indent">&nbsp;</span></span>তাদের পাতাগুলি শুকিয়ে যাবে।<br> <span class="br-ind"><br><span class="indent">&nbsp;</span></span>আমি যা কিছু তাদের দিয়েছিলাম,<br> <span class="br-ind"><br><span class="indent">&nbsp;</span></span>সব তাদের কাছ থেকে ফিরিয়ে নেব।<sup class="fnm"><a name="fnm1" href="#fn1">1</a></sup>’ ” <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কেন আমরা এখানে বসে আছি?<br> <span class="br-ind"><br><span class="indent">&nbsp;</span></span>এসো, সবাই একত্র হই!<br> <span class="br-ind"><br><span class="indent">&nbsp;</span></span>এসো আমরা সুরক্ষিত নগরগুলিতে পালিয়ে যাই<br> <span class="br-ind"><br><span class="indent">&nbsp;</span></span>এবং সেখানে ধ্বংস হই!<br> <span class="br-ind"><br><span class="indent">&nbsp;</span></span>কারণ আমাদের ঈশ্বর সদাপ্রভু আমাদের ধ্বংস হওয়ার জন্য নিরূপণ করেছেন<br> <span class="br-ind"><br><span class="indent">&nbsp;</span></span>এবং আমাদের পান করার জন্য বিষাক্ত জল দিয়েছেন,<br> <span class="br-ind"><br><span class="indent">&nbsp;</span></span>কারণ আমরা তাঁর বিরুদ্ধে পাপ করেছি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমরা শান্তির আশা করলাম<br> <span class="br-ind"><br><span class="indent">&nbsp;</span></span>কিন্তু কোনো মঙ্গল হল না,<br> <span class="br-ind"><br><span class="indent">&nbsp;</span></span>আমরা রোগনিরাময়ের অপেক্ষা করেছিলাম,<br> <span class="br-ind"><br><span class="indent">&nbsp;</span></span>কিন্তু কেবলমাত্র আতঙ্কের সম্মুখীন হলাম।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দান অঞ্চল থেকে<br> <span class="br-ind"><br><span class="indent">&nbsp;</span></span>শত্রুদের অশ্বের নাসারব শোনা যাচ্ছে;<br> <span class="br-ind"><br><span class="indent">&nbsp;</span></span>তাদের অশ্বগুলির হ্রেষারবে<br> <span class="br-ind"><br><span class="indent">&nbsp;</span></span>সমস্ত দেশ কম্পিত হচ্ছে।<br> <span class="br-ind"><br><span class="indent">&nbsp;</span></span>এই দেশ ও এর ভেতরের সবকিছু,<br> <span class="br-ind"><br><span class="indent">&nbsp;</span></span>এই নগর ও এর মধ্যে বসবাসকারী সবাইকে,<br> <span class="br-ind"><br><span class="indent">&nbsp;</span></span>তারা গ্রাস করার জন্য এসেছে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“দেখো, আমি তোমাদের মধ্যে বিষধর সাপ প্রেরণ করব,<br> <span class="br-ind"><br><span class="indent">&nbsp;</span></span>সেই কালসাপগুলিকে মন্ত্রমুগ্ধ করা যাবে না,<br> <span class="br-ind"><br><span class="indent">&nbsp;</span></span>আর তারা তোমাদের দংশন করবে,”<br> <span class="br-ind"><br><span class="indent">&nbsp;</span></span>সদাপ্রভু এই কথা বলেন। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার দুঃখ নিরাময়ের ঊর্ধ্বে,<br> <span class="br-ind"><br><span class="indent">&nbsp;</span></span>আমার অন্তর ভগ্নচূর্ণ হয়েছে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এক দূরবর্তী দেশ থেকে<br> <span class="br-ind"><br><span class="indent">&nbsp;</span></span>আমার প্রজাদের কান্না শ্রবণ করো:<br> <span class="br-ind"><br><span class="indent">&nbsp;</span></span>“সদাপ্রভু কি সিয়োনে নেই?<br> <span class="br-ind"><br><span class="indent">&nbsp;</span></span>তার রাজা কি আর সেখানে থাকেন না?” <span class="br-p"><br><br></span>“তাদের দেবমূর্তিগুলির দ্বারা, তাদের সেই অসার বিজাতীয় দেবপ্রতিমাগুলির দ্বারা,<br> <span class="br-ind"><br><span class="indent">&nbsp;</span></span>তারা কেন আমার ক্রোধের উদ্রেক করেছে?” <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“শস্যচয়নের কাল অতীত হয়েছে,<br> <span class="br-ind"><br><span class="indent">&nbsp;</span></span>গ্রীষ্মকাল শেষ হয়েছে,<br> <span class="br-ind"><br><span class="indent">&nbsp;</span></span>কিন্তু আমাদের উদ্ধারলাভ হয়নি।” <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার জাতির লোকেরা যেহেতু চূর্ণ হয়েছে, আমিও চূর্ণ হয়েছি;<br> <span class="br-ind"><br><span class="indent">&nbsp;</span></span>আমি শোক করি, আতঙ্ক আমাকে ঘিরে ধরেছে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>গিলিয়দে কি কোনো ব্যথার মলম নেই?<br> <span class="br-ind"><br><span class="indent">&nbsp;</span></span>সেখানে কি কোনো চিকিৎসক নেই?<br> <span class="br-ind"><br><span class="indent">&nbsp;</span></span>তাহলে কেন আমার জাতির লোকেদের ক্ষত<br> <span class="br-ind"><br><span class="indent">&nbsp;</span></span>নিরাময় হয় না?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় এই বাক্যের অর্থ অনিশ্চিত</div>
</div>
<!-- PARSED ABOVE; EDITING MAY BREAK PARSER -->
</body></html>