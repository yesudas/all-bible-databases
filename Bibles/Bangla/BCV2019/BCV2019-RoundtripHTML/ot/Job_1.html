<html><head>
<meta http-equiv="Content-Type" content="text/html;charset=utf-8" />
<title>Job 1 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <b>1</b> <a href="Job_2.html">2</a> <a href="Job_3.html">3</a> ... <a href="Job_42.html">42</a> </div><hr>
<h1>Job 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->হিতোপদেশের প্রজ্ঞায় বলা হয়েছে, ধার্মিক মানুষ কীভাবে সচরাচর সাফল্য লাভ করে। এই কথাকেই উপদেশক সতর্কিত ভঙ্গিতে বলেছে, সততার জন্য পুরস্কার লাভের কোনো নিশ্চয়তা নেই, কেননা আমাদের জগতে একধরনের কুটিলতার আগমন হয়েছে। ইয়োবের পুস্তক এই ব্যাপারে আর এক ধাপ অগ্রসর হয়েছে এবং বলেছে যে, কীভাবে ধার্মিক মানুষরাও জীবনে প্রচণ্ড দুঃখকষ্ট ভোগ করে। ইয়োবের পুস্তকে প্রাচীন যুগের পরম্পরাগত প্রজ্ঞামূলক সাহিত্যের যে প্রচলিত ধারাকে তুলে ধরা হয়েছে তা হল: কাব্যধর্মী বক্তৃতাভিত্তিক এক দীর্ঘ কথোপকথন। <!--raw 1 bo --><p/><!--endraw 1-->ইয়োবের পরিচয় দিতে গিয়ে বলা হয়েছে, তিনি একজন সৎ মানুষ। কিন্তু বিপক্ষ (হিব্রু ভাষায় <!--raw 1 bo --><i><!--endraw 1-->শয়তান<!--raw 1 bo --></i><!--endraw 1-->) জগতে ঈশ্বরের নৈতিক অনিচ্ছাকৃত ত্রুটির কথা তুলে ধরেছে যা আপাতদৃষ্টিতে সমস্যাজনক মনে হয়। সততা যদি সর্বদাই পুরস্কৃত হয়, তাহলে কী করে আমরা বুঝব যে, তা ঈশ্বরের প্রতি ভালোবাসা না-কি কোনো কিছু লাভ করার লালসা থেকে জাত? তাই ঈশ্বর বিপক্ষকে ইয়োবের জীবনে দুর্দশা ঘটাবার অনুমতি দিলেন। <!--raw 1 bo --><p/><!--endraw 1-->বিপক্ষের ভবিষ্যদ্‌বাণী অনুযায়ী ইয়োব ঈশ্বরকে অভিশাপ দিলেন না, কিন্তু তার তিন বন্ধু ইলীফস, বিল্‌দদ ও সোফরের সঙ্গে এক দীর্ঘ তর্কযুদ্ধে জড়ালেন। নৈতিকতার জগৎ সম্বন্ধে অতি সংকীর্ণ মনোভাবের কারণে এই বন্ধুদের দৃঢ় ধারণা হয়েছিল যে, ইয়োবের দুঃখ-দুর্দশার জন্য দায়ী তার পাপ। ইলীহূ নামের এক যুবকও পরে এই কথোপকথনে যোগ দেয় কিন্তু ইয়োব বারংবার বলে চলেছিলেন যে, তিনি কোনো মন্দ কাজ করেননি এবং সেইজন্য তিনি ঈশ্বরের সম্মুখে এক শুনানির দাবি করেন। <!--raw 1 bo --><p/><!--endraw 1-->অবশেষে ঈশ্বর সৃষ্টির মধ্যে উপস্থিত তাঁর পরাক্রম ও প্রজ্ঞাকে প্রকাশ করলেন। ফলে ইয়োব নতমস্তকে তার সীমিত জ্ঞানকে স্বীকার করে নিলেন। ঈশ্বর যখন ইয়োবের তিন বন্ধুকে তিরস্কার করলেন, তখন আমরা দেখি যে, তারা ইয়োবের তুলনায় অনেক গভীর ধৃষ্টতার অপরাধী। পরিশেষে, ঈশ্বর ইয়োবকে আগের তুলনায় দ্বিগুণ আশীর্বাদ করলেন। এই পুস্তক আমাদের সতর্ক করে দেয় যে, ঈশ্বরের নৈতিক নিয়মকানুনকে আমরা যেন সহজ সূত্রে পরিণত না করি।
</div>
<div class="biblehtmlcontent verses" id="verses">
<div class="v" id="v1"><h2>প্রস্তাবনা</h2><span class="vn">1</span> <span class="br-p"><br><br></span>ঊষ দেশে একজন লোক বসবাস করতেন, যাঁর নাম ইয়োব। তিনি ছিলেন অনিন্দনীয় ও ন্যায়পরায়ণ; তিনি ঈশ্বরকে ভয় করতেন এবং কুকর্ম এড়িয়ে চলতেন।</div>
<div class="v" id="v2"><span class="vn">2</span> তাঁর সাত ছেলে ও তিন মেয়ে ছিল,</div>
<div class="v" id="v3"><span class="vn">3</span> এবং 7,000 মেষ, 3,000 উট, 500 জোড়া বলদ, 500 গাধি ও প্রচুর সংখ্যক দাসদাসী তাঁর মালিকানাধীন ছিল। প্রাচ্যদেশীয় সব লোকজনের মধ্যে তিনিই ছিলেন সবচেয়ে ধনী মানুষ।</div>
<div class="v" id="v4"><span class="vn">4</span> <span class="br-p"><br><br></span>তাঁর ছেলেরা পালা করে তাদের জন্মদিনে নিজেদের বাড়িতে ভোজের আয়োজন করত, এবং তাদের তিন বোনকেও তারা তাদের সঙ্গে ভোজন-পান করার জন্য নিমন্ত্রণ করত।</div>
<div class="v" id="v5"><span class="vn">5</span> ভোজপর্ব শেষ হয়ে যাওয়ার পর, ইয়োব তাদের শুচিশুদ্ধ করার ব্যবস্থা করতেন। ভোরবেলায় তাদের প্রত্যেকের জন্য তিনি এই ভেবে হোমবলি উৎসর্গ করতেন যে, “হয়ত আমার সন্তানেরা পাপ করেছে ও মনে মনে ঈশ্বরকে অভিশাপ দিয়ে বসেছে।” এই ছিল ইয়োবের বহুদিনের নিয়মিত অভ্যাস।</div>
<div class="v" id="v6"><span class="vn">6</span> <span class="br-p"><br><br></span>একদিন স্বর্গদূতেরা<sup class="fnm"><a name="fnm1" href="#fn1">1</a></sup> সদাপ্রভুর সামনে নিজেদের উপস্থিত করার জন্য এলেন, এবং শয়তানও<sup class="fnm"><a name="fnm2" href="#fn2">2</a></sup> তাঁদের সঙ্গে এল।</div>
<div class="v" id="v7"><span class="vn">7</span> সদাপ্রভু শয়তানকে বললেন, “তুমি কোথা থেকে এলে?” <span class="br-p"><br><br></span>শয়তান সদাপ্রভুকে উত্তর দিল, “পৃথিবীর সর্বত্র এদিক ওদিক ঘোরাফেরা করে এলাম।”</div>
<div class="v" id="v8"><span class="vn">8</span> <span class="br-p"><br><br></span>পরে সদাপ্রভু শয়তানকে বললেন, “আমার দাস ইয়োবের দিকে কি তোমার নজর পড়েছে? পৃথিবীতে তার মতো আর কেউ নেই; সে অনিন্দনীয় ও ন্যায়পরায়ণ এমন এক মানুষ, যে ঈশ্বরকে ভয় করে এবং কুকর্ম এড়িয়ে চলে।”</div>
<div class="v" id="v9"><span class="vn">9</span> <span class="br-p"><br><br></span>“ইয়োব কি বিনা স্বার্থে ঈশ্বরকে ভয় করে?” শয়তান উত্তর দিল</div>
<div class="v" id="v10"><span class="vn">10</span> “তুমি কি তার চারপাশে এবং তার পরিবারের ও তার সবকিছুর চারপাশে বেড়া দিয়ে রাখোনি? তুমি তার হাতের কাজে আশীর্বাদ করেছ, যেন তার মেষপাল ও পশুপাল দেশের সর্বত্র ছড়িয়ে পড়ে।</div>
<div class="v" id="v11"><span class="vn">11</span> কিন্তু এখন তোমার হাত বাড়াও এবং তার কাছে থাকা সবকিছুকে আঘাত করো, আর সে নিশ্চয় তোমার মুখের উপরেই তোমাকে অভিশাপ দেবে।”</div>
<div class="v" id="v12"><span class="vn">12</span> <span class="br-p"><br><br></span>সদাপ্রভু শয়তানকে বললেন, “ঠিক আছে, তবে তার সবকিছুর উপরে তোমার অধিকার থাকল, কিন্তু স্বয়ং সেই লোকটির উপরে তুমি হস্তক্ষেপ কোরো না।” <span class="br-p"><br><br></span>পরে শয়তান সদাপ্রভুর কাছ থেকে চলে গেল।</div>
<div class="v" id="v13"><span class="vn">13</span> <span class="br-p"><br><br></span>একদিন ইয়োবের ছেলেমেয়েরা যখন তাদের বড়দাদার বাড়িতে খাওয়াদাওয়া করছিল ও দ্রাক্ষারস পান করছিল,</div>
<div class="v" id="v14"><span class="vn">14</span> তখন ইয়োবের কাছে এক দূত এসে বলল, “বলদেরা জমি চাষ করছিল ও পাশেই গাধারা চরছিল,</div>
<div class="v" id="v15"><span class="vn">15</span> আর শিবায়ীয়েরা এসে আক্রমণ করে সেগুলি নিয়ে চলে গেল। তারা তরোয়াল চালিয়ে দাসদের মেরে ফেলল, এবং একমাত্র আমিই আপনাকে এই খবর দেওয়ার জন্য পালিয়ে আসতে পেরেছি!”</div>
<div class="v" id="v16"><span class="vn">16</span> <span class="br-p"><br><br></span>সে তখনও কথা বলছিল, ইতিমধ্যে আর এক দূত এসে বলল, “আকাশ থেকে ঈশ্বরের আগুন নেমে এসে মেষপাল ও দাসদের পুড়িয়ে ছারখার করে দিল, আর একমাত্র আমিই আপনাকে এই খবর দেওয়ার জন্য পালিয়ে আসতে পেরেছি!”</div>
<div class="v" id="v17"><span class="vn">17</span> <span class="br-p"><br><br></span>সে তখনও কথা বলছিল, ইতিমধ্যে আর এক দূত এসে বলল, “কলদীয়রা তিনটি হানাদার দল গড়ে এসে আপনার উটগুলির উপর আক্রমণ চালাল ও সেগুলি নিয়ে চলে গেল। তারা তরোয়াল চালিয়ে দাসদের মেরে ফেলল, আর একমাত্র আমিই আপনাকে এই খবর দেওয়ার জন্য পালিয়ে আসতে পেরেছি!”</div>
<div class="v" id="v18"><span class="vn">18</span> <span class="br-p"><br><br></span>সে তখনও কথা বলছিল, ইতিমধ্যে আর এক দূত এসে বলল, “আপনার ছেলেমেয়েরা তাদের বড়দাদার বাড়িতে বসে খাওয়াদাওয়া করছিল ও দ্রাক্ষারস পান করছিল,</div>
<div class="v" id="v19"><span class="vn">19</span> এমন সময় হঠাৎ করে মরুভূমি থেকে প্রচণ্ড এক ঝড় এসে আছড়ে পড়ল এবং সেই বাড়ির চার কোনায় আঘাত হানল। সেই বাড়িটি তাদের উপরে ভেঙে পড়ল ও তারা মারা গেল, আর একমাত্র আমিই আপনাকে এই খবর দেওয়ার জন্য পালিয়ে আসতে পেরেছি!”</div>
<div class="v" id="v20"><span class="vn">20</span> <span class="br-p"><br><br></span>একথা শুনে, ইয়োব উঠে দাঁড়ালেন এবং তাঁর পোশাক ছিঁড়ে ফেললেন ও তাঁর মাথা কামিয়ে ফেললেন। পরে মাটিতে লুটিয়ে পড়ে তিনি আরাধনা করে</div>
<div class="v" id="v21"><span class="vn">21</span> বললেন: <span class="br-p"><br><br></span><span class="br-ind"><br><span class="indent">&nbsp;</span></span>“মায়ের গর্ভ থেকে আমি উলঙ্গ হয়ে এসেছি,<br> <span class="br-ind"><br><span class="indent">&nbsp;</span></span>আর উলঙ্গ অবস্থাতেই আমি চলে যাব।<sup class="fnm"><a name="fnm3" href="#fn3">3</a></sup><br> <span class="br-ind"><br><span class="indent">&nbsp;</span></span>সদাপ্রভু দিয়েছেন আর সদাপ্রভুই ফিরিয়ে নিয়েছেন;<br> <span class="br-ind"><br><span class="indent">&nbsp;</span></span>সদাপ্রভুর নাম প্রশংসিত হোক।”<br></div>
<div class="v" id="v22"><span class="vn">22</span> <span class="br-p"><br><br></span>এসব কিছুতে, ইয়োব অন্যায়াচরণের দোষে ঈশ্বরকে দোষী সাব্যস্ত করে পাপ করলেন না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, ঈশ্বরের পুত্রেরা</div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায়, শয়তান শব্দের অর্থ প্রতিপক্ষ</div>
<div class="fn"><sup class="fnt"><a name="fn3" href="#fnm3">3</a></sup> অথবা, সেখানে ফিরে যাব</div>
</div>
<!-- PARSED ABOVE; EDITING MAY BREAK PARSER -->
</body></html>