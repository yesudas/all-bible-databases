<html><head>
<meta http-equiv="Content-Type" content="text/html;charset=utf-8" />
<title>Job 10 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_8.html">8</a> <a href="Job_9.html">9</a> <b>10</b> <a href="Job_11.html">11</a> <a href="Job_12.html">12</a> ... <a href="Job_42.html">42</a> </div><hr>
<h1>Job 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি আমার এই জীবনকে ঘৃণা করি;<br> <span class="br-ind"><br><span class="indent">&nbsp;</span></span>তাই আমি আমার অভিযোগকে লাগামছাড়া হতে দেব<br> <span class="br-ind"><br><span class="indent">&nbsp;</span></span>ও আমার প্রাণের তিক্ততায় কথা বলব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি ঈশ্বরকে বলব: আমাকে দোষী সাব্যস্ত কোরো না,<br> <span class="br-ind"><br><span class="indent">&nbsp;</span></span>কিন্তু আমাকে বলে দাও আমার বিরুদ্ধে তোমার কী অভিযোগ আছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার উপরে জুলুম চালাতে,<br> <span class="br-ind"><br><span class="indent">&nbsp;</span></span>তোমার হাতের কাজকে পদদলিত করতে কি তোমার আনন্দ হয়,<br> <span class="br-ind"><br><span class="indent">&nbsp;</span></span>যদিও দুষ্টদের পরিকল্পনা দেখে তোমার হাসি পায়?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার কি মানুষের মতো চোখ আছে?<br> <span class="br-ind"><br><span class="indent">&nbsp;</span></span>তুমি কি নশ্বর মানুষের মতো দেখতে পাও?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার আয়ু কি নশ্বর মানুষের মতো<br> <span class="br-ind"><br><span class="indent">&nbsp;</span></span>বা তোমার জীবনকাল কি বলশালী এক মানুষের মতো<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে তোমাকে আমার দোষ খুঁজে বেড়াতে হবে<br> <span class="br-ind"><br><span class="indent">&nbsp;</span></span>ও আমার পাপ প্রমাণ করতে হবে—<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যদিও তুমি জানো যে আমি দোষী নই<br> <span class="br-ind"><br><span class="indent">&nbsp;</span></span>ও কেউই তোমার হাত থেকে আমাকে উদ্ধার করতে পারবে না? <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“তোমার হাত আমাকে গড়ে তুলেছে ও আমাকে নির্মাণ করেছে।<br> <span class="br-ind"><br><span class="indent">&nbsp;</span></span>এখন কি তুমি ঘুরে দাঁড়িয়ে আমাকে ধ্বংস করবে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মনে রেখো যে তুমি মাটির মতো করে আমাকে গড়ে তুলেছ।<br> <span class="br-ind"><br><span class="indent">&nbsp;</span></span>এখন কি তুমি আবার আমাকে মাটিতে মিশিয়ে দেবে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি কি আমাকে দুধের মতো ঢেলে দাওনি<br> <span class="br-ind"><br><span class="indent">&nbsp;</span></span>ও পনিরের মতো আমাকে ঘন করোনি,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চর্ম-মাংস দিয়ে আমাকে আচ্ছাদিত করোনি<br> <span class="br-ind"><br><span class="indent">&nbsp;</span></span>এবং অস্থি ও মাংসপেশী দিয়ে আমাকে একসঙ্গে সংযুক্ত করোনি?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি আমাকে জীবন দিয়েছ ও আমার প্রতি দয়া দেখিয়েছ,<br> <span class="br-ind"><br><span class="indent">&nbsp;</span></span>ও তোমার দূরদর্শিতায় আমার আত্মাকে পাহারা দিয়েছ। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“কিন্তু তোমার অন্তরে তুমি এসব গুপ্ত রেখেছিলে,<br> <span class="br-ind"><br><span class="indent">&nbsp;</span></span>ও আমি জানি যে তোমার মনে এই ছিল:<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি যদি পাপ করি, তবে তুমি আমার প্রতি লক্ষ্য রাখবে<br> <span class="br-ind"><br><span class="indent">&nbsp;</span></span>ও আমার অপরাধ ক্ষমা করবে না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি যদি দোষী—তবে আমার প্রতি হায়!<br> <span class="br-ind"><br><span class="indent">&nbsp;</span></span>আমি যদি নির্দোষও হয়ে থাকি, তাও আমি মাথা তুলতে পারব না,<br> <span class="br-ind"><br><span class="indent">&nbsp;</span></span>যেহেতু আমি লজ্জায় পরিপূর্ণ<br> <span class="br-ind"><br><span class="indent">&nbsp;</span></span>ও আমার দুঃখ-দুর্দশায় ডুবে আছি।<sup class="fnm"><a name="fnm1" href="#fn1">1</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি যদি আমার মাথা তুলি, তবে তুমি এক সিংহের মতো চুপিসাড়ে আমাকে অনুসরণ করবে<br> <span class="br-ind"><br><span class="indent">&nbsp;</span></span>ও আবার আমার বিরুদ্ধে তোমার অসাধারণ ক্ষমতা প্রদর্শন করবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি আমার বিরুদ্ধে নতুন নতুন সাক্ষী এনেছ<br> <span class="br-ind"><br><span class="indent">&nbsp;</span></span>ও আমার প্রতি তোমার ক্রোধ বৃদ্ধি পেয়েছে;<br> <span class="br-ind"><br><span class="indent">&nbsp;</span></span>তোমার সৈন্যবাহিনী আমার বিরুদ্ধে ঢেউয়ের মতো আছড়ে পড়েছে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“তুমি কেন তবে আমাকে গর্ভ থেকে বের করে আনলে?<br> <span class="br-ind"><br><span class="indent">&nbsp;</span></span>কোনও চোখ আমাকে দেখার আগে আমার মৃত্যু হলেই ভালো হত।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি অজাত অবস্থায় থাকলেই ভালো হত,<br> <span class="br-ind"><br><span class="indent">&nbsp;</span></span>বা গর্ভ থেকে সোজা কবরে চলে যেতে পারলেই ভালো হত!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার জীবনের অল্প কয়েকটি দিন কি প্রায় শেষ হতে যাচ্ছে না?<br> <span class="br-ind"><br><span class="indent">&nbsp;</span></span>আমার কাছ থেকে সরে যাও যেন সেই স্থানে যাওয়ার আগে,<br> <span class="br-ind"><br><span class="indent">&nbsp;</span></span>আমি এক মুহূর্তের আনন্দ উপভোগ করতে পারি<br> <span class="br-ind"><br><span class="indent">&nbsp;</span></span>যেখান থেকে কেউ ফিরে আসে না,<br> <span class="br-ind"><br><span class="indent">&nbsp;</span></span>বিষাদ ও নিরেট অন্ধকারের সেই দেশ,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>গভীর রাতের সেই দেশ,<br> <span class="br-ind"><br><span class="indent">&nbsp;</span></span>নিরেট অন্ধকারের ও বিশৃঙ্খলার সেই দেশ,<br> <span class="br-ind"><br><span class="indent">&nbsp;</span></span>যেখানে আলোও অন্ধকারের সমান।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, আমি ডুবে আছি ও আমার দুঃখ-দুর্দশার বিষয়ে অবহিত আছি</div>
</div>
<!-- PARSED ABOVE; EDITING MAY BREAK PARSER -->
</body></html>