<html><head>
<meta http-equiv="Content-Type" content="text/html;charset=utf-8" />
<title>Job 14 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_12.html">12</a> <a href="Job_13.html">13</a> <b>14</b> <a href="Job_15.html">15</a> <a href="Job_16.html">16</a> ... <a href="Job_42.html">42</a> </div><hr>
<h1>Job 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“স্ত্রী-জাত নশ্বর মানুষ,<br> <span class="br-ind"><br><span class="indent">&nbsp;</span></span>তাদের জীবনকাল সংক্ষিপ্ত ও কষ্টে পরিপূর্ণ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ফুলের মতো তারা প্রস্ফুটিত হয় ও শুকিয়েও যায়;<br> <span class="br-ind"><br><span class="indent">&nbsp;</span></span>দ্রুতগামী ছায়ার মতো, তারা মিলিয়ে যায়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাদের উপরে তুমি কি তোমার চোখ স্থির করবে?<br> <span class="br-ind"><br><span class="indent">&nbsp;</span></span>বিচারের জন্য তুমি কি তাদের<sup class="fnm"><a name="fnm1" href="#fn1">1</a></sup> তোমার সামনে নিয়ে আসবে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অশুদ্ধ থেকে শুদ্ধের উৎপত্তি কে করতে পারে?<br> <span class="br-ind"><br><span class="indent">&nbsp;</span></span>কেউ করতে পারে না!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>একজন মানুষের আয়ুর দিনগুলি নির্ধারিত হয়ে আছে;<br> <span class="br-ind"><br><span class="indent">&nbsp;</span></span>তার মাসের সংখ্যা তুমি স্থির করে রেখেছ<br> <span class="br-ind"><br><span class="indent">&nbsp;</span></span>ও এমন এক সীমা স্থাপন করেছ যা সে ছাড়িয়ে যেতে পারে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাই তার উপর থেকে দৃষ্টি সরিয়ে নাও ও তাকে ছেড়ে দাও,<br> <span class="br-ind"><br><span class="indent">&nbsp;</span></span>যতক্ষণ না সে এক দিনমজুরের মতো তার সময় দিচ্ছে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“এমনকি একটি গাছেরও আশা আছে:<br> <span class="br-ind"><br><span class="indent">&nbsp;</span></span>সেটিকে কেটে ফেলা হলেও, তা আবার অঙ্কুরিত হয়,<br> <span class="br-ind"><br><span class="indent">&nbsp;</span></span>ও তার নতুন শাখার অভাব হয় না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেটির মূল জমির নিচে পুরোনো হয়ে যেতে পারে<br> <span class="br-ind"><br><span class="indent">&nbsp;</span></span>ও তার গুঁড়ি মাটিতে মরে যেতে পারে,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তবুও জলের গন্ধ পেলেই তা মুকুলিত হবে<br> <span class="br-ind"><br><span class="indent">&nbsp;</span></span>ও এক চারাগাছের মতো শাখাপ্রশাখা বিস্তার করবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু মানুষ মরে যায় ও কবরে শায়িত হয়;<br> <span class="br-ind"><br><span class="indent">&nbsp;</span></span>সে শেষনিশ্বাস ত্যাগ করে ও তার অস্তিত্ব বিলীন হয়ে যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যেভাবে হ্রদের জল শুকিয়ে যায়<br> <span class="br-ind"><br><span class="indent">&nbsp;</span></span>বা নদীগর্ভ রৌদ্রদগ্ধ ও নির্জল হয়ে যায়,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেভাবে সে শায়িত হয় ও আর ওঠে না;<br> <span class="br-ind"><br><span class="indent">&nbsp;</span></span>আকাশমণ্ডল বিলুপ্ত না হওয়া পর্যন্ত, মানুষজন আর জাগবে না<br> <span class="br-ind"><br><span class="indent">&nbsp;</span></span>বা তাদের ঘুম আর ভাঙানো যাবে না। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“তুমি যদি শুধু আমাকে কবরে লুকিয়ে রাখতে<br> <span class="br-ind"><br><span class="indent">&nbsp;</span></span>ও তোমার ক্রোধ শান্ত না হওয়া পর্যন্ত আমাকে আড়াল করে রাখতে!<br> <span class="br-ind"><br><span class="indent">&nbsp;</span></span>তুমি যদি শুধু আমার জন্য একটি সময় স্থির করে দিতে<br> <span class="br-ind"><br><span class="indent">&nbsp;</span></span>ও তারপর আমায় স্মরণ করতে!<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি কেউ মারা যায়, সে কি আবার বেঁচে উঠবে?<br> <span class="br-ind"><br><span class="indent">&nbsp;</span></span>আমার কঠোর সেবাকাজের সবকটি দিন<br> <span class="br-ind"><br><span class="indent">&nbsp;</span></span>আমি আমার নবীকরণের<sup class="fnm"><a name="fnm2" href="#fn2">2</a></sup> জন্য অপেক্ষা করে থাকব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি ডাকবে ও আমি তোমাকে উত্তর দেব;<br> <span class="br-ind"><br><span class="indent">&nbsp;</span></span>তোমার হাত যে প্রাণীকে সৃষ্টি করেছে, তুমি তার আকাঙ্খা করবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>নিশ্চয় তুমি তখন আমার পদক্ষেপ গুনবে,<br> <span class="br-ind"><br><span class="indent">&nbsp;</span></span>কিন্তু আমার পাপের উপর নজর দেবে না।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার অপরাধগুলি থলিতে কষে বন্ধ করা হবে;<br> <span class="br-ind"><br><span class="indent">&nbsp;</span></span>তুমি আমার পাপ ঢেকে দেবে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“কিন্তু পর্বত যেভাবে ক্ষয়ে যায় ও ভেঙে চুরমার হয়ে যায়<br> <span class="br-ind"><br><span class="indent">&nbsp;</span></span>ও পাষাণ-পাথর যেভাবে স্বস্থান থেকে সরে যায়,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>জল যেভাবে পাথরকে ক্ষয় করে<br> <span class="br-ind"><br><span class="indent">&nbsp;</span></span>ও তীব্র স্রোত যেভাবে মাটি ধুয়ে নিয়ে যায়,<br> <span class="br-ind"><br><span class="indent">&nbsp;</span></span>সেভাবে তুমি একজন লোকের আশা ধ্বংস করছ।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি চিরকালের জন্য তাদের দমন করেছ, ও তারা বিলুপ্ত হয়েছে;<br> <span class="br-ind"><br><span class="indent">&nbsp;</span></span>তুমি তাদের মুখাবয়ব পরিবর্তিত করেছ ও তাদের পাঠিয়ে দিয়েছ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের সন্তানেরা যদি সম্মানিত হয়, তারা তা জানতে পারে না;<br> <span class="br-ind"><br><span class="indent">&nbsp;</span></span>তাদের সন্তানেরা যদি অবনত হয়, তারা তা দেখতে পায় না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা শুধু নিজেদের শরীরের ব্যাথাবেদনা অনুভব করে<br> <span class="br-ind"><br><span class="indent">&nbsp;</span></span>ও শুধু নিজেদের জন্যই শোক পালন করে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কোনো কোনো প্রাচীন অনুলিপি অনুসারে, আমাকে</div>
<div class="fn"><sup class="fnt"><a name="fn2" href="#fnm2">2</a></sup> অথবা, দায়িত্বমুক্তির</div>
</div>
<!-- PARSED ABOVE; EDITING MAY BREAK PARSER -->
</body></html>