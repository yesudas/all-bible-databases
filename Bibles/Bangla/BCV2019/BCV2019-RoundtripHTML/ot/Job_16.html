<html><head>
<meta http-equiv="Content-Type" content="text/html;charset=utf-8" />
<title>Job 16 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 16);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_14.html">14</a> <a href="Job_15.html">15</a> <b>16</b> <a href="Job_17.html">17</a> <a href="Job_18.html">18</a> ... <a href="Job_42.html">42</a> </div><hr>
<h1>Job 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি এই ধরনের অনেক কথা শুনেছি;<br> <span class="br-ind"><br><span class="indent">&nbsp;</span></span>তোমরা শোচনীয় সান্ত্বনাকারী, তোমরা সবাই!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাদের এইসব দীর্ঘ এলোমেলো বক্তৃতা কি কখনও শেষ হবে না?<br> <span class="br-ind"><br><span class="indent">&nbsp;</span></span>তোমাদের কী এমন কষ্ট যে তোমরা তর্ক করেই যাচ্ছ?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমিও তোমাদের মতো কথা বলতে পারতাম,<br> <span class="br-ind"><br><span class="indent">&nbsp;</span></span>যদি তোমরা আমার জায়গায় থাকতে;<br> <span class="br-ind"><br><span class="indent">&nbsp;</span></span>আমিও তোমাদের বিরুদ্ধে সুন্দর সুন্দর বক্তৃতা দিতে পারতাম<br> <span class="br-ind"><br><span class="indent">&nbsp;</span></span>ও তোমাদের দেখে মাথা নাড়াতে পারতাম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু আমার মুখ তোমাদের উৎসাহ দেবে;<br> <span class="br-ind"><br><span class="indent">&nbsp;</span></span>আমার ঠোঁট থেকে সান্ত্বনা বের হয়ে তোমাদের যন্ত্রণার উপশম করবে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“তবুও আমি যদি কথা বলি, আমার ব্যাথার উপশম হয় না;<br> <span class="br-ind"><br><span class="indent">&nbsp;</span></span>ও আমি যদি নীরব থাকি, তাও তা যায় না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, নিশ্চয় তুমি আমাকে নিঃশেষিত করে দিয়েছ;<br> <span class="br-ind"><br><span class="indent">&nbsp;</span></span>তুমি আমার সমগ্র পরিবারকে বিধ্বস্ত করে দিয়েছ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাকে কুঁকড়ে দিয়েছ—ও তা এক সাক্ষী হয়েছে;<br> <span class="br-ind"><br><span class="indent">&nbsp;</span></span>আমার কৃশতা উঠে দাঁড়িয়ে আমার বিরুদ্ধে সাক্ষ্য দিচ্ছে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর আমাকে আক্রমণ করে তাঁর ক্রোধে আমাকে ছিন্নভিন্ন করে দিয়েছেন<br> <span class="br-ind"><br><span class="indent">&nbsp;</span></span>ও আমার প্রতি দাঁত কড়মড় করেছেন;<br> <span class="br-ind"><br><span class="indent">&nbsp;</span></span>আমার প্রতিপক্ষ তাঁর তীক্ষ্ন দৃষ্টি দিয়ে আমাকে আক্রমণ করেছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাকে বিদ্রুপ করার জন্য লোকেরা তাদের মুখ খুলেছে;<br> <span class="br-ind"><br><span class="indent">&nbsp;</span></span>অবজ্ঞাভরে তারা আমার গালে চড় মেরেছে<br> <span class="br-ind"><br><span class="indent">&nbsp;</span></span>ও আমার বিরুদ্ধে সমবেত হয়েছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বর আমাকে অধার্মিক লোকদের হাতে সমর্পণ করেছেন<br> <span class="br-ind"><br><span class="indent">&nbsp;</span></span>ও দুর্জনদের খপ্পরে ছুঁড়ে দিয়েছেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার সবকিছু ঠিকঠাক চলছিল, কিন্তু তিনি আমাকে ভেঙে চুরমার করে দিয়েছেন;<br> <span class="br-ind"><br><span class="indent">&nbsp;</span></span>তিনি আমার ঘাড় ধরে আমাকে আছাড় মেরেছেন।<br> <span class="br-ind"><br><span class="indent">&nbsp;</span></span>তিনি আমাকে তাঁর লক্ষ্যবস্তুতে পরিণত করেছেন;<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর তিরন্দাজরা আমাকে ঘিরে ধরেছে।<br> <span class="br-ind"><br><span class="indent">&nbsp;</span></span>দয়া না দেখিয়ে, তিনি আমার বৃক্কগুলি বিদ্ধ করেছেন<br> <span class="br-ind"><br><span class="indent">&nbsp;</span></span>ও আমার পিত্ত মাটিতে ফেলে দিয়েছেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বারবার তিনি আমার উপরে ফেটে পড়েছেন;<br> <span class="br-ind"><br><span class="indent">&nbsp;</span></span>একজন যোদ্ধার মতো তিনি আমার দিকে ধেয়ে এসেছেন। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“আমি আমার চামড়ার উপরে চটের কাপড় বুনে নিয়েছি<br> <span class="br-ind"><br><span class="indent">&nbsp;</span></span>ও আমার ললাটটি ধুলোতে সমাধিস্থ করেছি।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেঁদে কেঁদে আমার মুখমণ্ডল লাল হয়ে গিয়েছে,<br> <span class="br-ind"><br><span class="indent">&nbsp;</span></span>আমার চোখের চারপাশে কালি পড়েছে;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাও আমার হাতে হিংস্রতা নেই<br> <span class="br-ind"><br><span class="indent">&nbsp;</span></span>ও আমার প্রার্থনা বিশুদ্ধ। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“হে পৃথিবী, আমার রক্ত ঢেকে রেখো না;<br> <span class="br-ind"><br><span class="indent">&nbsp;</span></span>আমার কান্না যেন কখনও বিশ্রামে শায়িত না হয়!<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এখনও আমার সাক্ষী স্বর্গেই আছেন;<br> <span class="br-ind"><br><span class="indent">&nbsp;</span></span>আমার উকিল ঊর্ধ্বেই আছেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার মধ্যস্থতাকারীই আমার বন্ধু<sup class="fnm"><a name="fnm1" href="#fn1">1</a></sup> হন<br> <span class="br-ind"><br><span class="indent">&nbsp;</span></span>যখন আমার চোখ ঈশ্বরের কাছে অশ্রুপাত করে;<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>একজন লোকের হয়ে তিনি ঈশ্বরের কাছে ওকালতি করেন<br> <span class="br-ind"><br><span class="indent">&nbsp;</span></span>যেভাবে এক বন্ধুর জন্য একজন ওকালতি করে। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“যে পথে গিয়ে আর ফিরে আসা যায় না, আমি সেই পথটি ধরার আগে<br> <span class="br-ind"><br><span class="indent">&nbsp;</span></span>শুধু কয়েকটি বছর পার হয়ে যাবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, আমার বন্ধুরা আমাকে অবজ্ঞা করে</div>
</div>
<!-- PARSED ABOVE; EDITING MAY BREAK PARSER -->
</body></html>