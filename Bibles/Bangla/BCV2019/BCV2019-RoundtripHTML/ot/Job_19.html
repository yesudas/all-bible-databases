<html><head>
<meta http-equiv="Content-Type" content="text/html;charset=utf-8" />
<title>Job 19 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 19);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_17.html">17</a> <a href="Job_18.html">18</a> <b>19</b> <a href="Job_20.html">20</a> <a href="Job_21.html">21</a> ... <a href="Job_42.html">42</a> </div><hr>
<h1>Job 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা আর কতক্ষণ আমাকে যন্ত্রণা দেবে<br> <span class="br-ind"><br><span class="indent">&nbsp;</span></span>ও কথার আঘাত দিয়ে আমাকে পিষে মারবে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এই নিয়ে দশবার তোমরা আমাকে গঞ্জনা দিয়েছ;<br> <span class="br-ind"><br><span class="indent">&nbsp;</span></span>নির্লজ্জভাবে আমাকে আক্রমণ করেছ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদি সত্যিই আমি বিপথে গিয়েছি,<br> <span class="br-ind"><br><span class="indent">&nbsp;</span></span>তবে আমার ভুলভ্রান্তি শুধু আমারই উদ্বেগের বিষয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা যদি সত্যিই আমার উপরে নিজেদের উন্নত করবে<br> <span class="br-ind"><br><span class="indent">&nbsp;</span></span>ও আমার বিরুদ্ধে আমার এই মানহানিকে ব্যবহার করবে,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তবে জেনে রেখো যে ঈশ্বরই আমার প্রতি অন্যায় করেছেন<br> <span class="br-ind"><br><span class="indent">&nbsp;</span></span>ও আমাকে তাঁর জালে বন্দি করেছেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“যদিও আমি আর্তনাদ করে বলি, ‘হিংস্রতা!’ তাও আমি কোনও সাড়া পাই না;<br> <span class="br-ind"><br><span class="indent">&nbsp;</span></span>যদিও আমি সাহায্যের জন্য চিৎকার করি, তাও কোথাও ন্যায়বিচার নেই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি আমার পথ অবরুদ্ধ করেছেন যেন আমি পার হতে না পারি;<br> <span class="br-ind"><br><span class="indent">&nbsp;</span></span>তিনি আমার পথ অন্ধকারাবৃত করে দিয়েছেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি আমার সম্মান হরণ করেছেন<br> <span class="br-ind"><br><span class="indent">&nbsp;</span></span>ও আমার মাথা থেকে মুকুট অপসারিত করেছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি সর্বস্বান্ত না হওয়া পর্যন্ত চতুর্দিকে তিনি আমাকে ছিন্নভিন্ন করে দিয়েছেন;<br> <span class="br-ind"><br><span class="indent">&nbsp;</span></span>তিনি আমার আশা এক গাছের মতো উপড়ে ফেলেছেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর ক্রোধ আমার বিরুদ্ধে জ্বলে উঠেছে;<br> <span class="br-ind"><br><span class="indent">&nbsp;</span></span>তিনি আমাকে তাঁর শত্রুদের মধ্যে একজন বলে গণ্য করেছেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর সৈন্যবাহিনী বেগে ধেয়ে আসছে;<br> <span class="br-ind"><br><span class="indent">&nbsp;</span></span>আমার বিরুদ্ধে তারা এক অবরোধ-পথ নির্মাণ করেছে<br> <span class="br-ind"><br><span class="indent">&nbsp;</span></span>ও আমার তাঁবুর চারপাশে শিবির স্থাপন করেছে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“তিনি আমার কাছ থেকে আমার পরিবারকে বিচ্ছিন্ন করে দিয়েছেন;<br> <span class="br-ind"><br><span class="indent">&nbsp;</span></span>আমার পরিচিত লোকজনও আমার কাছে পুরোপুরি অপরিচিত হয়ে গিয়েছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার আত্মীয়স্বজন দূরে সরে গিয়েছে;<br> <span class="br-ind"><br><span class="indent">&nbsp;</span></span>আমার ঘনিষ্ঠ বন্ধুরাও আমাকে ভুলে গিয়েছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার অতিথিরা ও আমার ক্রীতদাসীরা আমাকে এক বিদেশি বলে গণ্য করছে;<br> <span class="br-ind"><br><span class="indent">&nbsp;</span></span>তারা এমনভাবে আমার দিকে তাকাচ্ছে যেন আমি এক আগন্তুক।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি আমার দাসকে ডাকছি, কিন্তু সে উত্তর দিচ্ছে না,<br> <span class="br-ind"><br><span class="indent">&nbsp;</span></span>যদিও নিজের মুখেই আমি তাকে অনুরোধ জানাচ্ছি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার নিশ্বাস আমার স্ত্রীর কাছে বিরক্তিকর;<br> <span class="br-ind"><br><span class="indent">&nbsp;</span></span>আমার নিজের পরিবারের কাছেও আমি ঘৃণিত।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ছোট ছোট ছেলেরাও আমাকে অবজ্ঞা করে;<br> <span class="br-ind"><br><span class="indent">&nbsp;</span></span>আমি যখন হাজির হই, তারা আমাকে বিদ্রুপ করে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার সব অন্তরঙ্গ বন্ধু আমাকে ঘৃণা করে;<br> <span class="br-ind"><br><span class="indent">&nbsp;</span></span>যাদের আমি ভালোবাসি তারাও আমার প্রতি বিমুখ হয়েছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অস্থিচর্ম ছাড়া আমি আর কিছুই নই;<br> <span class="br-ind"><br><span class="indent">&nbsp;</span></span>শুধু দাঁতের চর্মবিশিষ্ট<sup class="fnm"><a name="fnm1" href="#fn1">1</a></sup> হয়েই আমি বেঁচে আছি। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“আমার প্রতি দয়া করো, হে আমার বন্ধুরা, দয়া করো,<br> <span class="br-ind"><br><span class="indent">&nbsp;</span></span>যেহেতু ঈশ্বর হাত দিয়ে আমায় আঘাত করেছেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বরের মতো তোমরাও কেন আমার পশ্চাদ্ধাবন করছ?<br> <span class="br-ind"><br><span class="indent">&nbsp;</span></span>আমার মাংস কি তোমরা যথেষ্ট পরিমাণে খেয়ে ফেলোনি? <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“হায়, আমার কথাগুলি যদি নথিভুক্ত করে রাখা যেত,<br> <span class="br-ind"><br><span class="indent">&nbsp;</span></span>যদি সেগুলি এক গোটানো কাগজে লিখে রাখা যেত,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যদি সেগুলি লোহার এক যন্ত্র দিয়ে সীসায়<sup class="fnm"><a name="fnm2" href="#fn2">2</a></sup> খোদাই করে রাখা যেত,<br> <span class="br-ind"><br><span class="indent">&nbsp;</span></span>বা পাষাণ-পাথরে চিরতরে অন্তর্লিখিত করে রাখা যেত!<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি জানি যে আমার মুক্তিদাতা<sup class="fnm"><a name="fnm3" href="#fn3">3</a></sup> জীবিত আছেন,<br> <span class="br-ind"><br><span class="indent">&nbsp;</span></span>ও শেষে তিনি পৃথিবীতে<sup class="fnm"><a name="fnm4" href="#fn4">4</a></sup> উঠে দাঁড়াবেন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আর আমার ত্বক নষ্ট হয়ে যাওয়ার পরেও,<sup class="fnm"><a name="fnm5" href="#fn5">5</a></sup><br> <span class="br-ind"><br><span class="indent">&nbsp;</span></span>আমার এই মরদেহেই<sup class="fnm"><a name="fnm6" href="#fn6">6</a></sup> আমি ঈশ্বরের দর্শন পাব;<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি স্বয়ং তাঁকে দেখব<br> <span class="br-ind"><br><span class="indent">&nbsp;</span></span>স্বচক্ষে দেখব—আমিই দেখব, আর কেউ নয়।<br> <span class="br-ind"><br><span class="indent">&nbsp;</span></span>মনে মনে আমার হৃদয় কত আকুলভাবে কামনা করছে! <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“তোমরা যদি বলো, ‘আমরা কীভাবে তাকে জ্বালাতন করব,<br> <span class="br-ind"><br><span class="indent">&nbsp;</span></span>যেহেতু সমস্যার মূল তার<sup class="fnm"><a name="fnm7" href="#fn7">7</a></sup> মধ্যেই অবস্থান করছে,’<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তরোয়ালের ভয়ে তোমাদেরই ভীত হওয়া উচিত;<br> <span class="br-ind"><br><span class="indent">&nbsp;</span></span>যেহেতু ক্রোধ তরোয়াল দ্বারাই দণ্ড নিয়ে আসবে,<br> <span class="br-ind"><br><span class="indent">&nbsp;</span></span>ও তখনই তোমরা জানতে পারবে যে বিচার আছে।<sup class="fnm"><a name="fnm8" href="#fn8">8</a></sup>”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, শুধু মাড়িবিশিষ্ট</div>
<div class="fn"><sup class="fnt"><a name="fn2" href="#fnm2">2</a></sup> অথবা, ও সীসা দিয়ে</div>
<div class="fn"><sup class="fnt"><a name="fn3" href="#fnm3">3</a></sup> অথবা, সত্যতা প্রমাণকারী</div>
<div class="fn"><sup class="fnt"><a name="fn4" href="#fnm4">4</a></sup> অথবা, আমার কবরের উপরে</div>
<div class="fn"><sup class="fnt"><a name="fn5" href="#fnm5">5</a></sup> অথবা, ও আমি জেগে ওঠার পর, আমার শরীর নষ্ট হয়ে গেলেও</div>
<div class="fn"><sup class="fnt"><a name="fn6" href="#fnm6">6</a></sup> অথবা, নষ্ট হয়ে গেলেও, আমার এই মরদেহ ছাড়াও</div>
<div class="fn"><sup class="fnt"><a name="fn7" href="#fnm7">7</a></sup> কোনো কোনো প্রাচীন অনুলিপি অনুসারে, আমার</div>
<div class="fn"><sup class="fnt"><a name="fn8" href="#fnm8">8</a></sup> অথবা, দণ্ড নিয়ে আসবে, ও তোমরা যেন সর্বশক্তিমানকে জানতে পারো</div>
</div>
<!-- PARSED ABOVE; EDITING MAY BREAK PARSER -->
</body></html>