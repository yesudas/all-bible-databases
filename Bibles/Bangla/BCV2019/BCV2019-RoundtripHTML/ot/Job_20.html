<html><head>
<meta http-equiv="Content-Type" content="text/html;charset=utf-8" />
<title>Job 20 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 20);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_18.html">18</a> <a href="Job_19.html">19</a> <b>20</b> <a href="Job_21.html">21</a> <a href="Job_22.html">22</a> ... <a href="Job_42.html">42</a> </div><hr>
<h1>Job 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সোফর</h2><span class="vn">1</span> <span class="br-p"><br><br></span>পরে নামাথীয় সোফর উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আমার বিক্ষুব্ধ চিন্তাভাবনা আমাকে উত্তর দিতে উত্তেজিত করছে<br> <span class="br-ind"><br><span class="indent">&nbsp;</span></span>যেহেতু আমি খুবই দুশ্চিন্তাগ্রস্ত হয়েছি।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি এমন তিরস্কার শুনেছি যা আমাকে অসম্মানিত করেছে,<br> <span class="br-ind"><br><span class="indent">&nbsp;</span></span>ও আমার বুদ্ধি-বিবেচনা আমাকে উত্তর দিতে অনুপ্রাণিত করছে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“তুমি নিশ্চয় জানো যে প্রাচীনকাল থেকে,<br> <span class="br-ind"><br><span class="indent">&nbsp;</span></span>পৃথিবীতে যখন মানবজাতিকে<sup class="fnm"><a name="fnm1" href="#fn1">1</a></sup> স্থাপন করা হয়েছিল তখন থেকেই কীভাবে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুষ্টদের হাসিখুশি ভাব ক্ষণস্থায়ী হয়ে আসছে,<br> <span class="br-ind"><br><span class="indent">&nbsp;</span></span>অধার্মিকদের আনন্দ শুধু এক মুহূর্তের জন্য স্থায়ী হয়ে আসছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অধার্মিকের গর্ব যদিও আকাশমণ্ডল পর্যন্ত পৌঁছায়<br> <span class="br-ind"><br><span class="indent">&nbsp;</span></span>ও তার মাথা মেঘ স্পর্শ করে,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাও সে তার নিজের মলের মতো চিরতরে বিনষ্ট হবে;<br> <span class="br-ind"><br><span class="indent">&nbsp;</span></span>যারা তাকে চিনত, তারা বলবে, ‘সে কোথায় গেল?’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>স্বপ্নের মতো সে অদৃশ্য হয়ে যাবে, আর কখনও তাকে খুঁজে পাওয়া যাবে না,<br> <span class="br-ind"><br><span class="indent">&nbsp;</span></span>রাতের দর্শনের মতো তাকে সরিয়ে দেওয়া হবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে চোখ তাকে দেখেছিল তা আর তাকে দেখতে পাবে না;<br> <span class="br-ind"><br><span class="indent">&nbsp;</span></span>তার বাসস্থানও আর তার দিকে তাকাবে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার সন্তানেরা দরিদ্রদের ক্ষতিপূরণ করবে;<br> <span class="br-ind"><br><span class="indent">&nbsp;</span></span>তার নিজের হাতই তার সম্পত্তি ফিরিয়ে দেবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারুণ্যে ভরপুর যে প্রাণশক্তিতে তার অস্থি পরিপূর্ণ ছিল<br> <span class="br-ind"><br><span class="indent">&nbsp;</span></span>তা তারই সাথে ধুলোয় মিশে যাবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“দুষ্টতা যদিও তার মুখে মিষ্টি লাগে<br> <span class="br-ind"><br><span class="indent">&nbsp;</span></span>ও তা সে তার জিভের নিচে লুকিয়ে রাখে,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সে যদিও তা বাইরে বেরিয়ে যেতে দিতে চায় না<br> <span class="br-ind"><br><span class="indent">&nbsp;</span></span>ও তার মুখেই তা দীর্ঘ সময় ধরে রেখে দেয়,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তবুও তার খাদ্যদ্রব্য তার পেটে গিয়ে টকে যাবে;<br> <span class="br-ind"><br><span class="indent">&nbsp;</span></span>তার দেহের মধ্যে তা সাপের বিষে পরিণত হবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে যে ঐশ্বর্য কবলিত করেছিল তা সে থু থু করে ফেলবে;<br> <span class="br-ind"><br><span class="indent">&nbsp;</span></span>ঈশ্বর তার পেট থেকে সেসব বমি করিয়ে বের করবেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে সাপের<sup class="fnm"><a name="fnm2" href="#fn2">2</a></sup> বিষ চুষবে;<br> <span class="br-ind"><br><span class="indent">&nbsp;</span></span>বিষধর সাপের বিষদাঁত তাকে হত্যা করবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সে জলপ্রবাহ উপভোগ করবে না,<br> <span class="br-ind"><br><span class="indent">&nbsp;</span></span>মধু ও ননী-প্রবাহিত নদীও উপভোগ করবে না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার পরিশ্রমের ফল তাকে না খেয়ে ফিরিয়ে দিতে হবে;<br> <span class="br-ind"><br><span class="indent">&nbsp;</span></span>তার বেচাকেনার লাভ সে ভোগ করবে না।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যেহেতু সে দরিদ্রদের উপর অত্যাচার করে তাদের নিঃস্ব করে ছেড়েছে;<br> <span class="br-ind"><br><span class="indent">&nbsp;</span></span>সে সেই বাড়িগুলি দখল করেছে যেগুলি সে নির্মাণ করেনি। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“সে নিশ্চয় তার তীব্র আকাঙ্ক্ষার হাত থেকে রেহাই পাবে না;<br> <span class="br-ind"><br><span class="indent">&nbsp;</span></span>সে তার ধন দিয়ে নিজেকে বাঁচাতে পারবে না।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>গ্রাস করার জন্য তার কাছে আর কিছু অবশিষ্ট নেই;<br> <span class="br-ind"><br><span class="indent">&nbsp;</span></span>তার সমৃদ্ধি স্থায়ী হবে না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তার প্রাচুর্যের মধ্যেই, চরম দুর্দশা তাকে ধরে ফেলবে;<br> <span class="br-ind"><br><span class="indent">&nbsp;</span></span>দুর্বিপাক সবলে তার উপরে এসে পড়বে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার পেট ভরে যাওয়ার পর,<br> <span class="br-ind"><br><span class="indent">&nbsp;</span></span>ঈশ্বর তাঁর জ্বলন্ত ক্রোধ তার উপর ঢেলে দেবেন<br> <span class="br-ind"><br><span class="indent">&nbsp;</span></span>ও তার উপর তাঁর আঘাত বর্ষণ করবেন।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যদিও সে লৌহাস্ত্র থেকে পালাবে,<br> <span class="br-ind"><br><span class="indent">&nbsp;</span></span>ব্রোঞ্জের ফলাযুক্ত তির তাকে বিদ্ধ করবে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সে তার পিঠ থেকে সেটি টেনে বের করবে,<br> <span class="br-ind"><br><span class="indent">&nbsp;</span></span>তার যকৃৎ থেকে সেই চক্‌মকে ফলাটি বের করবে।<br> <span class="br-ind"><br><span class="indent">&nbsp;</span></span>আতঙ্ক তার উপরে নেমে আসবে;<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার ধনসম্পদের জন্য সর্বাত্মক অন্ধকার অপেক্ষা করে আছে।<br> <span class="br-ind"><br><span class="indent">&nbsp;</span></span>দাবানল তাকে গ্রাস করবে<br> <span class="br-ind"><br><span class="indent">&nbsp;</span></span>ও তার তাঁবুর অবশিষ্ট সবকিছু গিলে খাবে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আকাশমণ্ডল তার দোষ প্রকাশ করে দেবে;<br> <span class="br-ind"><br><span class="indent">&nbsp;</span></span>পৃথিবী তার বিরুদ্ধে উঠে দাঁড়াবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বন্যা এসে তার বাড়িঘর ভাসিয়ে নিয়ে যাবে,<br> <span class="br-ind"><br><span class="indent">&nbsp;</span></span>ঈশ্বরের ক্রোধের দিনে বেগে ধাবমান জলস্রোত নেমে আসবে।<sup class="fnm"><a name="fnm3" href="#fn3">3</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দুষ্ট লোকেদের এই হল ঈশ্বর-নিরূপিত পরিণতি,<br> <span class="br-ind"><br><span class="indent">&nbsp;</span></span>ঈশ্বর দ্বারা এই উত্তরাধিকারই তাদের জন্য নিরূপিত হয়ে আছে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, আদমকে</div>
<div class="fn"><sup class="fnt"><a name="fn2" href="#fnm2">2</a></sup> অথবা, বিষলতার</div>
<div class="fn"><sup class="fnt"><a name="fn3" href="#fnm3">3</a></sup> অথবা, ঈশ্বরের ক্রোধের দিনে তার বাড়ির ধনসম্পত্তি গুম হয়ে যাবে, ভেসে যাবে</div>
</div>
<!-- PARSED ABOVE; EDITING MAY BREAK PARSER -->
</body></html>