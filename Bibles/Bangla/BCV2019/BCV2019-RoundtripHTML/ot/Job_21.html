<html><head>
<meta http-equiv="Content-Type" content="text/html;charset=utf-8" />
<title>Job 21 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_19.html">19</a> <a href="Job_20.html">20</a> <b>21</b> <a href="Job_22.html">22</a> <a href="Job_23.html">23</a> ... <a href="Job_42.html">42</a> </div><hr>
<h1>Job 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আমার কথা মন দিয়ে শোনো;<br> <span class="br-ind"><br><span class="indent">&nbsp;</span></span>এই হোক সেই সান্ত্বনা যা তোমরা আমাকে দিতে পারো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি কথা বলার সময় তোমরা একটু সহ্য করো,<br> <span class="br-ind"><br><span class="indent">&nbsp;</span></span>ও আমি কথা বলার পর, তোমরা আমাকে বিদ্রুপ কোরো। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমার অভিযোগ কি কোনও মানুষের বিরুদ্ধে?<br> <span class="br-ind"><br><span class="indent">&nbsp;</span></span>আমি কেন অধৈর্য হব না?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার দিকে তাকাও ও তোমরা হতভম্ব হয়ে যাবে;<br> <span class="br-ind"><br><span class="indent">&nbsp;</span></span>তোমাদের মুখে হাত চাপা দাও।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>একথা চিন্তা করে আমি আতঙ্কিত হয়ে যাই;<br> <span class="br-ind"><br><span class="indent">&nbsp;</span></span>আমার শরীর কেঁপে ওঠে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টেরা কেন বেঁচে থাকে,<br> <span class="br-ind"><br><span class="indent">&nbsp;</span></span>কেন তারা বৃদ্ধ হয় ও তাদের ক্ষমতা বাড়ে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের চারপাশে তারা তাদের সন্তানদের প্রতিষ্ঠিত হতে দেখে,<br> <span class="br-ind"><br><span class="indent">&nbsp;</span></span>তাদের চোখের সামনেই তাদের বংশধরেরা প্রতিষ্ঠিত হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের ঘরগুলি নিরাপদ ও ভয়মুক্ত;<br> <span class="br-ind"><br><span class="indent">&nbsp;</span></span>ঈশ্বরের লাঠি তাদের উপরে পড়ে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের ষাঁড়গুলি বংশবৃদ্ধি করতে ব্যর্থ হয় না;<br> <span class="br-ind"><br><span class="indent">&nbsp;</span></span>তাদের গাভীগুলি বাছুরের জন্ম দেয় ও তাদের গর্ভস্রাব হয় না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা তাদের সন্তানদের মেষপালের মতো বাইরে পাঠায়;<br> <span class="br-ind"><br><span class="indent">&nbsp;</span></span>তাদের শিশু-সন্তানেরা নেচে বেড়ায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা খঞ্জনি ও বীণা বাজিয়ে গান গায়;<br> <span class="br-ind"><br><span class="indent">&nbsp;</span></span>তারা বাঁশির সুরে মাতোয়ারা হয়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সমৃদ্ধশালী হয়ে দিনযাপন করে<br> <span class="br-ind"><br><span class="indent">&nbsp;</span></span>ও শান্তিতে<sup class="fnm"><a name="fnm1" href="#fn1">1</a></sup> কবরে চলে যায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তবুও তারা ঈশ্বরকে বলে, ‘আমাদের ছেড়ে দাও!<br> <span class="br-ind"><br><span class="indent">&nbsp;</span></span>তোমার পথ জানার কোনো ইচ্ছাই আমাদের নেই।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সর্বশক্তিমান কে, যে আমাদের তাঁর সেবা করতে হবে?<br> <span class="br-ind"><br><span class="indent">&nbsp;</span></span>তাঁর কাছে প্রার্থনা করে আমাদের কী লাভ হবে?’<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু তাদের শ্রীবৃদ্ধি তাদের নিজেদের হাতে নেই,<br> <span class="br-ind"><br><span class="indent">&nbsp;</span></span>তাই দুষ্টদের পরিকল্পনা থেকে আমি দূরে সরে দাঁড়াই। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“তবুও দুষ্টদের প্রদীপ কতবার নিভে যায়?<br> <span class="br-ind"><br><span class="indent">&nbsp;</span></span>কতবার তাদের উপরে চরম দুর্দশা নেমে আসে,<br> <span class="br-ind"><br><span class="indent">&nbsp;</span></span>ক্রোধের বশবর্তী হয়ে ঈশ্বর তাদের এই পরিণতি ঘটান?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কতবার তারা বাতাসের সামনে পড়া খড়ের মতো,<br> <span class="br-ind"><br><span class="indent">&nbsp;</span></span>ও প্রবল বাতাস দ্বারা তুষের মতো উড়ে যায়?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বলা হয়, ‘দুষ্টদের প্রাপ্য শাস্তি ঈশ্বর তাদের সন্তানদের জন্য সংরক্ষিত করে রাখেন।’<br> <span class="br-ind"><br><span class="indent">&nbsp;</span></span>তিনিই দুষ্টদের পাপের প্রতিফল দেন, যেন তারা নিজেরাই তা ভোগ করে!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের নিজেদের চোখই তাদের সর্বনাশ দেখুক;<br> <span class="br-ind"><br><span class="indent">&nbsp;</span></span>তারা সর্বশক্তিমানের ক্রোধ পান করুক।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ তাদের জন্য নির্ধারিত মাসগুলি শেষ হয়ে যাওয়ার পর<br> <span class="br-ind"><br><span class="indent">&nbsp;</span></span>তাদের ছেড়ে যাওয়া পরিবারগুলির কী হবে সে বিষয়ে তারা কি আদৌ চিন্তা করে? <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“কেউ কি ঈশ্বরকে জ্ঞান শিক্ষা দিতে পারে,<br> <span class="br-ind"><br><span class="indent">&nbsp;</span></span>যেহেতু তিনি উচ্চতমেরও বিচার করেন?<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কেউ কেউ পূর্ণ প্রাণশক্তি থাকাকালীনই মারা যায়,<br> <span class="br-ind"><br><span class="indent">&nbsp;</span></span>যখন সে পুরোপুরি নিরাপদ ও স্বচ্ছন্দে থাকে,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তার শরীর যথেষ্ট পুষ্ট থাকে,<br> <span class="br-ind"><br><span class="indent">&nbsp;</span></span>অস্থিও মজ্জা-সমৃদ্ধ অবস্থায় থাকে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অন্য কেউ আবার প্রাণের তিক্ততা নিয়েই মারা যায়,<br> <span class="br-ind"><br><span class="indent">&nbsp;</span></span>কখনও ভালো কোনো কিছুর স্বাদ না পেয়েই মারা যায়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>পাশাপাশিই তারা ধুলোয় পড়ে থাকে,<br> <span class="br-ind"><br><span class="indent">&nbsp;</span></span>ও কীটপতঙ্গ তাদের উভয়কেই ঢেকে রাখে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“আমি বেশ ভালোই জানি তোমরা কী ভাবছ,<br> <span class="br-ind"><br><span class="indent">&nbsp;</span></span>যেসব ফন্দি এঁটে তোমরা আমার প্রতি অন্যায় করবে, আমি সেগুলিও জানি।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমরা বলছ, ‘সেই মহামান্যের বাড়িটি কোথায়,<br> <span class="br-ind"><br><span class="indent">&nbsp;</span></span>সেই তাঁবুগুলি কোথায়, যেখানে দুষ্টেরা বসবাস করত?’<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমরা কি কখনও পথিকদের জিজ্ঞাসা করোনি?<br> <span class="br-ind"><br><span class="indent">&nbsp;</span></span>তোমরা কি তাদের বিবরণ বিবেচনা করোনি—<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে দুষ্টেরা চরম দুর্দশাময় দিনের হাত থেকে নিষ্কৃতি পায়,<br> <span class="br-ind"><br><span class="indent">&nbsp;</span></span>ক্রোধের দিনের হাত থেকেও তারা মুক্তি পায়?<sup class="fnm"><a name="fnm2" href="#fn2">2</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কে তাদের মুখের উপরে তাদের আচরণের নিন্দা করবে?<br> <span class="br-ind"><br><span class="indent">&nbsp;</span></span>কে তাদের কৃতকর্মের প্রতিফল তাদের দেবে?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাদের কবরে বয়ে নিয়ে যাওয়া হয়,<br> <span class="br-ind"><br><span class="indent">&nbsp;</span></span>ও তাদের সমাধিতে পাহারা বসানো হয়।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>উপত্যকার মাটি তাদের কাছে মিষ্টি লাগে;<br> <span class="br-ind"><br><span class="indent">&nbsp;</span></span>প্রত্যেকে তাদের অনুগামী হয়,<br> <span class="br-ind"><br><span class="indent">&nbsp;</span></span>ও অসংখ্য জনতা তাদের আগে আগে যায়।<sup class="fnm"><a name="fnm3" href="#fn3">3</a></sup> <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>“অতএব তোমরা কীভাবে তোমাদের আবোলতাবোল কথা দিয়ে আমাকে সান্ত্বনা দেবে?<br> <span class="br-ind"><br><span class="indent">&nbsp;</span></span>তোমাদের উত্তরে মিথ্যাভাষণ ছাড়া আর কিছুই অবশিষ্ট নেই!”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, এক পলকেই</div>
<div class="fn"><sup class="fnt"><a name="fn2" href="#fnm2">2</a></sup> অথবা, দুষ্টেরা চরম দুর্দশার দিনের জন্য সংরক্ষিত হয়ে থাকে, ক্রোধের দিনেই তাদের সামনে আনা হয়</div>
<div class="fn"><sup class="fnt"><a name="fn3" href="#fnm3">3</a></sup> অথবা, অসংখ্য জনতা যেভাবে তাদের আগে চলে গিয়েছে</div>
</div>
<!-- PARSED ABOVE; EDITING MAY BREAK PARSER -->
</body></html>