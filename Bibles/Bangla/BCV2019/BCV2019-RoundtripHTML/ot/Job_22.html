<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফস</h2><span class="vn">1</span> <span class="br-p"><br><br></span>পরে তৈমনীয় ইলীফস উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“কোনও মানুষ কি ঈশ্বরের পক্ষে লাভজনক হবে?<br> <span class="br-ind"><br><span class="indent">&nbsp;</span></span>একজন জ্ঞানবানও কি তাঁর উপকার করতে পারবে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি ধার্মিক হলেও তা সর্বশক্তিমানকে কী আনন্দ দেবে?<br> <span class="br-ind"><br><span class="indent">&nbsp;</span></span>তোমার আচরণ অনিন্দনীয় হলেও তাতে তাঁর কী লাভ? <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“তোমার ভক্তি দেখেই কি তিনি তোমাকে তিরস্কার করেন<br> <span class="br-ind"><br><span class="indent">&nbsp;</span></span>ও তোমার বিরুদ্ধে অভিযোগ আনেন?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দুষ্টতা কি অত্যধিক নয়?<br> <span class="br-ind"><br><span class="indent">&nbsp;</span></span>তোমার পাপগুলিও কি অপার নয়?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অকারণে তুমি তোমার আত্মীয়দের কাছ থেকে জামানত চেয়েছ;<br> <span class="br-ind"><br><span class="indent">&nbsp;</span></span>তুমি লোকদের পরনের পোশাক কেড়ে নিয়েছ, তাদের উলঙ্গ করে ছেড়েছ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ক্লান্ত মানুষকে জল দাওনি<br> <span class="br-ind"><br><span class="indent">&nbsp;</span></span>ও ক্ষুধার্ত মানুষকে খাদ্য দিতে অসম্মত হয়েছ,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদিও তুমি এক ক্ষমতাপরায়ণ লোক, দেশের অধিকারী ছিলে—<br> <span class="br-ind"><br><span class="indent">&nbsp;</span></span>এমন এক সম্মানিত লোক ছিলে, যে সেখানেই বসবাস করত।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর তুমি বিধবাদের খালি হাতে বিদায় করতে,<br> <span class="br-ind"><br><span class="indent">&nbsp;</span></span>ও পিতৃহীনদের শক্তি চূর্ণ করতে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেইজন্যই তোমার চারপাশে ফাঁদ পাতা আছে,<br> <span class="br-ind"><br><span class="indent">&nbsp;</span></span>আকস্মিক বিপদ তোমাকে আতঙ্কিত করে,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এত অন্ধকার হয়েছে যে তুমি দেখতে পাচ্ছ না,<br> <span class="br-ind"><br><span class="indent">&nbsp;</span></span>ও জলের বন্যা তোমাকে ঢেকে ফেলেছে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“ঈশ্বর কি স্বর্গের উচ্চতায় বিরাজমান নন?<br> <span class="br-ind"><br><span class="indent">&nbsp;</span></span>আর দেখো অতি উচ্চে অবস্থিত তারাগুলি কত উত্তুঙ্গ!<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তবুও তুমি বলো, ‘ঈশ্বর কী-ই বা জানেন?<br> <span class="br-ind"><br><span class="indent">&nbsp;</span></span>এ ধরনের অন্ধকার দিয়ে তিনি কি বিচার করেন?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘন মেঘ তাঁকে আড়াল করে রাখে, তাই তিনি আমাদের দেখতে পান না<br> <span class="br-ind"><br><span class="indent">&nbsp;</span></span>যেহেতু তিনি খিলানযুক্ত আকাশমণ্ডলে বিচরণ করেন।’<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি কি সেই পুরানো পথই ধরবে<br> <span class="br-ind"><br><span class="indent">&nbsp;</span></span>যে পথে দুষ্টেরা পা ফেলেছিল?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের তো অকালেই উঠিয়ে নেওয়া হয়েছিল,<br> <span class="br-ind"><br><span class="indent">&nbsp;</span></span>তাদের ভিত্তিমূল বন্যায় ভেসে গিয়েছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা ঈশ্বরকে বলেছিল, ‘আমাদের ছেড়ে দাও!<br> <span class="br-ind"><br><span class="indent">&nbsp;</span></span>সর্বশক্তিমান আমাদের কী করবেন?’<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অথচ তিনিই তাদের বাড়িঘর ভালো ভালো জিনিসপত্রে ভরিয়ে দিয়েছিলেন,<br> <span class="br-ind"><br><span class="indent">&nbsp;</span></span>তাই আমি দুষ্টদের পরিকল্পনা থেকে দূরে সরে দাঁড়াই।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধার্মিকেরা তাদের বিনাশ দেখে ও আনন্দ করে;<br> <span class="br-ind"><br><span class="indent">&nbsp;</span></span>নির্দোষেরা তাদের বিদ্রুপ করে বলে,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>‘আমাদের শত্রুরা নিশ্চয় ধ্বংস হয়েছে,<br> <span class="br-ind"><br><span class="indent">&nbsp;</span></span>ও আগুন তাদের ধনসম্পদ গ্রাস করেছে।’ <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“ঈশ্বরের হাতে নিজেকে সমর্পণ করো ও শান্তি পাও;<br> <span class="br-ind"><br><span class="indent">&nbsp;</span></span>এভাবেই তুমি সমৃদ্ধি লাভ করবে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাঁর মুখ থেকে শিক্ষাগ্রহণ করো<br> <span class="br-ind"><br><span class="indent">&nbsp;</span></span>ও তোমার হৃদয়ে তাঁর বাক্য সঞ্চয় করে রাখো।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তুমি যদি সর্বশক্তিমানের দিকে ফেরো, তবে তুমি পুনঃস্থাপিত হবে:<br> <span class="br-ind"><br><span class="indent">&nbsp;</span></span>তুমি যদি তোমার তাঁবু থেকে দুষ্টতা দূর করো<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ও তোমার সোনার তাল ধুলোতে রাখো,<br> <span class="br-ind"><br><span class="indent">&nbsp;</span></span>তোমার ওফীরের সোনা গিরিখাতের পাষাণ-পাথরের মধ্যে রাখো,<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তবে সর্বশক্তিমানই তোমার সোনা হবেন,<br> <span class="br-ind"><br><span class="indent">&nbsp;</span></span>তোমার জন্য অসাধারণ রুপো হবেন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন নিশ্চয় তুমি সর্বশক্তিমানে আনন্দ খুঁজে পাবে<br> <span class="br-ind"><br><span class="indent">&nbsp;</span></span>ও তোমার মুখ ঈশ্বরের দিকে তুলে ধরবে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি তাঁর কাছে প্রার্থনা করবে, এবং তিনি তোমার প্রার্থনা শুনবেন,<br> <span class="br-ind"><br><span class="indent">&nbsp;</span></span>ও তুমি তোমার মানতগুলি পূরণ করবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি যে সিদ্ধান্ত নেবে তা-ই সফল হবে,<br> <span class="br-ind"><br><span class="indent">&nbsp;</span></span>ও তোমার পথগুলি আলোয় উদ্ভাসিত হবে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>মানুষকে যখন অবনত করা হয় ও তুমি বলো, ‘ওদের তুলে ধরো!’<br> <span class="br-ind"><br><span class="indent">&nbsp;</span></span>তখন তিনি হতোদ্যমকে উদ্ধার করবেন।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে নির্দোষ নয় তিনি তাকেও উদ্ধার করবেন,<br> <span class="br-ind"><br><span class="indent">&nbsp;</span></span>তোমার হাতের পরিচ্ছন্নতায় সে উদ্ধার পাবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>