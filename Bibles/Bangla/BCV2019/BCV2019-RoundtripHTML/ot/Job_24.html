<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“সর্বশক্তিমান কেন বিচারের সময় স্থির করেন না?<br> <span class="br-ind"><br><span class="indent">&nbsp;</span></span>যারা তাঁকে জানে তাদের কেন এ ধরনের দিনের জন্য অনর্থক অপেক্ষা করতে হবে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এমন অনেক মানুষ আছে যারা সীমানার পাথর সরায়;<br> <span class="br-ind"><br><span class="indent">&nbsp;</span></span>তারা চুরি করা মেষপাল চরায়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা অনাথদের গাধা খেদায়<br> <span class="br-ind"><br><span class="indent">&nbsp;</span></span>ও বিধবাদের বলদ বন্ধক রাখে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা পথ থেকে অভাবগ্রস্তদের ধাক্কা দিয়ে সরিয়ে দেয়<br> <span class="br-ind"><br><span class="indent">&nbsp;</span></span>ও দেশের সব দরিদ্রকে লুকিয়ে থাকতে বাধ্য করে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মরুভূমির বুনো গাধাদের মতো,<br> <span class="br-ind"><br><span class="indent">&nbsp;</span></span>দরিদ্রেরা তন্নতন্ন করে খাদ্য খুঁজে বেড়ায়;<br> <span class="br-ind"><br><span class="indent">&nbsp;</span></span>পতিত জমি তাদের সন্তানদের জন্য খাদ্য জোগায়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা ক্ষেতে গবাদি পশুর জাব সংগ্রহ করে<br> <span class="br-ind"><br><span class="indent">&nbsp;</span></span>ও দুষ্টদের দ্রাক্ষাক্ষেতে খুঁটে খুঁটে ফল কুড়ায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পোশাকের অভাবে, তারা খালি গায়ে রাত কাটায়;<br> <span class="br-ind"><br><span class="indent">&nbsp;</span></span>শীতকালে নিজেদের গা ঢাকার জন্য তাদের কাছে কিছুই থাকে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পাহাড়ি বর্ষায় তারা প্লাবিত হয়<br> <span class="br-ind"><br><span class="indent">&nbsp;</span></span>ও আশ্রয়ের অভাবে তারা পাষাণ-পাথরকে বুকে জড়িয়ে ধরে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পিতৃহীন শিশুকে মায়ের বুক থেকে কেড়ে নেওয়া হয়;<br> <span class="br-ind"><br><span class="indent">&nbsp;</span></span>দরিদ্রদের শিশুসন্তানকে দেনার দায়ে বাজেয়াপ্ত করা হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পোশাকের অভাবে, তারা উলঙ্গ হয়ে ঘুরে বেড়ায়;<br> <span class="br-ind"><br><span class="indent">&nbsp;</span></span>তারা শস্যের আঁটি বহন করে, কিন্তু তাও ক্ষুধার্ত থেকে যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা চত্বরের মধ্যে জলপাই নিংড়ানোর কাজ করে;<br> <span class="br-ind"><br><span class="indent">&nbsp;</span></span>তারা পা দিয়ে দ্রাক্ষাফল পেষাই করে, তবুও তৃষ্ণার্তই থেকে যায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মৃত্যুপথযাত্রীদের গোঙানি নগর থেকে ভেসে আসে,<br> <span class="br-ind"><br><span class="indent">&nbsp;</span></span>ও আহতদের প্রাণ সাহায্যের আশায় আর্তনাদ করে।<br> <span class="br-ind"><br><span class="indent">&nbsp;</span></span>কিন্তু ঈশ্বর কাউকে অন্যায়াচরণের দোষে অভিযুক্ত করেন না। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“এমনও অনেকে আছে যারা আলোর বিরুদ্ধে বিদ্রোহ করে,<br> <span class="br-ind"><br><span class="indent">&nbsp;</span></span>যারা তার পথ জানে না<br> <span class="br-ind"><br><span class="indent">&nbsp;</span></span>বা তার পথে থাকে না।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দিনের আলো যখন ফুরিয়ে যায়, তখন হত্যাকারীরা উঠে দাঁড়ায়,<br> <span class="br-ind"><br><span class="indent">&nbsp;</span></span>দরিদ্র ও অভাবগ্রস্তদের হত্যা করে,<br> <span class="br-ind"><br><span class="indent">&nbsp;</span></span>ও রাতের বেলায় চোরের মতো চুরি করে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ব্যভিচারীদের চোখ গোধূলি লগ্নের জন্য অপেক্ষা করে থাকে;<br> <span class="br-ind"><br><span class="indent">&nbsp;</span></span>সে ভাবে, ‘কেউ আমাকে দেখতে পাবে না,’<br> <span class="br-ind"><br><span class="indent">&nbsp;</span></span>ও সে তার মুখ ঢেকে রাখে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অন্ধকারে, চোরেরা বাড়িতে সিঁধ কাটে;<br> <span class="br-ind"><br><span class="indent">&nbsp;</span></span>কিন্তু দিনের বেলায় তারা ঘরে নিজেদের বন্দি করে রাখে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাদের সকলের জন্য, মাঝরাতই তাদের সকাল;<br> <span class="br-ind"><br><span class="indent">&nbsp;</span></span>অন্ধকারের সন্ত্রাসের সাথেই তারা বন্ধুত্ব করে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“তবুও তারা জলের উপরে ভেসে থাকা ফেনা;<br> <span class="br-ind"><br><span class="indent">&nbsp;</span></span>দেশে তাদের বরাদ্দ অধিকার শাপগ্রস্ত হয়,<br> <span class="br-ind"><br><span class="indent">&nbsp;</span></span>তাই কেউ দ্রাক্ষাক্ষেতে যায় না।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যেভাবে উত্তাপ ও খরা গলা বরফ ছিনিয়ে নিয়ে যায়,<br> <span class="br-ind"><br><span class="indent">&nbsp;</span></span>সেভাবে কবরও যারা পাপ করেছে তাদের ছিনিয়ে নেয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>গর্ভ তাদের ভুলে যায়,<br> <span class="br-ind"><br><span class="indent">&nbsp;</span></span>কীটপতঙ্গ তাদের দেহগুলি নিয়ে ভোজে মাতে;<br> <span class="br-ind"><br><span class="indent">&nbsp;</span></span>দুষ্টদের আর কেউ মনে রাখবে না<br> <span class="br-ind"><br><span class="indent">&nbsp;</span></span>কিন্তু তারা গাছের মতো ভেঙে যাবে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা বন্ধ্যা ও নিঃসন্তান মহিলাদের শিকারে পরিণত করে,<br> <span class="br-ind"><br><span class="indent">&nbsp;</span></span>ও বিধবাদের প্রতি তারা কোনও দয়া দেখায় না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু ঈশ্বর তাঁর পরাক্রমে শক্তিমানদের দূরে টেনে নিয়ে যান;<br> <span class="br-ind"><br><span class="indent">&nbsp;</span></span>যদিও তারা প্রতিষ্ঠিত হয়, তাদের জীবনের কোনও নিশ্চয়তা নেই।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি নিরাপত্তার অনুভূতি নিয়ে তাদের হয়তো বিশ্রাম নিতে দেন,<br> <span class="br-ind"><br><span class="indent">&nbsp;</span></span>কিন্তু তাদের পথের দিকে তাঁর দৃষ্টি থাকে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>অল্প কিছু কালের জন্য তারা উন্নত হয়, ও পরে তারা সর্বস্বান্ত হয়;<br> <span class="br-ind"><br><span class="indent">&nbsp;</span></span>তাদের অবনত করা হয় ও অন্য সকলের মতো সংগ্রহ করা হয়;<br> <span class="br-ind"><br><span class="indent">&nbsp;</span></span>শস্যের শিষের মতো তাদের কেটে ফেলা হয়। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>“যদি এরকম না হয়, তবে কে আমাকে মিথ্যাবাদী প্রমাণ করতে পারে<br> <span class="br-ind"><br><span class="indent">&nbsp;</span></span>ও আমার কথা নিরর্থক করে দিতে পারে?”<br></div>
</div>
<!-- PARSED ABOVE; EDITING MAY BREAK PARSER -->
</body></html>