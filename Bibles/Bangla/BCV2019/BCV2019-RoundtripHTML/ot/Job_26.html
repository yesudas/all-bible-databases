<html><head>
<meta http-equiv="Content-Type" content="text/html;charset=utf-8" />
<title>Job 26 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_24.html">24</a> <a href="Job_25.html">25</a> <b>26</b> <a href="Job_27.html">27</a> <a href="Job_28.html">28</a> ... <a href="Job_42.html">42</a> </div><hr>
<h1>Job 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি কীভাবে অক্ষম মানুষকে সাহায্য করেছ!<br> <span class="br-ind"><br><span class="indent">&nbsp;</span></span>তুমি কীভাবে দুর্বল হাতকে রক্ষা করেছ!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রজ্ঞাবিহীন মানুষকে তুমি কী পরামর্শ দিয়েছ!<br> <span class="br-ind"><br><span class="indent">&nbsp;</span></span>আর তুমি কী মহা পরিজ্ঞান দেখিয়েছ!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এসব কথা বলতে কে তোমাকে সাহায্য করেছে?<br> <span class="br-ind"><br><span class="indent">&nbsp;</span></span>আর তোমার মুখ থেকে কার অন্তরাত্মা কথা বলেছে? <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“মৃতেরা গভীর মনস্তাপ ভোগ করে,<br> <span class="br-ind"><br><span class="indent">&nbsp;</span></span>যারা জলের তলদেশে থাকে ও যারা জলের মধ্যে থাকে, তারাও করে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পাতাল ঈশ্বরের সামনে উলঙ্গ;<br> <span class="br-ind"><br><span class="indent">&nbsp;</span></span>বিনাশস্থান<sup class="fnm"><a name="fnm1" href="#fn1">1</a></sup> অনাবৃত হয়ে আছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শূন্য স্থানের উপরে তিনি উত্তর অন্তরিক্ষকে প্রসারিত করেছেন;<br> <span class="br-ind"><br><span class="indent">&nbsp;</span></span>শূন্যের উপরে তিনি পৃথিবীকে ঝুলিয়ে রেখেছেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর মেঘে তিনি জলরাশি মুড়ে রাখেন,<br> <span class="br-ind"><br><span class="indent">&nbsp;</span></span>তবুও মেঘরাশি তাদের ভারে বিস্ফোরিত হয় না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পূর্ণিমার চাঁদের মুখ<sup class="fnm"><a name="fnm2" href="#fn2">2</a></sup> ঢেকে রাখেন,<br> <span class="br-ind"><br><span class="indent">&nbsp;</span></span>তাঁর মেঘরাশি তার উপর প্রসারিত করেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আলো ও অন্ধকারের মধ্যে এক সীমানারূপে<br> <span class="br-ind"><br><span class="indent">&nbsp;</span></span>জলরাশির উপরে তিনি দিগন্তের চিহ্ন এঁকে দিয়েছেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশমণ্ডলের স্তম্ভগুলি কেঁপে ওঠে,<br> <span class="br-ind"><br><span class="indent">&nbsp;</span></span>তাঁর ভর্ৎসনায় বিস্ময়বিমূঢ় হয়ে যায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর পরাক্রম দ্বারা তিনি সমুদ্র মন্থন করেন;<br> <span class="br-ind"><br><span class="indent">&nbsp;</span></span>তাঁর প্রজ্ঞা দ্বারা তিনি রাহবকে<sup class="fnm"><a name="fnm3" href="#fn3">3</a></sup> কেটে টুকরো টুকরো করে দেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর নিশ্বাস দ্বারা আকাশ পরিষ্কার হয়;<br> <span class="br-ind"><br><span class="indent">&nbsp;</span></span>তাঁরই হাত পিচ্ছিল সাপকে বিদ্ধ করেছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর এসবই তাঁর কর্মের বাইরের দিকের ঝালর মাত্র;<br> <span class="br-ind"><br><span class="indent">&nbsp;</span></span>তাঁর বিষয়ে আমরা যা শুনি তা যদি এত ক্ষীণ ফিস্‌ফিসানি!<br> <span class="br-ind"><br><span class="indent">&nbsp;</span></span>তবে তাঁর পরাক্রমের বজ্রধ্বনি কে-ই বা বুঝতে পারে?”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, আবাদ্দোন</div>
<div class="fn"><sup class="fnt"><a name="fn2" href="#fnm2">2</a></sup> অথবা, তাঁর সিংহাসন</div>
<div class="fn"><sup class="fnt"><a name="fn3" href="#fnm3">3</a></sup> রাহব হল সেই পৌরাণিক সমুদ্র-দানব, যা প্রাচীন সাহিত্যের বর্ণনানুসারে বিশৃঙ্খলার প্রতিনিধিত্বকারী</div>
</div>
<!-- PARSED ABOVE; EDITING MAY BREAK PARSER -->
</body></html>