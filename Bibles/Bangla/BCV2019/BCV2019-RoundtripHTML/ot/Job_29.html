<html><head>
<meta http-equiv="Content-Type" content="text/html;charset=utf-8" />
<title>Job 29 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 29);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_27.html">27</a> <a href="Job_28.html">28</a> <b>29</b> <a href="Job_30.html">30</a> <a href="Job_31.html">31</a> ... <a href="Job_42.html">42</a> </div><hr>
<h1>Job 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের চূড়ান্ত আত্মপক্ষ সমর্থন</h2><span class="vn">1</span> <span class="br-p"><br><br></span>ইয়োব তাঁর বক্তৃতা চালিয়ে গেলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“পার হয়ে যাওয়া মাসগুলির জন্য আমি কতই না আকাঙ্ক্ষিত,<br> <span class="br-ind"><br><span class="indent">&nbsp;</span></span>সেই দিনগুলির জন্যও আকাঙ্ক্ষিত, যখন ঈশ্বর আমার উপরে লক্ষ্য রাখতেন,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন তাঁর প্রদীপ আমার মাথার উপরে আলো দিত<br> <span class="br-ind"><br><span class="indent">&nbsp;</span></span>ও তাঁর আলোতে আমি অন্ধকারেও চলাফেরা করতাম!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আহা সেই দিনগুলি, যখন আমি উন্নতির শিখরে ছিলাম,<br> <span class="br-ind"><br><span class="indent">&nbsp;</span></span>ঈশ্বরের অন্তরঙ্গ বন্ধুত্ব আমার বাড়িকে আশীর্বাদ করেছিল,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন সেই সর্বশক্তিমান আমার সাথেই ছিলেন<br> <span class="br-ind"><br><span class="indent">&nbsp;</span></span>ও আমার সন্তানেরা আমার চারপাশে ছিল,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার পথ যখন ননি প্লাবিত হত<br> <span class="br-ind"><br><span class="indent">&nbsp;</span></span>ও পাষাণ-পাথর আমার জন্য জলপাই তেলের ধারা ঢেলে দিত। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“আমি যখন নগরদ্বারে পৌঁছাতাম<br> <span class="br-ind"><br><span class="indent">&nbsp;</span></span>ও সার্বজনীন চকে আসন গ্রহণ করতাম,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যুবকেরা আমাকে দেখে সরে যেত<br> <span class="br-ind"><br><span class="indent">&nbsp;</span></span>ও প্রাচীনেরা উঠে দাঁড়াতেন;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শীর্ষস্থানীয় লোকেরা কথা বলা বন্ধ করে দিতেন<br> <span class="br-ind"><br><span class="indent">&nbsp;</span></span>ও হাত দিয়ে নিজেদের মুখ ঢেকে নিতেন;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অভিজাতদের কণ্ঠস্বর ধামাচাপা পড়ে যেত,<br> <span class="br-ind"><br><span class="indent">&nbsp;</span></span>ও তাঁদের জিভ তালুতে সংলগ্ন হত।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার কথা শুনে সবাই সাধুবাদ জানাত,<br> <span class="br-ind"><br><span class="indent">&nbsp;</span></span>ও আমাকে দেখে সবাই আমার প্রশংসা করত,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যেহেতু আমি সাহায্যের আশায় আর্তনাদ করা দরিদ্রকে,<br> <span class="br-ind"><br><span class="indent">&nbsp;</span></span>ও অসহায় পিতৃহীনকে উদ্ধার করতাম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মৃত্যুপথযাত্রী মানুষ আমাকে আশীর্বাদ করত;<br> <span class="br-ind"><br><span class="indent">&nbsp;</span></span>বিধবার অন্তরে আমি গানের সঞ্চার করতাম।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার পোশাকরূপে আমি ধার্মিকতা গায়ে দিতাম;<br> <span class="br-ind"><br><span class="indent">&nbsp;</span></span>ন্যায়বিচার ছিল আমার আলখাল্লা ও আমার পাগড়ি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অন্ধের কাছে আমি ছিলাম চোখ<br> <span class="br-ind"><br><span class="indent">&nbsp;</span></span>ও খঞ্জের কাছে পা।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অভাবগ্রস্তের কাছে আমি ছিলাম একজন বাবা;<br> <span class="br-ind"><br><span class="indent">&nbsp;</span></span>অপরিচিত লোকের মামলা আমি হাতে তুলে নিতাম।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্টদের বিষদাঁত আমি ভেঙে দিতাম<br> <span class="br-ind"><br><span class="indent">&nbsp;</span></span>ও তাদের দাঁত থেকে শিকারদের ছিনিয়ে আনতাম। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“আমি ভাবলাম, ‘নিজের বাড়িতেই আমি মারা যাব,<br> <span class="br-ind"><br><span class="indent">&nbsp;</span></span>আমার দিনগুলি হবে বালুকণার মতো অসংখ্য।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার মূল জলের কাছে গিয়ে পৌঁছাবে,<br> <span class="br-ind"><br><span class="indent">&nbsp;</span></span>ও আমার শাখাপ্রশাখায় গোটা রাত শিশির পড়বে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার গরিমা ম্লান হবে না;<br> <span class="br-ind"><br><span class="indent">&nbsp;</span></span>ধনুক আমার হাতে চিরনতুন হয়ে থাকবে।’ <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“মানুষজন প্রত্যাশা নিয়ে আমার কথা শুনত,<br> <span class="br-ind"><br><span class="indent">&nbsp;</span></span>আমার পরামর্শ লাভের জন্য নীরবে অপেক্ষা করত।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি কথা বলার পর, তারা আর কিছুই বলত না;<br> <span class="br-ind"><br><span class="indent">&nbsp;</span></span>আমার কথাবার্তা মৃদুভাবে তাদের কানে গিয়ে পড়ত।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তারা যেমন বৃষ্টির, তেমনি আমার অপেক্ষায় থাকত<br> <span class="br-ind"><br><span class="indent">&nbsp;</span></span>ও শেষ বর্ষার মতো আমার কথাবার্তা পান করত।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি যখন তাদের দিকে তাকিয়ে হাসতাম, তারা পুরোপুরি বিশ্বাস করত না;<br> <span class="br-ind"><br><span class="indent">&nbsp;</span></span>আমার মুখের আলো তাদের চমৎকার লাগত।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি তাদের জন্য পথ মনোনীত করতাম ও তাদের নেতা হয়ে বসতাম;<br> <span class="br-ind"><br><span class="indent">&nbsp;</span></span>সৈন্যদলের মধ্যে যেমন রাজা, তেমনি থাকতাম;<br> <span class="br-ind"><br><span class="indent">&nbsp;</span></span>বিলাপকারীদের যে সান্ত্বনা দেয়, তারই মতো থাকতাম।<br></div>
</div>
<!-- PARSED ABOVE; EDITING MAY BREAK PARSER -->
</body></html>