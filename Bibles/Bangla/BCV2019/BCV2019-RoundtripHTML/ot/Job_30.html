<html><head>
<meta http-equiv="Content-Type" content="text/html;charset=utf-8" />
<title>Job 30 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 30);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_28.html">28</a> <a href="Job_29.html">29</a> <b>30</b> <a href="Job_31.html">31</a> <a href="Job_32.html">32</a> ... <a href="Job_42.html">42</a> </div><hr>
<h1>Job 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“কিন্তু এখন তারাই আমাকে বিদ্রুপ করে,<br> <span class="br-ind"><br><span class="indent">&nbsp;</span></span>যারা আমার থেকে বয়সে ছোট,<br> <span class="br-ind"><br><span class="indent">&nbsp;</span></span>যাদের বাবাদের আমি আমার মেষপাল-রক্ষক কুকুরদের সাথে<br> <span class="br-ind"><br><span class="indent">&nbsp;</span></span>রাখতেও অবজ্ঞা করতাম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাদের হাতের শক্তি আমার কী কাজে লাগত,<br> <span class="br-ind"><br><span class="indent">&nbsp;</span></span>যেহেতু তাদের প্রাণশক্তি তো তাদের কাছ থেকে চলে গিয়েছে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অভাব ও খিদের জ্বালায় জীর্ণশীর্ণ হয়ে<br> <span class="br-ind"><br><span class="indent">&nbsp;</span></span>তারা রাতের বেলায় রৌদ্রদগ্ধ জমিতে<br> <span class="br-ind"><br><span class="indent">&nbsp;</span></span>ও জনশূন্য পতিত জমিতে ঘুরে বেড়াত।<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঝাড়-জঙ্গলে তারা লবণাক্ত শাক সংগ্রহ করত,<br> <span class="br-ind"><br><span class="indent">&nbsp;</span></span>ও খেংরা ঝোপের মূল তাদের খাদ্য<sup class="fnm"><a name="fnm2" href="#fn2">2</a></sup> হয়েছিল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মানবসমাজ থেকে তারা বিতাড়িত হয়েছিল,<br> <span class="br-ind"><br><span class="indent">&nbsp;</span></span>লোকজন যেভাবে চোরের পিছনে চিৎকার করে, সেভাবে তাদেরও পিছনেও চিৎকার করত।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা শুকনো নদীখাতে, পাষাণ-পাথরের খাঁজে<br> <span class="br-ind"><br><span class="indent">&nbsp;</span></span>ও জমির ফাটলে বসবাস করতে বাধ্য হত।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঝোপঝাড়ে তারা পশুদের মতো ডাক দিয়ে বেড়াত<br> <span class="br-ind"><br><span class="indent">&nbsp;</span></span>ও লতাগুল্মের জঙ্গলে গাদাগাদি করে থাকত।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এক হীন ও অখ্যাত কুল হয়ে,<br> <span class="br-ind"><br><span class="indent">&nbsp;</span></span>তারা দেশ থেকে বিতাড়িত হয়েছে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“আর এখন সেই যুবকেরা গান গেয়ে গেয়ে আমাকে বিদ্রুপ করে;<br> <span class="br-ind"><br><span class="indent">&nbsp;</span></span>আমি তাদের মাঝে এক জনশ্রুতিতে পরিণত হয়েছি।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা আমাকে ঘৃণা করে ও আমার কাছ থেকে দূরে সরে থাকে;<br> <span class="br-ind"><br><span class="indent">&nbsp;</span></span>আমার মুখে থুতু ছিটাতেও তারা দ্বিধাবোধ করে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এখন যেহেতু ঈশ্বর আমার ধনুক বিতন্ত্রিত করেছেন ও আমাকে দুর্দশাগ্রস্ত করেছেন,<br> <span class="br-ind"><br><span class="indent">&nbsp;</span></span>তাই আমার সামনে তারা সংযম ঝেড়ে ফেলেছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার ডানদিকে উপজাতিরা আক্রমণ করে;<br> <span class="br-ind"><br><span class="indent">&nbsp;</span></span>তারা আমার পায়ের জন্য ফাঁদ বিছায়,<br> <span class="br-ind"><br><span class="indent">&nbsp;</span></span>আমার বিরুদ্ধে তারা তাদের অবরোধ-পথ নির্মাণ করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা আমার পথ অবরুদ্ধ করে;<br> <span class="br-ind"><br><span class="indent">&nbsp;</span></span>তারা আমাকে ধ্বংস করতে সফল হয়।<br> <span class="br-ind"><br><span class="indent">&nbsp;</span></span>‘কেউ তাকে সাহায্য করতে পারবে না,’ তারা বলে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা যেন এক প্রশস্ত ফাটলের মধ্যে দিয়ে এগিয়ে আসে;<br> <span class="br-ind"><br><span class="indent">&nbsp;</span></span>ধ্বংসাবশেষের মাঝখান দিয়ে তারা ঘূর্ণিবেগে আসে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আতঙ্ক আমাকে অভিভূত করে;<br> <span class="br-ind"><br><span class="indent">&nbsp;</span></span>আমার সম্মান যেন বাতাসে উড়ে গিয়েছে,<br> <span class="br-ind"><br><span class="indent">&nbsp;</span></span>আমার নিরাপত্তা মেঘের মতো অদৃশ্য হয়ে যায়। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“আর এখন আমার জীবনে ভাটার টান এসেছে;<br> <span class="br-ind"><br><span class="indent">&nbsp;</span></span>কষ্টভোগের দিন আমাকে গ্রাস করেছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>রাতের বেলায় আমার অস্থি বিদ্ধ হয়;<br> <span class="br-ind"><br><span class="indent">&nbsp;</span></span>আমার বিরক্তিকর যন্ত্রণা কখনও বিশ্রাম নেয় না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ঈশ্বর তাঁর মহাপরাক্রমে আমার কাছে পোশাকের মতো হয়ে গিয়েছেন<sup class="fnm"><a name="fnm3" href="#fn3">3</a></sup>;<br> <span class="br-ind"><br><span class="indent">&nbsp;</span></span>আমার জামার গলবন্ধের মতো তিনি আমাকে বেঁধে রেখেছেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি আমাকে কাদায় ছুঁড়ে ফেলেছেন,<br> <span class="br-ind"><br><span class="indent">&nbsp;</span></span>ও আমি ধুলো ও ভস্মের মতো হয়ে গিয়েছি। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“হে ঈশ্বর, আমি তোমার কাছে আর্তনাদ করেছি, কিন্তু তুমি উত্তর দাওনি;<br> <span class="br-ind"><br><span class="indent">&nbsp;</span></span>আমি উঠে দাঁড়িয়েছি, কিন্তু তুমি শুধু আমার দিকে তাকিয়েছ।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নির্মমভাবে তুমি আমার দিকে ঘুরে দাঁড়িয়েছ;<br> <span class="br-ind"><br><span class="indent">&nbsp;</span></span>তোমার হাতের শক্তি দিয়ে তুমি আমাকে আক্রমণ করেছ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমাকে ছিনিয়ে নিয়ে তুমি আমাকে বাতাসের সামনে চালান করেছ;<br> <span class="br-ind"><br><span class="indent">&nbsp;</span></span>তুমি আমাকে ঝড়ের মধ্যে ছুঁড়ে দিয়েছ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি জানি তুমি আমাকে মৃত্যুর কাছে নিয়ে যাবে,<br> <span class="br-ind"><br><span class="indent">&nbsp;</span></span>সেই স্থানে নিয়ে যাবে, যা সব জীবিতজনের জন্য নিরূপিত হয়ে আছে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“একজন বিদীর্ণ মানুষ যখন তার চরম দুর্দশায় সাহায্যের জন্য আর্তনাদ করে<br> <span class="br-ind"><br><span class="indent">&nbsp;</span></span>তখন নিশ্চয় তার উপরে কেউ হস্তক্ষেপ করে না।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি কি বিপদগ্রস্তদের জন্য কাঁদিনি?<br> <span class="br-ind"><br><span class="indent">&nbsp;</span></span>দরিদ্রদের জন্য আমার প্রাণ কি ব্যথিত হয়নি?<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>অথচ আমি যখন মঙ্গলের প্রত্যাশা করেছি, তখন অমঙ্গল এসেছে;<br> <span class="br-ind"><br><span class="indent">&nbsp;</span></span>আমি যখন আলোর খোঁজ করেছি, তখন অন্ধকার ঘনিয়ে এসেছে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমার ভিতরের মন্থন কখনও থামেনি;<br> <span class="br-ind"><br><span class="indent">&nbsp;</span></span>দিনের পর দিন আমাকে যন্ত্রণার সম্মুখীন হতে হয়েছে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি কলঙ্কিত হয়েছি, কিন্তু সূর্যের দ্বারা নয়;<br> <span class="br-ind"><br><span class="indent">&nbsp;</span></span>জনসমাবেশে দাঁড়িয়ে আমি সাহায্যের জন্য আর্তনাদ করেছি।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি শিয়ালদের ভাই হয়েছি,<br> <span class="br-ind"><br><span class="indent">&nbsp;</span></span>প্যাঁচাদের সঙ্গী হয়েছি।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার চামড়া কালো হয়ে গিয়ে তাতে খোসা ছাড়ছে;<br> <span class="br-ind"><br><span class="indent">&nbsp;</span></span>আমার শরীর জ্বরে পুড়ছে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমার বীণা শোকের সুর তুলছে,<br> <span class="br-ind"><br><span class="indent">&nbsp;</span></span>ও আমার বাঁশি হাহাকারের শব্দ করছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, তারা রাতের বেলায় রৌদ্রদগ্ধ জমি ও জনশূন্য পতিত জমি কামড়ে খেতো</div>
<div class="fn"><sup class="fnt"><a name="fn2" href="#fnm2">2</a></sup> অথবা, জ্বালানি</div>
<div class="fn"><sup class="fnt"><a name="fn3" href="#fnm3">3</a></sup> অথবা, আমার পোশাক আঁকড়ে ধরেন</div>
</div>
<!-- PARSED ABOVE; EDITING MAY BREAK PARSER -->
</body></html>