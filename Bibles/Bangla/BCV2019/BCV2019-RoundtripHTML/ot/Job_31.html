<html><head>
<meta http-equiv="Content-Type" content="text/html;charset=utf-8" />
<title>Job 31 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 31);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_29.html">29</a> <a href="Job_30.html">30</a> <b>31</b> <a href="Job_32.html">32</a> <a href="Job_33.html">33</a> ... <a href="Job_42.html">42</a> </div><hr>
<h1>Job 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি আমার চোখের সাথে এক চুক্তি করেছি<br> <span class="br-ind"><br><span class="indent">&nbsp;</span></span>যেন যুবতী মেয়ের দিকে কামুক দৃষ্টি নিয়ে না তাকাই।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তবে ঊর্ধ্ববাসী ঈশ্বরের কাছে আমাদের কী প্রাপ্য,<br> <span class="br-ind"><br><span class="indent">&nbsp;</span></span>উচ্চে অবস্থিত সর্বশক্তিমানের কাছে আমাদের কী উত্তরাধিকার আছে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্টদের জন্য কি সর্বনাশ নয়,<br> <span class="br-ind"><br><span class="indent">&nbsp;</span></span>যারা অন্যায় করে তাদের জন্য কি বিপর্যয় নয়?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি কি আমার পথগুলি দেখেন না<br> <span class="br-ind"><br><span class="indent">&nbsp;</span></span>ও আমার প্রতিটি পদক্ষেপ গুনে রাখেন না? <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“আমি যদি অসাধুতা নিয়ে চলেছি<br> <span class="br-ind"><br><span class="indent">&nbsp;</span></span>বা আমার পা প্রতারণার পথে চলতে ব্যতিব্যস্ত হয়েছে—<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তবে ঈশ্বরই আমাকে সরল দাঁড়িপাল্লায় ওজন করুন<br> <span class="br-ind"><br><span class="indent">&nbsp;</span></span>ও তিনি জানতে পারবেন যে আমি অনিন্দনীয়—<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার পদক্ষেপ যদি পথ থেকে বিপথে গিয়েছে,<br> <span class="br-ind"><br><span class="indent">&nbsp;</span></span>আমার হৃদয় যদি আমার চোখ দ্বারা পরিচালিত হয়েছে,<br> <span class="br-ind"><br><span class="indent">&nbsp;</span></span>বা আমার হাত যদি কলঙ্কিত হয়েছে,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তবে আমি যা বুনেছি তা যেন অন্যেরা খায়,<br> <span class="br-ind"><br><span class="indent">&nbsp;</span></span>ও আমার ফসল যেন নির্মূল হয়। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“আমার অন্তর যদি রমণীতে আকৃষ্ট হয়,<br> <span class="br-ind"><br><span class="indent">&nbsp;</span></span>বা আমি যদি আমার প্রতিবেশীর দরজায় ওৎ পেতে থাকি,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তবে আমার স্ত্রী যেন অন্য লোকের শস্য পেষাই করে,<br> <span class="br-ind"><br><span class="indent">&nbsp;</span></span>ও অন্য পুরুষ যেন তার সাথে শোয়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তা হবে জঘন্য অপরাধ,<br> <span class="br-ind"><br><span class="indent">&nbsp;</span></span>এমন এক পাপ যা দণ্ডনীয়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এটি এমন এক আগুন যা পুড়িয়ে বিনাশে<sup class="fnm"><a name="fnm1" href="#fn1">1</a></sup> পৌঁছে দেয়;<br> <span class="br-ind"><br><span class="indent">&nbsp;</span></span>তা আমার পাকা ফসল নির্মূল করে দিতে পারত। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“আমার দাসেরা যখন আমার বিরুদ্ধে ক্ষোভ প্রকাশ করে,<br> <span class="br-ind"><br><span class="indent">&nbsp;</span></span>তখন সে দাসই হোক বা দাসী,<br> <span class="br-ind"><br><span class="indent">&nbsp;</span></span>আমি যদি তাদের মধ্যে কোনও একজনের প্রতি ন্যায়বিচার না করেছি,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তবে আমি যখন ঈশ্বরের সম্মুখীন হব তখন কী করব?<br> <span class="br-ind"><br><span class="indent">&nbsp;</span></span>যখন তিনি হিসাব নেবেন তখন কী উত্তর দেব?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যিনি আমাকে গর্ভের মধ্যে তৈরি করেছেন তিনি কি তাদেরও তৈরি করেননি?<br> <span class="br-ind"><br><span class="indent">&nbsp;</span></span>একই জন কি আমাদের মাতৃগর্ভে আমাদের উভয়কে গঠন করেননি? <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“আমি যদি দরিদ্রদের বাসনা অস্বীকার করেছি<br> <span class="br-ind"><br><span class="indent">&nbsp;</span></span>বা বিধবাদের চোখ নিস্তেজ হতে দিয়েছি,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি যদি আমার খাদ্য নিজের জন্যই জমিয়ে রেখেছি,<br> <span class="br-ind"><br><span class="indent">&nbsp;</span></span>পিতৃহীনদের তা থেকে কিছু দিইনি—<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু যৌবনকাল থেকে আমি এক বাবার মতো তাদের যত্ন নিয়েছি,<br> <span class="br-ind"><br><span class="indent">&nbsp;</span></span>ও জন্ম থেকেই আমি বিধবাদের উপকার করেছি—<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি যদি কাউকে পোশাকের অভাবে বিনষ্ট হতে দেখেছি,<br> <span class="br-ind"><br><span class="indent">&nbsp;</span></span>বা অভাবগ্রস্তদের বস্ত্রহীন অবস্থায় দেখেছি,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ও তাদের অন্তর আমাকে আশীর্বাদ করেনি<br> <span class="br-ind"><br><span class="indent">&nbsp;</span></span>কারণ আমি আমার মেষের লোম দিয়ে তাদের উষ্ণতা দিইনি,<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দরবারে আমার প্রভাব-প্রতিপত্তি আছে জেনেও,<br> <span class="br-ind"><br><span class="indent">&nbsp;</span></span>আমি যদি পিতৃহীনদের বিরুদ্ধে আমার হাত উঠিয়েছি,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তবে আমার হাত যেন কাঁধ থেকে খসে পড়ে,<br> <span class="br-ind"><br><span class="indent">&nbsp;</span></span>তা যেন সন্ধি থেকে খুলে যায়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যেহেতু আমি ঐশ্বরিক বিনাশকে ভয় পেয়েছি,<br> <span class="br-ind"><br><span class="indent">&nbsp;</span></span>ও তাঁর প্রভার ভয়ে আমি এ ধরনের কাজকর্ম করতে পারিনি। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“আমি যদি সোনার উপরে আস্থা স্থাপন করেছি<br> <span class="br-ind"><br><span class="indent">&nbsp;</span></span>বা খাঁটি সোনাকে বলেছি, ‘তুমিই আমার জামানত,’<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি যদি আমার সম্পদের প্রাচুর্যের বিষয়ে,<br> <span class="br-ind"><br><span class="indent">&nbsp;</span></span>আমার হাত যে প্রচুর ধন অর্জন করেছে, সেই ধনের বিষয়ে আনন্দ করেছি,<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি যদি প্রভাকর সূর্যকে<br> <span class="br-ind"><br><span class="indent">&nbsp;</span></span>বা উজ্জ্বল দীপ্তি ছড়িয়ে যাওয়া চাঁদকে দেখেছি,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যেন আমার অন্তর গোপনে আকৃষ্ট হয়<br> <span class="br-ind"><br><span class="indent">&nbsp;</span></span>ও আমার হাত তাদের উদ্দেশে সম্মানের চুম্বন উৎসর্গ করে,<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তবে এসবও দণ্ডনীয় পাপ হবে,<br> <span class="br-ind"><br><span class="indent">&nbsp;</span></span>যেহেতু আমি ঊর্ধ্ববাসী ঈশ্বরের কাছে অবিশ্বস্ত হয়েছি। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“আমি যদি আমার শত্রুর দুর্ভাগ্য দেখে আনন্দ করেছি,<br> <span class="br-ind"><br><span class="indent">&nbsp;</span></span>বা তার আকস্মিক দুর্দশার দিকে উল্লসিত দৃষ্টি নিয়ে তাকিয়েছি—<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি তাদের জীবনের উদ্দেশে অভিশাপ আবাহন করার মাধ্যমে<br> <span class="br-ind"><br><span class="indent">&nbsp;</span></span>আমার মুখকে পাপ করতে দিইনি—<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমার পরিবারভুক্ত সবাই যদি কখনও না-বলত,<br> <span class="br-ind"><br><span class="indent">&nbsp;</span></span>‘ইয়োবের দেওয়া মাংস খেয়ে কে না তৃপ্ত হয়েছে?’<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কিন্তু কোনও আগন্তুককে পথে রাত কাটাতে হয়নি,<br> <span class="br-ind"><br><span class="indent">&nbsp;</span></span>যেহেতু আমার দরজা সবসময় পথিকদের জন্য খোলা ছিল—<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>মানুষ যেভাবে পাপ ধামাচাপা দেয়<sup class="fnm"><a name="fnm2" href="#fn2">2</a></sup>, আমিও যদি সেভাবে তা ধামাচাপা দিয়েছি,<br> <span class="br-ind"><br><span class="indent">&nbsp;</span></span>মনে মনে আমার অপরাধ লুকিয়েছি<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যেহেতু আমি জনতাকে ভয় পেয়েছিলাম<br> <span class="br-ind"><br><span class="indent">&nbsp;</span></span>ও গোষ্ঠীদের অবজ্ঞা দেখে এত আতঙ্কিত হয়ে গিয়েছিলাম<br> <span class="br-ind"><br><span class="indent">&nbsp;</span></span>যে আমি নীরবতা বজায় রেখেছিলাম ও বাইরেও যাইনি— <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>(“হায়! আমার কথা শোনার জন্য যদি কেউ থাকত!<br> <span class="br-ind"><br><span class="indent">&nbsp;</span></span>আমার আত্মপক্ষ সমর্থনে আমি এখন সই করছি, সর্বশক্তিমানই আমাকে উত্তর দিন;<br> <span class="br-ind"><br><span class="indent">&nbsp;</span></span>আমার ফরিয়াদি লিখিত আকারে তাঁর অভিযোগপত্র লিখুন।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>আমি নিশ্চয় তা আমার কাঁধে তুলে বহন করব,<br> <span class="br-ind"><br><span class="indent">&nbsp;</span></span>আমি তা মুকুটের মতো করে মাথায় দেব।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>আমার প্রত্যেকটি পদক্ষেপের বিবরণ আমি তাঁকে দেব;<br> <span class="br-ind"><br><span class="indent">&nbsp;</span></span>একজন শাসককে যেভাবে উপহার দেওয়া হয়, সেভাবেই আমি তা তাঁকে উপহার দেব) <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>“আমার দেশ যদি আমার বিরুদ্ধে আর্তনাদ করে ওঠে<br> <span class="br-ind"><br><span class="indent">&nbsp;</span></span>ও তার সব সীতা<sup class="fnm"><a name="fnm3" href="#fn3">3</a></sup> যদি অশ্রুজলে সিক্ত হয়ে যায়,<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমি যদি দাম না দিয়েই সেই জমিতে উৎপন্ন ফসল গ্রাস করেছি<br> <span class="br-ind"><br><span class="indent">&nbsp;</span></span>বা তার ভাড়াটিয়াদের অন্তরাত্মা ভেঙে চুরমার করে দিয়েছি,<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তবে গমের পরিবর্তে কাঁটাঝোপ<br> <span class="br-ind"><br><span class="indent">&nbsp;</span></span>ও যবের পরিবর্তে দুর্গন্ধযুক্ত আগাছা উৎপন্ন হোক।”<br> <span class="br-p"><br><br></span>ইয়োবের কথাবার্তা সমাপ্ত হল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, আবাদ্দোনে</div>
<div class="fn"><sup class="fnt"><a name="fn2" href="#fnm2">2</a></sup> অথবা, আদম যেভাবে পাপ ধামাচাপা দিয়েছিলেন</div>
<div class="fn"><sup class="fnt"><a name="fn3" href="#fnm3">3</a></sup> অথবা, হলকর্ষণে সৃষ্ট খাত</div>
</div>
<!-- PARSED ABOVE; EDITING MAY BREAK PARSER -->
</body></html>