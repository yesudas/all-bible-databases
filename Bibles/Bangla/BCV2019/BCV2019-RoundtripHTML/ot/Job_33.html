<html><head>
<meta http-equiv="Content-Type" content="text/html;charset=utf-8" />
<title>Job 33 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 33);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_31.html">31</a> <a href="Job_32.html">32</a> <b>33</b> <a href="Job_34.html">34</a> <a href="Job_35.html">35</a> ... <a href="Job_42.html">42</a> </div><hr>
<h1>Job 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“কিন্তু এখন, হে ইয়োব, আমার কথা শুনুন;<br> <span class="br-ind"><br><span class="indent">&nbsp;</span></span>আমি যা কিছু বলি, তাতে মনোযোগ দিন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি আমার মুখ খুলতে যাচ্ছি;<br> <span class="br-ind"><br><span class="indent">&nbsp;</span></span>আমার কথা আমার জিভের ডগায় লেগে আছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার কথা এক ন্যায়পরায়ণ অন্তর থেকে বেরিয়ে আসে;<br> <span class="br-ind"><br><span class="indent">&nbsp;</span></span>আমি যা জানি আমার ঠোঁট সততাপূর্বক তা-ই বলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরের আত্মা আমাকে সৃষ্টি করেছেন;<br> <span class="br-ind"><br><span class="indent">&nbsp;</span></span>সর্বশক্তিমানের শ্বাস আমায় জীবন দান করেছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যদি পারেন তবে আমার কথার উত্তর দিন;<br> <span class="br-ind"><br><span class="indent">&nbsp;</span></span>উঠে দাঁড়ান ও আমার সামনে আপনার মামলার যুক্তি সাজান।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বরের দৃষ্টিতে আপনি যেমন আমিও তেমনই;<br> <span class="br-ind"><br><span class="indent">&nbsp;</span></span>আমিও মাটির এক টুকরো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাকে ভয় করতে হবে না,<br> <span class="br-ind"><br><span class="indent">&nbsp;</span></span>বা আমার হাতও আপনার উপরে ভারী হবে না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“কিন্তু আপনি আমার কানে কানে বলেছেন—<br> <span class="br-ind"><br><span class="indent">&nbsp;</span></span>সেকথা আমি শুনেছি—<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>‘আমি শুচিশুদ্ধ, আমি কোনও অন্যায় করিনি;<br> <span class="br-ind"><br><span class="indent">&nbsp;</span></span>আমি নির্মল ও পাপমুক্ত।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তবুও ঈশ্বর আমার মধ্যে দোষ খুঁজে পেয়েছেন;<br> <span class="br-ind"><br><span class="indent">&nbsp;</span></span>তিনি আমাকে তাঁর শত্রু বলে গণ্য করেছেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি আমার পায়ে বেড়ি পড়িয়েছেন;<br> <span class="br-ind"><br><span class="indent">&nbsp;</span></span>তিনি আমার সব পথের উপরে সজাগ দৃষ্টি রাখেন।’ <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“কিন্তু আমি আপনাকে বলছি, এ বিষয়ে আপনি নির্ভুল নন,<br> <span class="br-ind"><br><span class="indent">&nbsp;</span></span>যেহেতু ঈশ্বর যে কোনো নশ্বর মানুষের চেয়ে মহান।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আপনি কেন তাঁর কাছে অভিযোগ জানাচ্ছেন<br> <span class="br-ind"><br><span class="indent">&nbsp;</span></span>যে তিনি কারোর কথার উত্তর দেন না<sup class="fnm"><a name="fnm1" href="#fn1">1</a></sup>?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেহেতু ঈশ্বর তো কথা বলেন—এখন একভাবে, তো তখন অন্যভাবে—<br> <span class="br-ind"><br><span class="indent">&nbsp;</span></span>যদিও কেউই তা হৃদয়ঙ্গম করে না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>স্বপ্নে, রাতে আসা দর্শনে,<br> <span class="br-ind"><br><span class="indent">&nbsp;</span></span>যখন মানুষ গভীর ঘুমে মগ্ন থাকে<br> <span class="br-ind"><br><span class="indent">&nbsp;</span></span>তাদের বিছানায় তন্দ্রাচ্ছন্ন হয়ে থাকে,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তখন হয়তো তিনি তাদের কানে কানে কথা বলেন<br> <span class="br-ind"><br><span class="indent">&nbsp;</span></span>ও সতর্কবার্তা দিয়ে তাদের আতঙ্কিত করে তোলেন,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেন তিনি তাদের অন্যায়াচরণ থেকে ফিরিয়ে আনতে পারেন<br> <span class="br-ind"><br><span class="indent">&nbsp;</span></span>ও অহঙ্কার থেকে তাদের দূরে সরিয়ে রাখতে পারেন,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যেন খাত থেকে তাদের প্রাণ,<br> <span class="br-ind"><br><span class="indent">&nbsp;</span></span>তরোয়ালের আঘাত থেকে<sup class="fnm"><a name="fnm2" href="#fn2">2</a></sup> তাদের জীবন রক্ষা করতে পারেন। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“অথবা কেউ হয়তো অস্থিতে অবিরত যন্ত্রণা নিয়ে<br> <span class="br-ind"><br><span class="indent">&nbsp;</span></span>বিছানায় ব্যাথায় কাতরাতে কাতরাতে শাস্তি পায়,<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের কাছে খাবার বিরক্তিকর বলে মনে হয়<br> <span class="br-ind"><br><span class="indent">&nbsp;</span></span>ও তাদের প্রাণ সুস্বাদু আহারও ঘৃণা করে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের শরীর ক্ষয়ে গিয়ে অদৃশ্য হয়ে যায়,<br> <span class="br-ind"><br><span class="indent">&nbsp;</span></span>ও তাদের অস্থি, যা এক সময় অদৃশ্য ছিল, তা এখন বেরিয়ে পড়েছে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা খাতের কাছে এগিয়ে যায়,<br> <span class="br-ind"><br><span class="indent">&nbsp;</span></span>ও তাদের জীবন মৃত্যুদূতদের<sup class="fnm"><a name="fnm3" href="#fn3">3</a></sup> নিকটবর্তী হয়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তবুও যদি তাদের পাশে থেকে একথা বলার জন্য এক স্বর্গদূতকে,<br> <span class="br-ind"><br><span class="indent">&nbsp;</span></span>হাজার জনের মধ্যে থেকে একজন দূতকে পাঠানো হয়,<br> <span class="br-ind"><br><span class="indent">&nbsp;</span></span>যে কীভাবে ন্যায়পরায়ণ হওয়া যায়,<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ও তিনি সেই লোকটির প্রতি অনুগ্রহকারী হয়ে ঈশ্বরকে বলেন,<br> <span class="br-ind"><br><span class="indent">&nbsp;</span></span>‘খাদে নেমে যাওয়ার হাত থেকে তাদের রেহাই দাও;<br> <span class="br-ind"><br><span class="indent">&nbsp;</span></span>আমি তাদের জন্য মুক্তিপণ খুঁজে পেয়েছি—<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাদের শরীর এক শিশুর মতো সতেজ হয়ে যাক;<br> <span class="br-ind"><br><span class="indent">&nbsp;</span></span>তারা তাদের যৌবনের দিনগুলিতে ফিরে যাক’<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন সেই লোকটি ঈশ্বরের কাছে প্রার্থনা করতে পারবে ও তাঁর অনুগ্রহ লাভ করবে,<br> <span class="br-ind"><br><span class="indent">&nbsp;</span></span>তারা ঈশ্বরের মুখদর্শন করবে ও আনন্দে চিৎকার করবে;<br> <span class="br-ind"><br><span class="indent">&nbsp;</span></span>তিনি তাদের আবার পূর্ণ মঙ্গলের দশায় ফিরিয়ে আনবেন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আর তারা অন্যদের কাছে গিয়ে বলবে,<br> <span class="br-ind"><br><span class="indent">&nbsp;</span></span>‘আমি পাপ করেছি, আমি সত্য বিকৃত করেছি,<br> <span class="br-ind"><br><span class="indent">&nbsp;</span></span>কিন্তু আমার যা প্রাপ্য আমি তা পাইনি।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ঈশ্বর আমাকে খাদে যাওয়া থেকে রক্ষা করেছেন,<br> <span class="br-ind"><br><span class="indent">&nbsp;</span></span>ও আমি জীবনের আলো উপভোগ করার জন্য বেঁচে থাকব।’ <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“ঈশ্বর একজন লোকের সঙ্গে এসব কিছু করেন—<br> <span class="br-ind"><br><span class="indent">&nbsp;</span></span>দুবার, এমনকি তিনবারও করেন—<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>খাত থেকে তাদের ফিরিয়ে আনার জন্য,<br> <span class="br-ind"><br><span class="indent">&nbsp;</span></span>যেন তাদের উপরে জীবনের আলো উদ্ভাসিত হয়। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“হে ইয়োব, মনোযোগ দিন, ও আমার কথা শুনুন;<br> <span class="br-ind"><br><span class="indent">&nbsp;</span></span>নীরব থাকুন, ও আমাকে বলতে দিন।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আপনার যদি কিছু বলার থাকে, তবে আমাকে উত্তর দিন;<br> <span class="br-ind"><br><span class="indent">&nbsp;</span></span>কথা বলুন, কারণ আমি আপনাকে সমর্থন করতে চাই।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু যদি না থাকে, তবে আমার কথা শুনুন;<br> <span class="br-ind"><br><span class="indent">&nbsp;</span></span>নীরব থাকুন, ও আমি আপনাকে জ্ঞান শিক্ষা দেব।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, তাঁর কোনও কাজের জন্য তিনি জবাবদিহি করেন না</div>
<div class="fn"><sup class="fnt"><a name="fn2" href="#fnm2">2</a></sup> অথবা, নদী পার হওয়া থেকে</div>
<div class="fn"><sup class="fnt"><a name="fn3" href="#fnm3">3</a></sup> অথবা, মৃতদের স্থানের</div>
</div>
<!-- PARSED ABOVE; EDITING MAY BREAK PARSER -->
</body></html>