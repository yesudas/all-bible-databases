<html><head>
<meta http-equiv="Content-Type" content="text/html;charset=utf-8" />
<title>Job 34 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 34);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_32.html">32</a> <a href="Job_33.html">33</a> <b>34</b> <a href="Job_35.html">35</a> <a href="Job_36.html">36</a> ... <a href="Job_42.html">42</a> </div><hr>
<h1>Job 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে ইলীহূ বললেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“হে জ্ঞানীগুণীরা, আমার কথা শুনুন;<br> <span class="br-ind"><br><span class="indent">&nbsp;</span></span>হে পণ্ডিত ব্যক্তিরা, আমার কথায় কর্ণপাত করুন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জিভ যেভাবে খাদ্যের স্বাদ যাচাই করে<br> <span class="br-ind"><br><span class="indent">&nbsp;</span></span>কানও সেভাবে কথার পরীক্ষা করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আসুন, যা ন্যায্য আমরা তা আমাদের জন্য ঠিক করে নিই;<br> <span class="br-ind"><br><span class="indent">&nbsp;</span></span>আসুন, যা ভালো আমরা তা একসাথে শিখে নিই। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“ইয়োব বলছেন, ‘আমি নির্দোষ,<br> <span class="br-ind"><br><span class="indent">&nbsp;</span></span>কিন্তু ঈশ্বর আমার প্রতি ন্যায়বিচার করেননি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি যদিও ন্যায়বান,<br> <span class="br-ind"><br><span class="indent">&nbsp;</span></span>তাও আমাকে মিথ্যাবাদীরূপে গণ্য করা হয়েছে;<br> <span class="br-ind"><br><span class="indent">&nbsp;</span></span>আমি যদিও নিরপরাধ,<br> <span class="br-ind"><br><span class="indent">&nbsp;</span></span>তাও তাঁর তির এক দুরারোগ্য আঘাত দিয়েছে।’<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ইয়োবের মতো আর কেউ কি আছেন,<br> <span class="br-ind"><br><span class="indent">&nbsp;</span></span>যিনি জলের মতো অবজ্ঞা পান করেন?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি দুর্বৃত্তদের সঙ্গ দেন;<br> <span class="br-ind"><br><span class="indent">&nbsp;</span></span>তিনি দুর্জনদের সহযোগী হন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ তিনি বলেছেন, ‘ঈশ্বরকে সন্তুষ্ট করার চেষ্টা করে<br> <span class="br-ind"><br><span class="indent">&nbsp;</span></span>কোনও লাভ নেই।’ <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“তাই হে বিচারবুদ্ধিসম্পন্ন মানুষেরা, আমার কথা শুনুন।<br> <span class="br-ind"><br><span class="indent">&nbsp;</span></span>এ হতেই পারে না যে ঈশ্বর অমঙ্গল করবেন,<br> <span class="br-ind"><br><span class="indent">&nbsp;</span></span>সর্বশক্তিমান অন্যায় করবেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মানুষের কর্মের ফলই তিনি প্রত্যেককে দেন;<br> <span class="br-ind"><br><span class="indent">&nbsp;</span></span>তাদের আচরণ অনুসারে তাদের যা প্রাপ্য তিনি তাদের তা-ই দেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চিন্তাও করা যায় না যে ঈশ্বর অন্যায় করবেন,<br> <span class="br-ind"><br><span class="indent">&nbsp;</span></span>সর্বশক্তিমান ন্যায়বিচার বিকৃত করবেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পৃথিবীর উপরে কে তাঁকে নিযুক্ত করেছে?<br> <span class="br-ind"><br><span class="indent">&nbsp;</span></span>সমগ্র জগতের দায়িত্ব কে তাঁর হাতে সঁপে দিয়েছে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি তাঁর ইচ্ছা হত<br> <span class="br-ind"><br><span class="indent">&nbsp;</span></span>এবং তিনি তাঁর আত্মা ও শ্বাসবায়ু ফিরিয়ে নিতেন,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তবে সমগ্র মানবজাতি একসাথে ধ্বংস হয়ে যেত<br> <span class="br-ind"><br><span class="indent">&nbsp;</span></span>ও মানবসমাজ ধুলোতে ফিরে যেত। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“আপনার যদি বোধশক্তি থাকে, তবে শুনুন;<br> <span class="br-ind"><br><span class="indent">&nbsp;</span></span>আমি যা বলছি তাতে কর্ণপাত করুন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে ন্যায়বিচার ঘৃণা করে সে কি শাসন করবে?<br> <span class="br-ind"><br><span class="indent">&nbsp;</span></span>আপনি কি ন্যায়পরায়ণ ও পরাক্রমী ব্যক্তিকে দোষী সাব্যস্ত করবেন?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনিই কি সেই ব্যক্তি নন, যিনি রাজাদের বলেন, ‘তোমরা অপদার্থ,’<br> <span class="br-ind"><br><span class="indent">&nbsp;</span></span>ও অভিজাত লোকজনকে বলেন, ‘তোমরা দুষ্ট,’<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যিনি রাজপুরুষদের প্রতি পক্ষপাতিত্ব দেখান না<br> <span class="br-ind"><br><span class="indent">&nbsp;</span></span>এবং দরিদ্রদের তুলনায় ধনীদের বেশি প্রশ্রয় দেন না,<br> <span class="br-ind"><br><span class="indent">&nbsp;</span></span>কারণ তারা সবাই তাঁরই হাতের কর্ম?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>এক পলকে, মাঝরাতেই তাদের মৃত্যু হয়;<br> <span class="br-ind"><br><span class="indent">&nbsp;</span></span>মানুষজন প্রকম্পিত হয় ও তারা মারা যায়;<br> <span class="br-ind"><br><span class="indent">&nbsp;</span></span>পরাক্রমীরা মানুষের হস্তক্ষেপ ছাড়াই অপসারিত হয়। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“নশ্বর মানুষের পথের প্রতি তাঁর দৃষ্টি আছে;<br> <span class="br-ind"><br><span class="indent">&nbsp;</span></span>তিনি তাদের প্রত্যেকটি পদক্ষেপ লক্ষ্য করেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এমন কোনও গভীর অন্ধকার, নিরেট তমসা নেই,<br> <span class="br-ind"><br><span class="indent">&nbsp;</span></span>যেখানে দুর্বৃত্তেরা গিয়ে লুকাতে পারে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঈশ্বরকে আর মানুষের পরীক্ষা করতে হবে না,<br> <span class="br-ind"><br><span class="indent">&nbsp;</span></span>যেন বিচারিত হওয়ার জন্য তাদের তাঁর সামনে আসতে হয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বিনা তদন্তে তিনি পরাক্রমীদের চূর্ণবিচূর্ণ করেন<br> <span class="br-ind"><br><span class="indent">&nbsp;</span></span>ও তাদের স্থানে তিনি অন্যদের নিযুক্ত করেন।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ তিনি তাদের কাজকর্ম লক্ষ্য করেন,<br> <span class="br-ind"><br><span class="indent">&nbsp;</span></span>রাতারাতি তিনি তাদের উৎখাত করেন ও তারা নিষ্পিষ্ট হয়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাদের দুষ্টতার জন্য তিনি এমন এক স্থানে তাদের দণ্ড দেন<br> <span class="br-ind"><br><span class="indent">&nbsp;</span></span>যেখানে সবাই তাদের দেখতে পায়,<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ তারা তাঁর অনুগমন করা থেকে ফিরে গিয়েছে<br> <span class="br-ind"><br><span class="indent">&nbsp;</span></span>ও তাঁর কোনো পথের প্রতি তাদের মনে কোনো কদর নেই।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাদের কারণে দরিদ্রদের আর্তনাদ তাঁর কাছে পৌঁছেছে,<br> <span class="br-ind"><br><span class="indent">&nbsp;</span></span>ও অভাবগ্রস্তদের কান্না তিনি শুনে ফেলেছেন।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কিন্তু তিনি যদি নীরব থাকেন, কে তাঁকে দোষী সাব্যস্ত করবে?<br> <span class="br-ind"><br><span class="indent">&nbsp;</span></span>তিনি যদি তাঁর মুখ ঢেকে রাখেন, কে তাঁকে দেখতে পাবে?<br> <span class="br-ind"><br><span class="indent">&nbsp;</span></span>তবুও তিনি ব্যক্তিবিশেষ ও জাতি উভয়ের উপরেই বিরাজমান,<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যেন অধার্মিকেরা শাসন করতে না পারে,<br> <span class="br-ind"><br><span class="indent">&nbsp;</span></span>ও প্রজাদের জন্য ফাঁদ বিছাতে না পারে। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“ধরুন কেউ ঈশ্বরকে বলছে,<br> <span class="br-ind"><br><span class="indent">&nbsp;</span></span>‘আমি দোষী কিন্তু আমি আর অপরাধ করব না।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আমি যা দেখতে পাই না তা আমাকে শিক্ষা দাও;<br> <span class="br-ind"><br><span class="indent">&nbsp;</span></span>আমি যদি অন্যায় করে থাকি, তবে আমি আর তা করব না।’<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যখন আপনি অনুতাপ করতে রাজি হচ্ছেন না<br> <span class="br-ind"><br><span class="indent">&nbsp;</span></span>তখন ঈশ্বর কি আপনার শর্তে আপনাকে পুরস্কৃত করবেন?<br> <span class="br-ind"><br><span class="indent">&nbsp;</span></span>আমাকে নয়, আপনাকেই সিদ্ধান্ত নিতে হবে;<br> <span class="br-ind"><br><span class="indent">&nbsp;</span></span>তাই বলুন আপনি কী জানেন। <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>“বিচারবুদ্ধিসম্পন্ন মানুষেরা ঘোষণা করবেন,<br> <span class="br-ind"><br><span class="indent">&nbsp;</span></span>যারা আমার কথা শুনেছেন সেই জ্ঞানবানেরা আমায় বলবেন,<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>‘ইয়োব অজ্ঞের মতো কথা বলছেন;<br> <span class="br-ind"><br><span class="indent">&nbsp;</span></span>তাঁর কথায় অন্তর্দৃষ্টির অভাব আছে।’<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ওহো, একজন দুষ্টলোকের মতো উত্তর দেওয়ার জন্য<br> <span class="br-ind"><br><span class="indent">&nbsp;</span></span>যদি ইয়োবের চরম পরীক্ষা নেওয়া যেত!<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তাঁর পাপে তিনি বিদ্রোহও যোগ করেছেন;<br> <span class="br-ind"><br><span class="indent">&nbsp;</span></span>ঘৃণাপূর্ণভাবে তিনি আমাদের মধ্যে হাততালি দিয়েছেন<br> <span class="br-ind"><br><span class="indent">&nbsp;</span></span>ও ঈশ্বরের বিরুদ্ধে অনেক কথা বলেছেন।”<br></div>
</div>
<!-- PARSED ABOVE; EDITING MAY BREAK PARSER -->
</body></html>