<html><head>
<meta http-equiv="Content-Type" content="text/html;charset=utf-8" />
<title>Job 36 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 36);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_34.html">34</a> <a href="Job_35.html">35</a> <b>36</b> <a href="Job_37.html">37</a> <a href="Job_38.html">38</a> ... <a href="Job_42.html">42</a> </div><hr>
<h1>Job 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইলীহূ আরও বললেন;</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আপনি আমার প্রতি আরও একটু ধৈর্য ধরুন ও আমি আপনাকে দেখিয়ে দেব<br> <span class="br-ind"><br><span class="indent">&nbsp;</span></span>যে ঈশ্বরের হয়ে আরও অনেক কিছু বলার আছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি বহুদূর থেকে আমার জ্ঞান লাভ করেছি;<br> <span class="br-ind"><br><span class="indent">&nbsp;</span></span>আমি আমার সৃষ্টিকর্তার উপরে ন্যায়পরায়ণতা আরোপ করব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নিশ্চিত হতে পারেন যে আমার কথা মিথ্যা নয়;<br> <span class="br-ind"><br><span class="indent">&nbsp;</span></span>নিখুঁত জ্ঞানবিশিষ্ট একজন আপনার সহবর্তী। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“ঈশ্বর পরাক্রমী, কিন্তু তিনি কাউকে অবজ্ঞা করেন না;<br> <span class="br-ind"><br><span class="indent">&nbsp;</span></span>তিনি পরাক্রমী, ও তাঁর অভীষ্টে অটল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি দুষ্টদের বাঁচিয়ে রাখেন না<br> <span class="br-ind"><br><span class="indent">&nbsp;</span></span>কিন্তু নিপীড়িতদের তাদের অধিকার দান করেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি ধার্মিকদের উপর থেকে তাঁর দৃষ্টি সরিয়ে নেন না;<br> <span class="br-ind"><br><span class="indent">&nbsp;</span></span>রাজাদের সঙ্গে তিনি তাদের সিংহাসনে বসান<br> <span class="br-ind"><br><span class="indent">&nbsp;</span></span>ও চিরকাল তাদের মহিমান্বিত করেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু লোকেরা যদি শিকলে বাঁধা পড়ে,<br> <span class="br-ind"><br><span class="indent">&nbsp;</span></span>দুঃখের দড়ি দিয়ে তাদের কষে বাঁধা হয়,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর তখন তাদের বলে দেন যে তারা কী করেছে—<br> <span class="br-ind"><br><span class="indent">&nbsp;</span></span>যে তারা অহংকারভরে পাপ করেছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তাদের সংশোধনমূলক কথা শুনতে বাধ্য করেন<br> <span class="br-ind"><br><span class="indent">&nbsp;</span></span>ও তাদের দুষ্টতার বিষয়ে তাদের মন ফিরানোর আদেশ দেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা যদি তাঁর বাধ্য হয়ে তাঁর সেবা করে,<br> <span class="br-ind"><br><span class="indent">&nbsp;</span></span>তবে তারা তাদের জীবনের বাকি দিনগুলি সমৃদ্ধিতে<br> <span class="br-ind"><br><span class="indent">&nbsp;</span></span>ও তাদের বছরগুলি সন্তোষযুক্ত হয়ে কাটাবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু যদি তারা তাঁর কথা না শোনে,<br> <span class="br-ind"><br><span class="indent">&nbsp;</span></span>তবে তারা তরোয়ালের আঘাতে ধ্বংস হবে<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>ও জ্ঞানের অভাবে মারা যাবে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“অধার্মিকেরা অন্তরে অসন্তোষ পুষে রাখে;<br> <span class="br-ind"><br><span class="indent">&nbsp;</span></span>এমনকি যখন তিনি তাদের শিকলে বাঁধেন, তখনও তারা সাহায্যের আশায় আর্তনাদ করে না।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যৌবনকালেই তারা মারা যায়<br> <span class="br-ind"><br><span class="indent">&nbsp;</span></span>মন্দিরের দেবদাসদের মধ্যেই তাদের মৃত্যু হয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু যারা কষ্টভোগ করে, কষ্ট চলাকালীনই তিনি তাদের উদ্ধার করেন;<br> <span class="br-ind"><br><span class="indent">&nbsp;</span></span>তাদের দুঃখের মধ্যেই তিনি তাদের সাথে কথা বলেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“ঈশ্বর আপনাকে যন্ত্রণার মুখ থেকে বের করে<br> <span class="br-ind"><br><span class="indent">&nbsp;</span></span>বিধিনিষেধ-মুক্ত এক প্রশস্ত স্থানে,<br> <span class="br-ind"><br><span class="indent">&nbsp;</span></span>পছন্দসই খাদ্যদ্রব্যে সুসজ্জিত আপনার টেবিলের স্বাচ্ছন্দ্যময় পরিবেশে এনেছেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু এখন আপনি দুষ্টদের উপযুক্ত বিচারে বিচারিত হতে যাচ্ছেন;<br> <span class="br-ind"><br><span class="indent">&nbsp;</span></span>বিচার ও ন্যায় আপনাকে ধরে ফেলেছে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সাবধান, কেউ যেন ধন দ্বারা আপনাকে প্রলুব্ধ করতে না পারে;<br> <span class="br-ind"><br><span class="indent">&nbsp;</span></span>বিপুল পরিমাণ ঘুস যেন আপনাকে বিপথগামী করে না তোলে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আপনার ধনসম্পদ বা আপনার সব মহৎ প্রচেষ্টাও কি<br> <span class="br-ind"><br><span class="indent">&nbsp;</span></span>আপনাকে বাঁচিয়ে রাখতে পারবে, যেন আপনি যন্ত্রণাভোগ না করেন?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেরাতের জন্য অপেক্ষা করবেন না,<br> <span class="br-ind"><br><span class="indent">&nbsp;</span></span>যখন লোকজনকে তাদের ঘর থেকে টেনে বের করা হয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সাবধান, অনিষ্টের দিকে ফিরে যাবেন না,<br> <span class="br-ind"><br><span class="indent">&nbsp;</span></span>আপনি তো দুঃখের পরিবর্তে সেটিকেই মনোনীত করেছেন। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“ঈশ্বর তাঁর পরাক্রমে উন্নত।<br> <span class="br-ind"><br><span class="indent">&nbsp;</span></span>তাঁর মতো শিক্ষক আর কে আছে?<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কে তাঁর গন্তব্যপথ নিরূপিত করেছে,<br> <span class="br-ind"><br><span class="indent">&nbsp;</span></span>বা তাঁকে বলেছে, ‘তুমি অন্যায় করেছ’?<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মনে রাখবেন, তাঁর সেই কাজের উচ্চপ্রশংসা করতে হবে,<br> <span class="br-ind"><br><span class="indent">&nbsp;</span></span>যাঁর প্রশংসা লোকেরা গানের মাধ্যমে করেছিল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সমগ্র মানবজাতি তা দেখেছে;<br> <span class="br-ind"><br><span class="indent">&nbsp;</span></span>নশ্বর মানুষও দূর থেকে সেদিকে স্থিরদৃষ্টিতে তাকিয়ে থেকেছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ঈশ্বর কত মহান—আমাদের বোধশক্তির ঊর্ধ্বে!<br> <span class="br-ind"><br><span class="indent">&nbsp;</span></span>তাঁর বছর-সংখ্যার খোঁজ পাওয়া যায় না। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“তিনি জলবিন্দু টেনে নেন,<br> <span class="br-ind"><br><span class="indent">&nbsp;</span></span>ও তা বৃষ্টিরূপে পরিশুদ্ধ করে জলধারায় ফিরিয়ে দেন<sup class="fnm"><a name="fnm2" href="#fn2">2</a></sup>;<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মেঘরাশি তাদের আর্দ্রতা ঢেলে দেয়<br> <span class="br-ind"><br><span class="indent">&nbsp;</span></span>ও প্রচুর বৃষ্টি মানবজাতির উপরে বর্ষিত হয়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কে বুঝতে পারে কীভাবে তিনি মেঘরাশি ছড়িয়ে দেন,<br> <span class="br-ind"><br><span class="indent">&nbsp;</span></span>কীভাবে তিনি তাঁর চন্দ্রাতপ থেকে বজ্রধ্বনি করেন?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>দেখুন কীভাবে তিনি তাঁর চারপাশে বিজলি নিক্ষেপ করেন,<br> <span class="br-ind"><br><span class="indent">&nbsp;</span></span>সমুদ্রগর্ভকে স্নান করান।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>এভাবেই তিনি জাতিদের নিয়ন্ত্রণ<sup class="fnm"><a name="fnm3" href="#fn3">3</a></sup> করেন<br> <span class="br-ind"><br><span class="indent">&nbsp;</span></span>ও প্রচুর পরিমাণে খাদ্যদ্রব্য জোগান।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাঁর হাত তিনি বিজলিতে পরিপূর্ণ করেন<br> <span class="br-ind"><br><span class="indent">&nbsp;</span></span>ও তাকে লক্ষ্যে আঘাত হানার আদেশ দেন।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাঁর বজ্রধ্বনি আসন্ন ঝড়ের সংকেত দেয়;<br> <span class="br-ind"><br><span class="indent">&nbsp;</span></span>এমনকি পশুপালও সেটির আগমনবার্তা দেয়।<sup class="fnm"><a name="fnm4" href="#fn4">4</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, নদী পার হয়ে যাবে</div>
<div class="fn"><sup class="fnt"><a name="fn2" href="#fnm2">2</a></sup> অথবা, বৃষ্টিরূপে কুয়াশা থেকে পরিশুদ্ধ করে ফিরিয়ে দেন</div>
<div class="fn"><sup class="fnt"><a name="fn3" href="#fnm3">3</a></sup> অথবা, পুষ্টিসাধন</div>
<div class="fn"><sup class="fnt"><a name="fn4" href="#fnm4">4</a></sup> অথবা, এমনকি পশুপালও তাঁর আগমনবার্তা দেয়, যিনি মন্দের বিরুদ্ধে অত্যন্ত আগ্রহশীল</div>
</div>
<!-- PARSED ABOVE; EDITING MAY BREAK PARSER -->
</body></html>