<html><head>
<meta http-equiv="Content-Type" content="text/html;charset=utf-8" />
<title>Job 37 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 37);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_35.html">35</a> <a href="Job_36.html">36</a> <b>37</b> <a href="Job_38.html">38</a> <a href="Job_39.html">39</a> ... <a href="Job_42.html">42</a> </div><hr>
<h1>Job 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“এতে আমার হৃদয় চূর্ণ হচ্ছে<br> <span class="br-ind"><br><span class="indent">&nbsp;</span></span>ও স্বস্থান থেকে লাফিয়ে উঠছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শুনুন! তাঁর কণ্ঠস্বরের গর্জন শুনুন,<br> <span class="br-ind"><br><span class="indent">&nbsp;</span></span>সেই হুংকার শুনুন যা তাঁর মুখ থেকে বের হয়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সমগ্র আকাশের নিচে তিনি তাঁর বিজলি ছেড়ে দেন<br> <span class="br-ind"><br><span class="indent">&nbsp;</span></span>ও পৃথিবীর প্রান্ত পর্যন্ত তা পাঠিয়ে দেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারপরে আসে তাঁর গর্জনের শব্দ;<br> <span class="br-ind"><br><span class="indent">&nbsp;</span></span>তাঁর সৌম্য স্বর দিয়ে তিনি বজ্রধ্বনি করেন।<br> <span class="br-ind"><br><span class="indent">&nbsp;</span></span>তাঁর স্বর যখন প্রতিধ্বনিত হয়,<br> <span class="br-ind"><br><span class="indent">&nbsp;</span></span>তখন তিনি কিছুই আটকে রাখেন না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বরের কণ্ঠস্বর অবিশ্বাস্যভাবে বজ্রধ্বনি করে;<br> <span class="br-ind"><br><span class="indent">&nbsp;</span></span>তিনি এমন সব মহৎ কাজ করেন যা আমাদের বোধের অগম্য।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি তুষারকে বলেন, ‘পৃথিবীতে পতিত হও,’<br> <span class="br-ind"><br><span class="indent">&nbsp;</span></span>ও বৃষ্টিধারাকে বলেন, ‘প্রবল বর্ষণে পরিণত হও।’<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেন তাঁর নির্মিত সবাই তাঁর কাজকর্ম জানতে পারে,<br> <span class="br-ind"><br><span class="indent">&nbsp;</span></span>তিনি সব মানুষজনকে তাদের পরিশ্রম থেকে অব্যাহতি দেন।<sup class="fnm"><a name="fnm1" href="#fn1">1</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পশুরা আশ্রয়স্থলে প্রবেশ করে;<br> <span class="br-ind"><br><span class="indent">&nbsp;</span></span>তারা নিজেদের গুহার মধ্যে থেকে যায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রবল ঝড় তার কক্ষ থেকে ধেয়ে আসে,<br> <span class="br-ind"><br><span class="indent">&nbsp;</span></span>শীত আসে ঝোড়ো হাওয়ার প্রভাবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরের শ্বাস বরফ উৎপন্ন করে,<br> <span class="br-ind"><br><span class="indent">&nbsp;</span></span>ও প্রশস্ত জলরাশি হিমায়িত হয়ে যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মেঘরাশিতে তিনি আর্দ্রতা ভরে দেন;<br> <span class="br-ind"><br><span class="indent">&nbsp;</span></span>তাদের মাধ্যমে তিনি তাঁর বিজলি ছড়িয়ে দেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁরই পরিচালনায় তারা<br> <span class="br-ind"><br><span class="indent">&nbsp;</span></span>সমগ্র পৃথিবীর বুকে ঘুরপাক খেতে খেতে<br> <span class="br-ind"><br><span class="indent">&nbsp;</span></span>তাঁর দেওয়া নির্দেশ পালন করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি মেঘরাশি সঞ্চার করে লোকজনকে শাস্তি দেন,<br> <span class="br-ind"><br><span class="indent">&nbsp;</span></span>বা তাঁর পৃথিবীকে জলসিক্ত করেন ও তাঁর প্রেম দেখান। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“হে ইয়োব, আপনি একথা শুনুন;<br> <span class="br-ind"><br><span class="indent">&nbsp;</span></span>একটু থেমে ঈশ্বরের আশ্চর্য কাজকর্ম বিবেচনা করুন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আপনি কি জানেন কীভাবে ঈশ্বর মেঘরাশি নিয়ন্ত্রণ করেন<br> <span class="br-ind"><br><span class="indent">&nbsp;</span></span>ও তাঁর বিজলি চমকান?<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আপনি কি জানেন কীভাবে মেঘরাশি শূন্যে ঝুলে থাকে,<br> <span class="br-ind"><br><span class="indent">&nbsp;</span></span>যিনি নিখুঁত জ্ঞানবিশিষ্ট, তাঁর আশ্চর্য কাজগুলি জানেন কি?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দখিনা বাতাসের চাপে জমি যখন ধামাচাপা পড়ে যায়<br> <span class="br-ind"><br><span class="indent">&nbsp;</span></span>তখন তো আপনি পোশাক গায়ে দিয়েও গরমে হাঁসফাঁস করেন,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আপনি কি তাঁর সঙ্গে মিলে সেই আকাশমণ্ডলের প্রসার ঘটাতে পারেন,<br> <span class="br-ind"><br><span class="indent">&nbsp;</span></span>যা ঢালাই করা ব্রোঞ্জের আয়নার মতো নিরেট? <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“আমাদের বলে দিন আমরা তাঁকে কী বলব;<br> <span class="br-ind"><br><span class="indent">&nbsp;</span></span>আমাদের অজ্ঞতার কারণে আমরা আমাদের মামলাটি সাজাতে পারছি না।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাঁকে কি বলতে হবে যে আমি কথা বলতে চাই?<br> <span class="br-ind"><br><span class="indent">&nbsp;</span></span>কেউ কি কবলিত হতে চাইবে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এখন কেউ সূর্যের দিকে তাকাতে পারে না,<br> <span class="br-ind"><br><span class="indent">&nbsp;</span></span>যেহেতু তখনই তা আকাশে উজ্জ্বল হয়<br> <span class="br-ind"><br><span class="indent">&nbsp;</span></span>যখন বাতাস বয়ে আকাশ পরিষ্কার হয়ে যায়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>উত্তর দিক থেকে তিনি সোনালি ঔজ্জ্বল্য নিয়ে আসেন;<br> <span class="br-ind"><br><span class="indent">&nbsp;</span></span>ঈশ্বর অসাধারণ মহিমা নিয়ে আসেন।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সেই সর্বশক্তিমান আমাদের নাগালের বাইরে ও তিনি পরাক্রমে উন্নত;<br> <span class="br-ind"><br><span class="indent">&nbsp;</span></span>তাঁর ন্যায়ে ও মহা ধার্মিকতায়, তিনি অত্যাচার করেন না।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাই, লোকজন তাঁকে গভীর শ্রদ্ধা করে,<br> <span class="br-ind"><br><span class="indent">&nbsp;</span></span>কারণ যাঁরা অন্তরে জ্ঞানী, তাঁদের জন্য কি তাঁর মনে কদর নেই?<sup class="fnm"><a name="fnm2" href="#fn2">2</a></sup>”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, তাঁর পরাক্রম দিয়ে তিনি সব মানুষজনকে ভয়ে পরিপূর্ণ করে তোলেন</div>
<div class="fn"><sup class="fnt"><a name="fn2" href="#fnm2">2</a></sup> অথবা, কারণ যাঁরা মনে করেন তাঁরা জ্ঞানী, তিনি তাঁদের মুখাপেক্ষা করেন না</div>
</div>
<!-- PARSED ABOVE; EDITING MAY BREAK PARSER -->
</body></html>