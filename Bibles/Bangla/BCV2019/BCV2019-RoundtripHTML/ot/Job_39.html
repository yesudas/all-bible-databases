<html><head>
<meta http-equiv="Content-Type" content="text/html;charset=utf-8" />
<title>Job 39 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 39);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_37.html">37</a> <a href="Job_38.html">38</a> <b>39</b> <a href="Job_40.html">40</a> <a href="Job_41.html">41</a> <a href="Job_42.html">42</a> </div><hr>
<h1>Job 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি কি জানো পাহাড়ি ছাগলেরা কখন শাবকের জন্ম দেয়?<br> <span class="br-ind"><br><span class="indent">&nbsp;</span></span>তুমি কি দেখেছ হরিণী কখন তার হরিণশিশু প্রসব করে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি কি গুনে দেখেছ কয় মাস ধরে তারা গর্ভধারণ করে?<br> <span class="br-ind"><br><span class="indent">&nbsp;</span></span>তুমি কি তাদের প্রসবকাল জান?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা হেঁট হয় ও শাবকের জন্ম দেয়;<br> <span class="br-ind"><br><span class="indent">&nbsp;</span></span>তাদের প্রসববেদনার অবসান হয়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের শাবকেরা বেড়ে ওঠে ও ঊষর মরুভূমিতে বলবান হয়ে উঠতে থাকে;<br> <span class="br-ind"><br><span class="indent">&nbsp;</span></span>তারা সেখান থেকে চলে যায় ও আর ফিরে আসে না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“বুনো গাধাকে কে স্বাধীন হয়ে যেতে দিয়েছে?<br> <span class="br-ind"><br><span class="indent">&nbsp;</span></span>কে তাদের দড়ি খুলে দিয়েছে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পতিত জমিকে আমি তার ঘর বানিয়েছি,<br> <span class="br-ind"><br><span class="indent">&nbsp;</span></span>লবণাক্ত সমতল ভূমিকে তার আবাস করেছি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে নগরের গোলমাল দেখে উপহাস করে;<br> <span class="br-ind"><br><span class="indent">&nbsp;</span></span>সে চালকের শব্দ শোনে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে পাহাড়-পর্বতকে চারণভূমি করে সেখানে চরে<br> <span class="br-ind"><br><span class="indent">&nbsp;</span></span>ও সবুজ ঘাসপাতা খুঁজে বেড়ায়। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“বুনো বলদ কি তোমার সেবা করতে রাজি হবে?<br> <span class="br-ind"><br><span class="indent">&nbsp;</span></span>সে কি রাতের বেলায় তোমার জাবপাত্রের পাশে থাকবে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি কি জিন পরিয়ে তাকে সীতায় আটকে রাখতে পারবে?<br> <span class="br-ind"><br><span class="indent">&nbsp;</span></span>সে কি তোমার পিছু পিছু উপত্যকায় চাষ করবে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি কি তার মহাশক্তির উপর নির্ভর করবে?<br> <span class="br-ind"><br><span class="indent">&nbsp;</span></span>তুমি কি তোমার কাজের ভার তার উপর চাপিয়ে দেবে?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি কি তোমার শস্য টেনে আনার<br> <span class="br-ind"><br><span class="indent">&nbsp;</span></span>ও তা খামারে একত্রিত করার জন্য তার উপরে ভরসা রাখতে পারবে? <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“উটপাখি আনন্দের সঙ্গে তার ডানা ঝাপটায়,<br> <span class="br-ind"><br><span class="indent">&nbsp;</span></span>যদিও সারসের ডানা ও পালকের সাথে<br> <span class="br-ind"><br><span class="indent">&nbsp;</span></span>সেগুলির তুলনা করা যায় না।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সে মাটিতে ডিম পাড়ে<br> <span class="br-ind"><br><span class="indent">&nbsp;</span></span>ও বালির তলায় সেগুলি গরম হতে দেয়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার মনে থাকে না যে পায়ের চাপে হয়তো সেগুলি ভেঙে যাবে,<br> <span class="br-ind"><br><span class="indent">&nbsp;</span></span>বা কোনো বুনো পশু সেগুলি পদদলিত করে ফেলবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে তার শাবকদের সঙ্গে এমন রূঢ় ব্যবহার করে, যেন সেগুলি তার আপন নয়;<br> <span class="br-ind"><br><span class="indent">&nbsp;</span></span>তার পরিশ্রম ব্যর্থ হলেও তার কিছু যায় আসে না,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ ঈশ্বর তাকে বিজ্ঞতা দ্বারা ভূষিত করেননি<br> <span class="br-ind"><br><span class="indent">&nbsp;</span></span>বা তাকে এক ফোঁটা সৎ জ্ঞানও দেননি।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাও সে যখন দৌড়ানোর জন্য পাখা মেলে দেয়,<br> <span class="br-ind"><br><span class="indent">&nbsp;</span></span>তখন ঘোড়া ও সওয়ারকেও উপহাস করে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“তুমি কি ঘোড়াকে বল দান করেছ<br> <span class="br-ind"><br><span class="indent">&nbsp;</span></span>বা তার ঘাড়ে সাবলীল কেশর বিছিয়েছ?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কি তাকে পঙ্গপালের মতো লাফানোর,<br> <span class="br-ind"><br><span class="indent">&nbsp;</span></span>সদর্প হ্রেষাধ্বনি সমেত আকর্ষণীয় সন্ত্রাস উৎপন্ন করার ক্ষমতা দিয়েছ?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে হিংস্রভাবে মাটিতে ক্ষুর ঘষে, নিজের শক্তিতে আনন্দ প্রকাশ করে,<br> <span class="br-ind"><br><span class="indent">&nbsp;</span></span>ও সংঘর্ষে ঝাঁপিয়ে পড়ে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সে ভয়কে উপহাস করে, কিছুতেই ভয় পায় না;<br> <span class="br-ind"><br><span class="indent">&nbsp;</span></span>সে তরোয়ালের সামনে থেকে পালিয়ে যায় না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তূণীর তার বিরুদ্ধে ঝংকার তোলে,<br> <span class="br-ind"><br><span class="indent">&nbsp;</span></span>বর্শা ও বল্লমও ঝলসে ওঠে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>প্রমত্ত উত্তেজনায় সে মাটি খেয়ে ফেলে;<br> <span class="br-ind"><br><span class="indent">&nbsp;</span></span>যখন শিঙা বাজে তখন সে আর স্থির থাকতে পারে না।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>শিঙার ঝঙ্কারে সে হ্রেষাধ্বনি করে, ‘আহা!’<br> <span class="br-ind"><br><span class="indent">&nbsp;</span></span>সে দূর থেকে যুদ্ধের গন্ধ পায়,<br> <span class="br-ind"><br><span class="indent">&nbsp;</span></span>সেনাপতিদের ও যুদ্ধরবের হুঙ্কার শোনে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“তোমার বিজ্ঞতা অনুসারেই কি বাজপাখি উড়ে যায়<br> <span class="br-ind"><br><span class="indent">&nbsp;</span></span>ও দক্ষিণ দিকে তার ডানা মেলে দেয়?<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার আদেশানুসারেই কি ঈগল পাখি উঁচুতে ওড়ে<br> <span class="br-ind"><br><span class="indent">&nbsp;</span></span>ও উঁচুতে বাসা বাঁধে?<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে খাড়া উঁচু পাহাড়ে বসবাস করে ও সেখানেই রাত কাটায়;<br> <span class="br-ind"><br><span class="indent">&nbsp;</span></span>পাথরে ভরা এবড়ো-খেবড়ো খাড়া এক পাহাড় তার সুরক্ষিত আশ্রয়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সেখান থেকে সে খাবারের খোঁজ করে;<br> <span class="br-ind"><br><span class="indent">&nbsp;</span></span>তার চোখ বহুদূর থেকে তা খুঁজে নেয়।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার শাবকেরা রক্ত পান করে তৃপ্ত হয়,<br> <span class="br-ind"><br><span class="indent">&nbsp;</span></span>ও যেখানে শব, সে-ও সেখানেই থাকে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>