<html><head>
<meta http-equiv="Content-Type" content="text/html;charset=utf-8" />
<title>Job 4 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> <a href="Job_2.html">2</a> <a href="Job_3.html">3</a> <b>4</b> <a href="Job_5.html">5</a> <a href="Job_6.html">6</a> ... <a href="Job_42.html">42</a> </div><hr>
<h1>Job 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফস</h2><span class="vn">1</span> <span class="br-p"><br><br></span>পরে তৈমনীয় ইলীফস উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“যদি কেউ তোমার সাথে কথা বলতে চায়, তুমি কি অধৈর্য হবে?<br> <span class="br-ind"><br><span class="indent">&nbsp;</span></span>কিন্তু কে কথা না বলে থাকতে পারে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ভাবো দেখি, তুমি কীভাবে অনেককে শিক্ষা দিয়েছ,<br> <span class="br-ind"><br><span class="indent">&nbsp;</span></span>দুর্বল হাত তুমি কীভাবে শক্ত করেছ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার কথা হোঁচট খাওয়া লোকদের সাহায্য করেছে;<br> <span class="br-ind"><br><span class="indent">&nbsp;</span></span>কম্পমান জানুগুলি তুমি শক্ত করেছ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু এখন দুঃখকষ্ট তোমার কাছে এসেছে, আর তুমি হতাশ হয়েছ;<br> <span class="br-ind"><br><span class="indent">&nbsp;</span></span>তা তোমায় আঘাত করেছে, আর তুমি আতঙ্কিত হয়েছ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ধর্মনিষ্ঠা কি তোমার প্রত্যয় নয়<br> <span class="br-ind"><br><span class="indent">&nbsp;</span></span>আর তোমার অনিন্দনীয় পথই কি তোমার প্রত্যাশা নয়? <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“এখন বিবেচনা করো: কে নির্দোষ হয়েও বিনষ্ট হয়েছে?<br> <span class="br-ind"><br><span class="indent">&nbsp;</span></span>কোথাও কি কোনও ন্যায়পরায়ণ লোক ধ্বংস হয়েছে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি লক্ষ্য করেছি, যারা অনিষ্ট চাষ করে<br> <span class="br-ind"><br><span class="indent">&nbsp;</span></span>আর যারা অস্থিরতা বোনে, তারা তা-ই কাটে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বরের নিঃশ্বাসে তারা বিনষ্ট হয়;<br> <span class="br-ind"><br><span class="indent">&nbsp;</span></span>তাঁর ক্রোধের বিস্ফোরণে তারা বিলীন হয়ে যায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিংহেরা গর্জন ও হুঙ্কার করতে পারে,<br> <span class="br-ind"><br><span class="indent">&nbsp;</span></span>তবুও মহাশক্তিশালী সিংহদেরও দাঁত ভেঙে যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শিকারের অভাবে সিংহ বিনষ্ট হয়,<br> <span class="br-ind"><br><span class="indent">&nbsp;</span></span>সিংহী শাবকেরা ছত্রভঙ্গ হয়। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“গোপনে একটি কথা আমার কাছে পৌঁছাল,<br> <span class="br-ind"><br><span class="indent">&nbsp;</span></span>সেকথার ফিস্‌ফিসানি আমার কানে বাজল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>রাতের অশান্তিকর স্বপ্নের মধ্যে,<br> <span class="br-ind"><br><span class="indent">&nbsp;</span></span>যখন মানুষ গভীর নিদ্রায় মগ্ন থাকে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ভয় ও কাঁপুনি আমায় গ্রাস করল<br> <span class="br-ind"><br><span class="indent">&nbsp;</span></span>আমার সব অস্থি কেঁপে উঠল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এক আত্মা<sup class="fnm"><a name="fnm1" href="#fn1">1</a></sup> আমার সামনে দিয়ে ধীরে বয়ে গেল,<br> <span class="br-ind"><br><span class="indent">&nbsp;</span></span>আর আমার শরীরের লোম খাড়া হল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তা থেমে গেল,<br> <span class="br-ind"><br><span class="indent">&nbsp;</span></span>কিন্তু আমি বলতে পারিনি সেটি কী।<br> <span class="br-ind"><br><span class="indent">&nbsp;</span></span>আমার চোখের সামনে দাঁড়িয়েছিল এক অবয়ব,<br> <span class="br-ind"><br><span class="indent">&nbsp;</span></span>আর আমি মৃদু এক স্বর শুনলাম:<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>‘মরণশীল মানুষ কি ঈশ্বরের চেয়েও বেশি ধার্মিক হতে পারে?<br> <span class="br-ind"><br><span class="indent">&nbsp;</span></span>এক সবল মানুষও কি তার নির্মাতার চেয়েও বেশি পবিত্র হতে পারে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ঈশ্বর যদি তাঁর দাসেদের বিশ্বাস না করেন,<br> <span class="br-ind"><br><span class="indent">&nbsp;</span></span>তিনি যদি তাঁর স্বর্গদূতদেরও দোষারোপ করেন,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তবে মাটির বাড়িতে বসবাসকারী সেই মানুষদের,<br> <span class="br-ind"><br><span class="indent">&nbsp;</span></span>যাদের উৎপত্তি সেই ধুলোতে,<br> <span class="br-ind"><br><span class="indent">&nbsp;</span></span>এক পতঙ্গের চেয়েও সহজে যারা নিষ্পিষ্ট হয়! তাদের কী হবে?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ভোর থেকে গোধূলি বেলা পর্যন্ত তারা চূর্ণবিচূর্ণ হয়;<br> <span class="br-ind"><br><span class="indent">&nbsp;</span></span>লোকচক্ষুর অন্তরালে, তারা চিরতরে বিনষ্ট হয়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের তাঁবুর দড়াদড়ি কি উপড়ে ফেলা হয় না,<br> <span class="br-ind"><br><span class="indent">&nbsp;</span></span>যেন বিনা বিজ্ঞতায় তারা মারা যায়?’<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, বাতাস</div>
</div>
<!-- PARSED ABOVE; EDITING MAY BREAK PARSER -->
</body></html>