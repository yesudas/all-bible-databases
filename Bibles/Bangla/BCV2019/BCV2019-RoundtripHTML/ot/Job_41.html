<html><head>
<meta http-equiv="Content-Type" content="text/html;charset=utf-8" />
<title>Job 41 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 41);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_39.html">39</a> <a href="Job_40.html">40</a> <b>41</b> <a href="Job_42.html">42</a> </div><hr>
<h1>Job 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি কি বড়শি দিয়ে লিবিয়াথনকে<sup class="fnm"><a name="fnm1" href="#fn1">1</a></sup> টেনে তুলতে পারো<br> <span class="br-ind"><br><span class="indent">&nbsp;</span></span>বা দড়ি দিয়ে তার জিভ বাঁধতে পারো?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তার নাকে কি দড়ি পরাতে পারো<br> <span class="br-ind"><br><span class="indent">&nbsp;</span></span>বা অঙ্কুশ দিয়ে তার চোয়াল বিঁধতে পারো?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে কি তোমার কাছে অনবরত দয়া ভিক্ষা করবে?<br> <span class="br-ind"><br><span class="indent">&nbsp;</span></span>সে কি কোমল স্বরে তোমার সঙ্গে কথা বলবে?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জীবনভোর তোমার দাসত্ব করার জন্য<br> <span class="br-ind"><br><span class="indent">&nbsp;</span></span>সে কি তোমার সঙ্গে চুক্তিবদ্ধ হবে?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি কি পাখির মতো তাকে পোষ মানাবে<br> <span class="br-ind"><br><span class="indent">&nbsp;</span></span>বা তোমার বাড়ির যুবতীদের জন্য তাকে শিকলে বেঁধে রাখবে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ব্যবসায়ীরা কি তাকে নিয়ে ব্যবসা করবে?<br> <span class="br-ind"><br><span class="indent">&nbsp;</span></span>তারা কি সওদাগরদের মধ্যে তাকে ভাগ করে দেবে?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি কি হারপুন<sup class="fnm"><a name="fnm2" href="#fn2">2</a></sup> দিয়ে তার চামড়া<br> <span class="br-ind"><br><span class="indent">&nbsp;</span></span>বা মাছ ধরার বর্শা দিয়ে তার মাথা বিঁধতে পারো?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি যদি তার গায়ে হাত দাও,<br> <span class="br-ind"><br><span class="indent">&nbsp;</span></span>তবে সেই সংগ্রাম তোমার মনে থাকবে ও তুমি আর কখনও তা করবে না!<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাকে বশে আনার যে কোনো আশা মিথ্যা;<br> <span class="br-ind"><br><span class="indent">&nbsp;</span></span>তাকে দেখামাত্রই মানুষ কাহিল হয়ে যায়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেউ সাহস করে তাকে জাগাতে যায় না।<br> <span class="br-ind"><br><span class="indent">&nbsp;</span></span>তবে আমার সামনে কে দাঁড়াতে পারবে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কে দাবি করে বলতে পারে যে আমাকেই দিতে হবে?<br> <span class="br-ind"><br><span class="indent">&nbsp;</span></span>আকাশের নিচে যা যা আছে, সবই তো আমার। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“লিবিয়াথনের অঙ্গপ্রত্যঙ্গের বিষয়ে, তার শক্তি<br> <span class="br-ind"><br><span class="indent">&nbsp;</span></span>ও তার শ্রীমণ্ডিত গঠনের বিষয়ে আমি কথা না বলে থাকতে পারব না।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কে তার বাইরের আচ্ছাদন খুলে নিতে পারে?<br> <span class="br-ind"><br><span class="indent">&nbsp;</span></span>কে তার বর্মের জোড়া আচ্ছাদন<sup class="fnm"><a name="fnm3" href="#fn3">3</a></sup> ভেদ করতে পারে?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কে তার সেই মুখের দরজা খোলার সাহস করতে পারে,<br> <span class="br-ind"><br><span class="indent">&nbsp;</span></span>যা ভয়ঙ্কর দাঁতের সারি দিয়ে সাজানো?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার পিঠে সারি সারি ঢাল আছে<sup class="fnm"><a name="fnm4" href="#fn4">4</a></sup><br> <span class="br-ind"><br><span class="indent">&nbsp;</span></span>যা একসাথে আঁটসাঁটভাবে বাঁধা থাকে;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রত্যেকটি ঢাল পরবর্তীটির সাথে এমন ঘনিষ্ঠভাবে যুক্ত<br> <span class="br-ind"><br><span class="indent">&nbsp;</span></span>যে মাঝখান দিয়ে একটুও বাতাস বইতে পারে না।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেগুলি পরস্পরের সঙ্গে অটলভাবে জুড়ে আছে;<br> <span class="br-ind"><br><span class="indent">&nbsp;</span></span>সেগুলি একসাথে আটকে আছে ও সেগুলি আলাদা করা যায় না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সে হ্রেষাধ্বনি করলে আলোর ঝলক বের হয়;<br> <span class="br-ind"><br><span class="indent">&nbsp;</span></span>তার চোখ-দুটি ভোরের আলোকরশ্মির মতো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার মুখ থেকে অগ্নিশিখা প্রবাহিত হয়;<br> <span class="br-ind"><br><span class="indent">&nbsp;</span></span>সবেগে অগ্নিস্ফুলিঙ্গ নিক্ষিপ্ত হয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তার নাক থেকে ধোঁয়া বের হয়<br> <span class="br-ind"><br><span class="indent">&nbsp;</span></span>যেভাবে ফুটন্ত পাত্র থেকে তা জ্বলন্ত নলখাগড়ায় ছড়িয়ে পড়ে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার নিঃশ্বাসে কয়লা জ্বলে ওঠে,<br> <span class="br-ind"><br><span class="indent">&nbsp;</span></span>ও তার মুখ থেকে অগ্নিশিখা উড়ে আসে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তার ঘাড়ে শক্তির বাস;<br> <span class="br-ind"><br><span class="indent">&nbsp;</span></span>আতঙ্ক তার সামনে সামনে যায়।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার শরীরের ভাঁজ আঁটসাঁটভাবে যুক্ত;<br> <span class="br-ind"><br><span class="indent">&nbsp;</span></span>সেগুলি মজবুত ও অনড়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তার বুক পাষাণ-পাথরের মতো কঠিন,<br> <span class="br-ind"><br><span class="indent">&nbsp;</span></span>জাঁতার নিচের পাটের মতো নিরেট।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যখন সে জেগে ওঠে, তখন শক্তিমানেরাও ভয় পায়;<br> <span class="br-ind"><br><span class="indent">&nbsp;</span></span>তারা আতঙ্কিত হয়ে তার সামনে থেকে পশ্চাদপসরণ করে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার দিকে এগিয়ে আসা তরোয়াল কোনও প্রভাব বিস্তার করতে পারে না,<br> <span class="br-ind"><br><span class="indent">&nbsp;</span></span>বর্শা বা বাণ বা বল্লমও করতে পারে না।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে লোহাকে খড়ের মতো<br> <span class="br-ind"><br><span class="indent">&nbsp;</span></span>ও ব্রোঞ্জকে পচা কাঠের মতো মনে করে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তির ছুঁড়ে তাকে তাড়ানো যায় না;<br> <span class="br-ind"><br><span class="indent">&nbsp;</span></span>গুল্‌তির নুড়িপাথর তার কাছে তুষের সমান।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>গদা তার কাছে নিছক এক টুকরো খড়মাত্র;<br> <span class="br-ind"><br><span class="indent">&nbsp;</span></span>বর্শার ঝন্‌ঝনানিকে সে উপহাস করে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার বগলগুলি খাঁজকাটা খাপরাবিশেষ,<br> <span class="br-ind"><br><span class="indent">&nbsp;</span></span>শস্য ঝাড়ার হাতুড়ির মতো সে কাদায় লম্বা সারি টেনে দেয়।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>অগাধ জলকে সে ফুটন্ত কড়ায় রাখা জলের মতো মন্থন করে<br> <span class="br-ind"><br><span class="indent">&nbsp;</span></span>ও এক পাত্রে রাখা মলমের মতো করে সমুদ্রকে নাড়ায়।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সে তার পিছনে এক ঝকঝকে ছাপ ছেড়ে যায়;<br> <span class="br-ind"><br><span class="indent">&nbsp;</span></span>যে কেউ দেখে ভাববে যে অগাধ সমুদ্রের বুঝি পাকা চুল আছে।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>পৃথিবীর কোনো কিছুই তার সমতুল্য নয়—<br> <span class="br-ind"><br><span class="indent">&nbsp;</span></span>সে এক নির্ভীক প্রাণী।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>সব উদ্ধত প্রাণীকে সে অবজ্ঞার চোখে দেখে;<br> <span class="br-ind"><br><span class="indent">&nbsp;</span></span>সব অহংকারী প্রাণীর উপরে সে রাজত্ব করে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> লিবিয়াথনের আসল পরিচয় এক বিতর্কিত বিষয়; প্রাচীন সাহিত্যে এটিকে পৌরাণিক এক সমুদ্র-দানবরূপে চিহ্নিত করা হয়েছে</div>
<div class="fn"><sup class="fnt"><a name="fn2" href="#fnm2">2</a></sup> তিমি বা বড় বড় সামুদ্রিক মাছ শিকারের অস্ত্রবিশেষ</div>
<div class="fn"><sup class="fnt"><a name="fn3" href="#fnm3">3</a></sup> হিব্রু ভাষায়, জোড়া লাগাম</div>
<div class="fn"><sup class="fnt"><a name="fn4" href="#fnm4">4</a></sup> অথবা, তার অহংকার যেন তার ঢালের সারি</div>
</div>
<!-- PARSED ABOVE; EDITING MAY BREAK PARSER -->
</body></html>