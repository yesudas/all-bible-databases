<html><head>
<meta http-equiv="Content-Type" content="text/html;charset=utf-8" />
<title>Job 5 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_3.html">3</a> <a href="Job_4.html">4</a> <b>5</b> <a href="Job_6.html">6</a> <a href="Job_7.html">7</a> ... <a href="Job_42.html">42</a> </div><hr>
<h1>Job 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“ডাকতে চাইলে ডাকো, কিন্তু কে তোমায় উত্তর দেবে?<br> <span class="br-ind"><br><span class="indent">&nbsp;</span></span>পবিত্রজনেদের মধ্যে তুমি কার শরণাপন্ন হবে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বিরক্তিভাব মূর্খকে হত্যা করে,<br> <span class="br-ind"><br><span class="indent">&nbsp;</span></span>আর হিংসা সরল লোককে বধ করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি স্বয়ং এক মূর্খকে মূল বিস্তার করতে দেখেছি,<br> <span class="br-ind"><br><span class="indent">&nbsp;</span></span>কিন্তু হঠাৎ তার বাড়ি অভিশপ্ত হয়ে গেল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তার সন্তানেরা নিরাপত্তাহীন হল,<br> <span class="br-ind"><br><span class="indent">&nbsp;</span></span>রক্ষক বিনা কাছারিতে নিষ্পেষিত হল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ক্ষুধার্ত লোক তার ফসল খেয়ে ফেলে,<br> <span class="br-ind"><br><span class="indent">&nbsp;</span></span>কাঁটাঝোপ থেকেও সেগুলি তুলে নেয়,<br> <span class="br-ind"><br><span class="indent">&nbsp;</span></span>আর তৃষ্ণার্তরা তার সম্পত্তির জন্য আকাঙ্খিত হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ মাটি থেকে কষ্ট উৎপন্ন হয় না,<br> <span class="br-ind"><br><span class="indent">&nbsp;</span></span>জমি থেকেও অনিষ্ট অঙ্কুরিত হয় না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তবুও মানুষ অসুবিধা ভোগ করার জন্যই জন্মায়,<br> <span class="br-ind"><br><span class="indent">&nbsp;</span></span>ঠিক যেভাবে অগ্নিস্ফুলিঙ্গ উপরের দিকে উঠে যায়। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“কিন্তু আমি যদি তোমার জায়গায় থাকতাম, আমি ঈশ্বরের কাছে আবেদন জানাতাম;<br> <span class="br-ind"><br><span class="indent">&nbsp;</span></span>তাঁর কাছেই আমার উদ্দেশ্য ব্যক্ত করতাম।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি এমন সব আশ্চর্য কাজ করেন যা অনুভব করা যায় না,<br> <span class="br-ind"><br><span class="indent">&nbsp;</span></span>এমন সব অলৌকিক কাজ করেন যা গুনে রাখা যায় না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি ধরণীতে বৃষ্টির জোগান দেন;<br> <span class="br-ind"><br><span class="indent">&nbsp;</span></span>তিনি গ্রামাঞ্চলে জল পাঠান।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সহজসরল লোককে তিনি উন্নত করেন,<br> <span class="br-ind"><br><span class="indent">&nbsp;</span></span>আর শোকার্তদের নিরাপত্তা দেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধূর্তদের পরিকল্পনা তিনি ব্যর্থ করেন,<br> <span class="br-ind"><br><span class="indent">&nbsp;</span></span>যেন তাদের হাত কোনও সাফল্য লাভ না করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>জ্ঞানীদের তিনি তাদের ধূর্ততায় ধরে ফেলেন,<br> <span class="br-ind"><br><span class="indent">&nbsp;</span></span>আর শঠের ফন্দি দ্রুত নিশ্চিহ্ন হয়ে যায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দিনের বেলাতেই তাদের উপর অন্ধকার নেমে আসে,<br> <span class="br-ind"><br><span class="indent">&nbsp;</span></span>মধ্যাহ্নে তারা রাতের মতো হাতড়ে বেড়ায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অভাবগ্রস্তকে তিনি শব্দবাণ থেকে রক্ষা করেন;<br> <span class="br-ind"><br><span class="indent">&nbsp;</span></span>তিনি তাদের শক্তিশালীদের খপ্পর থেকে রক্ষা করেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাই দরিদ্র আশায় বুক বাঁধে,<br> <span class="br-ind"><br><span class="indent">&nbsp;</span></span>আর অবিচার নিজের মুখে কুলুপ আঁটে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“ধন্য সেই জন যাকে ঈশ্বর সংশোধন করেন;<br> <span class="br-ind"><br><span class="indent">&nbsp;</span></span>তাই সর্বশক্তিমানের<sup class="fnm"><a name="fnm1" href="#fn1">1</a></sup> শাস্তি তুচ্ছজ্ঞান কোরো না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কারণ তিনি আঘাত দেন, কিন্তু শুশ্রুষাও করেন;<br> <span class="br-ind"><br><span class="indent">&nbsp;</span></span>তিনি ক্ষতিগ্রস্ত করেন, কিন্তু তাঁর হাত সুস্থও করে তোলে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ছয়টি বিপর্যয় থেকে তিনি তোমাকে রক্ষা করবেন;<br> <span class="br-ind"><br><span class="indent">&nbsp;</span></span>সপ্তমটিতেও কোনও অনিষ্ট তোমাকে স্পর্শ করবে না।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুর্ভিক্ষের সময় তিনি তোমাকে মৃত্যু থেকে,<br> <span class="br-ind"><br><span class="indent">&nbsp;</span></span>আর যুদ্ধের সময় তরোয়ালের আঘাত থেকে রক্ষা করবেন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জিভের কশাঘাত থেকে তুমি সুরক্ষিত থাকবে,<br> <span class="br-ind"><br><span class="indent">&nbsp;</span></span>আর বিনাশকালেও ভয় পাবে না।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ধ্বংস ও দুর্ভিক্ষ দেখে তুমি হাসবে,<br> <span class="br-ind"><br><span class="indent">&nbsp;</span></span>আর বুনো পশুদেরও ভয় পাবে না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কারণ জমির পাথরগুলির সঙ্গে তুমি চুক্তিবদ্ধ হবে,<br> <span class="br-ind"><br><span class="indent">&nbsp;</span></span>আর বুনো পশুরাও তোমার সঙ্গে শান্তিতে থাকবে।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি জানবে যে তোমার তাঁবু নিরাপদ;<br> <span class="br-ind"><br><span class="indent">&nbsp;</span></span>তুমি তোমার সম্পত্তির পরিমাণ যাচাই করবে ও দেখবে একটিও হারায়নি।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি জানবে যে তোমার সন্তানেরা অসংখ্য হবে,<br> <span class="br-ind"><br><span class="indent">&nbsp;</span></span>ও তোমার বংশধরেরা মাটির ঘাসের মতো হবে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>পূর্ণ প্রাণশক্তি নিয়ে তুমি কবরে যাবে,<br> <span class="br-ind"><br><span class="indent">&nbsp;</span></span>যেভাবে শস্যের আঁটিগুলি যথাসময়ে সংগৃহীত হয়। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“আমরা এর পরীক্ষা করেছি, আর তা সত্যি।<br> <span class="br-ind"><br><span class="indent">&nbsp;</span></span>তাই একথা শোনো ও নিজের জীবনে প্রয়োগ করো।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, শাদ্দাই-এর; এখানে ও ইয়োবের পুস্তকের সর্বত্রই একই শব্দ ব্যবহৃত হয়েছে</div>
</div>
<!-- PARSED ABOVE; EDITING MAY BREAK PARSER -->
</body></html>