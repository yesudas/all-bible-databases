<html><head>
<meta http-equiv="Content-Type" content="text/html;charset=utf-8" />
<title>Job 6 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_4.html">4</a> <a href="Job_5.html">5</a> <b>6</b> <a href="Job_7.html">7</a> <a href="Job_8.html">8</a> ... <a href="Job_42.html">42</a> </div><hr>
<h1>Job 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“শুধু যদি আমার মনস্তাপ মাপা যেত<br> <span class="br-ind"><br><span class="indent">&nbsp;</span></span>আর আমার সব দুর্দশা দাঁড়িপাল্লায় তোলা যেত!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তবে তা নিঃসন্দেহে সমুদ্রের বালুকণাকেও ছাপিয়ে যেত—<br> <span class="br-ind"><br><span class="indent">&nbsp;</span></span>এতে আশ্চর্য হওয়ার কিছু নেই যে আমার কথাগুলি দুর্দমনীয় হয়েছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সর্বশক্তিমানের তিরগুলি আমাকে বিদ্ধ করেছে,<br> <span class="br-ind"><br><span class="indent">&nbsp;</span></span>আমার আত্মা সেগুলির বিষে জর্জরিত;<br> <span class="br-ind"><br><span class="indent">&nbsp;</span></span>ঈশ্বরের আতঙ্ক আমার বিরুদ্ধে শ্রেণীবদ্ধ হয়েছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বুনো গাধা ঘাস পেয়ে কি ডাক ছাড়ে?<br> <span class="br-ind"><br><span class="indent">&nbsp;</span></span>বা বলদ জাব পেয়ে কি গর্জন করে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিস্বাদ খাদ্য কি বিনা লবণে খাওয়া যায়?<br> <span class="br-ind"><br><span class="indent">&nbsp;</span></span>বা ম্যালোর<sup class="fnm"><a name="fnm1" href="#fn1">1</a></sup> রসে কি কোনও স্বাদ আছে?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তা স্পর্শ করতে চাই না;<br> <span class="br-ind"><br><span class="indent">&nbsp;</span></span>এ ধরনের খাদ্য আমাকে অসুস্হ করে তোলে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“আহা, আমি যদি অনুরোধ জানাতে পারতাম,<br> <span class="br-ind"><br><span class="indent">&nbsp;</span></span>যেন আমার আশা ঈশ্বর পূরণ করেন,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেন ঈশ্বর আমাকে চূর্ণ করতে ইচ্ছুক হয়ে,<br> <span class="br-ind"><br><span class="indent">&nbsp;</span></span>তাঁর হাত বাড়িয়ে আমার প্রাণ ধ্বংস করেন!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তবে তখনও আমি এই সান্ত্বনা পেতাম—<br> <span class="br-ind"><br><span class="indent">&nbsp;</span></span>নির্মম যন্ত্রণার মধ্যেও আনন্দিত হতাম—<br> <span class="br-ind"><br><span class="indent">&nbsp;</span></span>যে আমি সেই পবিত্রজনের কথা অগ্রাহ্য করিনি। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“আমার কী শক্তি আছে, যে এখনও আমি আশা রাখব?<br> <span class="br-ind"><br><span class="indent">&nbsp;</span></span>কী সম্ভাবনা আছে, যে আমি ধৈর্যশীল থাকব?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পাথরের মতো শক্তি কি আমার আছে?<br> <span class="br-ind"><br><span class="indent">&nbsp;</span></span>আমার দেহ কি ব্রোঞ্জ দিয়ে তৈরি?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নিজেকে সাহায্য করার কোনও শক্তি কি আমার আছে,<br> <span class="br-ind"><br><span class="indent">&nbsp;</span></span>যেহেতু সাফল্য আমার কাছ থেকে অপবাহিত হয়েছে? <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“যে কেউ বন্ধুর প্রতি দয়া দেখাতে কার্পণ্য বোধ করে<br> <span class="br-ind"><br><span class="indent">&nbsp;</span></span>সে সর্বশক্তিমানের ভয় ত্যাগ করে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমার ভাইরা সবিরাম জলপ্রবাহের মতো অনির্ভরযোগ্য,<br> <span class="br-ind"><br><span class="indent">&nbsp;</span></span>সেই জলপ্রবাহের মতো যা তখনই উপচে পড়ে<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যখন গলা বরফের দ্বারা তা কালো হয়ে যায়<br> <span class="br-ind"><br><span class="indent">&nbsp;</span></span>আর তরল তুষারে ফুলেফেঁপে ওঠে,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু সুখা মরশুমে তা আর প্রবাহিত হয় না,<br> <span class="br-ind"><br><span class="indent">&nbsp;</span></span>আর গ্রীষ্মকালে খাত থেকে অদৃশ্য হয়ে যায়।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কাফেলা তাদের গতিপথ ছেড়ে অন্য পথে সরে যায়;<br> <span class="br-ind"><br><span class="indent">&nbsp;</span></span>তারা পতিত জমিতে গিয়ে বিনষ্ট হয়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>টেমার কাফেলা জলের খোঁজ করে,<br> <span class="br-ind"><br><span class="indent">&nbsp;</span></span>শিবার ভ্রমণকারী বণিকেরা আশা নিয়ে তাকায়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা আকুল হয়, কারণ তারা আত্মবিশ্বাসী হয়েছিল;<br> <span class="br-ind"><br><span class="indent">&nbsp;</span></span>তারা সেখানে পৌঁছায়, শুধু নিরাশ হওয়ার জন্য।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এখন তোমরাও প্রমাণ দিয়েছ যে তোমরা কোনও কাজের নও;<br> <span class="br-ind"><br><span class="indent">&nbsp;</span></span>তোমরা ভয়ঙ্কর কিছু দেখে ভয় পেয়েছ।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি কি কখনও বলেছি, ‘আমাকে কিছু দাও,<br> <span class="br-ind"><br><span class="indent">&nbsp;</span></span>তোমাদের ধনসম্পত্তি থেকে আমার জন্য এক মুক্তিপণ দাও,<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>শত্রুর হাত থেকে আমাকে উদ্ধার করো,<br> <span class="br-ind"><br><span class="indent">&nbsp;</span></span>নিষ্ঠুর লোকের খপ্পর থেকে আমাকে মুক্ত করো’? <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“আমাকে শিক্ষা দাও, ও আমি শান্ত থাকব;<br> <span class="br-ind"><br><span class="indent">&nbsp;</span></span>আমায় দেখিয়ে দাও কোথায় আমি ভুল করেছি।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সরল কথাবার্তা কতই না যন্ত্রণাদায়ক!<br> <span class="br-ind"><br><span class="indent">&nbsp;</span></span>কিন্তু তোমাদের যুক্তিতর্ক কী প্রমাণ করে?<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি যা বলেছি তা কি তোমরা শুধরে দিতে চাও,<br> <span class="br-ind"><br><span class="indent">&nbsp;</span></span>আর আমার মরিয়া কথাবার্তাকে কি বাতাসের মতো গণ্য করতে চাও?<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পিতৃহীনের জন্য তোমরা এমনকি গুটিকাপাতের দান চালবে<br> <span class="br-ind"><br><span class="indent">&nbsp;</span></span>আর তোমাদের বন্ধুকে বিক্রি করে দেবে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“কিন্তু এখন দয়া করে আমার দিকে তাকাও।<br> <span class="br-ind"><br><span class="indent">&nbsp;</span></span>আমি কি তোমাদের মুখের উপরে মিথ্যা কথা বলব?<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কঠোরতা কমাও, অন্যায় কোরো না;<br> <span class="br-ind"><br><span class="indent">&nbsp;</span></span>পুনর্বিবেচনা করো, কারণ আমার সততা বিপন্নতার সম্মুখীন।<sup class="fnm"><a name="fnm2" href="#fn2">2</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার ঠোঁটে কি কোনও দুষ্টতা আছে?<br> <span class="br-ind"><br><span class="indent">&nbsp;</span></span>আমার মুখ কি বিদ্বেষ ঠাহর করতে পারে না?<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> রোমশ ডাঁটা ও পাতা এবং বেগুনী-লাল রঙের ফুলবিশিষ্ট এক ধরনের বুনো উদ্ভিদ</div>
<div class="fn"><sup class="fnt"><a name="fn2" href="#fnm2">2</a></sup> অথবা, আমার ধার্মিকতা এখনও স্হির আছে</div>
</div>
<!-- PARSED ABOVE; EDITING MAY BREAK PARSER -->
</body></html>