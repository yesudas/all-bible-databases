<html><head>
<meta http-equiv="Content-Type" content="text/html;charset=utf-8" />
<title>Job 7 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_5.html">5</a> <a href="Job_6.html">6</a> <b>7</b> <a href="Job_8.html">8</a> <a href="Job_9.html">9</a> ... <a href="Job_42.html">42</a> </div><hr>
<h1>Job 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“পৃথিবীতে কি নশ্বর মানুষকে কঠোর পরিশ্রম করতে হয় না?<br> <span class="br-ind"><br><span class="indent">&nbsp;</span></span>তাদের কি দিনমজুরের মতো দিনযাপন করতে হয় না?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ক্রীতদাস যেমন সান্ধ্য ছায়ার জন্য ব্যাকুল হয়,<br> <span class="br-ind"><br><span class="indent">&nbsp;</span></span>বা দিনমজুর বেতনের অপেক্ষায় থাকে,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেভাবে ব্যর্থতাযুক্ত মাস আমার জন্য নির্দিষ্ট করে দেওয়া হয়েছে,<br> <span class="br-ind"><br><span class="indent">&nbsp;</span></span>আর দুর্দশাযুক্ত রাত আমার জন্য নিরূপিত হয়েছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শুয়ে শুয়ে আমি ভাবি, ‘কখন উঠব?’<br> <span class="br-ind"><br><span class="indent">&nbsp;</span></span>রাত বেড়েই গেল, আর আমি ভোর পর্যন্ত বিছানায় ছটফট করে গেলাম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার শরীর পোকা ও খোস-পাঁচড়ায় ভরে উঠেছে,<br> <span class="br-ind"><br><span class="indent">&nbsp;</span></span>আমার গায়ের চামড়ায় ফাটল ধরেছে ও তা পেকে গিয়েছে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“আমার দিনগুলি তাঁতির মাকুর চেয়েও দ্রুতগামী,<br> <span class="br-ind"><br><span class="indent">&nbsp;</span></span>আর কোনও আশা ছাড়াই সেগুলি শেষ হয়ে যায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, মনে রেখো, যে আমার জীবন এক শ্বাসমাত্র;<br> <span class="br-ind"><br><span class="indent">&nbsp;</span></span>আমার দুচোখ আর কখনও আনন্দ দেখতে পাবে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে চোখ আজ আমায় দেখতে পাচ্ছে তা আর কখনও আমায় দেখতে পাবে না;<br> <span class="br-ind"><br><span class="indent">&nbsp;</span></span>তুমি আমার খোঁজ করবে, কিন্তু আমি আর থাকব না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মেঘ যেমন মুহূর্তে মিলিয়ে যায়,<br> <span class="br-ind"><br><span class="indent">&nbsp;</span></span>সেভাবে যে কবরে<sup class="fnm"><a name="fnm1" href="#fn1">1</a></sup> যায় সে আর ফিরে আসে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে আর তার বাড়িতে ফিরে আসবে না;<br> <span class="br-ind"><br><span class="indent">&nbsp;</span></span>তার স্থান তাকে আর চিনতেও পারবে না। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“তাই আমি আর নীরব থাকব না;<br> <span class="br-ind"><br><span class="indent">&nbsp;</span></span>আমার আত্মার যন্ত্রণায় আমি কথা বলব,<br> <span class="br-ind"><br><span class="indent">&nbsp;</span></span>আমার প্রাণের তিক্ততায় আমি অভিযোগ জানাব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি কি সমুদ্র না সমুদ্রদানব<br> <span class="br-ind"><br><span class="indent">&nbsp;</span></span>যে তুমি আমাকে পাহারা দিয়ে রেখেছ?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যখন আমি ভাবি যে আমার বিছানা আমাকে সান্ত্বনা দেবে<br> <span class="br-ind"><br><span class="indent">&nbsp;</span></span>আর আমার শয্যা আমার অসুখ দূর করবে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তখনও তুমি বিভিন্ন স্বপ্ন দেখিয়ে আমাকে ভয় দেখাও<br> <span class="br-ind"><br><span class="indent">&nbsp;</span></span>আর বিভিন্ন দর্শন দিয়ে আমাকে আতঙ্কিত করো,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাতে আমার এই শরীরের চেয়েও<br> <span class="br-ind"><br><span class="indent">&nbsp;</span></span>শ্বাসরোধ ও মৃত্যুও আমার কাছে বেশি পছন্দসই হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি আমার জীবনকে ঘৃণা করি; আমি চিরকাল বাঁচতে চাই না।<br> <span class="br-ind"><br><span class="indent">&nbsp;</span></span>আমায় একা থাকতে দাও; আমার জীবনের দিনগুলি অর্থহীন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“মানবজাতি কী যে তুমি তাদের এত বিরাট কিছু মনে করো,<br> <span class="br-ind"><br><span class="indent">&nbsp;</span></span>যে তুমি তাদের প্রতি এত মনোযোগ দাও,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে প্রতিদিন সকালে তুমি তাদের পরখ করো<br> <span class="br-ind"><br><span class="indent">&nbsp;</span></span>আর প্রতি মুহূর্তে তাদের পরীক্ষা করো?<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি কি কখনও আমার দিক থেকে তোমার দৃষ্টি ফেরাবে না,<br> <span class="br-ind"><br><span class="indent">&nbsp;</span></span>বা ক্ষণিকের জন্যও কি আমায় একা থাকতে দেবে না?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি যদি পাপ করেই থাকি, আমাদের সব কাজ যাঁর দৃষ্টিগোচর,<br> <span class="br-ind"><br><span class="indent">&nbsp;</span></span>সেই তোমার প্রতি আমি কী করেছি?<br> <span class="br-ind"><br><span class="indent">&nbsp;</span></span>তুমি আমাকে কেন তোমার লক্ষ্যবস্তু করেছ?<br> <span class="br-ind"><br><span class="indent">&nbsp;</span></span>আমি কি তোমার কাছে বোঝা হয়েছি?<sup class="fnm"><a name="fnm2" href="#fn2">2</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি কেন আমার অপরাধ মার্জনা করছ না<br> <span class="br-ind"><br><span class="indent">&nbsp;</span></span>ও আমার পাপ ক্ষমা করছ না?<br> <span class="br-ind"><br><span class="indent">&nbsp;</span></span>কারণ অচিরেই আমি ধুলোয় মিশে যাব;<br> <span class="br-ind"><br><span class="indent">&nbsp;</span></span>তুমি আমার খোঁজ করবে, কিন্তু আমি আর থাকব না।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, সিয়োলে, বা পাতালে</div>
<div class="fn"><sup class="fnt"><a name="fn2" href="#fnm2">2</a></sup> কোনো কোনো প্রাচীন অনুলিপি অনুসারে, আমি নিজের কাছেই এক বোঝা হয়ে দাঁড়িয়েছি</div>
</div>
<!-- PARSED ABOVE; EDITING MAY BREAK PARSER -->
</body></html>