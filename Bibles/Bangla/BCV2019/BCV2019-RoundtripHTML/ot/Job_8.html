<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদ</h2><span class="vn">1</span> <span class="br-p"><br><br></span>পরে শূহীয় বিল্‌দদ উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি আর কতক্ষণ এসব কথা বলবে?<br> <span class="br-ind"><br><span class="indent">&nbsp;</span></span>তোমার কথাবার্তা তো প্রচণ্ড ঝড়ের মতো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর কি ন্যায়বিচার বিকৃত করেন?<br> <span class="br-ind"><br><span class="indent">&nbsp;</span></span>সর্বশক্তিমান কি যা ন্যায্য তা বিকৃত করেন?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার সন্তানেরা যখন তাঁর বিরুদ্ধে পাপ করেছিল,<br> <span class="br-ind"><br><span class="indent">&nbsp;</span></span>তখন তিনি তাদের পাপের উপযুক্ত শাস্তি তাদের দিয়েছিলেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু তুমি যদি আন্তরিকভাবে ঈশ্বরের অন্বেষণ করো,<br> <span class="br-ind"><br><span class="indent">&nbsp;</span></span>ও সর্বশক্তিমানের কাছে সনির্বন্ধ মিনতি জানাও,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি যদি পবিত্র ও সৎ হও,<br> <span class="br-ind"><br><span class="indent">&nbsp;</span></span>এখনও তিনি তোমার হয়ে উঠে দাঁড়াবেন<br> <span class="br-ind"><br><span class="indent">&nbsp;</span></span>ও তোমাকে তোমার সমৃদ্ধশালী দশায় ফিরিয়ে নিয়ে যাবেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার সূত্রপাত নিরহঙ্কার বলে মনে হবে,<br> <span class="br-ind"><br><span class="indent">&nbsp;</span></span>তোমার ভবিষ্যতও খুব সমৃদ্ধশালী হবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“সাবেক প্রজন্মকে জিজ্ঞাসা করো<br> <span class="br-ind"><br><span class="indent">&nbsp;</span></span>ও খুঁজে বের করো তাদের পূর্বপুরুষেরা কী শিখেছিলেন,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ আমরা তো মাত্র কালই জন্মেছি ও কিছুই জানি না,<br> <span class="br-ind"><br><span class="indent">&nbsp;</span></span>ও পৃথিবীতে আমাদের দিনগুলি তো এক ছায়ামাত্র।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁরা কি তোমাদের শিক্ষা দেবেন না ও বলবেন না?<br> <span class="br-ind"><br><span class="indent">&nbsp;</span></span>তাঁরা কি তাঁদের বুদ্ধিভাণ্ডার থেকে বাণী বের করে আনবেন না?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যেখানে কোনও জলাভূমি নেই সেখানে কি নলখাগড়া বেড়ে ওঠে?<br> <span class="br-ind"><br><span class="indent">&nbsp;</span></span>জল ছাড়া কি নলবন মাথা চাড়া দেয়?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাড়তে বাড়তেই ও আকাটা অবস্থাতেই,<br> <span class="br-ind"><br><span class="indent">&nbsp;</span></span>সেগুলি ঘাসের চেয়েও দ্রুত শুকিয়ে যায়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা ঈশ্বরকে ভুলে যায়, তাদেরও এই গতি হয়;<br> <span class="br-ind"><br><span class="indent">&nbsp;</span></span>অধার্মিকদের আশাও এভাবে বিনষ্ট হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা যার উপরে নির্ভর করে তা ভঙ্গুর;<br> <span class="br-ind"><br><span class="indent">&nbsp;</span></span>যার উপরে তারা ভরসা করে তা মাকড়সার এক জাল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা জালের উপরে হেলান দেয়, কিন্তু তা সরে যায়;<br> <span class="br-ind"><br><span class="indent">&nbsp;</span></span>তারা তা জড়িয়ে ধরে থাকে, কিন্তু তা ধরে রাখতে পারে না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তারা রোদ পাওয়া জলসেচিত এক চারাগাছের মতো,<br> <span class="br-ind"><br><span class="indent">&nbsp;</span></span>যা বাগানের সর্বত্র শাখাপ্রশাখা বিস্তার করে;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেটির মূল পাষাণ-পাথরের গাদায় জড়িয়ে যায়<br> <span class="br-ind"><br><span class="indent">&nbsp;</span></span>ও তা পাথরের মধ্যে এক স্থান খুঁজে নেয়।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু যখন সেটিকে তার অকুস্থল থেকে উপড়ে ফেলা হয়,<br> <span class="br-ind"><br><span class="indent">&nbsp;</span></span>তখন সেই স্থানটিই তাকে অস্বীকার করে বলে, ‘আমি তোমাকে কখনও দেখিনি।’<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>নিঃসন্দেহে তার প্রাণ শুকিয়ে যায়,<br> <span class="br-ind"><br><span class="indent">&nbsp;</span></span>ও<sup class="fnm"><a name="fnm1" href="#fn1">1</a></sup> সেই মাটি থেকে অন্যান্য চারাগাছ উৎপন্ন হয়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“নিঃসন্দেহে ঈশ্বর তাকে কখনও প্রত্যাখ্যান করেন না যে অনিন্দনীয়,<br> <span class="br-ind"><br><span class="indent">&nbsp;</span></span>বা অনিষ্টকারীদের হাতও শক্তিশালী করেন না।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি এখনও তোমার মুখ হাসিতে<br> <span class="br-ind"><br><span class="indent">&nbsp;</span></span>ও তোমার ঠোঁট আনন্দধ্বনিতে পূর্ণ করতে পারেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার শত্রুরা লজ্জায় আচ্ছন্ন হবে,<br> <span class="br-ind"><br><span class="indent">&nbsp;</span></span>ও দুষ্টদের তাঁবু আর থাকবে না।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, নিঃসন্দেহে তার সব আনন্দ হল এই যে</div>
</div>
<!-- PARSED ABOVE; EDITING MAY BREAK PARSER -->
</body></html>