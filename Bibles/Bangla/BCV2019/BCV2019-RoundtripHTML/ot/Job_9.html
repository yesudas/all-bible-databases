<html><head>
<meta http-equiv="Content-Type" content="text/html;charset=utf-8" />
<title>Job 9 &ndash; ইয়োব &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>ইয়োব</b> &ndash; <a href="Job_1.html">1</a> ... <a href="Job_7.html">7</a> <a href="Job_8.html">8</a> <b>9</b> <a href="Job_10.html">10</a> <a href="Job_11.html">11</a> ... <a href="Job_42.html">42</a> </div><hr>
<h1>Job 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োব</h2><span class="vn">1</span> <span class="br-p"><br><br></span>পরে ইয়োব উত্তর দিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“বাস্তবিক, আমি জানি যে তা সত্যি।<br> <span class="br-ind"><br><span class="indent">&nbsp;</span></span>কিন্তু ঈশ্বরের সামনে নিছক নশ্বর মানুষ কীভাবে তাদের নির্দোষিতা প্রমাণ করবে?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদিও তারা তাঁর সাথে বাদানুবাদ করতে চায়,<br> <span class="br-ind"><br><span class="indent">&nbsp;</span></span>তবুও হাজার বারের মধ্যে একবারও তারা তাঁর কথার জবাব দিতে পারে না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাঁর জ্ঞান অগাধ, তাঁর শক্তি অসীম।<br> <span class="br-ind"><br><span class="indent">&nbsp;</span></span>তাঁর বিরোধিতা করে কে অক্ষত অবস্থায় বেরিয়ে আসতে পেরেছে?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পর্বতগুলির অজান্তে তিনি তাদের স্থানান্তরিত করেন<br> <span class="br-ind"><br><span class="indent">&nbsp;</span></span>ও তাঁর ক্রোধে সেগুলি উচ্ছেদ করেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি পৃথিবীকে স্বস্থান থেকে নাড়িয়ে দেন,<br> <span class="br-ind"><br><span class="indent">&nbsp;</span></span>ও তার স্তম্ভগুলিকে টলিয়ে দেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি সূর্যকে বারণ করেন ও তা দীপ্তি দেয় না;<br> <span class="br-ind"><br><span class="indent">&nbsp;</span></span>তিনি নক্ষত্রদের আলো নিভিয়ে দেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি একাই আকাশমণ্ডলের বিস্তার ঘটান,<br> <span class="br-ind"><br><span class="indent">&nbsp;</span></span>ও সমুদ্রের ঢেউগুলিকে পদদলিত করেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি সপ্তর্ষি<sup class="fnm"><a name="fnm1" href="#fn1">1</a></sup> ও কালপুরুষ,<br> <span class="br-ind"><br><span class="indent">&nbsp;</span></span>কৃত্তিকা ও দক্ষিণের নক্ষত্রপুঞ্জের নির্মাতা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি এমন সব আশ্চর্য কাজ করেন যা অনুধাবন করা যায় না,<br> <span class="br-ind"><br><span class="indent">&nbsp;</span></span>এমন সব অলৌকিক কাজ করেন যা গুনে রাখা যায় না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি যখন আমাকে পার করে চলে যান, আমি তাঁকে দেখতে পাই না;<br> <span class="br-ind"><br><span class="indent">&nbsp;</span></span>তিনি যখন কাছ দিয়ে যান, আমি তাঁকে চিনতে পারি না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি যদি কেড়ে নেন, কে তাঁকে থামাতে পারবে?<br> <span class="br-ind"><br><span class="indent">&nbsp;</span></span>কে তাঁকে বলতে পারবে, ‘তুমি কী করছ?’<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বর তাঁর ক্রোধ নিয়ন্ত্রণে রাখেন না;<br> <span class="br-ind"><br><span class="indent">&nbsp;</span></span>রহবের<sup class="fnm"><a name="fnm2" href="#fn2">2</a></sup> বাহিনীও তাঁর পদতলে ভয়ে জড়সড় হয়ে থাকে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“কীভাবে তবে আমি তাঁর সাথে বাদানুবাদ করব?<br> <span class="br-ind"><br><span class="indent">&nbsp;</span></span>কীভাবে আমি তাঁর সঙ্গে তর্ক করার জন্য শব্দ খুঁজে পাব?<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি নির্দোষ হওয়া সত্ত্বেও, তাঁকে জবাব দিতে পারিনি;<br> <span class="br-ind"><br><span class="indent">&nbsp;</span></span>আমার বিচারকের কাছে শুধু আমি দয়াভিক্ষাই করতে পেরেছি।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি যদিও তাঁকে ডেকেছি ও তিনি সাড়া দিয়েছেন,<br> <span class="br-ind"><br><span class="indent">&nbsp;</span></span>তাও আমি বিশ্বাস করি না যে তিনি আমার কথায় কর্ণপাত করবেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এক ঝড় পাঠিয়ে তিনি আমাকে চূর্ণ করবেন,<br> <span class="br-ind"><br><span class="indent">&nbsp;</span></span>ও অকারণেই আমার ক্ষতস্থানগুলির সংখ্যাবৃদ্ধি করবেন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি আমাকে দম নেওয়ার সুযোগ দেবেন না<br> <span class="br-ind"><br><span class="indent">&nbsp;</span></span>কিন্তু দুর্দশা দিয়ে আমাকে আচ্ছন্ন করে তুলবেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এটি যদি শক্তির বিষয় হয়, তবে তিনি শক্তিমান!<br> <span class="br-ind"><br><span class="indent">&nbsp;</span></span>ও এটি যদি বিচার্য বিষয় হয়, তবে কে তাঁর<sup class="fnm"><a name="fnm3" href="#fn3">3</a></sup> বিরুদ্ধ আপত্তি তুলবে?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি যদি নির্দোষও হতাম, তাও আমার মুখই আমাকে দোষারোপ করত।<br> <span class="br-ind"><br><span class="indent">&nbsp;</span></span>আমি যদি অনিন্দনীয় হতাম, তাও তা আমায় দোষী সাব্যস্ত করত। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“যদিও আমি অনিন্দনীয়,<br> <span class="br-ind"><br><span class="indent">&nbsp;</span></span>আমি নিজের বিষয়ে চিন্তিত নই;<br> <span class="br-ind"><br><span class="indent">&nbsp;</span></span>আমার নিজের জীবনকেই আমি ঘৃণা করি।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এসবই সমান; তাই আমি বলি,<br> <span class="br-ind"><br><span class="indent">&nbsp;</span></span>‘অনিন্দনীয় ও দুষ্ট উভয়কেই তিনি ধ্বংস করেন।’<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>এক কশা যখন আকস্মিক মৃত্যু ডেকে আনে,<br> <span class="br-ind"><br><span class="indent">&nbsp;</span></span>তিনি তখন নির্দোষের হতাশা দেখে বিদ্রুপ করেন।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দেশ<sup class="fnm"><a name="fnm4" href="#fn4">4</a></sup> যখন দুষ্টের হাতে গিয়ে পড়ে,<br> <span class="br-ind"><br><span class="indent">&nbsp;</span></span>তখন তিনি সেখানকার বিচারকদের চোখ বেঁধে দেন।<br> <span class="br-ind"><br><span class="indent">&nbsp;</span></span>যদি তিনি এ কাজ না করেন, তবে কে তা করে? <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>“আমার দিনগুলি একজন ডাকহরকরার চেয়েও দ্রুতগামী;<br> <span class="br-ind"><br><span class="indent">&nbsp;</span></span>সেগুলি আনন্দের কোনও আভাস ছাড়াই উড়ে যায়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>নলখাগড়ার নৌকার মতো সেগুলি অদৃশ্য হয়ে যায়,<br> <span class="br-ind"><br><span class="indent">&nbsp;</span></span>যেভাবে ঈগল পাখি তার শিকারের উপরে নেমে আসে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি যদি বলি, ‘আমি আমার অভিযোগ ভুলে যাব,<br> <span class="br-ind"><br><span class="indent">&nbsp;</span></span>আমি আমার অভিব্যক্তি পালটে ফেলব, ও হাসব,’<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাও আমি এখনও আমার সব দুঃখকষ্টকে ভয় করি,<br> <span class="br-ind"><br><span class="indent">&nbsp;</span></span>কারণ আমি জানি তুমি আমাকে নির্দোষ গণ্য করবে না।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যেহেতু আমি ইতিমধ্যেই দোষী সাব্যস্ত হয়েছি,<br> <span class="br-ind"><br><span class="indent">&nbsp;</span></span>তবে কেন আমি অনর্থক সংগ্রাম করব?<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি যদিও সাবান দিয়ে নিজেকে ধুয়ে ফেলি<br> <span class="br-ind"><br><span class="indent">&nbsp;</span></span>ও সাফাই-চূর্ণ দিয়ে আমার হাত পরিষ্কার করি,<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাও তুমি আমাকে পাঁকে ভরা খন্দে ডোবাবে<br> <span class="br-ind"><br><span class="indent">&nbsp;</span></span>যেন আমার পোশাকও আমায় ঘৃণা করে। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>“তিনি আমার মতো নিছক এক নশ্বর মানুষ নন যে আমি তাঁকে উত্তর দেব,<br> <span class="br-ind"><br><span class="indent">&nbsp;</span></span>ও আদালতে আমরা পরস্পরের সম্মুখীন হব।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>শুধু যদি আমাদের মধ্যে মধ্যস্থতা করার মতো কেউ থাকত,<br> <span class="br-ind"><br><span class="indent">&nbsp;</span></span>যদি আমাদের একসঙ্গে মিলিত করার মতো কেউ থাকত,<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যদি আমার কাছ থেকে ঈশ্বরের লাঠি দূর করার মতো কেউ থাকত,<br> <span class="br-ind"><br><span class="indent">&nbsp;</span></span>যেন তাঁর আতঙ্ক আমাকে আর আতঙ্কিত করতে না পারে।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তবে তাঁকে ভয় না করে আমি কথা বলতে পারতাম,<br> <span class="br-ind"><br><span class="indent">&nbsp;</span></span>কিন্তু এখন আমার যা অবস্থা, আমি তা পারব না।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, সিংহরাশি</div>
<div class="fn"><sup class="fnt"><a name="fn2" href="#fnm2">2</a></sup> রহব হল সেই পৌরাণিক সমুদ্রদানবের নাম, যা প্রাচীন সাহিত্যে বিশৃঙ্খলার প্রতিনিধিত্বকারী</div>
<div class="fn"><sup class="fnt"><a name="fn3" href="#fnm3">3</a></sup> অথবা, আমার</div>
<div class="fn"><sup class="fnt"><a name="fn4" href="#fnm4">4</a></sup> অথবা, পৃথিবী</div>
</div>
<!-- PARSED ABOVE; EDITING MAY BREAK PARSER -->
</body></html>