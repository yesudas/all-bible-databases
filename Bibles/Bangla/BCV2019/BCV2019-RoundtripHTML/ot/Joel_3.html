<html><head>
<meta http-equiv="Content-Type" content="text/html;charset=utf-8" />
<title>Joel 3 &ndash; যোয়েল &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যোয়েল</b> &ndash; <a href="Joel_1.html">1</a> <a href="Joel_2.html">2</a> <b>3</b> </div><hr>
<h1>Joel 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জাতিবৃন্দের বিচার</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“সেইসব দিনে ও সেই সময়ে,<br> <span class="br-ind"><br><span class="indent">&nbsp;</span></span>যখন আমি যিহূদা ও জেরুশালেমের বন্দিদশা ফিরাব,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সমস্ত জাতিকে একত্র করব<br> <span class="br-ind"><br><span class="indent">&nbsp;</span></span>ও তাদের যিহোশাফট<sup class="fnm"><a name="fnm1" href="#fn1">1</a></sup> উপত্যকায় নামিয়ে আনব।<br> <span class="br-ind"><br><span class="indent">&nbsp;</span></span>সেখানে আমি আমার অধিকার ও আমার প্রজা ইস্রায়েলের<br> <span class="br-ind"><br><span class="indent">&nbsp;</span></span>বিরুদ্ধে তাদের বিচার করব,<br> <span class="br-ind"><br><span class="indent">&nbsp;</span></span>কারণ তারা বিভিন্ন জাতির মধ্যে আমার প্রজাদের ছিন্নভিন্ন করেছিল<br> <span class="br-ind"><br><span class="indent">&nbsp;</span></span>এবং আমার দেশকে বিভাগ করেছিল।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা আমার প্রজাদের জন্য গুটিকাপাত<sup class="fnm"><a name="fnm2" href="#fn2">2</a></sup> করেছিল<br> <span class="br-ind"><br><span class="indent">&nbsp;</span></span>এবং বেশ্যার বিনিময়ে বালককে দিয়েছিল;<br> <span class="br-ind"><br><span class="indent">&nbsp;</span></span>দ্রাক্ষারসের জন্য তারা বালিকাদের বিক্রয় করেছিল,<br> <span class="br-ind"><br><span class="indent">&nbsp;</span></span>যেন তারা তা পান করতে পারে।<br></div>
<div class="v" id="v4"><span class="vn">4</span> <span class="br-p"><br><br></span>“এখন ওহে সোর<sup class="fnm"><a name="fnm3" href="#fn3">3</a></sup> ও সীদোন এবং ফিলিস্তিয়ার বিভিন্ন অঞ্চল, আমার বিরুদ্ধে তোমাদের কী বলার আছে? আমি কিছু করেছি বলে, তোমরা কি তারই প্রতিফল দিচ্ছ? যদি তোমরা আমাকে প্রতিফল দিচ্ছ, তাহলে আমি দ্রুত ও অতি সত্বর তোমাদের মাথায় তা-ই ফিরিয়ে দেব, যা তোমরা করেছ।</div>
<div class="v" id="v5"><span class="vn">5</span> কারণ তোমরা আমার রুপো ও আমার সোনা এবং আমার ভাণ্ডারের উৎকৃষ্ট রত্নরাজি নিয়ে বহন করে তোমাদের মন্দিরগুলিতে নিয়ে গিয়েছ।</div>
<div class="v" id="v6"><span class="vn">6</span> তোমরা যিহূদা ও জেরুশালেম থেকে আমার প্রজাদের নিয়ে গ্রিকদের কাছে বিক্রয় করেছ, যেন তোমরা তাদের স্বদেশ থেকে বহুদূরে তাড়িয়ে দিতে পারো।</div>
<div class="v" id="v7"><span class="vn">7</span> <span class="br-p"><br><br></span>“দেখো, তোমরা তাদের যে যে স্থানে বিক্রয় করেছ, সেখান থেকে আমি তাদের জাগিয়ে তুলে আনব, আর তোমরা যেসব অপকর্ম করেছ, তা আমি তোমাদেরই মাথায় ফিরিয়ে দেব।</div>
<div class="v" id="v8"><span class="vn">8</span> আমি তোমাদের পুত্রকন্যাদের যিহূদার লোকেদের কাছে বিক্রয় করব; তারা তাদের বহুদূরে অবস্থানকারী এক জাতি, শিবায়ীয়দের কাছে বিক্রয় করবে।” সদাপ্রভু একথা বলেছেন।</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা জাতিবৃন্দের কাছে একথা ঘোষণা করো:<br> <span class="br-ind"><br><span class="indent">&nbsp;</span></span>তোমরা যুদ্ধের জন্য প্রস্তুত হও!<br> <span class="br-ind"><br><span class="indent">&nbsp;</span></span>যত বীরযোদ্ধাকে জাগিয়ে তোলো!<br> <span class="br-ind"><br><span class="indent">&nbsp;</span></span>সমস্ত লড়াকু মানুষ সামনে এসে আক্রমণ করো।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাদের লাঙলের ফাল ভেঙে তরোয়াল তৈরি করো<br> <span class="br-ind"><br><span class="indent">&nbsp;</span></span>ও তোমাদের কাস্তেগুলি ভেঙে বর্শা তৈরি করো।<br> <span class="br-ind"><br><span class="indent">&nbsp;</span></span>দুর্বল মানুষও বলুক,<br> <span class="br-ind"><br><span class="indent">&nbsp;</span></span>“আমি বলবান!”<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সমস্ত দিক থেকে সব জাতির লোকেরা, তোমরা দ্রুত এসো<br> <span class="br-ind"><br><span class="indent">&nbsp;</span></span>এবং ওই স্থানে সমবেত হও। <span class="br-p"><br><br></span>হে সদাপ্রভু, তোমারও যোদ্ধাদের ওখানে নামিয়ে আনো। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“জাতিসমূহ জেগে উঠুক;<br> <span class="br-ind"><br><span class="indent">&nbsp;</span></span>তারা যিহোশাফট উপত্যকার দিকে এগিয়ে যাক,<br> <span class="br-ind"><br><span class="indent">&nbsp;</span></span>কারণ আমি সেখানেই<br> <span class="br-ind"><br><span class="indent">&nbsp;</span></span>সব দিকের সমস্ত জাতির বিচার করতে বসব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা কাস্তে চালাও,<br> <span class="br-ind"><br><span class="indent">&nbsp;</span></span>কারণ শস্য পেকে গেছে।<br> <span class="br-ind"><br><span class="indent">&nbsp;</span></span>এসো, আঙুর মাড়াই করো,<br> <span class="br-ind"><br><span class="indent">&nbsp;</span></span>কারণ আঙুর মাড়াইকল পূর্ণ হয়েছে<br> <span class="br-ind"><br><span class="indent">&nbsp;</span></span>ও ভাঁটিগুলি রসে উপচে পড়ছে—<br> <span class="br-ind"><br><span class="indent">&nbsp;</span></span>তাদের দুষ্টতা এতই ব্যাপক!” <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দণ্ডাদেশের উপত্যকায় অসংখ্য মানুষ,<br> <span class="br-ind"><br><span class="indent">&nbsp;</span></span>অসংখ্য মানুষ সেখানে জড়ো হয়েছে!<br> <span class="br-ind"><br><span class="indent">&nbsp;</span></span>কারণ দণ্ডাদেশের উপত্যকায়<br> <span class="br-ind"><br><span class="indent">&nbsp;</span></span>সদাপ্রভুর দিন সন্নিকট হয়েছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সূর্য ও চাঁদ অন্ধকার হয়ে যাবে,<br> <span class="br-ind"><br><span class="indent">&nbsp;</span></span>নক্ষত্রগুলি দীপ্তি বিকিরণ বন্ধ করবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু সিয়োন থেকে গর্জন করবেন<br> <span class="br-ind"><br><span class="indent">&nbsp;</span></span>এবং জেরুশালেম থেকে করবেন বজ্রনির্ঘোষ;<br> <span class="br-ind"><br><span class="indent">&nbsp;</span></span>পৃথিবী ও আকাশ কম্পিত হবে।<br> <span class="br-ind"><br><span class="indent">&nbsp;</span></span>কিন্তু সদাপ্রভু তাঁর প্রজাদের জন্য আশ্রয়স্থান হবেন,<br> <span class="br-ind"><br><span class="indent">&nbsp;</span></span>ইস্রায়েলের জন্য হবেন এক দৃঢ় দুর্গ।<br></div>
<div class="v" id="v17"><h2>ঈশ্বরের প্রজাদের জন্য আশীর্বাদ</h2><span class="vn">17</span> <span class="br-ind"><br><span class="indent">&nbsp;</span></span>“তখন তোমরা জানতে পারবে যে, আমি সদাপ্রভু, তোমাদের ঈশ্বর,<br> <span class="br-ind"><br><span class="indent">&nbsp;</span></span>আমি আমার পবিত্র পর্বত সিয়োনে বসবাস করি।<br> <span class="br-ind"><br><span class="indent">&nbsp;</span></span>জেরুশালেম পবিত্র হবে;<br> <span class="br-ind"><br><span class="indent">&nbsp;</span></span>বিদেশিরা আর কখনও তা আক্রমণ করবে না। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“সেদিন পর্বতগুলি থেকে নতুন দ্রাক্ষারস ক্ষরে পড়বে,<br> <span class="br-ind"><br><span class="indent">&nbsp;</span></span>আর পাহাড়গুলি থেকে প্রবাহিত হবে দুধ;<br> <span class="br-ind"><br><span class="indent">&nbsp;</span></span>যিহূদার গিরিখাতগুলি থেকে জল প্রবাহিত হবে।<br> <span class="br-ind"><br><span class="indent">&nbsp;</span></span>সদাপ্রভুর গৃহ থেকে এক উৎস প্রবাহিত হবে,<br> <span class="br-ind"><br><span class="indent">&nbsp;</span></span>তা বাবলা<sup class="fnm"><a name="fnm4" href="#fn4">4</a></sup>-উপত্যকাকে জলসিক্ত করবে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু মিশর জনশূন্য হবে,<br> <span class="br-ind"><br><span class="indent">&nbsp;</span></span>ইদোম হবে এক পতিত মরুপ্রান্তর,<br> <span class="br-ind"><br><span class="indent">&nbsp;</span></span>যেহেতু তারা যিহূদার লোকেদের প্রতি হিংস্র আচরণ করেছিল,<br> <span class="br-ind"><br><span class="indent">&nbsp;</span></span>সেইসব ভূমিতে তারা নির্দোষের রক্তপাত করেছিল।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিহূদা চিরকালের জন্য<br> <span class="br-ind"><br><span class="indent">&nbsp;</span></span>ও জেরুশালেম বংশপরম্পরায় জনঅধ্যুষিত হবে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের রক্তপাতের যে অপরাধ আমি ক্ষমা করিনি,<br> <span class="br-ind"><br><span class="indent">&nbsp;</span></span>তা আমি ক্ষমা করব।” <span class="br-p"><br><br></span>আর আমি সদাপ্রভু সিয়োনে বসবাস করব।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1-->যিহোশাফট <!--raw 1 bo --></em><!--endraw 1-->শব্দটির অর্থ, সদাপ্রভু বিচার করেন ১২ পদেও।</div>
<div class="fn"><sup class="fnt"><a name="fn2" href="#fnm2">2</a></sup> অধিকার অর্জনের জন্য গুটির দান ফেলা। (অর্থাৎ পাশার দান ফেলা বা লটারি করা) পুরোনো সংস্করণে, “গুটিকাপাত করা।”</div>
<div class="fn"><sup class="fnt"><a name="fn3" href="#fnm3">3</a></sup> পুরোনো সংস্করণে, সোর</div>
<div class="fn"><sup class="fnt"><a name="fn4" href="#fnm4">4</a></sup> বাবলা-হিব্রু: শিটিম।</div>
</div>
<!-- PARSED ABOVE; EDITING MAY BREAK PARSER -->
</body></html>