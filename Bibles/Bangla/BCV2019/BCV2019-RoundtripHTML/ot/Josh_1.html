<html><head>
<meta http-equiv="Content-Type" content="text/html;charset=utf-8" />
<title>Josh 1 &ndash; যিহোশূয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>যিহোশূয়</b> &ndash; <b>1</b> <a href="Josh_2.html">2</a> <a href="Josh_3.html">3</a> ... <a href="Josh_24.html">24</a> </div><hr>
<h1>Josh 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->একটি জাতি হিসেবে ইস্রায়েল গোষ্ঠীর শুরুর দিকের কয়েক বছরের কাহিনি যিহোশূয় ও বিচারকর্তৃগণের বিবরণ নামক পুস্তক দুটিতে বলা হয়েছে। ইস্রায়েল জাতি কীভাবে কনান দেশ অধিকার ও দখল করল এবং তারপর ঈশ্বরের সঙ্গে স্থাপিত তাদের চুক্তি অনুযায়ী জীবনযাপন করার প্রাণপণ চেষ্টা করল সেকথাই এই পুস্তক দুটিতে বর্ণনা করা হয়েছে। ঠিক এইখানে বাইবেলের নাটকীয় ঘটনাবলি এক গুরুত্বপূর্ণ পর্যায়ে পৌঁছায়—তা হল, ঈশ্বরের মনোনীত জাতি এখন ঈশ্বরের প্রতিশ্রুত দেশে উপস্থিত। তবে এটাও সুস্পষ্টভাবে বোঝা যায় যে, ঈশ্বরের সঙ্গে মানুষের পুনর্মিলনের যাত্রাপথ সহজ হবে না। <!--raw 1 bo --><p/><!--endraw 1-->এই পুস্তকে ইস্রায়েল জাতির সশস্ত্র আক্রমণের পূর্বপ্রস্তুতি ও সংঘটিত যুদ্ধগুলির বর্ণনা ছাড়াও রয়েছে কীভাবে তাদের দেশকে বিভিন্ন গোষ্ঠীর মধ্যে ভাগ করে দেওয়া হল। তবে তখনও দু-একটি জায়গায় প্রতিরোধের ঘটনা ঘটতে থাকায় যিহোশূয় তাঁর শেষ বক্তৃতায় প্রতিটি গোষ্ঠীর কাছে আবেদন জানালেন, যেন তারা তাদের দেশের প্রতিটি অঞ্চলের সম্পূর্ণ দখল নেয়। এরপর ঈশ্বরের সঙ্গে ইস্রায়েল জাতির চুক্তিকৃত সম্পর্কের প্রতি তাদের বিশ্বস্ততাকে নবায়িত করার কাজে তিনি লোকদের নেতৃত্ব দিলেন। <!--raw 1 bo --><p/><!--endraw 1-->এরপর বিচারকর্তৃগণের বিবরণ, ঈশ্বরের সঙ্গে ইস্রায়েল জাতির স্থাপিত চুক্তির বারংবার লঙ্ঘন, অন্যান্য জাতিগুলির কাছে অধীনতা স্বীকার এবং পরিশেষে ঈশ্বরের কাছে সাহায্যের জন্য তাদের আকুল ক্রন্দন। ঈশ্বর তাদের প্রার্থনার উত্তরে “বিচারকর্তৃগণকে” তৈরি করলেন যাঁরা তাদের হয়ে যুদ্ধ করবে ও তাদের রক্ষা করবে। কিন্তু এই শান্তি ও সুস্থিরতা ছিল সাময়িক, কারণ ইস্রায়েল জাতি আবার অন্যায় কাজে লিপ্ত হল। (বিচারকর্তৃগণ ছিলেন সেনাপতিবৃন্দ এবং আইন বিষয়ক কর্তৃপক্ষ) <!--raw 1 bo --><p/><!--endraw 1-->যেমন বারোটি গোষ্ঠীকে নিয়ে ইস্রায়েল জাতি গঠিত সেইরূপ এই পুস্তকে বারোজন বিচারকর্তৃগণের কথা রয়েছে। কিন্তু ইস্রায়েল জাতি একগুঁয়ের মতো তাদের নিজেদের ইচ্ছামত পথে চলার ফলে আমরা দেখি যে, তারা তাদের প্রকৃত বিচারক ও শাসককে অর্থাৎ ঈশ্বরকে অগ্রাহ্য করেছে। দেশে নৈরাজ্য ও জঘন্য কাজ বৃদ্ধি পাওয়ায় ইস্রায়েল জাতির একজন রাজা বা শাসকের প্রয়োজন অনিবার্য হয়ে উঠল। এই পুস্তকের শেষে যেসব প্রশ্ন অত্যন্ত জরুরি হয়ে দেখা দিল, সেগুলি হল: ইস্রায়েল জাতি কি তাদের জন্য পূর্ব-নির্ধারিত ঘটনাগুলিকে পূর্ণ করতে এবং জগতের সামনে ঈশ্বরের জ্যোতিস্বরূপ হয়ে ওঠার আহ্বানে সাড়া দিতে পারবে? কে ইস্রায়েল জাতিকে শাসন করে এই নাটকে তাদের প্রকৃত কর্তব্য খুঁজে বার করতে সাহায্য করবে?
</div>
<div class="biblehtmlcontent verses" id="verses">
<div class="v" id="v1"><h2>যিহোশূয় নেতৃত্বে অভিষিক্ত হন</h2><span class="vn">1</span> <span class="br-p"><br><br></span>সদাপ্রভুর দাস মোশির মৃত্যুর পরে, সদাপ্রভু মোশির পরিচারক, নূনের ছেলে যিহোশূয়কে বললেন:</div>
<div class="v" id="v2"><span class="vn">2</span> “আমার দাস মোশির মৃত্যু হয়েছে। এখন তবে, তুমি ও এই সমস্ত লোকজন, তোমরা জর্ডন নদী অতিক্রম করে, যে দেশ আমি ইস্রায়েলীদের দিতে চলেছি, সেই দেশে প্রবেশ করার জন্য প্রস্তুত হও।</div>
<div class="v" id="v3"><span class="vn">3</span> তোমরা যেখানে যেখানে পা রাখবে, সেই সেই স্থান আমি তোমাদের দেব, যেমন আমি মোশির কাছে প্রতিজ্ঞা করেছিলাম।</div>
<div class="v" id="v4"><span class="vn">4</span> তোমাদের সীমা বিস্তৃত হবে এই মরুভূমি থেকে লেবানন পর্যন্ত এবং মহানদী ইউফ্রেটিস থেকে—হিত্তীয়দের সমস্ত দেশ—পশ্চিমদিকে ভূমধ্যসাগর পর্যন্ত।</div>
<div class="v" id="v5"><span class="vn">5</span> তোমার সমস্ত জীবনকালে কেউই তোমার বিরুদ্ধে উঠে দাঁড়াতে পারবে না। আমি যেমন মোশির সঙ্গে ছিলাম, তেমনই আমি তোমারও সঙ্গে সঙ্গে থাকব; আমি তোমাকে কখনও ছেড়ে দেব না, কখনও পরিত্যাগ করব না।</div>
<div class="v" id="v6"><span class="vn">6</span> তুমি শক্তিশালী ও সাহসী হও, কারণ আমি যে দেশ দেওয়ার জন্য তাদের পূর্বপুরুষদের কাছে শপথ করেছিলাম, তুমি এই লোকদের নেতৃত্ব দিয়ে তা অধিকার করবে।</div>
<div class="v" id="v7"><span class="vn">7</span> <span class="br-p"><br><br></span>“তুমি শক্তিশালী ও অত্যন্ত সাহসী হও। আমার দাস মোশি যে বিধান তোমাদের দিয়েছিল, তা পালন করার ব্যাপারে যত্নশীল হোয়ো; তার ডানদিকে বা বাঁদিকে ফিরো না, যেন তুমি যে কোনো স্থানে যাও, সেখানে সফল হও।</div>
<div class="v" id="v8"><span class="vn">8</span> বিধানের এই পুস্তকের বাণী সবসময় তোমাদের ঠোঁটে বজায় রেখো; দিন-রাত এ নিয়ে ধ্যান কোরো, যেন এর মধ্যে যা কিছু লেখা আছে, তা পালন করার ব্যাপারে তুমি যত্নশীল হও। তবেই তুমি সমৃদ্ধিশালী ও কৃতকার্য হবে।</div>
<div class="v" id="v9"><span class="vn">9</span> আমি কি তোমাকে এই আদেশ দিইনি? তুমি শক্তিশালী ও সাহসী হও। তুমি ভীত হোয়ো না; হতাশ হোয়ো না, কারণ তুমি যেখানেই যাবে, তোমার ঈশ্বর সদাপ্রভু তোমার সঙ্গে সঙ্গে থাকবেন।”</div>
<div class="v" id="v10"><span class="vn">10</span> <span class="br-p"><br><br></span>অতএব যিহোশূয় লোকদের কর্মকর্তাদের আদেশ দিলেন:</div>
<div class="v" id="v11"><span class="vn">11</span> “তোমরা শিবিরের মধ্যে গিয়ে লোকদের বলো, ‘তোমাদের সঙ্গের পাথেয় খাদ্যসামগ্রী প্রস্তুত করো। এখন থেকে তিনদিনের মধ্যে তোমরা জর্ডন নদী অতিক্রম করবে। তোমরা সেই দেশ অধিকার করবে, যে দেশ তোমাদের নিজস্ব অধিকারবলে তোমাদের ঈশ্বর সদাপ্রভু তোমাদের দিতে চলেছেন।’ ”</div>
<div class="v" id="v12"><span class="vn">12</span> <span class="br-p"><br><br></span>কিন্তু রূবেণীয়, গাদীয় ও মনঃশির অর্ধ বংশের উদ্দেশে যিহোশূয় বললেন,</div>
<div class="v" id="v13"><span class="vn">13</span> “সদাপ্রভুর দাস মোশি তোমাদের যে আদেশ দিয়েছিলেন, তোমরা তা স্মরণ করো: ‘সদাপ্রভু, তোমাদের ঈশ্বর, তোমাদের বিশ্রাম দিচ্ছেন ও এই ভূমি তোমাদের অধিকারস্বরূপ দিয়েছেন।’</div>
<div class="v" id="v14"><span class="vn">14</span> জর্ডন নদীর পূর্বদিকে মোশি তোমাদের যে ভূমি দিয়েছেন, সেখানে তোমাদের স্ত্রী, সন্তানসন্ততি ও পশুপাল থাকতে পারে, কিন্তু তোমাদের সমস্ত যোদ্ধা, সম্পূর্ণ সশস্ত্র হয়ে তোমাদের ভাইদের সামনে সামনে অবশ্য জর্ডন নদী পার হয়ে যাবে। তোমরা তোমাদের ভাইদের সাহায্য করবে,</div>
<div class="v" id="v15"><span class="vn">15</span> যতক্ষণ না সদাপ্রভু তাদের বিশ্রাম দেন, যেমন তিনি তোমাদের দিয়েছেন এবং যতক্ষণ না তারা সেই দেশ অধিকার করে, যা তোমাদের ঈশ্বর সদাপ্রভু তাদের দিতে চলেছেন। তারপরে তোমরা ফিরে গিয়ে তোমাদের জমির অধিকার ভোগ করবে, যা সদাপ্রভুর দাস মোশি, সূর্যোদয়ের দিকে, জর্ডন নদীর পূর্বদিকে তোমাদের দান করেছেন।”</div>
<div class="v" id="v16"><span class="vn">16</span> <span class="br-p"><br><br></span>তারা তখন যিহোশূয়কে উত্তর দিল, “আপনি আমাদের যে সমস্ত আদেশ দিয়েছেন, আমরা সেগুলি পালন করব, আর আপনি আমাদের যেখানে পাঠাবেন, আমরা সেখানেই যাব।</div>
<div class="v" id="v17"><span class="vn">17</span> আমরা যেমন মোশির সমস্ত কথা শুনতাম, তেমনই আপনারও আদেশ পালন করব। শুধুমাত্র আপনার ঈশ্বর সদাপ্রভু আপনার সঙ্গে থাকুন, যেমন তিনি মোশির সঙ্গে ছিলেন।</div>
<div class="v" id="v18"><span class="vn">18</span> যে কেউ আপনার আদেশের বিদ্রোহী হয়, আপনি যা কিছু আদেশ দেন তা পালন না করে, তার প্রাণদণ্ড হবে। শুধু আপনি শক্তিশালী ও সাহসী হোন!”</div>
</div>
<!-- PARSED ABOVE; EDITING MAY BREAK PARSER -->
</body></html>