<html><head>
<meta http-equiv="Content-Type" content="text/html;charset=utf-8" />
<title>Judg 14 &ndash; বিচারকর্তৃগণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিচারকর্তৃগণ</b> &ndash; <a href="Judg_1.html">1</a> ... <a href="Judg_12.html">12</a> <a href="Judg_13.html">13</a> <b>14</b> <a href="Judg_15.html">15</a> <a href="Judg_16.html">16</a> ... <a href="Judg_21.html">21</a> </div><hr>
<h1>Judg 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিম্‌শোনের বিবাহ</h2><span class="vn">1</span> <span class="br-p"><br><br></span>শিম্‌শোন তিম্নায় নেমে গেলেন ও সেখানে এক যুবতী ফিলিস্তিনী মহিলাকে দেখতে পেলেন।</div>
<div class="v" id="v2"><span class="vn">2</span> ফিরে এসে, তিনি তাঁর বাবা-মাকে বললেন, “তিম্নায় আমি এক ফিলিস্তিনী মহিলাকে দেখেছি; এখন তোমরা তাকে আমার স্ত্রী করে এনে দাও।”</div>
<div class="v" id="v3"><span class="vn">3</span> <span class="br-p"><br><br></span>তাঁর বাবা-মা উত্তর দিলেন, “তোমার আত্মীয়দের মধ্যে বা আমাদের সব আত্মীয়স্বজনের মধ্যে কি উপযুক্ত কোনও মেয়ে নেই? স্ত্রী পাওয়ার জন্য তোমাকে কি সেই সুন্নত না করানো ফিলিস্তিনীদের কাছেই যেতে হবে?” <span class="br-p"><br><br></span>কিন্তু শিম্‌শোন তাঁর বাবাকে বললেন, “আমার জন্য তাকেই এনে দাও। সে-ই আমার জন্য উপযুক্ত।”</div>
<div class="v" id="v4"><span class="vn">4</span> (তাঁর বাবা-মা জানতেন না যে এই ঘটনা সেই সদাপ্রভুর ইচ্ছাতেই ঘটছে, যিনি ফিলিস্তিনীদের শায়েস্তা করার এক সুযোগ খুঁজছিলেন; কারণ সেই সময় তারা ইস্রায়েলের উপর রাজত্ব করছিল)</div>
<div class="v" id="v5"><span class="vn">5</span> <span class="br-p"><br><br></span>শিম্‌শোন তাঁর বাবা-মার সঙ্গে তিম্নায় নেমে গেলেন। তাঁরা তিম্নার দ্রাক্ষাক্ষেতের কাছাকাছি পৌঁছানোমাত্রই, আচমকা এক যুবা সিংহ গর্জন করতে করতে শিম্‌শোনের দিকে তেড়ে এল।</div>
<div class="v" id="v6"><span class="vn">6</span> সদাপ্রভুর আত্মা এমন সপরাক্রমে শিম্‌শোনের উপর নেমে এলেন যে শিম্‌শোন খালি হাতে ছাগশাবক ছিঁড়ে ফেলার মতো করে ঐ সিংহটিকে ছিঁড়ে টুকরো টুকরো করে ফেললেন। কিন্তু তিনি কী করলেন, তা তিনি তাঁর বাবা বা মা কাউকেই জানালেন না।</div>
<div class="v" id="v7"><span class="vn">7</span> পরে তিনি সেই মহিলাটির কাছে গিয়ে তার সঙ্গে কথাবার্তা বললেন, এবং মেয়েটিকে তাঁর খুব পছন্দ হল।</div>
<div class="v" id="v8"><span class="vn">8</span> <span class="br-p"><br><br></span>কিছুকাল পর, শিম্‌শোন যখন তাকে বিয়ে করার জন্য সেখানে ফিরে গেলেন, তখন তিনি সেই সিংহের শবটি দেখার জন্য পথের অন্য পাশে গেলেন, ও গিয়ে দেখলেন যে সেই শবটিতে এক ঝাঁক মৌমাছি ও কিছু মধু লেগে আছে।</div>
<div class="v" id="v9"><span class="vn">9</span> তিনি হাত দিয়ে কিছুটা মধু বের করলেন ও পথে যেতে যেতে তা খেতে থাকলেন। তিনি যখন তাঁর বাবা-মার সঙ্গে আবার মিলিত হলেন, তখন তিনি তাঁদেরও খানিকটা মধু দিলেন ও তাঁরাও তা খেলেন। কিন্তু তিনি তাঁদের বলেননি যে সেই মধু তিনি সিংহের শব থেকে সংগ্রহ করেছেন।</div>
<div class="v" id="v10"><span class="vn">10</span> <span class="br-p"><br><br></span>এমতাবস্থায় তাঁর বাবা সেই মহিলাটিকে দেখতে গেলেন। আর যুবক পুরুষেরা প্রথাগতভাবে যেমন করত, সেই প্রথানুসারে শিম্‌শোনও সেখানে এক ভোজসভার আয়োজন করলেন।</div>
<div class="v" id="v11"><span class="vn">11</span> লোকেরা যখন তাঁকে দেখল, তখন তারা তাঁর সহচর হওয়ার জন্য ত্রিশজন লোককে মনোনীত করল।</div>
<div class="v" id="v12"><span class="vn">12</span> <span class="br-p"><br><br></span>“আমি তোমাদের কাছে একটি ধাঁধা বলছি,” শিম্‌শোন তাদের বললেন। “তোমরা যদি উৎসব চলাকালীন এই সাতদিনের মধ্যে এর অর্থ আমায় ব্যাখ্যা করে দিতে পারো, তবে আমি তোমাদের ত্রিশটি মসিনার পোশাক এবং ত্রিশ জোড়া কাপড়চোপড় দেব।</div>
<div class="v" id="v13"><span class="vn">13</span> কিন্তু তোমরা যদি এর অর্থ আমাকে বলতে না পারো, তবে তোমরাই আমাকে ত্রিশটি মসিনার পোশাক এবং ত্রিশ জোড়া কাপড়চোপড় দেবে।” <span class="br-p"><br><br></span>“তোমার ধাঁধাটি আমাদের বলো,” তারা বলল। “তা শোনা যাক।”</div>
<div class="v" id="v14"><span class="vn">14</span> <span class="br-p"><br><br></span>শিম্‌শোন উত্তর দিলেন, <span class="br-p"><br><br></span><span class="br-ind"><br><span class="indent">&nbsp;</span></span>“ভক্ষকের মধ্যে থেকে কিছু খাদ্যদ্রব্য বেরিয়ে এল;<br> <span class="br-ind"><br><span class="indent">&nbsp;</span></span>শক্তিধরের মধ্যে থেকে কিছু মিষ্টদ্রব্য বেরিয়ে এল।”<br> <span class="br-p"><br><br></span>তিনদিনে তারা এই ধাঁধার অর্থোদ্ধার করতে পারেনি।</div>
<div class="v" id="v15"><span class="vn">15</span> <span class="br-p"><br><br></span>চতুর্থ<sup class="fnm"><a name="fnm1" href="#fn1">1</a></sup> দিনে, তারা শিম্‌শোনের স্ত্রীকে বলল, “তোমার স্বামীকে তোষামোদ করে ভুলিয়েভালিয়ে আমাদের জন্য ধাঁধার অর্থটি জেনে নাও, তা না হলে আমরা তোমাকে এবং তোমার বাবার পরিবার-পরিজনদের আগুনে পুড়িয়ে মারব। আমাদের সম্পত্তি হরণ করার জন্যই কি তোমরা এখানে আমাদের নিমন্ত্রণ করেছ?”</div>
<div class="v" id="v16"><span class="vn">16</span> <span class="br-p"><br><br></span>তখন শিম্‌শোনের স্ত্রী তাঁর কোলে ঝাঁপিয়ে পড়ে ককাতে ককাতে বলল, “তুমি আমাকে ঘৃণাই করো! তুমি সত্যিই আমাকে ভালোবাসো না। তুমি আমার লোকজনদের কাছে একটি ধাঁধা বলেছ, কিন্তু আমাকে তার অর্থ ব্যাখ্যা করে দাওনি।” <span class="br-p"><br><br></span>“আমার মা-বাবাকেই আমি এর অর্থ বলিনি,” তিনি উত্তর দিলেন, “অতএব তোমাকে কেন আমি এর অর্থ বলতে যাব?”</div>
<div class="v" id="v17"><span class="vn">17</span> উৎসব চলাকালীন সেই সাতদিন যাবৎ সে কান্নাকাটি করল। অতএব সপ্তম দিনে শেষ পর্যন্ত শিম্‌শোন তাকে ধাঁধাটির অর্থ বলে দিলেন, কারণ সেই স্ত্রী অনবরত তাঁকে চাপ দিয়ে যাচ্ছিল। সে-ও তখন তার লোকজনদের সেই ধাঁধাটির অর্থ বলে দিল।</div>
<div class="v" id="v18"><span class="vn">18</span> <span class="br-p"><br><br></span>সপ্তম দিনে সূর্যাস্তের আগেই সেই নগরের লোকেরা এসে শিম্‌শোনকে বলল, <span class="br-p"><br><br></span><span class="br-ind"><br><span class="indent">&nbsp;</span></span>“মধুর থেকে বেশি মিষ্টি আর কী হতে পারে?<br> <span class="br-ind"><br><span class="indent">&nbsp;</span></span>সিংহের থেকে বেশি শক্তিশালী আর কে হতে পারে?”<br> <span class="br-p"><br><br></span>শিম্‌শোন তাদের বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার বকনা-বাছুর দিয়ে যদি চাষ না করতে,<br> <span class="br-ind"><br><span class="indent">&nbsp;</span></span>আমার ধাঁধার নিষ্পত্তি করতে তোমাদের নাভিশ্বাস উঠত।”<br></div>
<div class="v" id="v19"><span class="vn">19</span> <span class="br-p"><br><br></span>পরে সদাপ্রভুর আত্মা সপরাক্রমে তাঁর উপরে এলেন। শিম্‌শোন অস্কিলোনে নেমে গেলেন, সেখানকার ত্রিশজন লোককে আঘাত করে, তাদের সব পোশাক-আশাক খুলে নিলেন ও তাদের পোশাকগুলি তাদের দিয়ে দিলেন, যারা তাঁর ধাঁধার অর্থ ব্যাখ্যা করল। রাগে অগ্নিশর্মা হয়ে, শিম্‌শোন তাঁর বাবার ঘরে ফিরে গেলেন।</div>
<div class="v" id="v20"><span class="vn">20</span> আর শিম্‌শোনের স্ত্রীকে তাঁর সহচরদের মধ্যে এমন একজনের হাতে তুলে দেওয়া হল, যে সেই উৎসব চলাকালীন তাঁর পরিচর্যা করেছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> কোনো কোনো প্রাচীন অনুলিপি অনুসারে, সপ্তম</div>
</div>
<!-- PARSED ABOVE; EDITING MAY BREAK PARSER -->
</body></html>