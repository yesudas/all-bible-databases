<html><head>
<meta http-equiv="Content-Type" content="text/html;charset=utf-8" />
<title>Judg 17 &ndash; বিচারকর্তৃগণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিচারকর্তৃগণ</b> &ndash; <a href="Judg_1.html">1</a> ... <a href="Judg_15.html">15</a> <a href="Judg_16.html">16</a> <b>17</b> <a href="Judg_18.html">18</a> <a href="Judg_19.html">19</a> ... <a href="Judg_21.html">21</a> </div><hr>
<h1>Judg 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মীখার প্রতিমাগুলি</h2><span class="vn">1</span> <span class="br-p"><br><br></span>ইফ্রয়িমের পার্বত্য প্রদেশে বসবাসকারী মীখা নামক একজন লোক</div>
<div class="v" id="v2"><span class="vn">2</span> তার মাকে বলল, “তোমার যে 1,100 শেকল রুপো<sup class="fnm"><a name="fnm1" href="#fn1">1</a></sup> চুরি হয়েছিল এবং যার জন্য আমি তোমাকে অভিশাপ দিতে শুনেছিলাম—সেই রুপো আমার কাছেই আছে; আমিই তা নিয়েছিলাম।” <span class="br-p"><br><br></span>তখন তার মা বললেন, “বাছা, সদাপ্রভু তোমায় আশীর্বাদ করুন!”</div>
<div class="v" id="v3"><span class="vn">3</span> <span class="br-p"><br><br></span>সে যখন তার মাকে সেই 1,100 শেকল রুপো ফিরিয়ে দিল, তখন তার মা বললেন, “আমার এই রুপো আমি শপথ নিয়ে সদাপ্রভুর উদ্দেশে উৎসর্গ করছি, যেন আমার ছেলে রুপো দিয়ে মোড়া একটি মূর্তি তৈরি করে। এই রুপো আমি তোমাকেই ফিরিয়ে দেব।”</div>
<div class="v" id="v4"><span class="vn">4</span> <span class="br-p"><br><br></span>অতএব মীখা সেই রুপো তার মাকে ফিরিয়ে দেওয়ার পর, তিনি তা থেকে 200 শেকল<sup class="fnm"><a name="fnm2" href="#fn2">2</a></sup> রুপো নিয়ে সেগুলি এমন একজন রৌপ্যকারকে দিলেন, যে প্রতিমা নির্মাণ করার জন্য সেগুলি ব্যবহার করল। আর সেটি মীখার বাড়িতেই রাখা হল।</div>
<div class="v" id="v5"><span class="vn">5</span> <span class="br-p"><br><br></span>সেই মীখার একটি মন্দির ছিল, এবং সে একটি এফোদ ও কয়েকটি গৃহদেবতা তৈরি করল ও তার এক ছেলেকে নিজের যাজকরূপে অভিষিক্ত করল।</div>
<div class="v" id="v6"><span class="vn">6</span> সেই সময় ইস্রায়েলে কোনও রাজা ছিলেন না; প্রত্যেকে, তাদের যা ভালো বলে মনে হত, তাই-ই করত।</div>
<div class="v" id="v7"><span class="vn">7</span> <span class="br-p"><br><br></span>যিহূদার বেথলেহেমে এক তরুণ লেবীয় ছিল, যে যিহূদা গোষ্ঠীভুক্ত লোকজনের সঙ্গে বসবাস করত।</div>
<div class="v" id="v8"><span class="vn">8</span> সে সেই নগর ছেড়ে বসবাসের উপযোগী অন্য কোনো স্থানের খোঁজে বেরিয়ে পড়ল। পথে যেতে যেতে<sup class="fnm"><a name="fnm3" href="#fn3">3</a></sup> সে ইফ্রয়িমের পার্বত্য প্রদেশে মীখার বাড়িতে এসে পৌঁছাল।</div>
<div class="v" id="v9"><span class="vn">9</span> <span class="br-p"><br><br></span>মীখা তাকে জিজ্ঞাসা করল, “তুমি কোথাকার লোক?” <span class="br-p"><br><br></span>“আমি যিহূদার বেথলেহেম নিবাসী এক লেবীয়,” সে বলল, “আর আমি থাকার জন্য একটি স্থান খুঁজছি।”</div>
<div class="v" id="v10"><span class="vn">10</span> <span class="br-p"><br><br></span>পরে মীখা সেই লেবীয়কে বলল, “আমার সঙ্গে থাকো এবং আমার পিতৃস্থানীয় এক যাজক হয়ে যাও, এবং আমি তোমাকে বছরে দশ শেকল<sup class="fnm"><a name="fnm4" href="#fn4">4</a></sup> করে রুপো, তোমার জামাকাপড় ও তোমার খাদ্যদ্রব্য দেব।”</div>
<div class="v" id="v11"><span class="vn">11</span> অতএব সেই লেবীয় তরুণ তার সঙ্গে থাকতে রাজি হয়ে গেল, এবং সে মীখার কাছে তার পুত্রস্থানীয় হয়ে গেল।</div>
<div class="v" id="v12"><span class="vn">12</span> পরে মীখা সেই লেবীয়কে অভিষিক্ত করল, এবং সেই তরুণ তার যাজক হয়ে গেল ও তার বাড়িতেই বসবাস করতে লাগল।</div>
<div class="v" id="v13"><span class="vn">13</span> আর মীখা বলল, “এখন আমি বুঝতে পারছি যে সদাপ্রভু আমার প্রতি মঙ্গলময় হবেন, যেহেতু এই লেবীয় আমার যাজক হয়েছে।”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, প্রায় ১৩ কিলোগ্রাম</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, প্রায় ২.৩ কিলোগ্রাম</div>
<div class="fn"><sup class="fnt"><a name="fn3" href="#fnm3">3</a></sup> অথবা, তার জীবিকার খোঁজে</div>
<div class="fn"><sup class="fnt"><a name="fn4" href="#fnm4">4</a></sup> অর্থাৎ, প্রায় ১১৫ গ্রাম</div>
</div>
<!-- PARSED ABOVE; EDITING MAY BREAK PARSER -->
</body></html>