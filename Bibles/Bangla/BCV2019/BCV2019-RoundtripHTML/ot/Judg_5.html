<html><head>
<meta http-equiv="Content-Type" content="text/html;charset=utf-8" />
<title>Judg 5 &ndash; বিচারকর্তৃগণ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিচারকর্তৃগণ</b> &ndash; <a href="Judg_1.html">1</a> ... <a href="Judg_3.html">3</a> <a href="Judg_4.html">4</a> <b>5</b> <a href="Judg_6.html">6</a> <a href="Judg_7.html">7</a> ... <a href="Judg_21.html">21</a> </div><hr>
<h1>Judg 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দবোরার সঙ্গীত</h2><span class="vn">1</span> <span class="br-p"><br><br></span>সেদিন দবোরা এবং অবীনোয়মের ছেলে বারক এই গানটি গাইলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“ইস্রায়েলের নেতারা যখন নেতৃত্বভার নিলেন,<br> <span class="br-ind"><br><span class="indent">&nbsp;</span></span>প্রজারা যখন স্বেচ্ছায় নিজেদের উৎসর্গ করল—<br> <span class="br-ind"><br><span class="indent">&nbsp;</span></span>সদাপ্রভুর প্রশংসা করো! <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“হে রাজারা, একথা শোনো! হে শাসকেরা, কর্ণপাত করো!<br> <span class="br-ind"><br><span class="indent">&nbsp;</span></span>আমি, আমিই সদাপ্রভুর উদ্দেশে<sup class="fnm"><a name="fnm1" href="#fn1">1</a></sup> গান গাইব;<br> <span class="br-ind"><br><span class="indent">&nbsp;</span></span>গানে গানে ইস্রায়েলের ঈশ্বর সদাপ্রভুর প্রশংসা করব। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“হে সদাপ্রভু, তুমি যখন সেয়ীর থেকে চলে গেলে,<br> <span class="br-ind"><br><span class="indent">&nbsp;</span></span>ইদোমের দেশ থেকে কুচকাওয়াজ করলে,<br> <span class="br-ind"><br><span class="indent">&nbsp;</span></span>পৃথিবী কম্পিত হল, আকাশমণ্ডলও বর্ষণ করল,<br> <span class="br-ind"><br><span class="indent">&nbsp;</span></span>মেঘমালা জলধারা ঢেলে দিল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পর্বতগুলি সীনয়ের সেই সদাপ্রভুর সামনে কম্পিত হল,<br> <span class="br-ind"><br><span class="indent">&nbsp;</span></span>ইস্রায়েলের ঈশ্বর সেই সদাপ্রভুর সামনেই হল। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“অনাতের পুত্র শম্‌গরের সময়ে,<br> <span class="br-ind"><br><span class="indent">&nbsp;</span></span>রাজপথগুলি যায়েলের সময়ে পরিত্যক্ত হল;<br> <span class="br-ind"><br><span class="indent">&nbsp;</span></span>ভ্রমণকারীরা ঘুরপথে যেত।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ইস্রায়েলের গ্রামবাসীরা যুদ্ধ করতে চায়নি;<br> <span class="br-ind"><br><span class="indent">&nbsp;</span></span>তারা ক্ষান্ত ছিল, যতদিন না আমি, দবোরা উঠে দাঁড়ালাম,<br> <span class="br-ind"><br><span class="indent">&nbsp;</span></span>যতদিন না আমি, ইস্রায়েলের এক মাতৃস্থানীয়া উঠে দাঁড়ালাম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর নতুন নেতৃবৃন্দ<sup class="fnm"><a name="fnm2" href="#fn2">2</a></sup> মনোনীত করলেন<br> <span class="br-ind"><br><span class="indent">&nbsp;</span></span>যুদ্ধ যখন নগর-প্রবেশদ্বারে ঘনিয়ে এল,<br> <span class="br-ind"><br><span class="indent">&nbsp;</span></span>কিন্তু একটিও ঢাল অথবা বর্শা দেখা গেল না,<br> <span class="br-ind"><br><span class="indent">&nbsp;</span></span>ইস্রায়েলে হাজার চল্লিশ সেই সেনানীর হাতে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার হৃদয় ইস্রায়েলী নেতৃবৃন্দের প্রতি আসক্ত হল,<br> <span class="br-ind"><br><span class="indent">&nbsp;</span></span>জনতার মধ্যে ইচ্ছুক স্বেচ্ছাসেবকদের প্রতি।<br> <span class="br-ind"><br><span class="indent">&nbsp;</span></span>সদাপ্রভুর প্রশংসা করো! <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“তোমরা যারা সাদা গাধার পিঠে চেপে যাও,<br> <span class="br-ind"><br><span class="indent">&nbsp;</span></span>জিন কম্বলের উপর বসে থাকো,<br> <span class="br-ind"><br><span class="indent">&nbsp;</span></span>আর তোমরা যারা পথযাত্রা করো,<br> <span class="br-ind"><br><span class="indent">&nbsp;</span></span>বিবেচনা করো<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জলসেচনের স্থানে সেই গায়কদের রব।<br> <span class="br-ind"><br><span class="indent">&nbsp;</span></span>তারা সদাপ্রভুর বিজয় বর্ণনা করে,<br> <span class="br-ind"><br><span class="indent">&nbsp;</span></span>ইস্রায়েলের গ্রামবাসীদের বিজয়। <span class="br-p"><br><br></span>“তখন সদাপ্রভুর প্রজাসকল<br> <span class="br-ind"><br><span class="indent">&nbsp;</span></span>নগরদ্বারে নেমে গেল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>‘জাগো, জাগো হে দবোরা!<br> <span class="br-ind"><br><span class="indent">&nbsp;</span></span>জাগো, জাগো, গানে মুখরিত হও!<br> <span class="br-ind"><br><span class="indent">&nbsp;</span></span>হে বারক, ওঠো!<br> <span class="br-ind"><br><span class="indent">&nbsp;</span></span>হে অবীনোয়মের পুত্র, বন্দি করো তোমার বন্দিদের।’ <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“পরিষদবর্গের অবশিষ্টাংশ নেমে এল;<br> <span class="br-ind"><br><span class="indent">&nbsp;</span></span>সদাপ্রভুর প্রজারা আমার কাছে বিক্রমীদের বিরুদ্ধাচারী হয়ে নেমে এল।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কেউ ইফ্রয়িম থেকে এল, যাদের মূল অমালেকেতে ছিল;<br> <span class="br-ind"><br><span class="indent">&nbsp;</span></span>বিন্যামীন তোমার অনুগামীদের সহবর্তী ছিল।<br> <span class="br-ind"><br><span class="indent">&nbsp;</span></span>অধিনায়কেরা মাখীর থেকে নেমে এলেন,<br> <span class="br-ind"><br><span class="indent">&nbsp;</span></span>সেই রণ-দণ্ডধারীরা সবূলূন থেকে এলেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইষাখরের নেতারা দবোরার সঙ্গী ছিলেন;<br> <span class="br-ind"><br><span class="indent">&nbsp;</span></span>হ্যাঁ, ইষাখর বারকেরও সঙ্গী ছিল,<br> <span class="br-ind"><br><span class="indent">&nbsp;</span></span>তাঁর আদেশে তাঁরা উপত্যকায় সবেগে ছুটে গেলেন।<br> <span class="br-ind"><br><span class="indent">&nbsp;</span></span>রূবেণের জেলাগুলিতে<br> <span class="br-ind"><br><span class="indent">&nbsp;</span></span>খুব অন্তর অনুসন্ধান হল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেন তোমরা মেষ-খোঁয়াড়ের<sup class="fnm"><a name="fnm3" href="#fn3">3</a></sup> মাঝে বসে রইলে<br> <span class="br-ind"><br><span class="indent">&nbsp;</span></span>শুধু মেষপালকদের বাঁশির সুর শুনবে বলে?<br> <span class="br-ind"><br><span class="indent">&nbsp;</span></span>রূবেণের জেলাগুলিতে<br> <span class="br-ind"><br><span class="indent">&nbsp;</span></span>খুব অন্তর অনুসন্ধান হল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গিলিয়দ জর্ডনের ওপারে থেকে গেল।<br> <span class="br-ind"><br><span class="indent">&nbsp;</span></span>আর দান, কেনই বা সে জাহাজের পাশে গড়িমসি করল?<br> <span class="br-ind"><br><span class="indent">&nbsp;</span></span>আশের সমুদ্র উপকূলে থেকে গেল<br> <span class="br-ind"><br><span class="indent">&nbsp;</span></span>আর তার সেই উপসাগরে বসবাস করল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সবূলূন-প্রজারা নিজ জীবনের ঝুঁকি নিল;<br> <span class="br-ind"><br><span class="indent">&nbsp;</span></span>নপ্তালিও তাদের দেখাদেখি সোপানক্ষেত্রে তা করল। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“রাজারা এলেন, যুদ্ধ করলেন,<br> <span class="br-ind"><br><span class="indent">&nbsp;</span></span>কনানের রাজারা যুদ্ধ করলেন।<br> <span class="br-ind"><br><span class="indent">&nbsp;</span></span>তানকে, মগিদ্দোর নদীতীরে,<br> <span class="br-ind"><br><span class="indent">&nbsp;</span></span>তারা রুপোর কোনো লুন্ঠিত জিনিসপত্র নেয়নি।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আকাশমণ্ডল থেকে নক্ষত্রেরা যুদ্ধ করল,<br> <span class="br-ind"><br><span class="indent">&nbsp;</span></span>তাদের কক্ষপথ থেকে সীষরার বিরুদ্ধে তারা যুদ্ধ করল।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কীশোন নদী তাদের ভাসিয়ে দিল,<br> <span class="br-ind"><br><span class="indent">&nbsp;</span></span>যুগবাহিত সেই নদী, সেই কীশোন নদী।<br> <span class="br-ind"><br><span class="indent">&nbsp;</span></span>হে আমার প্রাণ, এগিয়ে যাও; বলীয়ান হও!<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তখন অশ্ব-ক্ষুরের বজ্রনিনাদ হল—<br> <span class="br-ind"><br><span class="indent">&nbsp;</span></span>তাঁর সবল ঘোড়ার জোরে ছোটার শব্দ।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভুর দূত বললেন ‘মেরোসকে অভিশাপ দাও।’<br> <span class="br-ind"><br><span class="indent">&nbsp;</span></span>‘তার প্রজাদেরকে দারুণ অভিশাপ দাও,<br> <span class="br-ind"><br><span class="indent">&nbsp;</span></span>কারণ তারা সদাপ্রভুকে সাহায্য করতে আসেনি,<br> <span class="br-ind"><br><span class="indent">&nbsp;</span></span>সদাপ্রভুকে বলশালীদের বিরুদ্ধে সাহায্য করতে।’ <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“নারীকুলে যায়েল পরমধন্যা,<br> <span class="br-ind"><br><span class="indent">&nbsp;</span></span>কেনীয় হেবরের স্ত্রী,<br> <span class="br-ind"><br><span class="indent">&nbsp;</span></span>তাঁবু-নিবাসী নারীকুলে পরমধন্যা।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সীষরা জল চেয়েছিল, আর তিনি তাকে দুধ দিলেন;<br> <span class="br-ind"><br><span class="indent">&nbsp;</span></span>অভিজাতদের জন্য উপযুক্ত পাত্রে তিনি দধি এনে দিলেন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি তাঁবু-খুটা হাতে তুলে নিলেন,<br> <span class="br-ind"><br><span class="indent">&nbsp;</span></span>ডান হাতে শ্রমিকদের হাতুড়ি নিলেন।<br> <span class="br-ind"><br><span class="indent">&nbsp;</span></span>তিনি সীষরাকে আঘাত করলেন, তাঁর মাথা চূর্ণ করলেন,<br> <span class="br-ind"><br><span class="indent">&nbsp;</span></span>তিনি তাঁর রগ চুরমার ও বিদ্ধ করলেন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি যায়েলের পদাবনত হলেন,<br> <span class="br-ind"><br><span class="indent">&nbsp;</span></span>পতিত হলেন;<br> <span class="br-ind"><br><span class="indent">&nbsp;</span></span>যেখানে তিনি পদাবনত হলেন,<br> <span class="br-ind"><br><span class="indent">&nbsp;</span></span>সেখানেই মরে পতিত হয়ে রইলেন। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“খোলা জানালা দিয়ে সীষরার মা তাকিয়েছিলেন;<br> <span class="br-ind"><br><span class="indent">&nbsp;</span></span>জাফরির পিছন থেকে তিনি চিৎকার করেছিলেন,<br> <span class="br-ind"><br><span class="indent">&nbsp;</span></span>‘তার রথ আসতে কেন এত দেরি হচ্ছে?<br> <span class="br-ind"><br><span class="indent">&nbsp;</span></span>কেন তার রথের ঘর্ঘর-ধ্বনি বিলম্বিত?’<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তার জ্ঞানবতী সহচরীরা তাঁকে উত্তর দিল;<br> <span class="br-ind"><br><span class="indent">&nbsp;</span></span>তিনি নিজেও আপনমনে কথা বললেন,<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>‘ওরা কি লুন্ঠিত জিনিসপত্র পায়নি? ভাগাভাগি কি করেনি?<br> <span class="br-ind"><br><span class="indent">&nbsp;</span></span>প্রত্যেক পুরুষের জন্য একটি বা দুটি করে রমণী,<br> <span class="br-ind"><br><span class="indent">&nbsp;</span></span>সীষরার জন্য লুন্ঠিত রঙিন পোশাক,<br> <span class="br-ind"><br><span class="indent">&nbsp;</span></span>দোরোখা রঙিন পোশাক,<br> <span class="br-ind"><br><span class="indent">&nbsp;</span></span>আমার গ্রীবার জন্য উচ্চমানের দোরোখা পোশাক—<br> <span class="br-ind"><br><span class="indent">&nbsp;</span></span>লুন্ঠিত জিনিসপত্ররূপে এসবই?’ <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“হে সদাপ্রভু, তোমার সব শত্রু এভাবেই বিনষ্ট হোক!<br> <span class="br-ind"><br><span class="indent">&nbsp;</span></span>কিন্তু যারা তোমায় ভালোবাসে তারা সব সেই সূর্যের মতো হোক<br> <span class="br-ind"><br><span class="indent">&nbsp;</span></span>যখন তা সপ্রতাপে উদিত হয়।”<br> <span class="br-p"><br><br></span>পরে চল্লিশ বছর দেশে শান্তি বজায় ছিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, সদাপ্রভুর</div>
<div class="fn"><sup class="fnt"><a name="fn2" href="#fnm2">2</a></sup> অথবা, ইস্রায়েল যখন করল মনোনীত নতুন দেবতাদের</div>
<div class="fn"><sup class="fnt"><a name="fn3" href="#fnm3">3</a></sup> অথবা, শিবিরের; বা রসদ-ভাণ্ডারের</div>
</div>
<!-- PARSED ABOVE; EDITING MAY BREAK PARSER -->
</body></html>