<html><head>
<meta http-equiv="Content-Type" content="text/html;charset=utf-8" />
<title>Lam 2 &ndash; বিলাপ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিলাপ</b> &ndash; <a href="Lam_1.html">1</a> <b>2</b> <a href="Lam_3.html">3</a> <a href="Lam_4.html">4</a> <a href="Lam_5.html">5</a> </div><hr>
<h1>Lam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু সিয়োন-কন্যাকে তাঁর আপন ক্রোধের<br> <span class="br-ind"><br><span class="indent">&nbsp;</span></span>মেঘে কেমন আবৃত করেছেন!<br> <span class="br-ind"><br><span class="indent">&nbsp;</span></span>তিনি ইস্রায়েলের জৌলুসকে<br> <span class="br-ind"><br><span class="indent">&nbsp;</span></span>আকাশ থেকে ভূতলে নিক্ষেপ করেছেন;<br> <span class="br-ind"><br><span class="indent">&nbsp;</span></span>তাঁর ক্রোধের দিনে,<br> <span class="br-ind"><br><span class="indent">&nbsp;</span></span>তাঁর পাদপীঠের<sup class="fnm"><a name="fnm1" href="#fn1">1</a></sup> কথা তিনি মনে রাখেননি। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কোনো মমতা ছাড়াই প্রভু<br> <span class="br-ind"><br><span class="indent">&nbsp;</span></span>যাকোবের সমগ্র আবাস<sup class="fnm"><a name="fnm2" href="#fn2">2</a></sup> গ্রাস করেছেন;<br> <span class="br-ind"><br><span class="indent">&nbsp;</span></span>তিনি সক্রোধে যিহূদা-কন্যার দুর্গগুলি<br> <span class="br-ind"><br><span class="indent">&nbsp;</span></span>উৎপাটন করেছেন।<br> <span class="br-ind"><br><span class="indent">&nbsp;</span></span>তার রাজ্য ও তার রাজপুরুষদের<br> <span class="br-ind"><br><span class="indent">&nbsp;</span></span>অসম্মানের সঙ্গে তিনি ভূলুণ্ঠিত করেছেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি প্রচণ্ড ক্রোধে<br> <span class="br-ind"><br><span class="indent">&nbsp;</span></span>ইস্রায়েলের প্রতিটি শৃঙ্গকে<sup class="fnm"><a name="fnm3" href="#fn3">3</a></sup> ছিন্ন করেছেন।<br> <span class="br-ind"><br><span class="indent">&nbsp;</span></span>শত্রু অগ্রসর হওয়ার সময়<br> <span class="br-ind"><br><span class="indent">&nbsp;</span></span>তিনি তাঁর দক্ষিণ হস্ত প্রত্যাহার করে নিয়েছেন।<br> <span class="br-ind"><br><span class="indent">&nbsp;</span></span>তিনি যাকোবকে এক লেলিহান অগ্নিশিখার মতো ভস্মীভূত করেছেন<br> <span class="br-ind"><br><span class="indent">&nbsp;</span></span>যা তার চারপাশের সবকিছুকে গ্রাস করে নেয়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শত্রুর মতো তিনি তাঁর ধনুকে চাড়া দিয়েছেন;<br> <span class="br-ind"><br><span class="indent">&nbsp;</span></span>তাঁর ডান হাত প্রস্তুত।<br> <span class="br-ind"><br><span class="indent">&nbsp;</span></span>যারা নয়নরঞ্জন ছিল,<br> <span class="br-ind"><br><span class="indent">&nbsp;</span></span>তিনি তাদের শত্রুর মতোই বধ করেছেন।<br> <span class="br-ind"><br><span class="indent">&nbsp;</span></span>তিনি তাঁর রোষ আগুনের মতো<br> <span class="br-ind"><br><span class="indent">&nbsp;</span></span>সিয়োন-কন্যার শিবিরের উপরে ঢেলে দিয়েছেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু যেন এক শত্রু;<br> <span class="br-ind"><br><span class="indent">&nbsp;</span></span>তিনি ইস্রায়েলকে গ্রাস করেছেন।<br> <span class="br-ind"><br><span class="indent">&nbsp;</span></span>তিনি তার সব প্রাসাদ গ্রাস করেছেন<br> <span class="br-ind"><br><span class="indent">&nbsp;</span></span>এবং তার দুর্গসমূহ ধ্বংস করেছেন।<br> <span class="br-ind"><br><span class="indent">&nbsp;</span></span>যিহূদা-কন্যার শোকগাথা ও বিলাপ<br> <span class="br-ind"><br><span class="indent">&nbsp;</span></span>তিনি বহুগুণে বর্ধিত করেছেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাগানের মতো তাঁর আবাসকে তিনি বিধ্বস্ত করেছেন;<br> <span class="br-ind"><br><span class="indent">&nbsp;</span></span>তাঁর আপন সমাগম-স্থান তিনি ধ্বংস করেছেন।<br> <span class="br-ind"><br><span class="indent">&nbsp;</span></span>সদাপ্রভু সিয়োনকে বিস্মৃত করিয়ে দিয়েছেন<br> <span class="br-ind"><br><span class="indent">&nbsp;</span></span>তার নির্ধারিত সব পার্বণ-উৎসব ও সাব্বাথের দিনগুলি;<br> <span class="br-ind"><br><span class="indent">&nbsp;</span></span>তিনি তাঁর ভয়ংকর ক্রোধে<br> <span class="br-ind"><br><span class="indent">&nbsp;</span></span>রাজা ও যাজক উভয়কেই অবজ্ঞা করেছেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু তাঁর বেদিকে প্রত্যাখ্যান করেছেন<br> <span class="br-ind"><br><span class="indent">&nbsp;</span></span>এবং তাঁর ধর্মধামকে পরিত্যাগ করেছেন।<br> <span class="br-ind"><br><span class="indent">&nbsp;</span></span>তিনি জেরুশালেমের প্রাসাদগুলির প্রাচীর<br> <span class="br-ind"><br><span class="indent">&nbsp;</span></span>তার শত্রুদের হাতে তুলে দিয়েছেন;<br> <span class="br-ind"><br><span class="indent">&nbsp;</span></span>কোনও নির্ধারিত উৎসব-দিনের মতো<br> <span class="br-ind"><br><span class="indent">&nbsp;</span></span>তারা সদাপ্রভুর গৃহে চিৎকার করেছে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু দৃঢ়সংকল্প করেছেন, তিনি সিয়োন-কন্যার<br> <span class="br-ind"><br><span class="indent">&nbsp;</span></span>চারপাশের প্রাচীর ভেঙে ফেলবেন।<br> <span class="br-ind"><br><span class="indent">&nbsp;</span></span>তিনি একটি মাপকাঠি বিস্তৃত করেছেন,<br> <span class="br-ind"><br><span class="indent">&nbsp;</span></span>এবং তাঁর হাতকে ধ্বংসকার্য থেকে নিবৃত্ত করেননি।<br> <span class="br-ind"><br><span class="indent">&nbsp;</span></span>তিনি পরিখা ও প্রাচীরগুলিকে বিলাপ করিয়েছেন;<br> <span class="br-ind"><br><span class="indent">&nbsp;</span></span>সেগুলি একসঙ্গে পড়ে বিধ্বস্ত হয়েছে।<sup class="fnm"><a name="fnm4" href="#fn4">4</a></sup> <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার তোরণদ্বারগুলি মাটিতে ঢাকা পড়েছে;<br> <span class="br-ind"><br><span class="indent">&nbsp;</span></span>সেগুলির অর্গলগুলি তিনি ভেঙেছেন ও ধ্বংস করেছেন।<br> <span class="br-ind"><br><span class="indent">&nbsp;</span></span>তার রাজা ও রাজপুরুষেরা জাতিগণের মধ্যে নির্বাসিত হয়েছে,<br> <span class="br-ind"><br><span class="indent">&nbsp;</span></span>বিধান আর নেই,<br> <span class="br-ind"><br><span class="indent">&nbsp;</span></span>এবং তার ভাববাদীরা সদাপ্রভুর কাছ থেকে<br> <span class="br-ind"><br><span class="indent">&nbsp;</span></span>কোনো দর্শন পান না। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিয়োন-কন্যার সমস্ত প্রাচীন<br> <span class="br-ind"><br><span class="indent">&nbsp;</span></span>নীরবে মাটিতে বসে রয়েছেন;<br> <span class="br-ind"><br><span class="indent">&nbsp;</span></span>তাঁদের মাথায় তাঁরা ধুলো নিক্ষেপ করেছেন<br> <span class="br-ind"><br><span class="indent">&nbsp;</span></span>এবং শোকবস্ত্র পরিধান করেছেন।<br> <span class="br-ind"><br><span class="indent">&nbsp;</span></span>জেরুশালেমের যুবতী নারীরা<br> <span class="br-ind"><br><span class="indent">&nbsp;</span></span>মাটিতে অধোমুখ হয়েছে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কাঁদতে কাঁদতে আমার চোখ ঝাপসা হয়েছে,<br> <span class="br-ind"><br><span class="indent">&nbsp;</span></span>আমার অন্তরে প্রচণ্ড মর্মবেদনা,<br> <span class="br-ind"><br><span class="indent">&nbsp;</span></span>আমার হৃদয় যেন গলে গিয়ে মাটিতে বয়ে যাচ্ছে<br> <span class="br-ind"><br><span class="indent">&nbsp;</span></span>কেননা আমার লোকেরা ধ্বংস হচ্ছে,<br> <span class="br-ind"><br><span class="indent">&nbsp;</span></span>কেননা ছেলেমেয়ে ও দুগ্ধপোষ্য শিশুরা<br> <span class="br-ind"><br><span class="indent">&nbsp;</span></span>নগরের পথে পথে মূর্ছিত হচ্ছে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা তাদের মায়েদের বলে,<br> <span class="br-ind"><br><span class="indent">&nbsp;</span></span>“আমাদের জন্য খাবার ও দ্রাক্ষারস কোথায়?” কেননা তারা নগরের পথে পথে আহত<br> <span class="br-ind"><br><span class="indent">&nbsp;</span></span>মানুষের মতো মূর্ছিত হয়,<br> <span class="br-ind"><br><span class="indent">&nbsp;</span></span>তাদের মায়েদের কোলে<br> <span class="br-ind"><br><span class="indent">&nbsp;</span></span>তাদের প্রাণ ঢলে পড়ে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি তোমাকে কী বলব? হে, জেরুশালেম-কন্যা,<br> <span class="br-ind"><br><span class="indent">&nbsp;</span></span>তোমাকে কার সঙ্গে আমি তুলনা করব?<br> <span class="br-ind"><br><span class="indent">&nbsp;</span></span>হে সিয়োনের কুমারী-কন্যা,<br> <span class="br-ind"><br><span class="indent">&nbsp;</span></span>কার সঙ্গে আমি তোমার তুলনা করব,<br> <span class="br-ind"><br><span class="indent">&nbsp;</span></span>যাতে আমি তোমাকে সান্ত্বনা দিতে পারি?<br> <span class="br-ind"><br><span class="indent">&nbsp;</span></span>তোমার ক্ষত সমুদ্রের মতোই গভীর।<br> <span class="br-ind"><br><span class="indent">&nbsp;</span></span>কে তোমায় আরোগ্য করতে পারে? <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার ভাববাদীদের দর্শনগুলি<br> <span class="br-ind"><br><span class="indent">&nbsp;</span></span>মিথ্যা ও অসার ছিল;<br> <span class="br-ind"><br><span class="indent">&nbsp;</span></span>নির্বাসন থেকে তোমাকে মুক্ত করার জন্য<br> <span class="br-ind"><br><span class="indent">&nbsp;</span></span>তারা তোমার পাপকে প্রকাশ করেনি।<br> <span class="br-ind"><br><span class="indent">&nbsp;</span></span>যে প্রত্যাদেশ তারা তোমাকে দিয়েছিল,<br> <span class="br-ind"><br><span class="indent">&nbsp;</span></span>সেগুলি ছিল মিথ্যা ও ভ্রান্ত পথ-নির্দশক। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারাই তোমার পাশ দিয়ে যায়,<br> <span class="br-ind"><br><span class="indent">&nbsp;</span></span>তারাই তোমাকে দেখে হাততালি দেয়;<br> <span class="br-ind"><br><span class="indent">&nbsp;</span></span>তারা জেরুশালেম-কন্যাকে<br> <span class="br-ind"><br><span class="indent">&nbsp;</span></span>টিটকিরি দেয় ও মাথা নেড়ে বলে:<br> <span class="br-ind"><br><span class="indent">&nbsp;</span></span>“এই কি সেই নগর, যাকে বলা হত<br> <span class="br-ind"><br><span class="indent">&nbsp;</span></span>‘পরম সৌন্দর্যের স্থান,’ ও<br> <span class="br-ind"><br><span class="indent">&nbsp;</span></span>‘সমস্ত পৃথিবীর আনন্দস্থল’?” <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার সব শত্রু তোমার বিপক্ষে<br> <span class="br-ind"><br><span class="indent">&nbsp;</span></span>মুখ খুলে বড়ো হাঁ করে;<br> <span class="br-ind"><br><span class="indent">&nbsp;</span></span>তারা টিটকিরি দেয় ও দাঁতে দাঁত ঘষে,<br> <span class="br-ind"><br><span class="indent">&nbsp;</span></span>আর বলে, “আমরা ওকে গিলে ফেলেছি।<br> <span class="br-ind"><br><span class="indent">&nbsp;</span></span>এই দিনটির জন্যই আমরা এতদিন অপেক্ষা করছিলাম;<br> <span class="br-ind"><br><span class="indent">&nbsp;</span></span>এটি দেখার জন্যই আমরা বেঁচেছিলাম।” <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু তাঁর পরিকল্পনা অনুযায়ী কাজ করেছেন;<br> <span class="br-ind"><br><span class="indent">&nbsp;</span></span>তিনি তাঁর কথা রেখেছেন,<br> <span class="br-ind"><br><span class="indent">&nbsp;</span></span>যে কথা তিনি বহুপূর্বে ঘোষণা করেছিলেন।<br> <span class="br-ind"><br><span class="indent">&nbsp;</span></span>তিনি মমতা না করে তোমাকে নিপাত করেছেন,<br> <span class="br-ind"><br><span class="indent">&nbsp;</span></span>তিনি শত্রুকে তোমার বিরুদ্ধে আনন্দ করতে দিয়েছেন,<br> <span class="br-ind"><br><span class="indent">&nbsp;</span></span>তিনি তোমার বিপক্ষের শৃঙ্গকে<sup class="fnm"><a name="fnm5" href="#fn5">5</a></sup> উন্নত করেছেন। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>লোকদের হৃদয়<br> <span class="br-ind"><br><span class="indent">&nbsp;</span></span>প্রভুর কাছে কেঁদে ওঠে।<br> <span class="br-ind"><br><span class="indent">&nbsp;</span></span>হে সিয়োন-কন্যার প্রাচীর,<br> <span class="br-ind"><br><span class="indent">&nbsp;</span></span>দিন-রাত তোমার চোখ দিয়ে<br> <span class="br-ind"><br><span class="indent">&nbsp;</span></span>নদীস্রোতের মতো অশ্রু বয়ে যাক;<br> <span class="br-ind"><br><span class="indent">&nbsp;</span></span>তোমার কোনও ছাড় নেই,<br> <span class="br-ind"><br><span class="indent">&nbsp;</span></span>তোমার চোখের কোনও বিশ্রাম নেই। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>রাতের প্রহর শুরু হলে পর ওঠো,<br> <span class="br-ind"><br><span class="indent">&nbsp;</span></span>রাত্রিকালে কাঁদতে থাকো;<br> <span class="br-ind"><br><span class="indent">&nbsp;</span></span>প্রভুর সম্মুখে<br> <span class="br-ind"><br><span class="indent">&nbsp;</span></span>জলের মতো তোমার হৃদয় ঢেলে দাও<br> <span class="br-ind"><br><span class="indent">&nbsp;</span></span>তাঁর উদ্দেশ্যে তোমার দু-হাত তুলে ধরো,<br> <span class="br-ind"><br><span class="indent">&nbsp;</span></span>তোমার ছেলেমেয়েদের প্রাণরক্ষার জন্য,<br> <span class="br-ind"><br><span class="indent">&nbsp;</span></span>যারা প্রত্যেকটি পথের মোড়ে<br> <span class="br-ind"><br><span class="indent">&nbsp;</span></span>ক্ষুধায় মূর্ছিত হয়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“হে সদাপ্রভু, তুমি দেখো ও বিবেচনা করো:<br> <span class="br-ind"><br><span class="indent">&nbsp;</span></span>তুমি এমন আচরণ আগে কার সঙ্গে করেছ?<br> <span class="br-ind"><br><span class="indent">&nbsp;</span></span>যে নারীরা তাদের ছেলেমেয়েদের জন্ম দিয়েছে, তাদের সন্তানদের প্রতিপালন করেছে,<br> <span class="br-ind"><br><span class="indent">&nbsp;</span></span>তারা কি তাদের মাংস খাবে?<br> <span class="br-ind"><br><span class="indent">&nbsp;</span></span>প্রভুর ধর্মধামের ভিতরে কি যাজক ও ভাববাদীদের<br> <span class="br-ind"><br><span class="indent">&nbsp;</span></span>হত্যা করা হবে? <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“পথে পথে ধুলোর মধ্যে<br> <span class="br-ind"><br><span class="indent">&nbsp;</span></span>যুবক ও বৃদ্ধ সকলেই লুটিয়ে পড়ে আছে;<br> <span class="br-ind"><br><span class="indent">&nbsp;</span></span>আমার যুবকেরা ও কুমারী-কন্যারা<br> <span class="br-ind"><br><span class="indent">&nbsp;</span></span>তরোয়ালের আঘাতে ভূপাতিত হয়েছে।<br> <span class="br-ind"><br><span class="indent">&nbsp;</span></span>তোমার ক্রোধের দিনে তুমি তাদের বধ করেছ;<br> <span class="br-ind"><br><span class="indent">&nbsp;</span></span>কোনো মমতা ছাড়াই তুমি তাদের কেটে ফেলেছ। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“উৎসবের দিনে তুমি যেভাবে লোকদের আহ্বান করো,<br> <span class="br-ind"><br><span class="indent">&nbsp;</span></span>ঠিক তেমনই তুমি আমার জন্য চারদিক থেকে ত্রাসকে আহ্বান করেছ।<br> <span class="br-ind"><br><span class="indent">&nbsp;</span></span>সদাপ্রভুর ক্রোধের দিনে<br> <span class="br-ind"><br><span class="indent">&nbsp;</span></span>কেউই পালাতে বা বেঁচে থাকতে পারেনি;<br> <span class="br-ind"><br><span class="indent">&nbsp;</span></span>যাদের আমি প্রতিপালন ও যত্ন করেছি,<br> <span class="br-ind"><br><span class="indent">&nbsp;</span></span>আমার শত্রু তাদের সংহার করেছে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, তাঁর মন্দিরের।</div>
<div class="fn"><sup class="fnt"><a name="fn2" href="#fnm2">2</a></sup> আবাস, অর্থাৎ মন্দির।</div>
<div class="fn"><sup class="fnt"><a name="fn3" href="#fnm3">3</a></sup> শৃঙ্গ এখানে শক্তির প্রতীক।</div>
<div class="fn"><sup class="fnt"><a name="fn4" href="#fnm4">4</a></sup> হিব্রু: বিলাপ করতে ও পড়ে যেতে।</div>
<div class="fn"><sup class="fnt"><a name="fn5" href="#fnm5">5</a></sup> শৃঙ্গ এখানে শক্তির প্রতীক।</div>
</div>
<!-- PARSED ABOVE; EDITING MAY BREAK PARSER -->
</body></html>