<html><head>
<meta http-equiv="Content-Type" content="text/html;charset=utf-8" />
<title>Lam 3 &ndash; বিলাপ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিলাপ</b> &ndash; <a href="Lam_1.html">1</a> <a href="Lam_2.html">2</a> <b>3</b> <a href="Lam_4.html">4</a> <a href="Lam_5.html">5</a> </div><hr>
<h1>Lam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমিই সেই ব্যক্তি, যে সদাপ্রভুর ক্রোধের দণ্ড দ্বারা কৃত<br> <span class="br-ind"><br><span class="indent">&nbsp;</span></span>দুঃখকষ্ট দেখেছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি আমাকে তাড়িয়ে নিয়ে গেছেন এবং আলোতে নয়<br> <span class="br-ind"><br><span class="indent">&nbsp;</span></span>অন্ধকারে গমন করিয়েছেন;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সত্যিই, তিনি সমস্ত দিন, বারংবার<br> <span class="br-ind"><br><span class="indent">&nbsp;</span></span>আমার বিরুদ্ধে তাঁর হাত তুলেছেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি আমার চামড়া ও আমার মাংস জীর্ণ হতে দিয়েছেন,<br> <span class="br-ind"><br><span class="indent">&nbsp;</span></span>তিনি আমার অস্থিগুলি ভেঙে ফেলেছেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি তিক্ততা ও দুর্দশা দিয়ে<br> <span class="br-ind"><br><span class="indent">&nbsp;</span></span>আমাকে অবরুদ্ধ করেছেন ও ঘিরে ধরেছেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা অনেক দিন আগে মারা গেছে,<br> <span class="br-ind"><br><span class="indent">&nbsp;</span></span>তাদের মতো তিনি আমাকে অন্ধকারে বসতি করান। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি আমার চারপাশে বেড়া দিয়েছেন,<br> <span class="br-ind"><br><span class="indent">&nbsp;</span></span>যেন আমি পালাতে না পারি;<br> <span class="br-ind"><br><span class="indent">&nbsp;</span></span>তিনি শৃঙ্খল দ্বারা আমাকে ভারাক্রান্ত করেছেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এমনকি, যখন আমি সাহায্যের জন্য তাঁকে ডাকি বা ক্রন্দন করি,<br> <span class="br-ind"><br><span class="indent">&nbsp;</span></span>তিনি আমার প্রার্থনা শোনেন না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বিশাল সব পাথর দিয়ে তিনি আমার পথ অবরুদ্ধ করেছেন,<br> <span class="br-ind"><br><span class="indent">&nbsp;</span></span>তিনি আমার সব পথ বক্র করেছেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ভালুক যেমন লুকিয়ে ওৎ পাতে,<br> <span class="br-ind"><br><span class="indent">&nbsp;</span></span>যেভাবে সিংহ গোপনে লুকিয়ে থাকে,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেইভাবে তিনি আমাকে পথ থেকে টেনে এনে খণ্ডবিখণ্ড করেছেন<br> <span class="br-ind"><br><span class="indent">&nbsp;</span></span>এবং আমাকে সহায়হীন করেছেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি তাঁর ধনুকে চাড়া দিয়েছেন,<br> <span class="br-ind"><br><span class="indent">&nbsp;</span></span>এবং আমাকে তাঁর তিরগুলির লক্ষ্যবস্তু করেছেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর তূণের তির দিয়ে তিনি<br> <span class="br-ind"><br><span class="indent">&nbsp;</span></span>বিদ্ধ করেছেন আমার হৃদয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার সব লোকজনদের কাছে আমি হাসির খোরাক হয়েছি;<br> <span class="br-ind"><br><span class="indent">&nbsp;</span></span>তারা সারাদিন আমাকে নিয়ে বিদ্রুপাত্মক গান গায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি আমাকে তিক্ততায় পূর্ণ করেছেন,<br> <span class="br-ind"><br><span class="indent">&nbsp;</span></span>এবং পান করার জন্য আমাকে এক বিষপূর্ণ পানপাত্র দিয়েছেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি কাঁকর দিয়ে আমার দাঁত ভেঙেছেন;<br> <span class="br-ind"><br><span class="indent">&nbsp;</span></span>তিনি ধুলিতে আমাকে পদদলিত করেছেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি শান্তি থেকে বঞ্চিত হয়েছি,<br> <span class="br-ind"><br><span class="indent">&nbsp;</span></span>আমি ভুলে গিয়েছি সমৃদ্ধি কাকে বলে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাই আমি বলি, “আমার জৌলুস শেষ হয়ে গেছে,<br> <span class="br-ind"><br><span class="indent">&nbsp;</span></span>এবং সদাপ্রভুর কাছ থেকে আমার সব প্রত্যাশার অবসান হয়েছে।” <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি আমার কষ্ট ও অস্থির বিচরণ স্মরণ করি,<br> <span class="br-ind"><br><span class="indent">&nbsp;</span></span>আমার তিক্ততা ও পিত্তের কথা।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেগুলি আমার ভালোভাবেই স্মরণে আছে,<br> <span class="br-ind"><br><span class="indent">&nbsp;</span></span>এবং আমার প্রাণ আমারই মধ্যে অবসন্ন হয়েছে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তবুও আমি আবার একথা স্মরণ করি,<br> <span class="br-ind"><br><span class="indent">&nbsp;</span></span>আর তাই আমার আশা জেগে আছে: <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভুর মহৎ প্রেমের জন্য আমরা নষ্ট হইনি,<br> <span class="br-ind"><br><span class="indent">&nbsp;</span></span>কেননা তাঁর সহানুভূতি কখনও শেষ হয় না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>প্রতি প্রভাতে তা নতুন করে দেখা দেয়;<br> <span class="br-ind"><br><span class="indent">&nbsp;</span></span>তোমার বিশ্বস্ততা মহৎ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি নিজেকে বলি, “সদাপ্রভু আমার অধিকার;<br> <span class="br-ind"><br><span class="indent">&nbsp;</span></span>এজন্য আমি তাঁর প্রতীক্ষায় থাকব।” <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যারা সদাপ্রভুর উপরে তাদের আশা রাখে,<br> <span class="br-ind"><br><span class="indent">&nbsp;</span></span>এবং যারা তাঁর অন্বেষণ করে,<br> <span class="br-ind"><br><span class="indent">&nbsp;</span></span>তিনি তাদের পক্ষে মঙ্গলময়;<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সদাপ্রভুর পরিত্রাণের জন্য<br> <span class="br-ind"><br><span class="indent">&nbsp;</span></span>শান্তভাবে অপেক্ষা করা ভালো।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মানুষের যৌবনকালে<br> <span class="br-ind"><br><span class="indent">&nbsp;</span></span>জোয়াল বহন করা উত্তম। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>নীরবে সে একা বসে থাকুক,<br> <span class="br-ind"><br><span class="indent">&nbsp;</span></span>কেননা সেই জোয়াল সদাপ্রভু তার উপরে দিয়েছেন।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে ধুলোয় নিজের মুখ ঢেকে রাখুক—<br> <span class="br-ind"><br><span class="indent">&nbsp;</span></span>হয়তো তখনও আশা থাকতে পারে।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে তাকে আঘাত করেছে, তার প্রতি সে গাল পেতে দিক,<br> <span class="br-ind"><br><span class="indent">&nbsp;</span></span>এবং সে অপমানে পূর্ণ হোক। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কারণ প্রভু মানুষকে<br> <span class="br-ind"><br><span class="indent">&nbsp;</span></span>চিরকালের জন্য পরিত্যাগ করেন না।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যদিও তিনি তাকে দুঃখ দেন, তাহলেও তিনি করুণা প্রদর্শন করবেন,<br> <span class="br-ind"><br><span class="indent">&nbsp;</span></span>তাঁর অব্যর্থ ভালোবাসা এমনই মহান।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কারণ তিনি ইচ্ছে করে মানবসন্তানদের<br> <span class="br-ind"><br><span class="indent">&nbsp;</span></span>কষ্ট বা মনোদুঃখ দেন না। <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>দেশের সব বন্দিকে যদি লোকেরা<br> <span class="br-ind"><br><span class="indent">&nbsp;</span></span>পদতলে দলিত করে,<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>পরাৎপর<sup class="fnm"><a name="fnm1" href="#fn1">1</a></sup> ঈশ্বরের সামনে যদি<br> <span class="br-ind"><br><span class="indent">&nbsp;</span></span>মানুষকে তার ন্যায্য অধিকার থেকে বঞ্চিত করে,<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তারা যদি ন্যায়বিচার না পায়—<br> <span class="br-ind"><br><span class="indent">&nbsp;</span></span>তাহলে প্রভু কি এসব বিষয় দেখবেন না? <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>প্রভু যদি অনুমতি না দেন<br> <span class="br-ind"><br><span class="indent">&nbsp;</span></span>তাহলে কে কিছু বলে তা ঘটাতে পারে?<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>পরাৎপর ঈশ্বরের মুখ থেকে কি<br> <span class="br-ind"><br><span class="indent">&nbsp;</span></span>বিপর্যয় ও উত্তমতা দুই-ই নির্গত হয় না?<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তাহলে তাদের পাপের জন্য শাস্তি পেলে<br> <span class="br-ind"><br><span class="indent">&nbsp;</span></span>জীবিত মানুষমাত্র কেন অভিযোগ করে? <span class="br-p"><br><br></span><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>এসো আমরা নিজেদের জীবনাচরণ যাচাই ও পরীক্ষা করি,<br> <span class="br-ind"><br><span class="indent">&nbsp;</span></span>আর এসো, আমরা সদাপ্রভুর পথে ফিরে যাই।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>এসো, আমরা স্বর্গের ঈশ্বরের উদ্দেশ্যে আমাদের হৃদয়<br> <span class="br-ind"><br><span class="indent">&nbsp;</span></span>ও আমাদের হাতগুলি তুলে ধরি, এবং বলি:<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>“আমরা পাপ করেছি ও বিদ্রোহী হয়েছি,<br> <span class="br-ind"><br><span class="indent">&nbsp;</span></span>এবং তুমি আমাদের ক্ষমা করোনি। <span class="br-p"><br><br></span><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>“তুমি ক্রোধে নিজেকে আচ্ছাদন করে আমাদের তাড়া করেছ;<br> <span class="br-ind"><br><span class="indent">&nbsp;</span></span>কোনো মমতা ছাড়াই তুমি হত্যা করেছ।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমি মেঘ দ্বারা নিজেকে আবৃত করেছ,<br> <span class="br-ind"><br><span class="indent">&nbsp;</span></span>ফলে কোনো প্রার্থনা তা ভেদ করতে পারে না।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তুমি জাতিগণের মধ্যে আমাদের<br> <span class="br-ind"><br><span class="indent">&nbsp;</span></span>আবর্জনা ও বর্জ্যপদার্থের মতো অবস্থা করেছ। <span class="br-p"><br><br></span><br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>“আমাদের সব শত্রু আমাদের বিরুদ্ধে<br> <span class="br-ind"><br><span class="indent">&nbsp;</span></span>তাদের মুখ হাঁ করে খুলে আছে।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমরা ত্রাস ও ফাঁদ,<br> <span class="br-ind"><br><span class="indent">&nbsp;</span></span>ধ্বংস ও বিনাশের মুখে পড়েছি।”<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>আমার দুচোখ দিয়ে অশ্রুধারা বয়ে যাচ্ছে<br> <span class="br-ind"><br><span class="indent">&nbsp;</span></span>কেননা আমার লোকেরা ধ্বংস হয়ে যাচ্ছে। <span class="br-p"><br><br></span><br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>আমার অশ্রু অবিরাম বয়ে যায়,<br> <span class="br-ind"><br><span class="indent">&nbsp;</span></span>তার কোনো উপশম হয় না,<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যতক্ষণ না সদাপ্রভু স্বর্গ থেকে নিচে<br> <span class="br-ind"><br><span class="indent">&nbsp;</span></span>দৃষ্টিপাত করেন।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>আমার নগরের সমস্ত নারীর যে দশা আমি দেখি,<br> <span class="br-ind"><br><span class="indent">&nbsp;</span></span>তা আমার প্রাণকে দুঃখ দেয়। <span class="br-p"><br><br></span><br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>যারা বিনা কারণে আমার শত্রু হয়েছিল,<br> <span class="br-ind"><br><span class="indent">&nbsp;</span></span>তারা পাখির মতো আমাকে শিকার করেছে।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তারা গর্তে ফেলে আমার প্রাণ শেষ করতে চেয়েছে,<br> <span class="br-ind"><br><span class="indent">&nbsp;</span></span>তারা আমার দিকে পাথর ছুঁড়েছে;<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>জলরাশি আমার মাথার উপরে উঠেছে,<br> <span class="br-ind"><br><span class="indent">&nbsp;</span></span>এবং আমি ভেবেছিলাম, আমি প্রায় নিশ্চিহ্ন হতে চলেছি। <span class="br-p"><br><br></span><br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>গর্তের গভীর তলদেশ থেকে<br> <span class="br-ind"><br><span class="indent">&nbsp;</span></span>হে সদাপ্রভু, আমি তোমার নামে ডেকেছি।<br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>তুমি আমার এই বিনতি শুনেছ: “উপশম লাভের জন্য আমার কান্নার প্রতি<br> <span class="br-ind"><br><span class="indent">&nbsp;</span></span>তুমি তোমার কান রুদ্ধ কোরো না।”<br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>আমি তোমাকে ডাকলে তুমি নিকটে এলে,<br> <span class="br-ind"><br><span class="indent">&nbsp;</span></span>আর তুমি বললে, “ভয় কোরো না।” <span class="br-p"><br><br></span><br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমার পক্ষ নিয়েছ;<br> <span class="br-ind"><br><span class="indent">&nbsp;</span></span>তুমি আমার জীবন মুক্ত করেছ।<br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>হে সদাপ্রভু, আমার প্রতি যে অন্যায় করা হয়েছে,<br> <span class="br-ind"><br><span class="indent">&nbsp;</span></span>তা তুমি দেখেছ।<br> <span class="br-ind"><br><span class="indent">&nbsp;</span></span>আমার বিচার করে তুমি আমাকে নির্দোষ প্রতিপন্ন করো!<br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>তাদের প্রতিশোধ গ্রহণের গভীরতা,<br> <span class="br-ind"><br><span class="indent">&nbsp;</span></span>আমার বিরুদ্ধে তাদের সব ষড়যন্ত্র তুমি দেখেছ। <span class="br-p"><br><br></span><br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>হে সদাপ্রভু, তুমি তাদের টিটকিরি,<br> <span class="br-ind"><br><span class="indent">&nbsp;</span></span>আমার বিরুদ্ধে তাদের সব ষড়যন্ত্রের কথা শুনেছ,<br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>যা আমার শত্রুরা আমার বিরুদ্ধে<br> <span class="br-ind"><br><span class="indent">&nbsp;</span></span>সারাদিন ফিসফিস ও বিড়বিড় করে বলে।<br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>ওদের দেখো! ওরা দাঁড়িয়ে থাকুক বা বসে থাকুক,<br> <span class="br-ind"><br><span class="indent">&nbsp;</span></span>ওরা গান গেয়ে আমাকে ঠাট্টা-বিদ্রুপ করে। <span class="br-p"><br><br></span><br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>হে সদাপ্রভু, তাদের হস্তকৃত কাজের<br> <span class="br-ind"><br><span class="indent">&nbsp;</span></span>যোগ্য প্রতিফল তাদের দাও।<br></div>
<div class="v" id="v65"><span class="vn">65</span> <span class="br-ind"><br><span class="indent">&nbsp;</span></span>তাদের হৃদয়ের উপরে তুমি একটি আবরণ দাও,<br> <span class="br-ind"><br><span class="indent">&nbsp;</span></span>তোমার অভিশাপ তাদের উপরে বর্তাক।<br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>সক্রোধে তাদের পিছনে তাড়া করো ও<br> <span class="br-ind"><br><span class="indent">&nbsp;</span></span>সদাপ্রভুর স্বর্গের নিচে তাদের ধ্বংস করো।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> পরাৎপর—যিনি সর্বোচ্চ স্থানে অবস্থান বা বসবাস করেন।</div>
</div>
<!-- PARSED ABOVE; EDITING MAY BREAK PARSER -->
</body></html>