<html><head>
<meta http-equiv="Content-Type" content="text/html;charset=utf-8" />
<title>Lam 5 &ndash; বিলাপ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>বিলাপ</b> &ndash; <a href="Lam_1.html">1</a> ... <a href="Lam_3.html">3</a> <a href="Lam_4.html">4</a> <b>5</b> </div><hr>
<h1>Lam 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমাদের প্রতি যা ঘটেছে, তা স্মরণ করো,<br> <span class="br-ind"><br><span class="indent">&nbsp;</span></span>এদিকে তাকাও, দেখো আমাদের অসম্মান।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমাদের অধিকার বিজাতীয় লোকদের হাতে,<br> <span class="br-ind"><br><span class="indent">&nbsp;</span></span>আমাদের ঘরবাড়ি বিদেশিদের দখলে চলে গেছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমরা অনাথ ও পিতৃহীন হয়েছি,<br> <span class="br-ind"><br><span class="indent">&nbsp;</span></span>আমাদের মায়েরা বিধবা হয়েছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পান করার জলটুকুও আমাদের কিনে খেতে হয়;<br> <span class="br-ind"><br><span class="indent">&nbsp;</span></span>অর্থ দিলে তবেই আমরা জ্বালানির কাঠ পাই।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যারা আমাদের তাড়া করে, তারা আমাদের ঠিক পিছনেই;<br> <span class="br-ind"><br><span class="indent">&nbsp;</span></span>আমরা শ্রান্ত-ক্লান্ত এবং এতটুকু বিশ্রাম পাই না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পর্যাপ্ত খাদ্যদ্রব্য পাওয়ার জন্য আমরা<br> <span class="br-ind"><br><span class="indent">&nbsp;</span></span>মিশর ও আসিরিয়ার কাছে আত্মসমর্পণ করেছি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাদের পিতৃপুরুষেরা পাপ করেছিলেন, কিন্তু তাঁরা আর নেই,<br> <span class="br-ind"><br><span class="indent">&nbsp;</span></span>তাই আমরা তাঁদের শাস্তি বহন করছি।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ক্রীতদাসেরা আমাদের উপরে কর্তৃত্ব করে,<br> <span class="br-ind"><br><span class="indent">&nbsp;</span></span>এবং তাদের হাত থেকে আমাদের উদ্ধার করার জন্য কেউ নেই।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মরুপ্রান্তরে তরোয়ালের আক্রমণের মধ্যে জীবন বিপন্ন করে<br> <span class="br-ind"><br><span class="indent">&nbsp;</span></span>আমাদের খাদ্য সংগ্রহ করতে হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের চামড়া উনুনের মতো তপ্ত,<br> <span class="br-ind"><br><span class="indent">&nbsp;</span></span>খিদেয় আমাদের জ্বর জ্বর বোধ হয়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সিয়োনে নারীদের অপবিত্র করা হয়েছে,<br> <span class="br-ind"><br><span class="indent">&nbsp;</span></span>এবং যিহূদার নগরগুলিতে কুমারী-কন্যারা ধর্ষিতা হয়েছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>রাজপুরুষদের হাত বেঁধে ফাঁসি দেওয়া হয়েছে,<br> <span class="br-ind"><br><span class="indent">&nbsp;</span></span>প্রাচীন ব্যক্তিদের প্রতি কোনো সম্মান দেখানো হয়নি।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যুবকেরা জাঁতা ঘুরিয়ে কঠোর পরিশ্রম করে;<br> <span class="br-ind"><br><span class="indent">&nbsp;</span></span>বালকেরা কাঠের ভারী বোঝায় টলমল করে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রাচীনেরা নগরদ্বার থেকে চলে গেছেন;<br> <span class="br-ind"><br><span class="indent">&nbsp;</span></span>যুবকেরা তাদের বাজনার শব্দ থামিয়ে দিয়েছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমাদের হৃদয় থেকে আনন্দ চলে গেছে,<br> <span class="br-ind"><br><span class="indent">&nbsp;</span></span>আমাদের নৃত্য শোকে পরিণত হয়েছে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমাদের মস্তক থেকে মুকুট খসে পড়েছে।<br> <span class="br-ind"><br><span class="indent">&nbsp;</span></span>ধিক্‌ আমাদের, কেননা আমরা পাপ করেছি!<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এইসব কারণে আমাদের হৃদয় মূর্ছিত হয়েছে,<br> <span class="br-ind"><br><span class="indent">&nbsp;</span></span>এইসব কারণে আমাদের চোখের দৃষ্টি ক্ষীণ হয়েছে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কারণ সিয়োন পর্বত পরিত্যক্ত পড়ে আছে,<br> <span class="br-ind"><br><span class="indent">&nbsp;</span></span>শিয়ালেরা তার উপরে বিচরণ করে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সদাপ্রভু, তোমার রাজত্ব অনন্তকালীন;<br> <span class="br-ind"><br><span class="indent">&nbsp;</span></span>তোমার সিংহাসন পুরুষানুক্রমে চিরস্থায়ী।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কেন সবসময় আমাদের ভুলে যাও?<br> <span class="br-ind"><br><span class="indent">&nbsp;</span></span>কেন তুমি এত দীর্ঘকাল যাবৎ আমাদের পরিত্যাগ করে আছো?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে সদাপ্রভু, তোমার কাছে আমাদের ফিরিয়ে নাও, যেন আমরা ফিরে আসতে পারি;<br> <span class="br-ind"><br><span class="indent">&nbsp;</span></span>পুরোনো দিনের মতোই আমাদের অবস্থা নবায়িত করো।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু তুমি যে আমাদের একেবারেই অগ্রাহ্য করেছ,<br> <span class="br-ind"><br><span class="indent">&nbsp;</span></span>এবং আমাদের উপরে তোমার মাত্রাহীন ক্রোধ রয়েছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>