<html><head>
<meta http-equiv="Content-Type" content="text/html;charset=utf-8" />
<title>Lev 10 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_8.html">8</a> <a href="Lev_9.html">9</a> <b>10</b> <a href="Lev_11.html">11</a> <a href="Lev_12.html">12</a> ... <a href="Lev_27.html">27</a> </div><hr>
<h1>Lev 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নাদব ও আবীহূর মৃত্যু</h2><span class="vn">1</span> <span class="br-p"><br><br></span>হারোণের ছেলে নাদব ও অবীহূ তাদের ধূপাধার নিল, এবং এগুলি ধূপ দিয়ে অগ্নি সংযোগ করল ও সদাপ্রভুর সম্মুখে অসমর্থিত অগ্নি উৎসর্গ করল, যা তার আজ্ঞার পরিপন্থী।</div>
<div class="v" id="v2"><span class="vn">2</span> সুতরাং সদাপ্রভুর উপস্থিতি থেকে অগ্নি নির্গত হয়ে তাদের গ্রাস করল ও সদাপ্রভুর সম্মুখে তারা মারা গেল।</div>
<div class="v" id="v3"><span class="vn">3</span> পরে মোশি হারোণকে বললেন, সদাপ্রভু এমন কথাই বলেছিলেন যখন তিনি আমাকে বলেছিলেন: <span class="br-p"><br><br></span><span class="br-ind"><br><span class="indent">&nbsp;</span></span>“ ‘যারা আমার নিকটবর্তী হয়,<br> <span class="br-ind"><br><span class="indent">&nbsp;</span></span>তাদের প্রতি আমি আমার পবিত্রতা দেখাব<br> <span class="br-ind"><br><span class="indent">&nbsp;</span></span>ও সকল মানুষের দৃষ্টিতে<br> <span class="br-ind"><br><span class="indent">&nbsp;</span></span>আমি সম্মানিত হব।’ ”<br> <span class="br-p"><br><br></span>হারোণ নীরব থাকলেন।</div>
<div class="v" id="v4"><span class="vn">4</span> <span class="br-p"><br><br></span>হারোণের কাকা উষীয়েলের ছেলে মীশায়েল ও ইল্‌সাফনকে মোশি ডাকলেন ও তাদের বললেন, “তোমরা এখানে এসো; শিবিরের বাইরে তোমাদের জ্ঞাতিদের নিয়ে যাও, ধর্মধামের সামনে থেকে দূরে।”</div>
<div class="v" id="v5"><span class="vn">5</span> সুতরাং তারা এলো, জ্ঞাতিদের বহন করল ও তাদের পরিচ্ছদ জড়িয়ে শিবিরের বাইরে নিয়ে গেল, যেমন মোশি আদেশ দিয়েছিলেন।</div>
<div class="v" id="v6"><span class="vn">6</span> <span class="br-p"><br><br></span>পরে হারোণ, তার ছেলে ইলীয়াসর ও ঈথামরকে মোশি বললেন, “তোমাদের মস্তক মুক্তকেশ কোরো না ও তোমাদের পরিধান ছিড়বে না, পাছে তোমরাও মারা যাও, এবং সমগ্র জনমণ্ডলীর উপরে সদাপ্রভুর ক্রোধ বর্ষিত হয়। কিন্তু তোমাদের পরিজন, ইস্রায়েলের সমগ্র সমাজ সদাপ্রভুর কৃত অগ্নিদ্বারা মৃতদের জন্য রোদন করুক।</div>
<div class="v" id="v7"><span class="vn">7</span> সমাগম তাঁবুর প্রবেশ-দ্বার ত্যাগ কোরো না, অন্যথায় তোমরা মরবে, কেননা তোমাদের গাত্রে সদাপ্রভুর অভিষেক তৈল আছে।” সুতরাং মোশি যেমন বললেন তারা তেমনই করল।</div>
<div class="v" id="v8"><span class="vn">8</span> <span class="br-p"><br><br></span>পরে সদাপ্রভু হারোণকে বললেন,</div>
<div class="v" id="v9"><span class="vn">9</span> “সমাগম তাঁবুতে গমনকালে তোমরা দ্রাক্ষারস অথবা মদ্যপান করবে না, নইলে তোমরা মরবে। এটি বংশপরম্পরায় তোমাদের পালনীয় চিরস্থায়ী বিধি,</div>
<div class="v" id="v10"><span class="vn">10</span> যেন পবিত্র ও সাধারণের মধ্যে, শুচি ও অশুচির মধ্যে তুমি অবশ্যই পার্থক্য রাখবে</div>
<div class="v" id="v11"><span class="vn">11</span> এবং মোশির মাধ্যমে সদাপ্রভু সে সকল বিধি দিয়েছেন সেগুলি তুমি ইস্রায়েলীদের অবশ্যই শেখাবে।”</div>
<div class="v" id="v12"><span class="vn">12</span> <span class="br-p"><br><br></span>মোশি হারোণকে ও তার দুই ছেলে ইলীয়াসর ও ঈথামরকে বললেন, “সদাপ্রভুর উদ্দেশে নিবেদিত অগ্নিকৃত উপহারের অবশিষ্ট যে শস্য-নৈবেদ্য আছে, তা নিয়ে বেদির পাশে খামিরবিহীন খাদ্য প্রস্তুত ও ভোজন করো, কেননা এটি অত্যন্ত পবিত্র।</div>
<div class="v" id="v13"><span class="vn">13</span> এক পবিত্রস্থানে এই খাদ্য ভোজন করো, কেননা এটি তোমার ও তোমার ছেলেদের অংশ যা সদাপ্রভুর উদ্দেশে অগ্নিকৃত উপহার; কেননা আমি এই আজ্ঞা পেয়েছি।</div>
<div class="v" id="v14"><span class="vn">14</span> কিন্তু তুমি, তোমার সকল ছেলে ও কন্যা বক্ষ ভোজন করবে, যা দোলানো হল এবং জঙ্ঘা যা সম্মুখে রাখা হল; আনুষ্ঠানিকভাবে শুচি স্থানে তোমরা এই খাদ্য ভোজন করবে; ইস্রায়েলী মঙ্গলার্থক বলি থেকে তোমাদের অংশরূপে এই ভক্ষ্য তোমাকে ও তোমার সন্তানদের দেওয়া হয়েছে।</div>
<div class="v" id="v15"><span class="vn">15</span> নিবেদিত জঙ্ঘা ও দোলায়িত বক্ষ অগ্নিকৃত উপহারের মেদযুক্ত অংশগুলির সঙ্গে অবশ্যই আনতে হবে, যেন দোদুল্যমান উপহার রূপে সদাপ্রভুর সম্মুখে সেগুলি দোলানো হয়। এগুলি তোমার ও তোমার সন্তানদের নিয়মিত অংশ হবে, যেমন সদাপ্রভু আদেশ দিয়েছেন।”</div>
<div class="v" id="v16"><span class="vn">16</span> <span class="br-p"><br><br></span>যখন মোশি পাপার্থক বলির জন্য ছাগ অন্বেষণ করলেন, তিনি জানতে পারলেন যে হারোণের অবশিষ্ট দুই ছেলে ইলীয়াসর ও ঈথামর ছাগ দগ্ধ করেছে, মোশি ক্রুদ্ধ হয়ে জানতে চাইলেন,</div>
<div class="v" id="v17"><span class="vn">17</span> “পবিত্রস্থানের এলাকায় তোমরা পাপার্থক বলি ভোজন করলে না কেন? এটি অত্যন্ত পবিত্র এবং জনমণ্ডলীর অপরাধ বহনার্থে সদাপ্রভুর সম্মুখে প্রায়শ্চিত্ত করণার্থে তিনি এটি তোমাদের দিয়েছেন।</div>
<div class="v" id="v18"><span class="vn">18</span> যেহেতু এর রক্ত পবিত্রস্থানে আনা হয়নি, তাই আমার আজ্ঞানুসারে পবিত্রস্থানের এলাকায় তোমাদের এই ছাগ ভোজন করা উচিত ছিল।”</div>
<div class="v" id="v19"><span class="vn">19</span> <span class="br-p"><br><br></span>হারোণ মোশিকে উত্তর দিল, “অদ্য সদাপ্রভুর সম্মুখে তারা তাদের পাপার্থক বলি ও হোমবলি উৎসর্গ করল, কিন্তু এই প্রকার ঘটনা আমার প্রতি ঘটল। সদাপ্রভু কি সন্তুষ্ট হতেন, যদি আজ আমি পাপার্থক বলি ভোজন করতাম?”</div>
<div class="v" id="v20"><span class="vn">20</span> এই কথা শুনে মোশি সন্তুষ্ট হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>