<html><head>
<meta http-equiv="Content-Type" content="text/html;charset=utf-8" />
<title>Lev 11 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_9.html">9</a> <a href="Lev_10.html">10</a> <b>11</b> <a href="Lev_12.html">12</a> <a href="Lev_13.html">13</a> ... <a href="Lev_27.html">27</a> </div><hr>
<h1>Lev 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুচি ও অশুচি খাদ্য</h2><span class="vn">1</span> <span class="br-p"><br><br></span>সদাপ্রভু মোশি ও হারোণকে বললেন,</div>
<div class="v" id="v2"><span class="vn">2</span> “তোমরা ইস্রায়েলীদের বলো, ‘ভূচর সকল পশুর মধ্যে সমস্ত জীব তোমাদের খাদ্য হবে:</div>
<div class="v" id="v3"><span class="vn">3</span> পশুদের মধ্যে যে কোনো পশু দ্বিখণ্ড খুরবিশিষ্ট ও জাবর কাটে, তার মাংস তোমরা ভোজন করতে পারবে।</div>
<div class="v" id="v4"><span class="vn">4</span> <span class="br-p"><br><br></span>“ ‘পশুদের মধ্যে যে পশুরা কেবল জাবর কাটে অথবা কেবল দ্বিখণ্ড খুরবিশিষ্ট, তোমরা কোনো ভাবে সেই পশু ভক্ষণ করবে না। উট যদিও জাবর কাটে, কিন্তু দ্বিখণ্ড খুরবিশিষ্ট নয়, তাই আনুষ্ঠানিকভাবে তোমাদের পক্ষে উট অশুচি।</div>
<div class="v" id="v5"><span class="vn">5</span> শাফন জাবর কাটলেও দ্বিখণ্ড খুরবিশিষ্ট নয়; তাই তোমাদের পক্ষে এটি অশুচি।</div>
<div class="v" id="v6"><span class="vn">6</span> খরগোশ যদিও জাবর কাটে, কিন্তু দ্বিখণ্ড খুরবিশিষ্ট নয়; তোমাদের পক্ষে এটি অশুচি।</div>
<div class="v" id="v7"><span class="vn">7</span> আর শূকর যদিও দ্বিখণ্ড খুরবিশিষ্ট, কিন্তু জাবর কাটে না; তোমাদের পক্ষে এটি অশুচি।</div>
<div class="v" id="v8"><span class="vn">8</span> এগুলির মাংস তোমরা ভোজন কোরো না, অথবা এগুলির মৃতদেহও স্পর্শ কোরো না; তোমাদের পক্ষে এগুলি অশুচি।</div>
<div class="v" id="v9"><span class="vn">9</span> <span class="br-p"><br><br></span>“ ‘সমুদ্রের জলে ও জলস্রোতে বাসকারী সকল প্রাণী তোমরা ভোজন করতে পারো, যেগুলির ডানা ও আঁশ আছে।</div>
<div class="v" id="v10"><span class="vn">10</span> কিন্তু সমুদ্রে অথবা জলস্রোতে বাসকারী যে প্রাণীদের ডানা ও আঁশ নেই, সেগুলি ঝাঁকে ঝাঁকে থাকলেও অথবা জলচর প্রাণীদের দলভুক্ত হলেও সেগুলি তোমাদের ঘৃণার্হ।</div>
<div class="v" id="v11"><span class="vn">11</span> যেহেতু সেগুলি তোমাদের ঘৃণিত, তাই তোমরা কিছুতেই সেগুলির মাংস ভক্ষণ করবে না; সেগুলির মৃতদেহও অবশ্যই ঘৃণা করবে।</div>
<div class="v" id="v12"><span class="vn">12</span> জলচর যে প্রাণীদের ডানা ও আঁশ নেই, তোমাদের পক্ষে সেগুলি ঘৃণার্হ।</div>
<div class="v" id="v13"><span class="vn">13</span> <span class="br-p"><br><br></span>“ ‘এই পাখিগুলিকে তোমাদের ঘৃণা করতে হবে এবং তাদের মাংস তোমরা ভক্ষণ করবে না, কারণ সেগুলি ঘৃণার্হ: এগুলি ঈগল, শকুন, কালো শকুন,</div>
<div class="v" id="v14"><span class="vn">14</span> লাল চিল, যে কোনো ধরনের কালো চিল,</div>
<div class="v" id="v15"><span class="vn">15</span> যে কোনো ধরনের দাঁড়কাক,</div>
<div class="v" id="v16"><span class="vn">16</span> শৃঙ্গাকার প্যাঁচা, কালপ্যাঁচা, শঙ্খচিল, যে কোনোরকম বাজপাখি,</div>
<div class="v" id="v17"><span class="vn">17</span> ছোট প্যাঁচা, পানকৌড়ি, বৃহদাকার প্যাঁচা,</div>
<div class="v" id="v18"><span class="vn">18</span> সাদা প্যাঁচা, মরুভূমির প্যাঁচা, সিন্ধু-ঈগল,</div>
<div class="v" id="v19"><span class="vn">19</span> সারস, যে কোনো ধরনের কাক, ঝুঁটিওয়ালা পাখি ও বাদুড়।</div>
<div class="v" id="v20"><span class="vn">20</span> <span class="br-p"><br><br></span>“ ‘চার পায়ে চলা সব পতঙ্গ তোমাদের ঘৃণিত।</div>
<div class="v" id="v21"><span class="vn">21</span> অন্যদিকে কিছু ডানাওয়ালা প্রাণী রয়েছে, যারা চার পায়ে গমনাগমন করে, সেগুলি তোমরা ভোজন করতে পারো; ভূমিতে গমনশীল চতুষ্পদ প্রাণীদের মধ্যে।</div>
<div class="v" id="v22"><span class="vn">22</span> যে কোনো ধরনের পঙ্গপাল, বাঘাফড়িং, ঝিঁঝি অথবা অন্য প্রকার ফড়িং তোমরা ভোজন করতে পারো,</div>
<div class="v" id="v23"><span class="vn">23</span> কিন্তু ডানাওয়ালা যে প্রাণীরা চতুষ্পদ, তারা তোমাদের ঘূর্ণিত।</div>
<div class="v" id="v24"><span class="vn">24</span> <span class="br-p"><br><br></span>“ ‘এসব দ্বারা তোমরা অশুচিত হবে, যে কেউ ঘৃণিত প্রাণীদের অথবা পাখিদের মৃতদেহ স্পর্শ করবে, সন্ধ্যা পর্যন্ত সে অশুচি থাকবে।</div>
<div class="v" id="v25"><span class="vn">25</span> যে কেউ তাদের মৃতদেহ তুলে ধরবে, তাকে তার পরিধান ধৌত করতেই হবে এবং সন্ধ্যা পর্যন্ত সে অশুচি থাকবে।</div>
<div class="v" id="v26"><span class="vn">26</span> <span class="br-p"><br><br></span>“ ‘যে সকল পশু কিঞ্চিৎ ছিন্ন ক্ষুরবিশিষ্ট, পুরোপুরি দ্বিখণ্ডিত নয়, অথবা জাবর কাটে না, তোমাদের পক্ষে এরা অশুচি। যে কেউ তাদের কোনো মৃতদেহ স্পর্শ করবে, সে অশুচি হবে।</div>
<div class="v" id="v27"><span class="vn">27</span> যে সকল পশু চার পায়ে গমনাগমন করে, যে পশুরা থাবা ফেলে চলে, তোমাদের পক্ষে ওরা অশুচি। ওদের মৃতদেহ যে কেউ স্পর্শ করবে, সন্ধ্যা পর্যন্ত সে অশুচি থাকবে।</div>
<div class="v" id="v28"><span class="vn">28</span> তাদের মৃতদেহ যদি কেউ তুলে নেয়, তার পরিধান তাকে ধৌত করতেই হবে, এবং সন্ধ্যা অবধি সে অশুচি থাকবে। এই পশুগুলি তোমাদের পক্ষে অশুচি।</div>
<div class="v" id="v29"><span class="vn">29</span> <span class="br-p"><br><br></span>“ ‘ভূমিতে বিচরণকারী পশুরা তোমাদের পক্ষে অশুচি, যেমন বেজি, ইঁদুর, বড় চেহারার যে কোনো প্রকার টিকটিকি,</div>
<div class="v" id="v30"><span class="vn">30</span> গোসাপ, নীল টিকটিকি, মেটে গিড়গিড়ি, হরিৎ টিকটিকি ও কাঁকলাশ।</div>
<div class="v" id="v31"><span class="vn">31</span> এগুলির মধ্যে যেগুলি ভূমিতে চলে, তোমাদের পক্ষে সেগুলি অশুচি। ওদের মৃতদেহ যে কেউ স্পর্শ করবে, সন্ধ্যা পর্যন্ত সে অশুচি থাকবে।</div>
<div class="v" id="v32"><span class="vn">32</span> এদের একটি যখন মরে ও কোনো কিছুর উপরে পতিত হয়, কাঠ, বস্ত্র, চর্ম, অথবা চটের তৈরি সেই উপাদান ব্যবহৃত হলে সেটি অশুচি হবে। সেটি জলে ডোবাবে; সন্ধ্যা পর্যন্ত সেটি অশুচি থাকবে, পরে শুচি হবে।</div>
<div class="v" id="v33"><span class="vn">33</span> যদি তাদের একটি মাটির কোনো পাত্রে পতিত হয়, পাত্রস্থিত সমস্তই অশুচি হবে এবং পাত্রটি তোমরা অবশ্যই ভেঙে ফেলবে,</div>
<div class="v" id="v34"><span class="vn">34</span> কোনো খাদ্য ভোজনযোগ্য হলে যদি উপরোক্ত পাত্র থেকে সেই খাদ্যে জল পড়ে, তাহলে সেই খাদ্য অশুচি হবে এবং সেই পাত্র থেকে পানযোগ্য যে কোনো পানীয় অশুচি।</div>
<div class="v" id="v35"><span class="vn">35</span> যদি কোনো দ্রব্যের উপরে তাদের মৃতদেহ থেকে কিঞ্চিৎ পতিত হয়, তাহলে সেই দ্রব্য অশুচি হয়; উনান অথবা রন্ধন পাত্র ভেঙে ফেলতে হবে; ওগুলি অশুচি এবং তোমরা ওই উপাদানগুলিকে অশুচি বিবেচনা করবে।</div>
<div class="v" id="v36"><span class="vn">36</span> অন্যদিকে, জলধারা অথবা চৌবাচ্চা শুচি রাখতে হবে, কিন্তু কেউ যদি কোনো মৃতদেহ স্পর্শ করে, সে অশুচি হবে।</div>
<div class="v" id="v37"><span class="vn">37</span> তাদের মৃতদেহের কিঞ্চিৎ যদি বপনীয় বীজের উপরে পতিত হয়, বীজগুলি শুচি থাকে।</div>
<div class="v" id="v38"><span class="vn">38</span> কিন্তু বীজের উপরে যদি জল নিক্ষিপ্ত করা হয় ও সেগুলির উপরে মৃতদেহ পতিত হয়, তাহলে তোমাদের পক্ষে তা অশুচি।</div>
<div class="v" id="v39"><span class="vn">39</span> <span class="br-p"><br><br></span>“ ‘তোমাদের ভোজনযোগ্য কোনো পশু যদি মরে এবং যদি কেউ মৃতদেহটি স্পর্শ করে, তাহলে সন্ধ্যা পর্যন্ত সে অশুচি থাকবে।</div>
<div class="v" id="v40"><span class="vn">40</span> মৃতদেহগুলির কিঞ্চিৎ যদি কেউ ভোজনে করে, সে তার পরিধান অবশ্যই ধৌত করবে এবং সন্ধ্যা পর্যন্ত সে অশুচি থাকবে। যদি কেউ মৃতদেহ বহন করে তাহলে তাকে তার পরিধান অবশ্যই ধৌত করতে হবে এবং সে সন্ধ্যা পর্যন্ত অশুচি থাকবে।</div>
<div class="v" id="v41"><span class="vn">41</span> <span class="br-p"><br><br></span>“ ‘ভূমিতে গমনশীল সমস্ত প্রাণী ঘৃণিত; তাদের মাংস ভক্ষণ করা নিষিদ্ধ।</div>
<div class="v" id="v42"><span class="vn">42</span> ভূমিতে গমনশীল কোনো প্রাণী তোমরা ভোজন করবে না; হতে পারে তারা উদরে অথবা চার পায়ে কিংবা ততোধিক পায়ে ভর দিয়ে চলে; সেগুলি ঘৃণিত।</div>
<div class="v" id="v43"><span class="vn">43</span> এই পতঙ্গগুলির মধ্যে থেকে কোনো কিছুর দ্বারা তোমরা নিজেদের অশুচি করো না। তাদের কাজে লাগিয়ে অথবা তাদের দ্বারা তোমরা অশুচি হোয়ো না।</div>
<div class="v" id="v44"><span class="vn">44</span> আমি তোমাদের ঈশ্বর সদাপ্রভু; তোমরা উৎসর্গীকৃত ও পবিত্র হও, কেননা আমি পবিত্র। ভূমিতে গমনশীল কোনো প্রাণী দ্বারা নিজেদের অশুচি কোরো না।</div>
<div class="v" id="v45"><span class="vn">45</span> আমি সদাপ্রভু মিশর থেকে তোমাদের বের করে আনলাম, যেন তোমাদের ঈশ্বর হতে পারি; অতএব, তোমরা পবিত্র হও, যেমন আমি পবিত্র।</div>
<div class="v" id="v46"><span class="vn">46</span> <span class="br-p"><br><br></span>“ ‘এই নিয়মাবলি সর্বপ্রকার পশু, পাখি, জলে গমনশীল সর্বপ্রকার প্রাণী এবং ভূমিতে গমনশীল প্রত্যেক প্রাণী সম্বন্ধে।</div>
<div class="v" id="v47"><span class="vn">47</span> অশুচি ও শুচির মধ্যে এবং ভোজ্য ও অভোজ্য জীবিত প্রাণীদের মধ্যে তোমরা অবশ্যই পার্থক্য রাখবে।’ ”</div>
</div>
<!-- PARSED ABOVE; EDITING MAY BREAK PARSER -->
</body></html>