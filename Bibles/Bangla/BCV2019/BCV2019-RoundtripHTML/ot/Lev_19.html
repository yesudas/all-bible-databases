<html><head>
<meta http-equiv="Content-Type" content="text/html;charset=utf-8" />
<title>Lev 19 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 19);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_17.html">17</a> <a href="Lev_18.html">18</a> <b>19</b> <a href="Lev_20.html">20</a> <a href="Lev_21.html">21</a> ... <a href="Lev_27.html">27</a> </div><hr>
<h1>Lev 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিভিন্ন বিধিবিধান</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “সমগ্র ইস্রায়েল জনতার সঙ্গে তুমি কথা বলো এবং তাদের জানাও, ‘তোমরা পবিত্র হও, কেননা তোমাদের ঈশ্বর সদাপ্রভু, আমি পবিত্র।</div>
<div class="v" id="v3"><span class="vn">3</span> <span class="br-p"><br><br></span>“ ‘তোমাদের প্রত্যেকজন বাবামাকে অবশ্যই সম্মান দিও, এবং আমার বিশ্রামদিন নিশ্চিতরূপে পালন করবে। আমি তোমাদের ঈশ্বর সদাপ্রভু।</div>
<div class="v" id="v4"><span class="vn">4</span> <span class="br-p"><br><br></span>“ ‘প্রতিমাদের দিকে তোমরা ফিরো না, অথবা তোমাদের জন্য গলিত ধাতু দিয়ে প্রতিমা নির্মাণ করবে না। আমি তোমাদের ঈশ্বর সদাপ্রভু।</div>
<div class="v" id="v5"><span class="vn">5</span> <span class="br-p"><br><br></span>“ ‘সদাপ্রভুর উদ্দেশে যখন তোমরা মঙ্গলার্থক বলি উৎসর্গ করতে চাও, এমনভাবে তা উৎসর্গ করবে, যেন তোমাদের পক্ষে নৈবেদ্য গৃহীত হয়।</div>
<div class="v" id="v6"><span class="vn">6</span> উৎসর্গকরণ দিনে অথবা পরবর্তী দিনে বলিদানের মাংস ভক্ষণ করতে হবে; তৃতীয় দিন পর্যন্ত যা কিছু পড়ে থাকবে তা দগ্ধ করতে হবে।</div>
<div class="v" id="v7"><span class="vn">7</span> যদি ভক্ষ্য দ্রব্যের কিছু অংশ তৃতীয় দিবসে ভোজন করা হয়, সেটি অশুদ্ধ এবং গৃহীত হবে না।</div>
<div class="v" id="v8"><span class="vn">8</span> যদি কেউ তা ভোজন করে, সে দায়ী হবে, কারণ সদাপ্রভুর উদ্দেশে পবিত্র দ্রব্যকে সে অপবিত্র করেছে; সেই ব্যক্তি নিজ পরিজনদের মধ্য থেকে অবশ্যই উচ্ছিন্ন হবে।</div>
<div class="v" id="v9"><span class="vn">9</span> <span class="br-p"><br><br></span>“ ‘তোমাদের জমির ফসল ছেদনের সময় একেবারে ফসলের গোড়া কাটবে না, অথবা জমিতে পতিত ফসল সংগ্রহ করবে না।</div>
<div class="v" id="v10"><span class="vn">10</span> তোমাদের দ্রাক্ষাক্ষেতে দ্বিতীয়বার যেয়ো না, অথবা ঝরে পড়া আঙুর তুলবে না। দরিদ্র ও বিদেশিদের জন্য ওগুলো ছেড়ে দিও। আমি তোমাদের ঈশ্বর সদাপ্রভুর।</div>
<div class="v" id="v11"><span class="vn">11</span> <span class="br-p"><br><br></span>“ ‘চুরি কোরো না। <span class="br-p"><br><br></span>“ ‘মিথ্যা কথা বোলো না। <span class="br-p"><br><br></span>“ ‘একজন অন্যজনকে প্রতারণা কোরো না।</div>
<div class="v" id="v12"><span class="vn">12</span> <span class="br-p"><br><br></span>“ ‘আমার নাম নিয়ে মিথ্যা দিব্যি করবে না এবং এইভাবে তোমাদের ঈশ্বরের নাম অপবিত্র করবে না। আমি সদাপ্রভু।</div>
<div class="v" id="v13"><span class="vn">13</span> <span class="br-p"><br><br></span>“ ‘তোমাদের প্রতিবেশীকে নির্যাতন করবে না কিংবা তার কোনো দ্রব্য হরণ করবে না। <span class="br-p"><br><br></span>“ ‘বেতনজীবীর বেতন রাত্রি অতিবাহিত না হওয়া পর্যন্ত ধরে রেখো না।</div>
<div class="v" id="v14"><span class="vn">14</span> <span class="br-p"><br><br></span>“ ‘বধিরকে অভিশাপ দিয়ো না, অথবা অন্ধজনের সামনে বাধা রেখো না; কিন্তু তোমাদের ঈশ্বরকে ভয় কোরো। আমি সদাপ্রভু।</div>
<div class="v" id="v15"><span class="vn">15</span> <span class="br-p"><br><br></span>“ ‘তোমরা বিচারে অন্যায় করবে না; দরিদ্রের প্রতি পক্ষপাতিত্ব দেখাবে না, অথবা ধনবানকে তোষণ করবে না, কিন্তু তোমাদের প্রতিবেশীর প্রতি ন্যায্যবিচার করবে।</div>
<div class="v" id="v16"><span class="vn">16</span> <span class="br-p"><br><br></span>“ ‘তোমাদের লোকদের মাঝে কুৎসা রটাতে এগিয়ে যেয়ো না। <span class="br-p"><br><br></span>“ ‘এমন কোনো কাজ করবে না, যার দ্বারা তোমাদের প্রতিবেশীর জীবন বিপন্ন হয়। আমি সদাপ্রভু।</div>
<div class="v" id="v17"><span class="vn">17</span> <span class="br-p"><br><br></span>“ ‘তোমরা হৃদয়ে তোমাদের আত্মীয়কে ঘৃণা কোরো না। তোমাদের প্রতিবেশীকে খোলাখুলিভাবে অনুযোগ করো, যেন তার অপরাধের ভাগী হতে না হয়।</div>
<div class="v" id="v18"><span class="vn">18</span> <span class="br-p"><br><br></span>“ ‘তোমার লোকদের কারও বিরুদ্ধে প্রতিহিংসাপরায়ণ হবে না, অথবা তার বিপক্ষে বিরূপ মনোভাব রেখো না, কিন্তু প্রতিবেশীকে নিজের মতোই ভালোবেসো। আমি সদাপ্রভু।</div>
<div class="v" id="v19"><span class="vn">19</span> <span class="br-p"><br><br></span>“ ‘আমার বিধিবিধান পালন করবে। <span class="br-p"><br><br></span>“ ‘বিভিন্ন প্রকার পশুর মধ্যে সংসর্গ করতে দিয়ো না। <span class="br-p"><br><br></span>“ ‘তোমার জমিতে দুই প্রকার বীজবপন করবে না। <span class="br-p"><br><br></span>“ ‘দুই প্রকার উপাদান দিয়ে বোনা পরিচ্ছদ পরিধান করবে না।</div>
<div class="v" id="v20"><span class="vn">20</span> <span class="br-p"><br><br></span>“ ‘যদি একটি পুরুষ কোনো এক নারীর সঙ্গে শয়ন করে, যে এক ক্রীতদাসী ও অন্য পুরুষের প্রতি বাগদত্তা, কিন্তু যার বন্ধনমুক্ত হয়নি, অথবা তাকে স্বাধীনতা দেওয়া হয়নি, তার শাস্তি হবেই। কিন্তু তাদের মৃত্যুদণ্ড দেওয়া হবে না, কেননা সে মুক্ত হয়নি।</div>
<div class="v" id="v21"><span class="vn">21</span> অন্যদিকে, সদাপ্রভুর উদ্দেশে এক দোষার্থক-নৈবেদ্যদানার্থে সমাগম তাঁবুর প্রবেশদ্বারে ওই পুরুষ অবশ্যই একটি মেষ আনবে।</div>
<div class="v" id="v22"><span class="vn">22</span> যাজক দোষার্থক-নৈবেদ্যদানের মেষ নিয়ে পুরুষটির পাপহেতু সদাপ্রভুর সাক্ষাতে তার পক্ষে প্রায়শ্চিত্ত করবে এবং তার পাপের ক্ষমা হবে।</div>
<div class="v" id="v23"><span class="vn">23</span> <span class="br-p"><br><br></span>“ ‘দেশে প্রবেশের পর তোমরা যে কোনো ফলের গাছ রোপণ করো, এর ফল নিষিদ্ধ বিবেচনা করো, কেননা তিন বছর পর্যন্ত এটি নিষিদ্ধ বিবেচিত হবে। এর ফল ভোজন করা যাবে না।</div>
<div class="v" id="v24"><span class="vn">24</span> চতুর্থ বছরে এর সমস্ত ফল পবিত্র হবে, সদাপ্রভুর উদ্দেশে এটি প্রশংসাসূচক এক উপহার।</div>
<div class="v" id="v25"><span class="vn">25</span> কিন্তু পঞ্চম বছরে তুমি এর ফল ভোজন করতে পারো। এইভাবে তোমার ফসল বৃদ্ধি পাবে। আমি তোমার ঈশ্বর সদাপ্রভু।</div>
<div class="v" id="v26"><span class="vn">26</span> <span class="br-p"><br><br></span>“ ‘রক্ত সমেত কোনো মাংস ভক্ষণ করবে না। <span class="br-p"><br><br></span>“ ‘ভবিষ্যৎকথন অথবা জাদুবিদ্যা অনুশীলন করবে না।</div>
<div class="v" id="v27"><span class="vn">27</span> <span class="br-p"><br><br></span>“ ‘তোমার মস্তক প্রান্তের কেশ অথবা তোমার দাড়ির প্রান্তভাগ ছাঁটবে না।</div>
<div class="v" id="v28"><span class="vn">28</span> <span class="br-p"><br><br></span>“ ‘মৃত মানুষের জন্য তোমার দেহে অস্ত্রাঘাত কোরো না অথবা দেহে ক্ষোদিত চিহ্ন দিয়ো না। আমি সদাপ্রভু।</div>
<div class="v" id="v29"><span class="vn">29</span> <span class="br-p"><br><br></span>“ ‘তুমি তোমার কন্যাকে ব্যভিচারিণী বানিয়ে তার মর্যাদাহানি করবে না পাছে দেশ ব্যভিচারে পূর্ণ হয় ও সর্বপ্রকার লাম্পট্যে ভরে যায়।</div>
<div class="v" id="v30"><span class="vn">30</span> <span class="br-p"><br><br></span>“ ‘আমার বিশ্রামবার পালন কোরো ও আমার পবিত্র ধর্মধামের প্রতি সম্মান দেখাও। আমি তোমার ঈশ্বর সদাপ্রভু।</div>
<div class="v" id="v31"><span class="vn">31</span> <span class="br-p"><br><br></span>“ ‘তোমরা ভুতড়িয়াদের ও মায়াবীদের অভিমুখে যেয়ো না, কেননা ওদের সংস্পর্শে তোমরা কলুষিত হবে। আমি তোমাদের ঈশ্বর সদাপ্রভু।</div>
<div class="v" id="v32"><span class="vn">32</span> <span class="br-p"><br><br></span>“ ‘বয়স্কদের উপস্থিতিতে তোমরা উঠে দাঁড়াও, প্রাচীনদের প্রতি সম্মান দেখাও এবং তোমার ঈশ্বরকে ভয় কোরো। আমি সদাপ্রভু।</div>
<div class="v" id="v33"><span class="vn">33</span> <span class="br-p"><br><br></span>“ ‘তোমাদের দেশে তোমাদের সঙ্গে বাসকারী বিদেশির প্রতি দুর্ব্যবহার করবে না।</div>
<div class="v" id="v34"><span class="vn">34</span> তোমার কাছে স্বদেশীয় যেমন, তোমাদের সঙ্গে বাসকারী বিদেশির প্রতিও তুমি অবশ্যই একই ব্যবহার করবে। তুমি তাকে আত্মাতুল্য প্রেম করো, কেননা মিশরে তুমিও প্রবাসী ছিলে। আমি তোমার ঈশ্বর সদাপ্রভু।</div>
<div class="v" id="v35"><span class="vn">35</span> <span class="br-p"><br><br></span>“ ‘দৈর্ঘ্য, ওজন অথবা পরিমাণ পরিমাপ করার সময় অবৈধ বাটখারা ব্যবহার করবে না।</div>
<div class="v" id="v36"><span class="vn">36</span> ন্যায্য মাপনী, ন্যায্য বাটখারা, ন্যায্য ঐফা<sup class="fnm"><a name="fnm1" href="#fn1">1</a></sup> ও ন্যায্য হিন<sup class="fnm"><a name="fnm2" href="#fn2">2</a></sup> ব্যবহার করবে। আমি তোমাদের ঈশ্বর সদাপ্রভু, যিনি মিশর দেশ থেকে তোমাদের বের করে আনলেন।</div>
<div class="v" id="v37"><span class="vn">37</span> <span class="br-p"><br><br></span>“ ‘আমার সকল বিধান ও বিধিবিধান পালন করবে, এবং সেগুলির অনুসারী হবে। আমি সদাপ্রভু।’ ”</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> শুকনো জিনিস মাপার জন্য ব্যবহৃত প্রায় ২২ লিটার</div>
<div class="fn"><sup class="fnt"><a name="fn2" href="#fnm2">2</a></sup> তরল জিনিস মাপার জন্য ব্যবহৃত প্রায় ৩.৮ লিটার</div>
</div>
<!-- PARSED ABOVE; EDITING MAY BREAK PARSER -->
</body></html>