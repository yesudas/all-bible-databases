<html><head>
<meta http-equiv="Content-Type" content="text/html;charset=utf-8" />
<title>Lev 2 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> <b>2</b> <a href="Lev_3.html">3</a> <a href="Lev_4.html">4</a> ... <a href="Lev_27.html">27</a> </div><hr>
<h1>Lev 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শস্য-নৈবেদ্য</h2><span class="vn">1</span> <span class="br-p"><br><br></span>“ ‘যখন কেউ সদাপ্রভুর উদ্দেশে শস্য-নৈবেদ্য আনবে, সে মিহি ময়দা উপহার আনবে, ময়দাতে জলপাই তৈল ঢালবে, নৈবেদ্যের উপরে ধূপ রাখবে</div>
<div class="v" id="v2"><span class="vn">2</span> এবং হারোণের পুত্র যাজকদের কাছে নিয়ে যাবে। যাজক সমস্ত ধূপ সমেত এক মুষ্টি মিহি ময়দা ও তৈল নেবে এবং নৈবেদ্যের স্মরণীয় অংশরূপে তা বেদিতে দগ্ধ করবে, যা সদাপ্রভুর উদ্দেশে সৌরভার্থক সন্তোষজনক অগ্নিকৃত উপহার।</div>
<div class="v" id="v3"><span class="vn">3</span> শস্য-নৈবেদ্যের অবশিষ্টাংশ হারোণের ও তাঁর ছেলেদের হবে; এটি সদাপ্রভুর উদ্দেশে অগ্নিকৃত সমস্ত উপহারের অতি পবিত্র অংশ।</div>
<div class="v" id="v4"><span class="vn">4</span> <span class="br-p"><br><br></span>“ ‘যদি তুমি তন্দুরে পক্ক শস্য-নৈবেদ্য আনো, তাহলে মিহি ময়দা দিয়ে তা তৈরি করতে হবে, যা থাকবে খামিরবিহীন, অথচ তেলমিশ্রিত পিষ্টক, তৈলাক্ত সরু চাকলী।</div>
<div class="v" id="v5"><span class="vn">5</span> যদি পিষ্টক সেঁকার পাত্রে তোমার শস্য-নৈবেদ্য প্রস্তুত করো, তাহলে তেলমিশ্রিত মিহি ময়দা দিয়ে তা প্রস্তুত করতে হবে, কিন্তু সেই খাদ্য খামিরবিহীন রাখতে হবে।</div>
<div class="v" id="v6"><span class="vn">6</span> নৈবেদ্য খণ্ড খণ্ড করো, তাতে তৈল ঢাল; এটি শস্য-নৈবেদ্য।</div>
<div class="v" id="v7"><span class="vn">7</span> যদি তোমার শস্য-নৈবেদ্য এটি পাত্রে পক্ক করা হয়, তা মিহি ময়দা ও জলপাই তেল সহযোগে প্রস্তুত করতে হবে।</div>
<div class="v" id="v8"><span class="vn">8</span> এই সমস্ত উপাদান মিশ্রিত শস্য-নৈবেদ্য সদাপ্রভুর কাছে আনো; যাজকের হস্তে দাও, যাজক সেটি বেদিতে নিয়ে যাবে।</div>
<div class="v" id="v9"><span class="vn">9</span> সে শস্য-নৈবেদ্য থেকে স্মরণীয় অংশ তুলে নেবে, এবং অগ্নিকৃত নৈবেদ্যরূপে বেদিতে দগ্ধ করবে, যা সদাপ্রভুর উদ্দেশে সৌরভার্থক সন্তোষজনক উপহার।</div>
<div class="v" id="v10"><span class="vn">10</span> শস্য-নৈবেদ্যের অবশিষ্টাংশ হারোণের ও তাঁর ছেলেদের হবে। এটি সদাপ্রভুর উদ্দেশে অগ্নিকৃত সমস্ত উপহারের অতি পবিত্র অংশ।</div>
<div class="v" id="v11"><span class="vn">11</span> <span class="br-p"><br><br></span>“ ‘সদাপ্রভুর উদ্দেশে নিবেদিত তোমার যে কোনো শস্য-নৈবেদ্য অবশ্যই খামিরবিহীন হবে মধুমিশ্রিত কোনো নৈবেদ্য তুমি দগ্ধ করতে পারবে না।</div>
<div class="v" id="v12"><span class="vn">12</span> তুমি সেগুলি তোমার প্রথম ফসলরূপে সদাপ্রভুর নিকটে আনবে, কিন্তু সৌরভার্থক প্রীতিজনক উপহার রূপে সেগুলি উৎসর্গ করা যাবে না।</div>
<div class="v" id="v13"><span class="vn">13</span> তুমি তোমার শস্য-নৈবেদ্যের সকল বস্তু লবণাক্ত করবে। তোমার শস্য-নৈবেদ্য তোমার ঈশ্বরের সঙ্গে সন্ধিচুক্তির লবণ বিহীন রাখবে না। তোমার সকল নৈবেদ্যে লবণ মিশ্রিত করো।</div>
<div class="v" id="v14"><span class="vn">14</span> <span class="br-p"><br><br></span>“ ‘যদি তুমি সদাপ্রভুর উদ্দেশে তোমার প্রথম ফসলের শস্য-নৈবেদ্য নিবেদন করতে চাও, তাহলে অগ্নিতে ঝলসানো নতুন ফসলের মর্দিত শিষ নিবেদন করবে।</div>
<div class="v" id="v15"><span class="vn">15</span> এই নৈবেদ্যে তৈল ঢালো ও এর উপরে ধূপ রাখো; এটি শস্য-নৈবেদ্য।</div>
<div class="v" id="v16"><span class="vn">16</span> যাজক সমস্ত ধূপ সমেত মর্দিত ফসলের স্মরণীয় অংশ ও তৈল দগ্ধ করবে, যা সদাপ্রভুর উদ্দেশে অগ্নিকৃত উপহার রূপে নিবেদিত হবে।</div>
</div>
<!-- PARSED ABOVE; EDITING MAY BREAK PARSER -->
</body></html>