<html><head>
<meta http-equiv="Content-Type" content="text/html;charset=utf-8" />
<title>Lev 22 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 22);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_20.html">20</a> <a href="Lev_21.html">21</a> <b>22</b> <a href="Lev_23.html">23</a> <a href="Lev_24.html">24</a> ... <a href="Lev_27.html">27</a> </div><hr>
<h1>Lev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “হারোণ ও তার ছেলেদের তুমি জানিয়ে দাও, আমার উদ্দেশে ইস্রায়েলীদের উৎসর্গীকৃত পবিত্র উপহারগুলির প্রতি তারা যেন সম্মান প্রদর্শন করে এবং আমার পবিত্র নাম তারা যেন অপবিত্র না করে। আমি সদাপ্রভু।</div>
<div class="v" id="v3"><span class="vn">3</span> <span class="br-p"><br><br></span>“তাদের বলো, ‘আগামী প্রজন্মগুলিতে তোমাদের বংশধরদের কেউ যদি আনুষ্ঠানিকভাবে অশুচি থাকে এবং তবুও সদাপ্রভুর উদ্দেশে ইস্রায়েলীদের উৎসর্গীকৃত পবিত্র উপহারগুলির নিকটে সে আসে, তাহলে আমার সম্মুখে থেকে সেই ব্যক্তি উচ্ছিন্ন হবে। আমি সদাপ্রভু।</div>
<div class="v" id="v4"><span class="vn">4</span> <span class="br-p"><br><br></span>“ ‘যদি হারোণের কোনো এক বংশধরের সংক্রামক চর্মরোগ অথবা দেহের ক্ষরণ থাকে, পবিত্র নৈবেদ্য সে ভোজন করবে না, যতক্ষণ না সে শুচি হয়। সে অশুচি হবে, যদি শব দ্বারা কলুষিত কোনো বস্তু অথবা শুক্র নির্গমিত ব্যক্তিকে স্পর্শ করে;</div>
<div class="v" id="v5"><span class="vn">5</span> অথবা যদি সে কোনো সরীসৃপকে স্পর্শ করে, সেই স্পর্শে সে অশুচি হবে, অথবা সে কোনো অশুচিতায় কোনো অশুচি মানুষের স্পর্শে সে অশুচি হবে।</div>
<div class="v" id="v6"><span class="vn">6</span> এই ধরনের দ্রব্যকে যে কেউ স্পর্শ করবে, সে সন্ধ্যা পর্যন্ত অশুচি বিবেচিত হবে। সে কোনো পবিত্র নৈবেদ্য ভোজন করতেই পারবে না, যতক্ষণ না জলে স্নাত হয়।</div>
<div class="v" id="v7"><span class="vn">7</span> সূর্য অস্ত গেলে সে শুচি হবে এবং এরপরে পবিত্র নৈবেদ্য সে ভোজন করতে পারবে; কেননা সেগুলি তার খাদ্য।</div>
<div class="v" id="v8"><span class="vn">8</span> কোনো মৃত অথবা বন্যপশু দ্বারা ছিন্ন-বিচ্ছিন্ন কোনো প্রাণী সে কখনও ভোজন করবে না এবং এইভাবে নিজে অশুচি হবে না। আমি সদাপ্রভু।</div>
<div class="v" id="v9"><span class="vn">9</span> <span class="br-p"><br><br></span>“ ‘যাজকেরা আমার দাবিগুলি পূরণ করবে, যেন অপরাধী না হয় এবং দাবিগুলিকে অবজ্ঞা করে মারা না যায়। আমি সদাপ্রভু, যিনি তাদের পবিত্র করেন।</div>
<div class="v" id="v10"><span class="vn">10</span> <span class="br-p"><br><br></span>“ ‘যাজকীয় পরিবারের বহির্ভূত কেউ পবিত্র নৈবেদ্য ভোজন করতে পারবে না, অথবা যাজকের কোনো অতিথি কিংবা বেতনজীবী কর্মী এই খাদ্যের অংশীদার হবে না।</div>
<div class="v" id="v11"><span class="vn">11</span> কিন্তু যদি যাজক টাকা দিয়ে এক ক্রীতদাস ক্রয় করে, অথবা তার গৃহে কোনো ক্রীতদাসের জন্ম হয়, তাহলে ক্রীতদাস সেই খাদ্য ভোজন করতে পারে।</div>
<div class="v" id="v12"><span class="vn">12</span> যদি যাজকের একটি কন্যা যাজকের বদলে অন্য একজনকে বিবাহ করে, তাহলে কন্যাটি কোনো পবিত্র নৈবেদ্য ভোজন করবে না।</div>
<div class="v" id="v13"><span class="vn">13</span> কিন্তু যাজকের কন্যা যদি বিধবা হয়, অথবা তার বিবাহবিচ্ছেদ হয়ে থাকে, অথচ সন্তান না থাকে এবং তার যৌবন থাকাকালীন বাবার গৃহে বাস করতে সে ফিরে আসে, তাহলে সে তার বাবার খাদ্য ভোজন করবে। অন্যদিকে, কোনো অস্বীকৃত মানুষ ভোজন করতে পারবে না।</div>
<div class="v" id="v14"><span class="vn">14</span> <span class="br-p"><br><br></span>“ ‘যদি কেউ ভুলবশত পবিত্র নৈবেদ্য ভোজন করে, তাহলে ওই নৈবেদ্যের পক্ষে সে যাজকের নিকটে ক্ষতিপূরণ দেবে। খাদ্যমানের পঞ্চমাংশ সে সংযোজিত করবে।</div>
<div class="v" id="v15"><span class="vn">15</span> সদাপ্রভুর উদ্দেশে ইস্রায়েলীদের উৎসর্গীকৃত পবিত্র নৈবেদ্য যাজক কিছুতেই কালিমালিপ্ত করবে না,</div>
<div class="v" id="v16"><span class="vn">16</span> পবিত্র খাদ্য লোকদের ভোজন করতে দেবে না, যেন এর বিনিময়ে তাদের ওপরে অপরাধ না বর্তে। আমি সদাপ্রভু, যিনি তাদের পবিত্র করেন।’ ”</div>
<div class="v" id="v17"><h2>অগ্রহণীয় কয়েকটি বলিদান</h2><span class="vn">17</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v18"><span class="vn">18</span> “হারোণ, তার সকল ছেলে ও সমস্ত ইস্রায়েলের সঙ্গে তুমি কথা বলো এবং তাদের জানাও, ‘যদি তোমাদের কেউ, কিংবা ইস্রায়েলের কোনো একজন অথবা ইস্রায়েলে বাসকারী কোনো প্রবাসী মানত পূরণে অথবা স্বেচ্ছাদত্ত উপহার রূপে সদাপ্রভুর উদ্দেশে হোমার্থক বলি উৎসর্গ করে,</div>
<div class="v" id="v19"><span class="vn">19</span> তাহলে একটি নির্দোষ পুংবৃষ, অথবা পুংমেষ কিংবা পুংছাগ তোমরা অবশ্যই উৎসর্গ করবে, যেন তোমাদের পক্ষে এই উৎসর্গ গৃহীত হয়।</div>
<div class="v" id="v20"><span class="vn">20</span> দোষযুক্ত কোনো কিছু আনবে না, অন্যথায় তোমাদের পক্ষে তা গৃহীত হবে না।</div>
<div class="v" id="v21"><span class="vn">21</span> যখন কেউ কোনো মানত পূরণ করার জন্য অথবা স্বেচ্ছাদত্ত উপহার স্বরূপ সদাপ্রভুর উদ্দেশে বৃষ অথবা মেষ মঙ্গলার্থক বলিদানরূপে আনে, সেটি গৃহীত হওয়ার জন্য যেন নির্দোষ বা নিষ্কলঙ্ক হয়।</div>
<div class="v" id="v22"><span class="vn">22</span> সদাপ্রভুর উদ্দেশে অন্ধ, আহত, অথবা বিকলাঙ্গ, কিংবা আবযুক্ত অথবা পুঁজযুক্ত ক্ষতবিশিষ্ট কোনো কিছু আনবে না। সদাপ্রভুর উদ্দেশে এই ধরনের কোনো দোষযুক্ত পশু হোমার্থক বলিরূপে বেদিতে রাখবে না।</div>
<div class="v" id="v23"><span class="vn">23</span> অন্যদিকে, একটি গরু অথবা একটি মেষ স্বেচ্ছাদত্ত উপহার রূপে উৎসর্গ করতে পারো, এগুলি বিকৃত অথবা হতবুদ্ধি বিশিষ্ট হতে পারে, কিন্তু কোনো মানত পূরণের জন্য এই উৎসর্গ গৃহীত হবে না।</div>
<div class="v" id="v24"><span class="vn">24</span> সদাপ্রভুর উদ্দেশে এমন কোনো পশু উৎসর্গ করবে না, যার অণ্ডকোষ থেঁতলানো, চূর্ণ অথবা বিদীর্ণ। তোমাদের দেশে তোমরা এই কাজ কখনও করবে না।</div>
<div class="v" id="v25"><span class="vn">25</span> কোনো বিদেশির নিকট থেকে এই ধরনের পশু তোমরা কখনও গ্রহণ করবে না এবং ভক্ষ-নৈবেদ্য স্বরূপ তোমার ঈশ্বরের উদ্দেশে উৎসর্গ করবে না। তোমাদের পক্ষে সেগুলি গৃহীত হবে না, কারণ সেগুলি বিকৃত ও দোষযুক্ত।’ ”</div>
<div class="v" id="v26"><span class="vn">26</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v27"><span class="vn">27</span> “যখন কোনো বাছুর, মেষশাবক অথবা ছাগ জন্মাবে, তার মার সঙ্গে তাকে সাতদিন থাকতে হবে। অষ্টম দিন থেকে ওই শাবক হোমার্থক বলিরূপে সদাপ্রভুর উদ্দেশে গৃহীত হবে।</div>
<div class="v" id="v28"><span class="vn">28</span> একই দিনে কোনো গরু অথবা মেষ ও তার শাবককে হত্যা করবে না।</div>
<div class="v" id="v29"><span class="vn">29</span> <span class="br-p"><br><br></span>“যখন সদাপ্রভুর উদ্দেশে তোমরা ধন্যবাদের উপহার বলি দেবে, এমনভাবে সেই বলি দিতে হবে, যেন তোমাদের পক্ষে তা গৃহীত হয়।</div>
<div class="v" id="v30"><span class="vn">30</span> বলিদানের মাংস সেদিনই ভোজন করতে হবে; প্রভাত পর্যন্ত কিছু অবশিষ্ট রেখো না। আমি সদাপ্রভু।</div>
<div class="v" id="v31"><span class="vn">31</span> <span class="br-p"><br><br></span>“আমার সকল আদেশ পালন করো এবং সেগুলি অনুসরণ করো। আমি সদাপ্রভু।</div>
<div class="v" id="v32"><span class="vn">32</span> আমার পবিত্র নাম অপবিত্র করবে না। ইস্রায়েলীদের দ্বারা পবিত্ররূপে আমাকে স্বীকৃতি পেতেই হবে। আমি সদাপ্রভু, যিনি তোমাদের পবিত্র করেন</div>
<div class="v" id="v33"><span class="vn">33</span> এবং যিনি মিশর থেকে তোমাদের বের করে এনেছেন, যেন তোমাদের ঈশ্বর হন। আমি সদাপ্রভু।”</div>
</div>
<!-- PARSED ABOVE; EDITING MAY BREAK PARSER -->
</body></html>