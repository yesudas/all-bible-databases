<html><head>
<meta http-equiv="Content-Type" content="text/html;charset=utf-8" />
<title>Lev 25 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 25);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_23.html">23</a> <a href="Lev_24.html">24</a> <b>25</b> <a href="Lev_26.html">26</a> <a href="Lev_27.html">27</a> </div><hr>
<h1>Lev 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্রাম বছর</h2><span class="vn">1</span> <span class="br-p"><br><br></span>সদাপ্রভু সীনয় পর্বতে মোশিকে বললেন,</div>
<div class="v" id="v2"><span class="vn">2</span> “ইস্রায়েলীদের সঙ্গে তুমি কথা বলো, তাদের জানাও, ‘আমি যে দেশ তাদের দিতে যাচ্ছি, যখন তারা সেই দেশে প্রবেশ করবে, তখন সদাপ্রভুর উদ্দেশে যেন ভূমি বিশ্রাম ভোগ করে।</div>
<div class="v" id="v3"><span class="vn">3</span> ছয় বছর কাল তোমরা ক্ষেত্রে বীজবপন করবে এবং ছয় বছর যাবৎ দ্রাক্ষাক্ষেত্রের অপ্রয়োজনীয় ডালপালা কাটবে ও দ্রাক্ষাফল সংগ্রহ করবে।</div>
<div class="v" id="v4"><span class="vn">4</span> কিন্তু সপ্তম বছরে ভূমি বিশ্রাম ভোগ করবে আপনা হতে প্রভু সদাপ্রভুর উদ্দেশে এক বিশ্রামদিন। এই বছরে তোমাদের ক্ষেত্রগুলি বীজবপন করবে না, অথবা দ্রাক্ষাক্ষেত্রের অনর্থক ডালপালাগুলি কেটে ফেলবে না।</div>
<div class="v" id="v5"><span class="vn">5</span> ক্ষেত্রগুলি থেকে যে শস্য এমনি এমনি উৎপন্ন হয়েছে তা কাটবে না, অথবা অনভিপ্রেত দ্রাক্ষাফল সংগ্রহ করবে না। ভূমির জন্য বিশ্রামের বছর রাখতে হবে।</div>
<div class="v" id="v6"><span class="vn">6</span> বিশ্রাম বছর চলাকালীন ভূমির খাদ্যশস্য তোমাদের জন্য—তোমার নিজের, তোমার দাসদাসী, বেতনজীবী কর্মী, তোমার মাঝে অস্থায়ী বাসকারী মানুষের জন্য</div>
<div class="v" id="v7"><span class="vn">7</span> এবং তোমার গৃহপালিত সমস্ত পশু ও তোমার দেশের বন্য পশুরাও এই খাদ্যশস্যের অংশীদার। ভূমিতে উৎপন্ন যাবতীয় খাদ্যশস্য ভোজন করতে হবে।</div>
<div class="v" id="v8"><h2>অর্ধশতবার্ষিক উৎসব</h2><span class="vn">8</span> <span class="br-p"><br><br></span>“ ‘সাতটি বিশ্রাম বছর—সাতগুণ সাত বছর—গণনা করবে, যেন সাত বিশ্রাম বছরের মোট সংখ্যা উনপঞ্চাশ বছর হয়।</div>
<div class="v" id="v9"><span class="vn">9</span> এরপর সপ্তম মাসের দশম দিনে সর্বত্র তূরী বাজাতে হবে; প্রায়শ্চিত্ত দিনে তোমার সারা দেশে তূরী বাজবে।</div>
<div class="v" id="v10"><span class="vn">10</span> পঞ্চাশ বছরে পবিত্র করবে ও সারা দেশে সকল বসবাসকারীদের জন্য মুক্তি ঘোষণা করবে। তোমাদের পক্ষে এটি অর্ধশতবার্ষিক মহোৎসব হবে; তোমরা প্রত্যেকজন আপন পারিবারিক অধিকারে ও গোষ্ঠীতে ফিরে যাবে।</div>
<div class="v" id="v11"><span class="vn">11</span> পঞ্চাশতম বছরটি তোমাদের পক্ষে আনন্দ উৎসবের বছর হবে। এসময় কোনো বীজবপন করবে না, ভূমিতে আপনা-আপনি উৎপন্ন শস্যচয়ন অথবা অনভিপ্রেত দ্রাক্ষাফল সংগ্রহ করবে না।</div>
<div class="v" id="v12"><span class="vn">12</span> কেননা তখন মহোৎসবের সময়, যা তোমাদের জন্য পবিত্র হবে; কেবল ক্ষেত্রগুলি থেকে সরাসরি তুলে আনা ভক্ষ্য তোমরা ভোজন করবে।</div>
<div class="v" id="v13"><span class="vn">13</span> <span class="br-p"><br><br></span>“ ‘এই অর্ধশতবার্ষিক অনুষ্ঠানে প্রত্যেকজনকে নিজ অধিকারে ফিরে আসতে হবে।</div>
<div class="v" id="v14"><span class="vn">14</span> <span class="br-p"><br><br></span>“ ‘যদি তোমার কোনো দেশবাসীর নিকটে তুমি জমি বিক্রয় অথবা তার নিকট থেকে জমি ক্রয় করো, তাহলে পরস্পর সুযোগ নিও না।</div>
<div class="v" id="v15"><span class="vn">15</span> অর্ধশতবর্ষের পরে বছর অতিবাহিত হওয়ার ভিত্তিতে তুমি দেশবাসীর নিকট থেকে ক্রয় করবে এবং শস্য সংগ্রহের জন্য অবশিষ্ট বছরগুলির ভিত্তিতে সে বিক্রয় করবে।</div>
<div class="v" id="v16"><span class="vn">16</span> বছর-সংখ্যার আধিক্য অনুসারে তুমি মূল্য বৃদ্ধি করবে ও বছর সংখ্যা কম হলে তুমি মূল্য কম করবে, কারণ আসলে সে তোমার নিকটে ফলৎপাদক সংখ্যা অনুসারে বিক্রয় করবে।</div>
<div class="v" id="v17"><span class="vn">17</span> তোমরা পরস্পর সুযোগ নিও না, কিন্তু ঈশ্বরকে ভয় কোরো। আমি তোমাদের ঈশ্বর সদাপ্রভু।</div>
<div class="v" id="v18"><span class="vn">18</span> <span class="br-p"><br><br></span>“ ‘আমার ব্যাবস্থার অনুসারী হও এবং আমার সকল বিধান মেনে চলতে যত্নশীল থেকো, তাহলে তোমরা দেশে নিরাপদে বাস করবে।</div>
<div class="v" id="v19"><span class="vn">19</span> ভূমি ফল উৎপন্ন করবে এবং তৃপ্তি অবধি তোমরা ভোজন করবে ও তোমাদের নিরাপত্তা থাকবে।</div>
<div class="v" id="v20"><span class="vn">20</span> তোমাদের প্রশ্ন থাকতে পারে, “সপ্তম বছরে আমরা কী ভোজন করব, যদি আমরা বীজবপন ও শস্য সংগ্রহ না করি?”</div>
<div class="v" id="v21"><span class="vn">21</span> ষষ্ঠ বছরে আমি এমন আশিস বর্ষণ করব যে তিন বছরের জন্য জমিতে প্রচুর ফসল উৎপন্ন হবে।</div>
<div class="v" id="v22"><span class="vn">22</span> অষ্টম বছরে বীজ বপনকালের পূর্বে সংগৃহীত ফসল থেকে তোমরা ভোজন করবে এবং নবম বছরে ফসল সংগৃহীত না হওয়া পর্যন্ত তোমরা পুরোনো খাদ্য ভোজন করবে।</div>
<div class="v" id="v23"><span class="vn">23</span> <span class="br-p"><br><br></span>“ ‘চিরদিনের জন্য ভূমি বিক্রয় করা যাবে না, কেননা ভূমি আমার এবং তোমরা প্রবাসী ও ভাড়াটিয়া ব্যতীত আর কিছু নও।</div>
<div class="v" id="v24"><span class="vn">24</span> সারা দেশে তোমরা যে ভূমির অধিকারী হয়েছ, তা মুক্ত করতে তোমরা অবশ্যই সুযোগ দিও।</div>
<div class="v" id="v25"><span class="vn">25</span> <span class="br-p"><br><br></span>“ ‘যদি তোমার স্বদেশবাসীর কেউ দরিদ্র হয় এবং সে তার কিছু জমি বিক্রয় করে, তাহলে তার নিকটতম আত্মীয় আসবে ও স্বদেশবাসীর বিক্রীত ভূমি মুক্ত করবে।</div>
<div class="v" id="v26"><span class="vn">26</span> অন্যদিকে, যদি এমন কেউ থাকে, যার ভূমির মুক্তিকর্তা কেউ নেই, কিন্তু সে নিজে সমৃদ্ধিশালী হয় এবং ভূমি মুক্ত করতে তার যথেষ্ট অবলম্বন থাকে,</div>
<div class="v" id="v27"><span class="vn">27</span> তাহলে বিক্রয় করার সময় থেকে পরবর্তী বছরগুলির জন্য সে মূল্য নির্ধারণ করবে ও বিক্রীত মূল্য ক্রেতাকে ফেরৎ দেবে; পরে সে নিজ অধিকারে ফিরে যাবে।</div>
<div class="v" id="v28"><span class="vn">28</span> কিন্তু ক্রেতার পাওনা মেটাতে যদি তার সামর্থ না থাকে, তাহলে অর্ধশতবার্ষিক পর্যন্ত বিক্রীত সম্পদ ক্রেতার নিকটে থাকবে। অর্ধশতবার্ষিকীর সময় তা ফিরিয়ে দেওয়া হবে এবং সে নিজ অধিকারে ফিরে যাবে।</div>
<div class="v" id="v29"><span class="vn">29</span> <span class="br-p"><br><br></span>“ ‘যদি কোনো ব্যক্তি প্রাচীরবেষ্টিত নগরে তার গৃহ বিক্রয় করে তাহলে বিক্রয়ের সময় থেকে সম্পূর্ণ এক বছর পর্যন্ত তার মুক্ত করার অধিকার থাকবে। ওই সময়ের মধ্যে বিক্রেতা মুক্ত করতে পারবে।</div>
<div class="v" id="v30"><span class="vn">30</span> যদি সম্পূর্ণ এক বছরের পূর্বে সে মুক্ত করা না হয়, তাহলে প্রাচীরবেষ্টিত নগরের গৃহটি চিরদিনের জন্য ক্রেতার ও তার বংশধরদের হয়ে যাবে। অর্ধশতবর্ষে এই সম্পত্তি ফেরৎ দেওয়া হবে না।</div>
<div class="v" id="v31"><span class="vn">31</span> কিন্তু প্রাচীরহীন গ্রামগুলিতে নির্মিত গৃহগুলি দেশের সার্বিক সম্পত্তিরূপে বিবেচিত হবে। এগুলি মুক্ত করা যাবে এবং অর্ধশতবর্ষে ফেরৎ দেওয়া হবে।</div>
<div class="v" id="v32"><span class="vn">32</span> <span class="br-p"><br><br></span>“ ‘লেবীয় অধ্যুষিত নগরগুলিতে নির্মিত লেবীয়দের গৃহগুলি মুক্ত করতে লেবীয়দের সর্বদা অধিকার থাকবে, যেগুলি তাদের অধিকৃত।</div>
<div class="v" id="v33"><span class="vn">33</span> সুতরাং লেবীয়দের সম্পত্তি মুক্তিযোগ্য অর্থাৎ যে কোনো নগরে তাদের অধিকৃত গৃহ বিক্রীত হলে অর্ধশতবর্ষে তা ফেরৎ দিতে হবে, কারণ লেবীয়দের নগরগুলিতে নির্মিত গৃহগুলি ইস্রায়েলীদের মাঝে লেবীয়দের সম্পত্তি।</div>
<div class="v" id="v34"><span class="vn">34</span> কিন্তু তাদের নগরগুলির চারণভূমি বিক্রয় করা যাবে না; এটি তাদের চিরস্থায়ী অধিকার।</div>
<div class="v" id="v35"><span class="vn">35</span> <span class="br-p"><br><br></span>“ ‘যদি তোমাদের দেশবাসীর কেউ দরিদ্র ও তোমাদের মাঝে নিজের ভরণ-পোষণ চালাতে অসমর্থ হয়, তাহলে তাকে সাহায্য করো, যেমন তোমরা বিদেশি এবং অপরিচিতদের প্রতি করে থাকো; যেন তোমাদের মাঝে সে বাস করতে পারে।</div>
<div class="v" id="v36"><span class="vn">36</span> তার নিকট থেকে কোনো প্রকার সুদ অথবা সুবিধা গ্রহণ করবে না, কিন্তু তোমাদের ঈশ্বরকে ভয় করবে, যেন তোমাদের দেশবাসী তোমাদের মাঝে বাস করতে পারে।</div>
<div class="v" id="v37"><span class="vn">37</span> সুদ গ্রহণের শর্তে তুমি তাকে অর্থ ধার দিতে পারবে না, অথবা লাভের আশায় তার নিকটে খাদ্য বিক্রয় করবে না।</div>
<div class="v" id="v38"><span class="vn">38</span> আমি তোমাদের ঈশ্বর সদাপ্রভু, যিনি মিশর দেশ থেকে তোমাদের বের করে এনেছেন, যেন কনান দেশ তোমাদের দেন ও তোমাদের ঈশ্বর হন।</div>
<div class="v" id="v39"><span class="vn">39</span> <span class="br-p"><br><br></span>“ ‘যদি তোমার দেশবাসীর কেউ দরিদ্র হয় ও তোমার নিকটে নিজেকে বিক্রয় করে, এক ক্রীতদাসরূপে তাকে কাজ করতে দিয়ো না।</div>
<div class="v" id="v40"><span class="vn">40</span> এক বেতনজীবী কর্মী অথবা তোমার মাঝে এক অস্থায়ী বাসিন্দারূপে তার প্রতি আচরণ করতে হবে। অর্ধশত বছর পর্যন্ত তোমার জন্য সে-কাজটি করবে।</div>
<div class="v" id="v41"><span class="vn">41</span> পরে সে ও তার সন্তানেরা মুক্ত হবে এবং সে তার গোষ্ঠীতে ও তার পিতৃপুরুষদের অধিকারে ফিরে যাবে।</div>
<div class="v" id="v42"><span class="vn">42</span> যেহেতু ইস্রায়েলীরা আমার ভৃত্য, আমি মিশর থেকে যাদের বের করলাম; তারা কোনোমতে ক্রীতদাসরূপে বিক্রীত হবে না।</div>
<div class="v" id="v43"><span class="vn">43</span> নির্দয়ভাবে তাদের শাসন করবে না, কিন্তু তোমাদের ঈশ্বরকে ভয় কোরো।</div>
<div class="v" id="v44"><span class="vn">44</span> <span class="br-p"><br><br></span>“ ‘তোমাদের ক্রীতদাস ও দাসীরা তোমাদের চারপাশের দেশ থেকে আসবে; তাদের মধ্যে থেকে তোমরা দাস ও দাসী ক্রয় করতে পারবে।</div>
<div class="v" id="v45"><span class="vn">45</span> তোমাদের মাঝে বসবাসকারী অস্থায়ী বাসিন্দাদের মধ্য থেকে কয়েকজনকে ও তোমাদের দেশে তাদের গোষ্ঠীজাত সদস্যদের তোমরা ক্রয় করতে পারো এবং তারা তোমাদের সম্পদ হবে।</div>
<div class="v" id="v46"><span class="vn">46</span> তোমাদের সন্তানদের পক্ষে অধিকৃত সম্পদরূপে তোমরা তাদেরকে দিতে পারো এবং সারা জীবনের জন্য তাদের ক্রীতদাস করে রাখতে পারো, কিন্তু তোমাদের সঙ্গী ইস্রায়েলীদের ওপরে নির্দয়ভাবে শাসন করতে পারবে না।</div>
<div class="v" id="v47"><span class="vn">47</span> <span class="br-p"><br><br></span>“ ‘তোমাদের মাঝে বসবাসকারী কোনো বিদেশি যদি ধনী হয় এবং তোমাদের কোনো একজন ইস্রায়েলী দেশবাসী দরিদ্র হয় ও সেই বিদেশির অথবা প্রবাসীগোষ্ঠীর কোনো এক সদস্যের নিকটে নিজেকে বিক্রয় করে,</div>
<div class="v" id="v48"><span class="vn">48</span> বিক্রীত হওয়ার পরে তার মুক্তিলাভের অধিকার থাকবে; তার কোনো এক আত্মীয় তাকে মুক্ত করতে পারবে।</div>
<div class="v" id="v49"><span class="vn">49</span> তার জ্যাঠা, কাকা অথবা জ্ঞাতিভাই বা ভগ্নী কিংবা তার গোষ্ঠীর রক্তের সম্পর্কযুক্ত কেউ তাকে মুক্ত করতে পারবে। অথবা যদি সে সম্পদশালী হয়, তাহলে নিজেই নিজেকে মুক্ত করবে।</div>
<div class="v" id="v50"><span class="vn">50</span> বিক্রয়ের বছর থেকে পঞ্চাশ বছর পর্যন্ত সে ও তার ক্রেতা সময় গণনা করবে। বছরগুলির সংখ্যা সাপেক্ষে বেতনজীবী মানুষের প্রতি বেতন দেওয়ার হারের ভিত্তিতে তার মুক্তির মূল্য ধার্য হবে।</div>
<div class="v" id="v51"><span class="vn">51</span> যদি অনেক বছর অবশিষ্ট থাকে, তাহলে ক্রয় মূল্য থেকে বেশিরভাগটাই সে নিজের মুক্তির জন্য অবশ্যই দেবে।</div>
<div class="v" id="v52"><span class="vn">52</span> যদি অর্ধশত বছর না আসা পর্যন্ত কেবল কয়েক বছর অবশিষ্ট থাকে, তাহলে সে তা গণনা করবে ও তদানুসারে নিজের মুক্তির জন্য মূল্য দেবে।</div>
<div class="v" id="v53"><span class="vn">53</span> বছরের পর বছর থেকে এক ভাড়া করা মানুষরূপে তার প্রতি আচরণ করা হবে; তুমি অবশ্যই নজর রাখবে, যেন তার মালিক তাকে নির্দয়ভাবে শাসন না করে।</div>
<div class="v" id="v54"><span class="vn">54</span> <span class="br-p"><br><br></span>“ ‘যদি এই উপায়গুলির কোনো উপায়ে সে মুক্তি না পায়, তাহলে সে ও তার সন্তানেরা পঞ্চাশতম বছরে মুক্ত হবে,</div>
<div class="v" id="v55"><span class="vn">55</span> কেননা ইস্রায়েলীরা দাসরূপে আমার অধিকার। ওরা আমার দাসদাসী, আমি মিশর থেকে যাদের বের করে আনলাম। আমি তোমাদের ঈশ্বর সদাপ্রভু।</div>
</div>
<!-- PARSED ABOVE; EDITING MAY BREAK PARSER -->
</body></html>