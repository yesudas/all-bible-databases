<html><head>
<meta http-equiv="Content-Type" content="text/html;charset=utf-8" />
<title>Lev 3 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> <a href="Lev_2.html">2</a> <b>3</b> <a href="Lev_4.html">4</a> <a href="Lev_5.html">5</a> ... <a href="Lev_27.html">27</a> </div><hr>
<h1>Lev 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মঙ্গলার্থক বলিদান</h2><span class="vn">1</span> <span class="br-p"><br><br></span>“ ‘যদি কেউ মঙ্গলার্থক বলিদান দেয় এবং পশুপাল থেকে একটি পশু উৎসর্গ করে, সেটি পুংপশু বা স্ত্রীপশু যাই হোক না কেন, সদাপ্রভুর সামনে সেটি নির্দোষ হওয়া চাই।</div>
<div class="v" id="v2"><span class="vn">2</span> সে ওই পশুর মস্তকে হাত রাখবে ও সমাগম তাঁবুর প্রবেশদ্বারে তাকে বধ করবে। পরে হারোণের পুত্র যাজকেরা বেদির চারপাশে রক্ত প্রক্ষেপ করবে।</div>
<div class="v" id="v3"><span class="vn">3</span> মঙ্গলার্থক বলিদান থেকে সে এক অর্ঘ্য আনবে, যা সদাপ্রভুর উদ্দেশে অগ্নিকৃত উপহার, ভিতরের অঙ্গ এবং সমস্ত মেদ তার সঙ্গে যুক্ত</div>
<div class="v" id="v4"><span class="vn">4</span> অন্ত্র আচ্ছাদনকারী সমস্ত মেদ অথবা এর সঙ্গে সংযুক্ত প্রত্যঙ্গ, কোমরের কাছাকাছি মেদসহ দুটো বৃক্ক ও বৃক্কের আচ্ছাদন সে বাদ দেবে।</div>
<div class="v" id="v5"><span class="vn">5</span> তারপর হোমবলির শীর্ষ ভাগে বেদির উপরে হারোণের ছেলেরা নৈবেদ্য দগ্ধ করবে, অর্থাৎ কাঠে অর্ঘ্য ঝলসানো হবে; এটি অগ্নিকৃত এক উৎসর্গ যা সদাপ্রভুর উদ্দেশে সৌরভার্থক প্রীতিজনক উপহার।</div>
<div class="v" id="v6"><span class="vn">6</span> <span class="br-p"><br><br></span>“ ‘যদি সে সদাপ্রভুর উদ্দেশে পশুপাল থেকে কোনো পুংশাবক অথবা স্ত্রীশাবক মঙ্গলার্থক নৈবেদ্যরূপে উৎসর্গ করে, তাহলে তা যেন ত্রুটিমুক্ত হয়।</div>
<div class="v" id="v7"><span class="vn">7</span> যদি সে এক মেষশাবক বলি দেয়, সদাপ্রভুর সামনে সে তাকে রাখবে।</div>
<div class="v" id="v8"><span class="vn">8</span> সে তাঁর অর্পিত পশুর মস্তকে হাত রাখবে ও সমাগম তাঁবুর সামনে বধ করবে। পরে হারোণের ছেলেরা বেদির চারপাশে বধ্য পশুর রক্ত প্রক্ষেপ করবে।</div>
<div class="v" id="v9"><span class="vn">9</span> মঙ্গলার্থক বলিদান থেকে অগ্নিকৃত উপহার সে সদাপ্রভুর উদ্দেশে নিবেদন করবে। বলিকৃত পশুর সমস্ত মেদ, অথবা এতে সংযুক্ত অন্যান্য প্রত্যঙ্গ,</div>
<div class="v" id="v10"><span class="vn">10</span> কোমরের কাছাকাছি মেদসহ দুটো বৃক্ক ও যকৃতের আচ্ছাদন সে সরিয়ে দেবে।</div>
<div class="v" id="v11"><span class="vn">11</span> যাজক খাদ্যরূপে সেগুলি বেদিতে দগ্ধ করবে, যা সদাপ্রভুর উদ্দেশে অগ্নিকৃত এক উপহার।</div>
<div class="v" id="v12"><span class="vn">12</span> <span class="br-p"><br><br></span>“ ‘যদি সে একটি ছাগ উৎসর্গ করতে চায়, সদাপ্রভুর সামনে সে তাকে রাখবে,</div>
<div class="v" id="v13"><span class="vn">13</span> ছাগটির মস্তকে সে হাত রাখবে ও সমাগম তাঁবুর সামনে তাকে বধ করবে। পরে হারোণের পুত্রেরা বেদির চারপাশে বধ্য পশুর রক্ত প্রক্ষেপ করবে।</div>
<div class="v" id="v14"><span class="vn">14</span> তার যে কোনো বলিদান সদাপ্রভুর উদ্দেশে অগ্নিকৃত উপহার হতেই হবে; অন্ত্র আচ্ছাদনকারী সমস্ত মেদ অথবা এতে সংযুক্ত প্রত্যঙ্গ</div>
<div class="v" id="v15"><span class="vn">15</span> কোমরের কাছাকাছি মেদসহ দুটো বৃক্ক ও যকৃতের আচ্ছাদন সে ছাড়াবে।</div>
<div class="v" id="v16"><span class="vn">16</span> যাজক সেগুলি ভক্ষ্যরূপে বেদিতে দগ্ধ করবে, যা সৌরভার্থক প্রীতিজনক অগ্নিকৃত এক উপহার। সমস্ত মেদ সদাপ্রভুর।</div>
<div class="v" id="v17"><span class="vn">17</span> <span class="br-p"><br><br></span>“ ‘পুরুষানুক্রমে তোমরা যেখানেই বাস করো এটি হবে তোমাদের জন্য চিরস্থায়ী বিধি, তোমরা মেদ অথবা রক্ত ভোজন করবে না।’ ”</div>
</div>
<!-- PARSED ABOVE; EDITING MAY BREAK PARSER -->
</body></html>