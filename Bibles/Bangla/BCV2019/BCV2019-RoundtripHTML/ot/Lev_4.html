<html><head>
<meta http-equiv="Content-Type" content="text/html;charset=utf-8" />
<title>Lev 4 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> <a href="Lev_2.html">2</a> <a href="Lev_3.html">3</a> <b>4</b> <a href="Lev_5.html">5</a> <a href="Lev_6.html">6</a> ... <a href="Lev_27.html">27</a> </div><hr>
<h1>Lev 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাপার্থক বলিদান</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “তুমি ইস্রায়েলীদের বলো: ‘কেউ অনিচ্ছাকৃতভাবে পাপ করে এবং সদাপ্রভুর আদেশসমূহের যে কোনো নিষিদ্ধ আদেশ লঙ্ঘন করে।</div>
<div class="v" id="v3"><span class="vn">3</span> <span class="br-p"><br><br></span>“ ‘যদি অভিষিক্ত যাজক পাপ করে, লোকদের উপরে দোষ বর্তায়, তাহলে তার কৃত পাপের জন্য সে সদাপ্রভুর উদ্দেশে পাপার্থক বলিরূপে ত্রুটিহীন পুংগোবৎস উৎসর্গ করবে।</div>
<div class="v" id="v4"><span class="vn">4</span> সে সদাপ্রভুর সামনে সমাগম তাঁবুর প্রবেশদ্বারে গোবৎস রাখবে। গোবৎসের মস্তকে সে হাত রাখবে ও সদাপ্রভুর সামনে তাকে বধ করবে।</div>
<div class="v" id="v5"><span class="vn">5</span> এবারে অভিষিক্ত যাজক গোবৎসের কিছু রক্ত নেবে ও সমাগম তাঁবুতে নিয়ে যাবে।</div>
<div class="v" id="v6"><span class="vn">6</span> সে রক্তের মধ্যে আঙুল ডোবাবে ও সদাপ্রভুর সামনে সাতবার রক্ত ছিটাবে, যা ধর্মধামের পর্দার সামনে।</div>
<div class="v" id="v7"><span class="vn">7</span> পরে যাজক সমাগম তাঁবুর মধ্যে সদাপ্রভুর সামনে সুগন্ধি ধূপযুক্ত বেদির শৃঙ্গে অল্প রক্ত দেবে। সমাগম তাঁবুর প্রবেশদ্বারে হোমবলির বেদির মূলে সে গোবৎসের অবশিষ্ট রক্ত ঢালবে।</div>
<div class="v" id="v8"><span class="vn">8</span> পাপার্থক বলির গোবৎসের সমস্ত মেদ সে ছাড়াবে যা অন্ত্রের সঙ্গে সংযুক্ত অংশ,</div>
<div class="v" id="v9"><span class="vn">9</span> কোমরের কাছাকাছি মেদযুক্ত দুটো বৃক্ক ও যকৃতের আচ্ছাদন সে সরিয়ে দেবে।</div>
<div class="v" id="v10"><span class="vn">10</span> একইভাবে বলিকৃত গোবৎসের মেদ সরাবে, যা মঙ্গলার্থক বলিদান। পরে যাজক হোমবলির বেদিতে সেগুলি দগ্ধ করবে।</div>
<div class="v" id="v11"><span class="vn">11</span> কিন্তু ওই গোবৎসের চর্ম, সমস্ত মাংস, মস্তক ও চরণ, অন্ত্র ও গোময়,</div>
<div class="v" id="v12"><span class="vn">12</span> গোটা গোবৎসটিকে নিয়ে শিবিরের বাইরে কোনো আনুষ্ঠানিক শুচি স্থানে কাঠের উপরে অগ্নিতে দগ্ধ করবে, ভস্ম ফেলার স্থানেই ভস্মের স্তূপে সেগুলি পুড়বে।</div>
<div class="v" id="v13"><span class="vn">13</span> <span class="br-p"><br><br></span>“ ‘যদি সমগ্র ইস্রায়েল সমাজ ইচ্ছাকৃত পাপ করে ও সদাপ্রভুর আদেশসমূহের যে কোনো নিষিদ্ধ আদেশ লঙ্ঘন করে, এমনকি বিষয়টি সমাজের অজানা থাকলেও তারা দোষী সাব্যস্ত হবে</div>
<div class="v" id="v14"><span class="vn">14</span> যখন সমাজ তাদের কৃত পাপ জানতে পারবে, সকলে পাপার্থক বলিরূপে অবশ্যই একটি পুংগোবৎস আনবে ও সমাগম তাঁবুর সামনে রাখবে।</div>
<div class="v" id="v15"><span class="vn">15</span> সমাজের প্রাচীনেরা সদাপ্রভুর সামনে গোবৎসের মস্তকে হাত রাখবে এবং গোবৎসটিকে সদাপ্রভুর সামনে বধ করবে।</div>
<div class="v" id="v16"><span class="vn">16</span> তারপর অভিষিক্ত যাজক গোবৎসের কিছু রক্ত নিয়ে সমাগম তাঁবুর মধ্যে যাবে।</div>
<div class="v" id="v17"><span class="vn">17</span> সে রক্তের মধ্যে আঙুল ডোবাবে ও সদাপ্রভুর সামনে সাতবার রক্ত ছিটাবে, যা পর্দার সামনে।</div>
<div class="v" id="v18"><span class="vn">18</span> বেদির শৃঙ্গে সে খানিকটা রক্ত ঢালবে, যা সমাগম তাঁবুর সদাপ্রভুর সামনে রয়েছে। সমাগম তাঁবুর প্রবেশদ্বারে হোমবলির বেদিমূলে সে অবশিষ্ট রক্ত ঢালবে।</div>
<div class="v" id="v19"><span class="vn">19</span> সে গোবৎসের সমস্ত মেদ ছাড়াবে ও বেদিতে দগ্ধ করবে,</div>
<div class="v" id="v20"><span class="vn">20</span> এবং পাপার্থক বলিদানে গোবৎসের প্রতি কৃতকর্মের মতো এই গোবৎসের প্রতি আচরণ করবে। এভাবে তাদের জন্য যাজক প্রায়শ্চিত্ত করবে ও তারা ক্ষমা পাবে।</div>
<div class="v" id="v21"><span class="vn">21</span> এবারে সে গোবৎসটিকে শিবিরের বাইরে নিয়ে যাবে ও তাকে দগ্ধ করবে, যেমন প্রথমে গোবৎসকে দাহ করেছিল এই হল সমাজের পাপার্থক বলিদান।</div>
<div class="v" id="v22"><span class="vn">22</span> <span class="br-p"><br><br></span>“ ‘যখন কোনো নেতা অনিচ্ছাকৃতভাবে পাপ করে এবং তার ঈশ্বর সদাপ্রভুর আদেশসমূহের কোনো নিষিদ্ধ আদেশ লঙ্ঘন করে, সে যখন তার অপরাধ বুঝতে পারবে</div>
<div class="v" id="v23"><span class="vn">23</span> এবং তার কৃত পাপ অন্যেরা জানতে পারবে, সে অবশ্যই ত্রুটিমুক্ত পুংছাগ উৎসর্গ করবে।</div>
<div class="v" id="v24"><span class="vn">24</span> ছাগটির মস্তকে সে হাত রাখবে ও সেখানে তাকে বধ করবে, সেখানে সদাপ্রভুর সামনে হোমবলি বধ করা হয়। এটি পাপার্থক বলিদান।</div>
<div class="v" id="v25"><span class="vn">25</span> এরপর পাপার্থক বলিদানের খানিকটা রক্ত যাজক অঙ্গুলি দিয়ে তুলবে এবং হোমবলির বেদিশৃঙ্গে ঢালবে ও অবশিষ্ট রক্ত বেদিমূলে ঢালবে।</div>
<div class="v" id="v26"><span class="vn">26</span> সে সমস্ত মেদ বেদিতে জ্বালাবে, যেমন মঙ্গলার্থক বলিদানে জ্বালিয়েছিল। এভাবে মানুষের পাপহেতু যাজক প্রায়শ্চিত্ত করবে ও পাপের ক্ষমা পাবে।</div>
<div class="v" id="v27"><span class="vn">27</span> <span class="br-p"><br><br></span>“ ‘যদি সমাজের কোনো সদস্য অনিচ্ছাকৃতভাবে পাপ করে ও সদাপ্রভুর আদেশসমূহের কোনো নিষিদ্ধ আদেশ লঙ্ঘন করে, যখন তারা তার দোষ বুঝতে পারবে</div>
<div class="v" id="v28"><span class="vn">28</span> এবং তার কৃত পাপ অন্যেরা জানতে পারবে, তাদের কৃত পাপহেতু বলিদানরূপে অবশ্যই এইটি ত্রুটিমুক্ত স্ত্রীছাগ আনবে।</div>
<div class="v" id="v29"><span class="vn">29</span> পাপার্থক বলির মস্তকে সে হাত রাখবে ও হোমবলির স্থানে তাকে বধ করবে।</div>
<div class="v" id="v30"><span class="vn">30</span> এবারে যাজক তার অঙ্গুলি দিয়ে খানিকটা রক্ত তুলবে এবং হোমবলির বেদিশৃঙ্গে ঢালবে ও অবশিষ্ট রক্ত বেদিমূলে ঢালবে।</div>
<div class="v" id="v31"><span class="vn">31</span> সে সমস্ত মেদ ছাড়াবে, যেমন মঙ্গলার্থক বলি থেকে ছাড়িয়েছিল; পরে যাজক সদাপ্রভুর উদ্দেশে সৌরভার্থে বেদির সমস্তই জ্বালিয়ে দেবে। এভাবে যাজক তার পক্ষে প্রায়শ্চিত্ত করবে এবং সে ক্ষমা পাবে।</div>
<div class="v" id="v32"><span class="vn">32</span> <span class="br-p"><br><br></span>“ ‘যদি সে তার পাপার্থক বলিরূপে একটি মেষশাবক আনে, তাকে ত্রুটিমুক্ত স্ত্রীমেষশাবক আনতে হবে।</div>
<div class="v" id="v33"><span class="vn">33</span> শাবকটির মস্তকে সে হাত রাখবে, এবং হোমবলি বধ করার স্থানে পাপার্থক বলিরূপে তাকে বধ করবে।</div>
<div class="v" id="v34"><span class="vn">34</span> তারপর পাপার্থক বলিদানের খানিকটা রক্ত যাজক তার অঙ্গুলি দিয়ে তুলবে এবং হোমবলির বেদিশৃঙ্গে ঢালবে ও অবশিষ্ট রক্ত বেদিমূলে ঢালবে।</div>
<div class="v" id="v35"><span class="vn">35</span> সে সমস্ত মেদ ছাড়াবে, যেমন মঙ্গলার্থক বলিদানের মেষশাবকের মেদ ছাড়িয়েছিল এবং সদাপ্রভুর উদ্দেশে অগ্নিকৃত নৈবেদ্যের বেদির উপরে দগ্ধ করবে। এইরূপে যাজক তার কৃত পাপহেতু প্রায়শ্চিত্ত করবে এবং সে ক্ষমা পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>