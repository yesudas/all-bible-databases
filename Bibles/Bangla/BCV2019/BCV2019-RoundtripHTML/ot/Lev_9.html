<html><head>
<meta http-equiv="Content-Type" content="text/html;charset=utf-8" />
<title>Lev 9 &ndash; লেবীয় পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_7.html">7</a> <a href="Lev_8.html">8</a> <b>9</b> <a href="Lev_10.html">10</a> <a href="Lev_11.html">11</a> ... <a href="Lev_27.html">27</a> </div><hr>
<h1>Lev 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাজকেরা তাঁদের পরিচর্যার কাজ শুরু করেন</h2><span class="vn">1</span> <span class="br-p"><br><br></span>অষ্টম দিনে হারোণ, তার সকল ছেলে ও ইস্রায়েলের প্রাচীনবর্গকে মোশি ডাকলেন,</div>
<div class="v" id="v2"><span class="vn">2</span> তিনি হারোণকে বললেন, “তুমি পাপার্থক-নৈবেদ্যরূপে ত্রুটিহীন এক পুংগোবৎস ও হোমবলিরূপে ত্রুটিহীন এক মেষ নাও এবং সদাপ্রভুর সামনে নিয়ে এসো।</div>
<div class="v" id="v3"><span class="vn">3</span> পরে ইস্রায়েলীদের প্রতি তিনি বললেন, ‘পাপার্থক-নৈবেদ্যরূপে তোমরা একটি পুংছাগ ও হোমবলিরূপে একটি গোবৎস, একটি মেষশাবক নাও; দুটিই যেন এক বর্ষীয় ও ত্রুটিমুক্ত হয়,</div>
<div class="v" id="v4"><span class="vn">4</span> এবং মঙ্গলার্থক বলিদানার্থে একটি বৃষ ও একটি মেষ এবং জলপাই তৈলে মিশ্রিত শস্য-নৈবেদ্য নেবে সদাপ্রভুর সম্মুখে উৎসর্গ করার জন্য, কেননা আদ্য তোমাদের সামনে সদাপ্রভু আবির্ভূত হবেন।’ ”</div>
<div class="v" id="v5"><span class="vn">5</span> <span class="br-p"><br><br></span>মোশির আদেশানুসারে তারা এসব সমাগম তাঁবুর সামনে আনল, এবং সমগ্র জনমণ্ডলী নিকটে এল ও সদাপ্রভুর সামনে দাঁড়াল।</div>
<div class="v" id="v6"><span class="vn">6</span> পরে মোশি বললেন, “সদাপ্রভুর এই কাজ করতে তোমাদের আদেশ দিয়েছেন, যেন সদাপ্রভুর মহিমা তোমাদের প্রতি প্রদর্শিত হয়।”</div>
<div class="v" id="v7"><span class="vn">7</span> <span class="br-p"><br><br></span>মোশি হারোণকে বললেন, “তুমি বেদির নিকটবর্তী হও এবং তোমার পাপার্থক বলি ও তোমার হোমবলি উৎসর্গ করো এবং তোমার ও লোকদের পক্ষে প্রায়শ্চিত্ত করো; লোকদের জন্য উপহার নিবেদন করো এবং তাদের জন্য প্রায়শ্চিত্ত করো, যেমন সদাপ্রভু আজ্ঞা দিয়েছিলেন।”</div>
<div class="v" id="v8"><span class="vn">8</span> <span class="br-p"><br><br></span>সুতরাং হারোণ বেদির নিকটে এল ও নিজের পাপার্থক বলিরূপে পুংগোবৎস বধ করল।</div>
<div class="v" id="v9"><span class="vn">9</span> তার ছেলেরা তাকে রক্ত এনে দিল এবং সে তার আঙুল রক্তে ডুবালো, বেদির শৃঙ্গগুলিতে রক্তের প্রলেপ দিল ও অবশিষ্ট রক্ত বেদিমূলে নিক্ষেপ করল।</div>
<div class="v" id="v10"><span class="vn">10</span> পাপার্থক বলি থেকে মেদ, দুটো বৃক্ক ও যকৃতের আচ্ছাদন নিয়ে সে বেদিতে সেগুলি দগ্ধ করল, যেমন মোশিকে সদাপ্রভু আদেশ দিয়েছিলেন;</div>
<div class="v" id="v11"><span class="vn">11</span> সে শিবিরের বাইরে মাংস ও চর্ম দগ্ধ করল।</div>
<div class="v" id="v12"><span class="vn">12</span> <span class="br-p"><br><br></span>পরে সে হোমবলি বধ করল, তার ছেলেরা রক্ত এগিয়ে দিল এবং সে বেদির উপরে চারপাশে রক্ত ছিটালো।</div>
<div class="v" id="v13"><span class="vn">13</span> ছেলেরা খণ্ড খণ্ড করে হোমবলি মস্তক সমেত হারোণের হস্তে দিল এবং হারোণ সেগুলি বেদিতে দগ্ধ করল।</div>
<div class="v" id="v14"><span class="vn">14</span> সে অন্ত্র ও চরণগুলি ধৌত করল ও বেদিতে হোমবলির উপরে সেগুলি দগ্ধ করল।</div>
<div class="v" id="v15"><span class="vn">15</span> <span class="br-p"><br><br></span>পরে হারোণ উপহার আনল, যা লোকদের জন্য ছিল। লোকদের পাপার্থক বলিদানের নিমিত্ত সে ছাগ নিল, তাকে বধ করল এবং পাপার্থক বলিরূপে উপহার দিল, যেমন প্রথম উপহার দিয়েছিল।</div>
<div class="v" id="v16"><span class="vn">16</span> <span class="br-p"><br><br></span>সে হোমবলি আনল ও নিয়মানুসারে তা নিবেদন করল।</div>
<div class="v" id="v17"><span class="vn">17</span> সে শস্য নৈবেদ্যও আনল, ওই নৈবেদ্য থেকে এক মুষ্টি নিল এবং বেদিতে তা দগ্ধ করল, যা প্রাতঃকালীন হোমবলির অতিরিক্ত।</div>
<div class="v" id="v18"><span class="vn">18</span> <span class="br-p"><br><br></span>লোকদের পক্ষে মঙ্গলার্থক বলিরূপে বৃষ ও মেষ সে বধ করল। তার ছেলেরা তার হস্তে রক্ত যোগান দিল এবং সে বেদির উপরে চারপাশে রক্ত প্রক্ষেপ করল।</div>
<div class="v" id="v19"><span class="vn">19</span> কিন্তু বৃষ ও মেষের মেদের অংশ, মেদযুক্ত লেজ, মেদের স্তর, দুটো বৃক্ক ও যকৃতের আচ্ছাদন,</div>
<div class="v" id="v20"><span class="vn">20</span> তারা সেগুলি বক্ষস্থলে রাখল ও পরে হারোণ বেদির উপরে মেদ দগ্ধ করল।</div>
<div class="v" id="v21"><span class="vn">21</span> সদাপ্রভুর সম্মুখে হারোণ বক্ষদ্বয় ও দক্ষিণ জঙ্ঘা দোলনীয়-নৈবেদ্যরূপে দোলান, যেমন মোশি আদেশ দিয়েছিলেন।</div>
<div class="v" id="v22"><span class="vn">22</span> <span class="br-p"><br><br></span>পরে লোকদের দিকে হারোণ তার হস্ত উত্তোলিত করল ও তাদের আশীর্বাদ করল। পাপার্থক বলি, হোমবলি ও মঙ্গলার্থক বলি শেষ হওয়ার পরে হারোণ নিচে নামলেন।</div>
<div class="v" id="v23"><span class="vn">23</span> <span class="br-p"><br><br></span>পরে মোশি ও হারোণ সমাগম তাঁবুর মধ্যে গেলেন। শিবির থেকে বেরিয়ে এসে তারা লোকদের আশীর্বাদ করলেন, এবং সকল লোকের প্রতি সদাপ্রভুর প্রতাপ আবির্ভূত হল।</div>
<div class="v" id="v24"><span class="vn">24</span> সদাপ্রভুর উপস্থিতি থেকে অগ্নি নির্গত হল এবং বেদিতে স্থিত হোমবলি ও মেদমিশ্রিত অংশগুলিকে সেই অগ্নি গ্রাস করল। এই দৃশ্য চাক্ষুষ করে সমস্ত লোক, হর্ষধ্বনি করল ও উবুড় হয়ে পড়ল।</div>
</div>
<!-- PARSED ABOVE; EDITING MAY BREAK PARSER -->
</body></html>