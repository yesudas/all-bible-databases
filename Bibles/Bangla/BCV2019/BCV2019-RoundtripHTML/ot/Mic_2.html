<html><head>
<meta http-equiv="Content-Type" content="text/html;charset=utf-8" />
<title>Mic 2 &ndash; মীখা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মীখা</b> &ndash; <a href="Mic_1.html">1</a> <b>2</b> <a href="Mic_3.html">3</a> <a href="Mic_4.html">4</a> ... <a href="Mic_7.html">7</a> </div><hr>
<h1>Mic 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মনুষ্যের পরিকল্পনা ও ঈশ্বরের পরিকল্পনা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধিক্ তাদের যারা অন্যায় পরিকল্পনা করে,<br> <span class="br-ind"><br><span class="indent">&nbsp;</span></span>যারা নিজেদের বিছানায় মন্দের চক্রান্ত করে!<br> <span class="br-ind"><br><span class="indent">&nbsp;</span></span>প্রত্যুষেই তারা সেইসব কাজ করে<br> <span class="br-ind"><br><span class="indent">&nbsp;</span></span>কারণ এইসকল করার জন্য ক্ষমতা তাদের কাছে আছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা ক্ষেত্রের প্রতি লোভ করে তা কেড়ে নেয়,<br> <span class="br-ind"><br><span class="indent">&nbsp;</span></span>তারা বাড়ির প্রতি লোভ করে তা অধিকার করে।<br> <span class="br-ind"><br><span class="indent">&nbsp;</span></span>তারা মানুষকে প্রতারণা করে তাদের ঘরবাড়ি নেয়,<br> <span class="br-ind"><br><span class="indent">&nbsp;</span></span>তাদের উত্তরাধিকার চুরি করে।<br></div>
<div class="v" id="v3"><span class="vn">3</span> <span class="br-p"><br><br></span>সুতরাং, সদাপ্রভু বলেন, <span class="br-p"><br><br></span><span class="br-ind"><br><span class="indent">&nbsp;</span></span>“আমি এইসব লোকের বিরুদ্ধে বিপর্যয় পরিকল্পনা করছি,<br> <span class="br-ind"><br><span class="indent">&nbsp;</span></span>যা থেকে তোমরা নিজেকে বাঁচাতে পারবে না।<br> <span class="br-ind"><br><span class="indent">&nbsp;</span></span>তোমরা আর অহঙ্কারের সঙ্গে চলাফেরা করবে না,<br> <span class="br-ind"><br><span class="indent">&nbsp;</span></span>কারণ সেই সময়টা হবে চরম দুর্দশার।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সেই সময়ে লোকেরা তোমাদের উপহাস করবে;<br> <span class="br-ind"><br><span class="indent">&nbsp;</span></span>তারা তোমাদের ব্যঙ্গ করে এই দুঃখের গান গাইবে;<br> <span class="br-ind"><br><span class="indent">&nbsp;</span></span>‘আমরা সম্পূর্ণভাবে ধ্বংসপ্রাপ্ত;<br> <span class="br-ind"><br><span class="indent">&nbsp;</span></span>আমাদের লোকেদের অধিকার ভাগ করা হয়েছে।<br> <span class="br-ind"><br><span class="indent">&nbsp;</span></span>তিনি তা আমার কাছ থেকে নিয়েছেন!<br> <span class="br-ind"><br><span class="indent">&nbsp;</span></span>তিনি আমাদের জমির বিশ্বাসঘাতকদের দিয়ে দিয়েছেন।’ ” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেইজন্য গুটিকাপাত করে ভাগ করার জন্য তোমরা কেউ<br> <span class="br-ind"><br><span class="indent">&nbsp;</span></span>সদাপ্রভুর লোকেদের সঙ্গে থাকবে না।<br></div>
<div class="v" id="v6"><h2>ভাক্ত ভাববাদী</h2><span class="vn">6</span> <span class="br-ind"><br><span class="indent">&nbsp;</span></span>তাদের ভাববাদীরা বলে “ভাববাণী বোলো না।<br> <span class="br-ind"><br><span class="indent">&nbsp;</span></span>এইসব বিষয়ে ভাববাণী বোলো না;<br> <span class="br-ind"><br><span class="indent">&nbsp;</span></span>আমদের উপরে অসম্মান আসবে না।”<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে যাকোবের বংশ, এই কথা কি বলা হবে,<br> <span class="br-ind"><br><span class="indent">&nbsp;</span></span>“সদাপ্রভু কি অসহিষ্ণু হয়েছেন?<br> <span class="br-ind"><br><span class="indent">&nbsp;</span></span>তিনি কি এমন কাজ করেন?” <span class="br-p"><br><br></span>“আমার বাক্য কি তাদের মঙ্গল করে না<br> <span class="br-ind"><br><span class="indent">&nbsp;</span></span>যারা ন্যায়পথে চলে?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সম্প্রতি আমার লোকেরা জেগে উঠেছে<br> <span class="br-ind"><br><span class="indent">&nbsp;</span></span>যেন তারা শত্রু।<br> <span class="br-ind"><br><span class="indent">&nbsp;</span></span>যুদ্ধ থেকে ফিরে আসা লোকদের মতো<br> <span class="br-ind"><br><span class="indent">&nbsp;</span></span>যারা নিশ্চিন্তে পথ চলছে<br> <span class="br-ind"><br><span class="indent">&nbsp;</span></span>তাদের গা থেকে কাপড় খুলে নিচ্ছ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার লোকদের স্ত্রীদের তোমরা তাড়িয়ে দিচ্ছ<br> <span class="br-ind"><br><span class="indent">&nbsp;</span></span>তাদের সুখের ঘর থেকে।<br> <span class="br-ind"><br><span class="indent">&nbsp;</span></span>তাদের সন্তানদের কাছ থেকে আমার আশীর্বাদ<br> <span class="br-ind"><br><span class="indent">&nbsp;</span></span>চিরদিনের জন্য কেড়ে নিয়ে নিচ্ছ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ওঠো, চলে যাও!<br> <span class="br-ind"><br><span class="indent">&nbsp;</span></span>কারণ এটি তোমার বিশ্রামের জায়গা নয়,<br> <span class="br-ind"><br><span class="indent">&nbsp;</span></span>কারণ তুমি তা অশুচি করেছ,<br> <span class="br-ind"><br><span class="indent">&nbsp;</span></span>সেইজন্য তা ভীষণভাবে ধ্বংস হবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি কোনও মিথ্যাবাদী ও প্রতারক আসে এবং বলে,<br> <span class="br-ind"><br><span class="indent">&nbsp;</span></span>‘আমি বলছি যে, তোমাদের প্রচুর সুরা এবং দ্রাক্ষারস হবে,’<br> <span class="br-ind"><br><span class="indent">&nbsp;</span></span>তবে সে-ই হবে এই জাতির জন্য উপযুক্ত ভাববাদী!<br></div>
<div class="v" id="v12"><h2>উদ্ধারের প্রতিজ্ঞা</h2><span class="vn">12</span> <span class="br-ind"><br><span class="indent">&nbsp;</span></span>“হে যাকোব, আমি নিশ্চয় তোমাদের সবাইকে জড়ো করব;<br> <span class="br-ind"><br><span class="indent">&nbsp;</span></span>আমি নিশ্চয় ইস্রায়েলের অবশিষ্ট লোকদের একত্র করব।<br> <span class="br-ind"><br><span class="indent">&nbsp;</span></span>আমি তাদের খোঁয়াড়ের মেষদের মতো একত্র করব,<br> <span class="br-ind"><br><span class="indent">&nbsp;</span></span>যেমন চারণভূমিতে মেষপাল চরে,<br> <span class="br-ind"><br><span class="indent">&nbsp;</span></span>সেই স্থান লোকে ভরে যাবে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বন্দিদশা থেকে ফিরে আসবার জন্য যিনি পথ খুলে দেবেন তিনি তাদের আগে আগে যাবেন;<br> <span class="br-ind"><br><span class="indent">&nbsp;</span></span>তারা দ্বার ভেঙে বের হয়ে আসবে।<br> <span class="br-ind"><br><span class="indent">&nbsp;</span></span>সদাপ্রভু তাদের রাজা<br> <span class="br-ind"><br><span class="indent">&nbsp;</span></span>তাদের মধ্য দিয়ে আগে আগে যাবেন।”<br></div>
</div>
<!-- PARSED ABOVE; EDITING MAY BREAK PARSER -->
</body></html>