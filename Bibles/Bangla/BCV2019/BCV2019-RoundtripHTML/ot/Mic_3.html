<html><head>
<meta http-equiv="Content-Type" content="text/html;charset=utf-8" />
<title>Mic 3 &ndash; মীখা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মীখা</b> &ndash; <a href="Mic_1.html">1</a> <a href="Mic_2.html">2</a> <b>3</b> <a href="Mic_4.html">4</a> <a href="Mic_5.html">5</a> ... <a href="Mic_7.html">7</a> </div><hr>
<h1>Mic 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের নেতা ও ভাববাদীদের ভর্ৎসনা</h2><span class="vn">1</span> <span class="br-p"><br><br></span>তখন আমি বললাম, <span class="br-p"><br><br></span><span class="br-ind"><br><span class="indent">&nbsp;</span></span>“হে যাকোবের নেতারা,<br> <span class="br-ind"><br><span class="indent">&nbsp;</span></span>ইস্রায়েলের শাসকেরা শোনো।<br> <span class="br-ind"><br><span class="indent">&nbsp;</span></span>তোমাদের কি ন্যায়বিচার সমন্ধে জানা উচিত নয়,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা যারা সঠিক কাজ ঘৃণা করো এবং দুষ্কার্যকে পছন্দ করো;<br> <span class="br-ind"><br><span class="indent">&nbsp;</span></span>যারা আমার নিজ প্রজাদের গায়ের চামড়া<br> <span class="br-ind"><br><span class="indent">&nbsp;</span></span>এবং তাদের হাড় থেকে মাংস ছাড়িয়ে নিচ্ছ;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা আমার প্রজার মাংস খাচ্ছে,<br> <span class="br-ind"><br><span class="indent">&nbsp;</span></span>গায়ের চামড়া তুলে নিয়ে<br> <span class="br-ind"><br><span class="indent">&nbsp;</span></span>হাড়গুলি টুকরো টুকরো করছে<br> <span class="br-ind"><br><span class="indent">&nbsp;</span></span>যারা সেগুলি কড়াইয়ের জন্য মাংসের মতো টুকরো টুকরো করছে,<br> <span class="br-ind"><br><span class="indent">&nbsp;</span></span>যেন পাত্রের মধ্যে মাংস?” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তখন তারা সদাপ্রভুর কাছে কাঁদবে,<br> <span class="br-ind"><br><span class="indent">&nbsp;</span></span>কিন্তু তিনি উত্তর দেবেন না।<br> <span class="br-ind"><br><span class="indent">&nbsp;</span></span>সেই সময় তিনি তাঁর মুখ তাদের থেকে ফিরিয়ে রাখবেন<br> <span class="br-ind"><br><span class="indent">&nbsp;</span></span>কেননা তারা মন্দ কাজ করেছে।<br></div>
<div class="v" id="v5"><span class="vn">5</span> <span class="br-p"><br><br></span>সদাপ্রভু এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>“যেসব ভাববাদী<br> <span class="br-ind"><br><span class="indent">&nbsp;</span></span>আমার লোকদের বিপথে নিয়ে যায়,<br> <span class="br-ind"><br><span class="indent">&nbsp;</span></span>যদি তারা কিছু খেতে পায় তো<br> <span class="br-ind"><br><span class="indent">&nbsp;</span></span>‘শান্তি’ ঘোষণা করে,<br> <span class="br-ind"><br><span class="indent">&nbsp;</span></span>কিন্তু যারা তাদের খাবার দিতে অস্বীকার করে<br> <span class="br-ind"><br><span class="indent">&nbsp;</span></span>তাদের বিরুদ্ধে যুদ্ধ করার জন্য প্রস্তুত হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সুতরাং তোমাদের উপর রাত্রি আসবে, তোমরা দর্শন পাবে না,<br> <span class="br-ind"><br><span class="indent">&nbsp;</span></span>অন্ধকারাচ্ছন্ন হবে, ভবিষ্যৎকথন করতে পারবে না।<br> <span class="br-ind"><br><span class="indent">&nbsp;</span></span>ভাববাদীদের উপর সূর্য অস্ত যাবে,<br> <span class="br-ind"><br><span class="indent">&nbsp;</span></span>আর দিন তাদের জন্য অন্ধকার হবে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দর্শনকারীরা লজ্জা পাবে<br> <span class="br-ind"><br><span class="indent">&nbsp;</span></span>এবং গণকেরা অসম্মানিত হবে।<br> <span class="br-ind"><br><span class="indent">&nbsp;</span></span>তারা সবাই মুখ ঢাকবে<br> <span class="br-ind"><br><span class="indent">&nbsp;</span></span>কারণ ঈশ্বর কোনও উত্তর দেবেন না।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু আমি যাকোবকে তার অপরাধ,<br> <span class="br-ind"><br><span class="indent">&nbsp;</span></span>এবং ইস্রায়েলকে তাদের পাপ জানাবার জন্য,<br> <span class="br-ind"><br><span class="indent">&nbsp;</span></span>সদাপ্রভুর আত্মার দ্বারা,<br> <span class="br-ind"><br><span class="indent">&nbsp;</span></span>ন্যায়বিচার এবং শক্তিতে<br> <span class="br-ind"><br><span class="indent">&nbsp;</span></span>আমি পূর্ণ হয়েছি। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে যাকোবের বংশের প্রধানেরা<br> <span class="br-ind"><br><span class="indent">&nbsp;</span></span>এবং ইস্রায়েলের শাসকেরা, শোনো,<br> <span class="br-ind"><br><span class="indent">&nbsp;</span></span>যারা ন্যায়বিচার ঘৃণা করে<br> <span class="br-ind"><br><span class="indent">&nbsp;</span></span>এবং যা কিছু সরল তা বিকৃত করে;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা রক্তপাতের দ্বারা সিয়োনকে<br> <span class="br-ind"><br><span class="indent">&nbsp;</span></span>এবং অন্যায় দ্বারা জেরুশালেমকে গড়ে তোলে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাদের প্রধানেরা ঘুস নিয়ে বিচার করে,<br> <span class="br-ind"><br><span class="indent">&nbsp;</span></span>তাদের যাজকেরা পারিশ্রমিক নিয়ে শিক্ষা দেয়,<br> <span class="br-ind"><br><span class="indent">&nbsp;</span></span>এবং তাদের ভাববাদীরা অর্থের বিনিময়ে ভবিষ্যৎ বলে দেয়।<br> <span class="br-ind"><br><span class="indent">&nbsp;</span></span>তবুও তারা সদাপ্রভুর সাহায্যের আশা করে বলে,<br> <span class="br-ind"><br><span class="indent">&nbsp;</span></span>“সদাপ্রভু কি আমাদের মধ্যে নেই?<br> <span class="br-ind"><br><span class="indent">&nbsp;</span></span>আমাদের উপর কোনও বিপদ আসবে না।”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেই কারণেই তোমাদের জন্য,<br> <span class="br-ind"><br><span class="indent">&nbsp;</span></span>সিয়োনকে ক্ষেতের মতো করে চাষ করা হবে,<br> <span class="br-ind"><br><span class="indent">&nbsp;</span></span>জেরুশালেম হবে ধ্বংসের স্তূপ,<br> <span class="br-ind"><br><span class="indent">&nbsp;</span></span>এবং মন্দিরের পাহাড়টি ঘন ঝোপে ঢাকা পড়বে।<br></div>
</div>
<!-- PARSED ABOVE; EDITING MAY BREAK PARSER -->
</body></html>