<html><head>
<meta http-equiv="Content-Type" content="text/html;charset=utf-8" />
<title>Mic 4 &ndash; মীখা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মীখা</b> &ndash; <a href="Mic_1.html">1</a> <a href="Mic_2.html">2</a> <a href="Mic_3.html">3</a> <b>4</b> <a href="Mic_5.html">5</a> <a href="Mic_6.html">6</a> <a href="Mic_7.html">7</a> </div><hr>
<h1>Mic 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর পাহাড়</h2><span class="vn">1</span> <span class="br-p"><br><br></span>শেষ দিনগুলিতে <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর গৃহের পাহাড় প্রতিষ্ঠিত হবে<br> <span class="br-ind"><br><span class="indent">&nbsp;</span></span>সব থেকে উঁচু পাহাড়রূপে;<br> <span class="br-ind"><br><span class="indent">&nbsp;</span></span>সমস্ত পাহাড়ের থেকে সে উঁচু হবে<br> <span class="br-ind"><br><span class="indent">&nbsp;</span></span>এবং লোকেরা স্রোতের মতো তার দিকে যাবে।<br></div>
<div class="v" id="v2"><span class="vn">2</span> <span class="br-p"><br><br></span>অনেক জাতির লোক এসে বলবে, <span class="br-p"><br><br></span><span class="br-ind"><br><span class="indent">&nbsp;</span></span>“আসুন, আমরা সকলে সদাপ্রভুর পর্বতে যাই,<br> <span class="br-ind"><br><span class="indent">&nbsp;</span></span>যাকোবের ঈশ্বরের গৃহে যাই।<br> <span class="br-ind"><br><span class="indent">&nbsp;</span></span>তিনিই আমাদের তাঁর পথ সম্বন্ধে শিক্ষা দেবেন,<br> <span class="br-ind"><br><span class="indent">&nbsp;</span></span>যেন আমরা তাঁর পথে চলতে পারি।”<br> <span class="br-ind"><br><span class="indent">&nbsp;</span></span>সিয়োন থেকে নির্দেশ দেওয়া হবে,<br> <span class="br-ind"><br><span class="indent">&nbsp;</span></span>জেরুশালেম থেকে বের হবে সদাপ্রভুর বাক্য।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি অনেক জাতির মধ্যে বিচার করবেন<br> <span class="br-ind"><br><span class="indent">&nbsp;</span></span>এবং দূর-দূরান্তের শক্তিশালী জাতিদের বিবাদ মীমাংসা করবেন।<br> <span class="br-ind"><br><span class="indent">&nbsp;</span></span>তারা নিজের তরোয়াল পিটিয়ে চাষের লাঙল<br> <span class="br-ind"><br><span class="indent">&nbsp;</span></span>এবং বল্লমগুলিকে কাস্তেতে পরিণত করবে।<br> <span class="br-ind"><br><span class="indent">&nbsp;</span></span>এক জাতি অন্য জাতির বিরুদ্ধে আর তরোয়াল ব্যবহার করবে না,<br> <span class="br-ind"><br><span class="indent">&nbsp;</span></span>তারা আর যুদ্ধ করতেও শিখবে না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রত্যেকে নিজের নিজের দ্রাক্ষালতার<br> <span class="br-ind"><br><span class="indent">&nbsp;</span></span>ও নিজেদের ডুমুর গাছের নিচে বসবে,<br> <span class="br-ind"><br><span class="indent">&nbsp;</span></span>এবং কেউ তাদের ভয় দেখাবে না,<br> <span class="br-ind"><br><span class="indent">&nbsp;</span></span>কারণ সর্বশক্তিমান সদাপ্রভু এই কথা বলেছেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সব জাতির লোকেরা তাদের নিজস্ব<br> <span class="br-ind"><br><span class="indent">&nbsp;</span></span>দেবতার নামে চলতে পারে,<br> <span class="br-ind"><br><span class="indent">&nbsp;</span></span>কিন্তু আমরা চিরকাল আমাদের<br> <span class="br-ind"><br><span class="indent">&nbsp;</span></span>ঈশ্বর সদাপ্রভুর নামে চলব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু বলেন, “সেইদিন,<br> <span class="br-ind"><br><span class="indent">&nbsp;</span></span>আমি খোঁড়াদের একত্র করব;<br> <span class="br-ind"><br><span class="indent">&nbsp;</span></span>যারা বন্দি হয়ে অন্য দেশে আছে,<br> <span class="br-ind"><br><span class="indent">&nbsp;</span></span>যাদের আমি দুঃখ দিয়েছি, তাদের এক জায়গায় একত্র করব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি খোঁড়াদের আমার অবশিষ্টাংশকে,<br> <span class="br-ind"><br><span class="indent">&nbsp;</span></span>যাদের তাড়িয়ে দেওয়া হয়েছে তাদের এক শক্তিশালী জাতি করব।<br> <span class="br-ind"><br><span class="indent">&nbsp;</span></span>সদাপ্রভু সেদিন থেকে চিরকাল সিয়োন পাহাড়ে<br> <span class="br-ind"><br><span class="indent">&nbsp;</span></span>তাদের উপরে রাজত্ব করবেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আর তুমি, হে পালের দুর্গ,<br> <span class="br-ind"><br><span class="indent">&nbsp;</span></span>সিয়োন-কন্যার দুর্গ,<br> <span class="br-ind"><br><span class="indent">&nbsp;</span></span>আগের রাজ্য তোমাকে ফিরিয়ে দেওয়া হবে;<br> <span class="br-ind"><br><span class="indent">&nbsp;</span></span>জেরুশালেমের কন্যার উপর রাজপদ অধিষ্ঠিত হবে।” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেন তুমি এখন জোরে জোরে কাঁদছ?<br> <span class="br-ind"><br><span class="indent">&nbsp;</span></span>তোমার কি রাজা নেই?<br> <span class="br-ind"><br><span class="indent">&nbsp;</span></span>তোমার শাসক কি ধ্বংস হয়ে গেছে,<br> <span class="br-ind"><br><span class="indent">&nbsp;</span></span>সেইজন্য কি প্রসব ব্যথায় কষ্ট পাওয়া মহিলার মতো ব্যথা তোমাকে ধরেছে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে সিয়োন-কন্যা, নিদারুণ যন্ত্রণায় কাতর হও,<br> <span class="br-ind"><br><span class="indent">&nbsp;</span></span>প্রসব ব্যথায় কষ্ট পাওয়া স্ত্রীলোকের মতো,<br> <span class="br-ind"><br><span class="indent">&nbsp;</span></span>কারণ এখন তোমাকে নগর ত্যাগ করে<br> <span class="br-ind"><br><span class="indent">&nbsp;</span></span>খোলা মাঠে বাস করতে হবে।<br> <span class="br-ind"><br><span class="indent">&nbsp;</span></span>তুমি ব্যাবিলনে যাবে;<br> <span class="br-ind"><br><span class="indent">&nbsp;</span></span>সেখানে তুমি উদ্ধার পাবে।<br> <span class="br-ind"><br><span class="indent">&nbsp;</span></span>সদাপ্রভু সেখানেই তোমাকে মুক্ত করবেন<br> <span class="br-ind"><br><span class="indent">&nbsp;</span></span>তোমার শত্রুদের হাত থেকে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু এখন অনেক জাতি<br> <span class="br-ind"><br><span class="indent">&nbsp;</span></span>তোমার বিরুদ্ধে জড়ো হয়েছে।<br> <span class="br-ind"><br><span class="indent">&nbsp;</span></span>তারা বলছে, “তাকে অশুচি করা হোক,<br> <span class="br-ind"><br><span class="indent">&nbsp;</span></span>আমাদের চোখ আগ্রহ সহকারে সিয়োনকে দেখুক!”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু তারা জানে না<br> <span class="br-ind"><br><span class="indent">&nbsp;</span></span>সদাপ্রভুর চিন্তাসকল;<br> <span class="br-ind"><br><span class="indent">&nbsp;</span></span>তারা বুঝতে পারে না তাঁর পরিকল্পনা,<br> <span class="br-ind"><br><span class="indent">&nbsp;</span></span>যা তিনি জড়ো করেছেন শস্যের আঁটির মতো খামারে মাড়াই করার জন্য।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“হে সিয়োন-কন্যা, তুমি উঠে শস্য মাড়াই করো,<br> <span class="br-ind"><br><span class="indent">&nbsp;</span></span>কারণ আমি তোমাকে লোহার শিং দেব;<br> <span class="br-ind"><br><span class="indent">&nbsp;</span></span>আমি তোমাকে ব্রোঞ্জের খুর দেব,<br> <span class="br-ind"><br><span class="indent">&nbsp;</span></span>আর তুমি অনেক জাতিকে চুরমার করবে।”<br> <span class="br-ind"><br><span class="indent">&nbsp;</span></span>তুমি সদাপ্রভুর উদ্দেশে তাদের অন্যায়ভাবে লাভ করা জিনিস,<br> <span class="br-ind"><br><span class="indent">&nbsp;</span></span>সমস্ত পৃথিবীর প্রভুর উদ্দেশে তাদের সম্পদ দিয়ে দেবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>