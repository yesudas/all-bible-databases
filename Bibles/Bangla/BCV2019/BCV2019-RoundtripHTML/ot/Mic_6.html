<html><head>
<meta http-equiv="Content-Type" content="text/html;charset=utf-8" />
<title>Mic 6 &ndash; মীখা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 6);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মীখা</b> &ndash; <a href="Mic_1.html">1</a> ... <a href="Mic_4.html">4</a> <a href="Mic_5.html">5</a> <b>6</b> <a href="Mic_7.html">7</a> </div><hr>
<h1>Mic 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিরুদ্ধে সদাপ্রভুর কথা</h2><span class="vn">1</span> <span class="br-p"><br><br></span>সদাপ্রভু কি বলছেন তা শোনো, <span class="br-p"><br><br></span><span class="br-ind"><br><span class="indent">&nbsp;</span></span>“ওঠো, পর্বতের সম্মুখে আমার কথা পেশ করো;<br> <span class="br-ind"><br><span class="indent">&nbsp;</span></span>তুমি যা বলছ তা পাহাড়গুলি শুনুক। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>“হে পর্বতসকল, সদাপ্রভুর অভিযোগ শোনো;<br> <span class="br-ind"><br><span class="indent">&nbsp;</span></span>হে পৃথিবীর চিরস্থায়ী ভিত্তিমূলগুলি, তোমরাও শোনো।<br> <span class="br-ind"><br><span class="indent">&nbsp;</span></span>তাঁর নিজের লোকদের বিরুদ্ধে সদাপ্রভুর কিছু বলার আছে;<br> <span class="br-ind"><br><span class="indent">&nbsp;</span></span>তিনি ইস্রায়েলীদের বিরুদ্ধে একটি অভিযোগ আনছেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“হে আমার লোকেরা, আমি তোমাদের কি করেছি?<br> <span class="br-ind"><br><span class="indent">&nbsp;</span></span>কীভাবে আমি তোমাদের কষ্ট দিয়েছি? আমাকে উত্তর দাও।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি তোমাদের মিশর দেশ থেকে বের করে এনেছি<br> <span class="br-ind"><br><span class="indent">&nbsp;</span></span>এবং দাসত্বের দেশ থেকে উদ্ধার করেছি।<br> <span class="br-ind"><br><span class="indent">&nbsp;</span></span>তোমাদের পরিচালনা করার জন্য আমি মোশি,<br> <span class="br-ind"><br><span class="indent">&nbsp;</span></span>হারোণ আর মরিয়মকে পাঠিয়েছি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার লোকেরা, স্মরণ করো<br> <span class="br-ind"><br><span class="indent">&nbsp;</span></span>মোয়াবের রাজা বালাক তোমাদের বিরুদ্ধে যে পরিকল্পনা করেছিল,<br> <span class="br-ind"><br><span class="indent">&nbsp;</span></span>এবং বিয়োরের পুত্র বিলিয়ম কি উত্তর দিয়েছিল।<br> <span class="br-ind"><br><span class="indent">&nbsp;</span></span>শিটিম থেকে গিল্‌গল পর্যন্ত তোমাদের যাত্রার কথা মনে করো,<br> <span class="br-ind"><br><span class="indent">&nbsp;</span></span>যেন তোমরা সদাপ্রভুর ধার্মিকতার কাজগুলি জানতে পারো।” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি কি নিয়ে সদাপ্রভুর সামনে যাব<br> <span class="br-ind"><br><span class="indent">&nbsp;</span></span>এবং স্বর্গের ঈশ্বরের উপাসনা করব?<br> <span class="br-ind"><br><span class="indent">&nbsp;</span></span>আমি কি হোমবলির জন্য তাঁর সামনে যাব,<br> <span class="br-ind"><br><span class="indent">&nbsp;</span></span>কয়েকটি এক বছরের বাছুর নিয়ে?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু কি হাজার হাজার মেষ,<br> <span class="br-ind"><br><span class="indent">&nbsp;</span></span>কিংবা দশ হাজার নদী ভরা জলপাই তেলে খুশি হবেন?<br> <span class="br-ind"><br><span class="indent">&nbsp;</span></span>আমার অন্যায়ের জন্য কি আমি আমার প্রথম সন্তান,<br> <span class="br-ind"><br><span class="indent">&nbsp;</span></span>আমার পাপের জন্য নিজের শরীরের ফল উৎসর্গ করব?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মানুষ, যা ভালো তা তো তিনি তোমাকে দেখিয়েছেন।<br> <span class="br-ind"><br><span class="indent">&nbsp;</span></span>সদাপ্রভু তোমার কাছ থেকে কী চাইছেন জানো?<br> <span class="br-ind"><br><span class="indent">&nbsp;</span></span>শুধুমাত্র এইটা যে, ন্যায্য কাজ করা ও ভালোবাসা<br> <span class="br-ind"><br><span class="indent">&nbsp;</span></span>এবং তোমার সদাপ্রভুর সঙ্গে নম্র হয়ে চলা।<br></div>
<div class="v" id="v9"><h2>ইস্রায়েলীদের দোষ এবং তার শাস্তি</h2><span class="vn">9</span> <span class="br-ind"><br><span class="indent">&nbsp;</span></span>শোনো! সদাপ্রভু নগরের লোকদের ডাকছেন,<br> <span class="br-ind"><br><span class="indent">&nbsp;</span></span>আর তোমার নামের ভয় করা হল প্রজ্ঞা,<br> <span class="br-ind"><br><span class="indent">&nbsp;</span></span>“শাস্তির লাঠি এবং সেটিকে যিনি নিযুক্ত করেছেন তাঁর দিকে মনোযোগ দাও!<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে দুষ্ট ঘর, আমি কি ভুলে যাব অসৎ উপায়ে পাওয়া তোমার ধনসম্পদ<br> <span class="br-ind"><br><span class="indent">&nbsp;</span></span>এবং কম মাপের ঐফা<sup class="fnm"><a name="fnm1" href="#fn1">1</a></sup>, যা অভিশপ্ত?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি কি তাকে নির্দোষ মানব যার কাছে অসাধু দাঁড়িপাল্লা<br> <span class="br-ind"><br><span class="indent">&nbsp;</span></span>এবং থলিতে কম ওজনের বাটখারা আছে?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাদের ধনী লোকেরা অত্যাচারী;<br> <span class="br-ind"><br><span class="indent">&nbsp;</span></span>তোমাদের অধিবাসীরা মিথ্যাবাদী<br> <span class="br-ind"><br><span class="indent">&nbsp;</span></span>এবং তাদের জিভ ছলনার কথা বলে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সুতরাং, আমি তোমাদের পাপের জন্য ভীষণভাবে শাস্তি দেব<br> <span class="br-ind"><br><span class="indent">&nbsp;</span></span>ও তোমাদের ধ্বংস করব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমরা খাবে কিন্তু তৃপ্ত হবে না;<br> <span class="br-ind"><br><span class="indent">&nbsp;</span></span>তোমাদের পেট তখনও খালি থাকবে।<br> <span class="br-ind"><br><span class="indent">&nbsp;</span></span>তোমরা সঞ্চয় করার চেষ্টা করবে কিন্তু হবে না,<br> <span class="br-ind"><br><span class="indent">&nbsp;</span></span>কারণ তোমরা যা কিছু রক্ষা করবে তা আমি তরোয়ালকে দেব।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা বীজ বুনবে কিন্তু ফসল কাটতে পারবে না;<br> <span class="br-ind"><br><span class="indent">&nbsp;</span></span>তোমরা জলপাই মাড়াই করবে কিন্তু তার তেল ব্যবহার করতে পারবে না,<br> <span class="br-ind"><br><span class="indent">&nbsp;</span></span>তোমরা দ্রাক্ষামাড়াই করবে কিন্তু তার রস পান করতে পারবে না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমরা অম্রির নিয়ম পালন করেছ<br> <span class="br-ind"><br><span class="indent">&nbsp;</span></span>এবং আহাবের পরিবারের সব অভ্যাসমতো চলেছ;<br> <span class="br-ind"><br><span class="indent">&nbsp;</span></span>তোমরা তাদের প্রথা অনুসরণ করেছ।<br> <span class="br-ind"><br><span class="indent">&nbsp;</span></span>সুতরাং, আমি তোমাদের ধ্বংসের হাতে তুলে দেব<br> <span class="br-ind"><br><span class="indent">&nbsp;</span></span>আর তোমাদের লোকদের ঠাট্টার পাত্র করব;<br> <span class="br-ind"><br><span class="indent">&nbsp;</span></span>তোমরা পরজাতিদের অবজ্ঞা ভোগ করবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> এটি শুকনো জিনিস মাপার জন্য ব্যবহার করা হতো</div>
</div>
<!-- PARSED ABOVE; EDITING MAY BREAK PARSER -->
</body></html>