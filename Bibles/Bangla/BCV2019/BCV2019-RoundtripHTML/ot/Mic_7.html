<html><head>
<meta http-equiv="Content-Type" content="text/html;charset=utf-8" />
<title>Mic 7 &ndash; মীখা &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>মীখা</b> &ndash; <a href="Mic_1.html">1</a> ... <a href="Mic_5.html">5</a> <a href="Mic_6.html">6</a> <b>7</b> </div><hr>
<h1>Mic 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের দুর্দশা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কি দুর্দশা আমার!<br> <span class="br-ind"><br><span class="indent">&nbsp;</span></span>আমি সেইরকম হয়েছি যে গ্রীষ্মকালে ফল সংগ্রহ করে<br> <span class="br-ind"><br><span class="indent">&nbsp;</span></span>আর দ্রাক্ষাক্ষেতে কুড়ায়;<br> <span class="br-ind"><br><span class="indent">&nbsp;</span></span>খাবার জন্য আঙ্গুরের গুচ্ছ নেই,<br> <span class="br-ind"><br><span class="indent">&nbsp;</span></span>আমার আকাঙ্খিত এমন কোনো ডুমুরও নেই যা পাকতে চলেছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেশ থেকে ভক্তদের মুছে ফেলা হয়েছে;<br> <span class="br-ind"><br><span class="indent">&nbsp;</span></span>সৎলোক একজনও নেই।<br> <span class="br-ind"><br><span class="indent">&nbsp;</span></span>রক্তপাত করার জন্য সবাই ওৎ পেতে আছে;<br> <span class="br-ind"><br><span class="indent">&nbsp;</span></span>প্রত্যেকে তার নিজের জালে অন্যকে আটকাতে চায়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্কর্ম করার জন্য দু-হাতই দক্ষ;<br> <span class="br-ind"><br><span class="indent">&nbsp;</span></span>শাসকেরা উপহার দাবি করে,<br> <span class="br-ind"><br><span class="indent">&nbsp;</span></span>বিচারকেরা ঘুস নেয়,<br> <span class="br-ind"><br><span class="indent">&nbsp;</span></span>ক্ষমতাশালীরা তাদের ইচ্ছা প্রকাশ করে,<br> <span class="br-ind"><br><span class="indent">&nbsp;</span></span>তারা একসঙ্গে চক্রান্ত করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের মধ্যে সব থেকে ভালো লোকেরা কাঁটাঝোপের মতো,<br> <span class="br-ind"><br><span class="indent">&nbsp;</span></span>সবচেয়ে সৎলোকেরা কাঁটাগাছের বেড়ার চেয়েও খারাপ।<br> <span class="br-ind"><br><span class="indent">&nbsp;</span></span>তোমার কাছে ঐশ্বরিক দণ্ডের দিন এসে গেছে,<br> <span class="br-ind"><br><span class="indent">&nbsp;</span></span>যেদিন তোমার প্রহরীরা ঘোষণা করবে।<br> <span class="br-ind"><br><span class="indent">&nbsp;</span></span>এখনই তোমাদের বিশৃঙ্খল হওয়ার সময়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাদের প্রতিবেশীদের বিশ্বাস করো না;<br> <span class="br-ind"><br><span class="indent">&nbsp;</span></span>তোমাদের মিত্রদের উপরও নির্ভর করো না।<br> <span class="br-ind"><br><span class="indent">&nbsp;</span></span>যে স্ত্রী তোমার বুকের মধ্যে শুয়ে থাকে<br> <span class="br-ind"><br><span class="indent">&nbsp;</span></span>তার কাছে সাবধানতার সঙ্গে কথা বোলো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ ছেলে তার নিজের বাবাকে অসম্মান করে,<br> <span class="br-ind"><br><span class="indent">&nbsp;</span></span>মেয়ে নিজের মায়ের বিরুদ্ধে,<br> <span class="br-ind"><br><span class="indent">&nbsp;</span></span>ছেলের বৌ নিজের শ্বাশুড়ীর বিরুদ্ধে উঠে<br> <span class="br-ind"><br><span class="indent">&nbsp;</span></span>মানুষের নিজের পরিবারের লোকেরাই তার শত্রু। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আমি সদাপ্রভুর উপর আশা রাখব,<br> <span class="br-ind"><br><span class="indent">&nbsp;</span></span>আমি উদ্ধারকারী ঈশ্বরের জন্য অপেক্ষা করব;<br> <span class="br-ind"><br><span class="indent">&nbsp;</span></span>আমার সদাপ্রভু আমার কথা শুনবেন।<br></div>
<div class="v" id="v8"><h2>ইস্রায়েলের উদ্ধার</h2><span class="vn">8</span> <span class="br-ind"><br><span class="indent">&nbsp;</span></span>হে আমার শত্রু, আমাকে নিয়ে খুশি হোয়ো না!<br> <span class="br-ind"><br><span class="indent">&nbsp;</span></span>আমি পড়ে গেলেও, আমি আবার উঠব।<br> <span class="br-ind"><br><span class="indent">&nbsp;</span></span>যদি আমি অন্ধকারেও বসি,<br> <span class="br-ind"><br><span class="indent">&nbsp;</span></span>সদাপ্রভু আমার জ্যোতি হবেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যেহেতু আমি সদাপ্রভুর বিরুদ্ধে পাপ করেছি,<br> <span class="br-ind"><br><span class="indent">&nbsp;</span></span>তাই আমি তাঁর ক্রোধ বহন করছি,<br> <span class="br-ind"><br><span class="indent">&nbsp;</span></span>যতক্ষণ না তিনি আমাদের পক্ষে কথা বলেন<br> <span class="br-ind"><br><span class="indent">&nbsp;</span></span>এবং আমার উদ্দেশ্য সমর্থন করেন।<br> <span class="br-ind"><br><span class="indent">&nbsp;</span></span>তিনি আমাকে জ্যোতিতে নিয়ে আসবেন;<br> <span class="br-ind"><br><span class="indent">&nbsp;</span></span>আমি তাঁর ধার্মিকতা দেখব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তখন আমার শত্রুরা তা দেখবে<br> <span class="br-ind"><br><span class="indent">&nbsp;</span></span>এবং লজ্জিত হয়ে নিজেকে ঢাকবে,<br> <span class="br-ind"><br><span class="indent">&nbsp;</span></span>সে আমাকে বলেছিল,<br> <span class="br-ind"><br><span class="indent">&nbsp;</span></span>“তোমাদের ঈশ্বর সদাপ্রভু কোথায়?”<br> <span class="br-ind"><br><span class="indent">&nbsp;</span></span>আমি নিজের চোখে তার পতন দেখব;<br> <span class="br-ind"><br><span class="indent">&nbsp;</span></span>এমনকি রাস্তার কাদার মতো তাকে<br> <span class="br-ind"><br><span class="indent">&nbsp;</span></span>পা দিয়ে দলন করা হবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার প্রাচীর গাঁথার দিন আসবে,<br> <span class="br-ind"><br><span class="indent">&nbsp;</span></span>তোমার সীমানা বৃদ্ধি করার দিন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেদিন আসিরিয়া এবং মিশরের নগরগুলি থেকে<br> <span class="br-ind"><br><span class="indent">&nbsp;</span></span>লোকেরা তোমার কাছে আসবে,<br> <span class="br-ind"><br><span class="indent">&nbsp;</span></span>এমনকি মিশর থেকে ইউফ্রেটিস পর্যন্ত<br> <span class="br-ind"><br><span class="indent">&nbsp;</span></span>এবং এক সমুদ্র থেকে আর এক সমুদ্র পর্যন্ত,<br> <span class="br-ind"><br><span class="indent">&nbsp;</span></span>আর এক পাহাড় থেকে আর এক পাহাড় পর্যন্ত।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পৃথিবীর বাসিন্দাদের কাজের ফলে<br> <span class="br-ind"><br><span class="indent">&nbsp;</span></span>পৃথিবী জনশূন্য হবে।<br></div>
<div class="v" id="v14"><h2>প্রার্থনা এবং প্রশংসা</h2><span class="vn">14</span> <span class="br-ind"><br><span class="indent">&nbsp;</span></span>তোমার লাঠি দিয়ে তোমার লোকেদের তত্ত্বাবধান করো,<br> <span class="br-ind"><br><span class="indent">&nbsp;</span></span>সেই পাল তোমার উত্তরাধিকার,<br> <span class="br-ind"><br><span class="indent">&nbsp;</span></span>যারা নিজেরা একা অরণ্যে বাস করে,<br> <span class="br-ind"><br><span class="indent">&nbsp;</span></span>উর্বর চারণভূমিতে।<br> <span class="br-ind"><br><span class="indent">&nbsp;</span></span>অনেক দিন আগে যেমন চরে বেড়াত তেমনি<br> <span class="br-ind"><br><span class="indent">&nbsp;</span></span>বাশনে ও গিলিয়দে তারা চরে খাক। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“মিশর দেশ থেকে বের হয়ে আসার দিনগুলির মতো,<br> <span class="br-ind"><br><span class="indent">&nbsp;</span></span>আমি তাদের আমার আশ্চর্য কাজ দেখাব।” <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জাতিগণ দেখবে ও লজ্জিত হবে,<br> <span class="br-ind"><br><span class="indent">&nbsp;</span></span>তাদের সমস্ত শক্তি থেকে তারা বঞ্চিত হবে।<br> <span class="br-ind"><br><span class="indent">&nbsp;</span></span>তারা নিজেদের মুখ হাত দিয়ে বন্ধ করবে,<br> <span class="br-ind"><br><span class="indent">&nbsp;</span></span>এবং তাদের কান বধির হবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা সাপের মতো ধুলো চাটবে,<br> <span class="br-ind"><br><span class="indent">&nbsp;</span></span>সেই প্রাণীদের মতো যারা সরীসৃপ।<br> <span class="br-ind"><br><span class="indent">&nbsp;</span></span>তারা ভয়ে কাঁপতে কাঁপতে তাদের গর্ত থেকে বেরিয়ে আসবে;<br> <span class="br-ind"><br><span class="indent">&nbsp;</span></span>তারা ভয়ে আমাদের ঈশ্বর সদাপ্রভুর কাছে ফিরে আসবে,<br> <span class="br-ind"><br><span class="indent">&nbsp;</span></span>এবং তোমাকে ভয় করবে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কে তোমার মতো ঈশ্বর,<br> <span class="br-ind"><br><span class="indent">&nbsp;</span></span>যিনি তাঁর অধিকারভুক্ত অবশিষ্ট লোকদের পাপ ও অপরাধ<br> <span class="br-ind"><br><span class="indent">&nbsp;</span></span>ক্ষমা করেন?<br> <span class="br-ind"><br><span class="indent">&nbsp;</span></span>তুমি চিরকাল ক্রুদ্ধ হয়ে থাকো না<br> <span class="br-ind"><br><span class="indent">&nbsp;</span></span>কিন্তু দয়া দেখিয়ে আনন্দ পাও।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি আমাদের উপর আবার করুণা করবে;<br> <span class="br-ind"><br><span class="indent">&nbsp;</span></span>তুমি আমাদের সব পাপ পায়ের তলায় মাড়াবে<br> <span class="br-ind"><br><span class="indent">&nbsp;</span></span>এবং আমাদের সব অন্যায় সমুদ্রের গভীর জলে ফেলে দেবে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি যাকোবের প্রতি বিশ্বস্ত থাকবে<br> <span class="br-ind"><br><span class="indent">&nbsp;</span></span>এবং অব্রাহামকে তোমার ভালোবাসা দেখাবে,<br> <span class="br-ind"><br><span class="indent">&nbsp;</span></span>যেমন তুমি আমাদের পূর্বপুরুষদের কাছে প্রতিশ্রুতি দিয়ে শপথ করেছিলে<br> <span class="br-ind"><br><span class="indent">&nbsp;</span></span>অনেক দিন আগে।<br></div>
</div>
<!-- PARSED ABOVE; EDITING MAY BREAK PARSER -->
</body></html>