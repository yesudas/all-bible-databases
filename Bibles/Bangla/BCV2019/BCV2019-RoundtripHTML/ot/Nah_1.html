<html><head>
<meta http-equiv="Content-Type" content="text/html;charset=utf-8" />
<title>Nah 1 &ndash; নহূম &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>নহূম</b> &ndash; <b>1</b> <a href="Nah_2.html">2</a> <a href="Nah_3.html">3</a> </div><hr>
<h1>Nah 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->৬১২ খ্রীষ্ট পূর্বাব্দে আসিরীয় সাম্রাজ্য তখন প্রায় ধ্বংসের সম্মুখীন। ব্যাবিলনীয়, মাদীয় ও স্কুথীয় সেনাবাহিনীর সম্মিলিত আক্রমণের কারণে রাজধানী নীনবী একেবারে পতনের মুখে দাঁড়িয়ে। কিন্তু সেদিন এই ঘটনায় অন্যান্য জাতির বাসিন্দাদের মনে লেশমাত্রও সহানুভূতির উদ্রেক হয়নি, কেননা আসিরীয়রা এইসব জাতির উপর নিষ্ঠুর নির্যাতন চালিয়েছিল। এইসব মানুষদের মতে, আসিরীয়রা দীর্ঘদিন ধরে যেসব অন্যায় করেছে তার সমুচিত শাস্তি তারা এখন পাচ্ছে। এই ধরনের মনোভাব ভাববাদী নহূম যিহূদাবাসীদের হয়ে উচ্চারণ করলেন। এই ঘটনাকে জগতের সমস্ত রাজ্যের উপরে ঈশ্বরের বিধি ও নিয়ন্ত্রণের প্রেক্ষিতে তিনি স্থাপন করলেন। বললেন, ঈশ্বর আসিরীয়দের তাঁর হাতিয়ার হিসেবে ব্যবহার করলেও তাদের বিচারও তিনিই করবেন, কেননা তারা মাত্রাতিরিক্ত রকমের সংহারক ও অহংকারী। <!--raw 1 bo --><p/><!--endraw 1-->নহূমের ভাববাণী ঈশ্বরের চরিত্র ও পরাক্রম বর্ণনা করে ঘোষণা করেছে, ঈশ্বরের উদ্দেশ্য হল, আসিরীয়দের বিচার ও দণ্ডাজ্ঞা। যিহূদার প্রতি সান্ত্বনা ও নীনবীর অন্তিম সর্বনাশের কথা এখানে পর্যায়ক্রমে ঘুরেফিরে এসেছে। আসিরীয়দের রাজধানী রক্ষার প্রচেষ্টা ব্যর্থ প্রমাণিত হওয়া এবং তাদের নগর লুন্ঠিত হওয়ার ঘটনা ঈশ্বরের সেই দণ্ডাজ্ঞার সত্যকেই সুনিশ্চিত করে।
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>নীনবী সংক্রান্ত এক ভবিষ্যদ্‌বাণী। ইল্‌কোশীয় নহূমের দর্শন সম্বলিত পুস্তক।</div>
<div class="v" id="v2"><h2>নীনবীর বিরুদ্ধে সদাপ্রভুর ক্রোধ</h2><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু ঈর্ষান্বিত এবং প্রতিফলদাতা ঈশ্বর;<br> <span class="br-ind"><br><span class="indent">&nbsp;</span></span>সদাপ্রভু প্রতিশোধ নেন এবং তিনি ক্রোধে পরিপূর্ণ।<br> <span class="br-ind"><br><span class="indent">&nbsp;</span></span>সদাপ্রভু তাঁর শত্রুদের বিরুদ্ধে প্রতিশোধ নেন<br> <span class="br-ind"><br><span class="indent">&nbsp;</span></span>এবং তাঁর প্রতিপক্ষদের বিরুদ্ধে তাঁর ক্রোধ ঢেলে দেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর ক্রোধে ধীর কিন্তু পরাক্রমে মহান;<br> <span class="br-ind"><br><span class="indent">&nbsp;</span></span>সদাপ্রভু দোষীদের অদণ্ডিত অবস্থায় ছেড়ে দেবেন না।<br> <span class="br-ind"><br><span class="indent">&nbsp;</span></span>ঘূর্ণিঝড় ও ঝটিকাই তাঁর পথ,<br> <span class="br-ind"><br><span class="indent">&nbsp;</span></span>ও মেঘরাশি তাঁর পদধূলি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি র্ভৎসনা করে সমুদ্রকে শুকনো করে দেন;<br> <span class="br-ind"><br><span class="indent">&nbsp;</span></span>তিনি সব নদনদী জলশূন্য করে দেন।<br> <span class="br-ind"><br><span class="indent">&nbsp;</span></span>বাশন ও কর্মিল শুকিয়ে যায়<br> <span class="br-ind"><br><span class="indent">&nbsp;</span></span>এবং লেবাননের ফুলগুলিও ম্লান হয়ে যায়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাঁর সামনে পর্বতমালা কেঁপে ওঠে<br> <span class="br-ind"><br><span class="indent">&nbsp;</span></span>এবং পাহাড়গুলি গলে যায়।<br> <span class="br-ind"><br><span class="indent">&nbsp;</span></span>তাঁর উপস্থিতিতে পৃথিবী কম্পিত হয়,<br> <span class="br-ind"><br><span class="indent">&nbsp;</span></span>জগৎ এবং সব জগৎবাসীও হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁর ঘৃণামিশ্রিত ক্রোধের প্রতিরোধ কে করতে পারে?<br> <span class="br-ind"><br><span class="indent">&nbsp;</span></span>তাঁর প্রচণ্ড ক্রোধ কে সহ্য করতে পারে?<br> <span class="br-ind"><br><span class="indent">&nbsp;</span></span>তাঁর ক্রোধ আগুনের মতো ঢালা হয়েছে;<br> <span class="br-ind"><br><span class="indent">&nbsp;</span></span>তাঁর সামনে পাষাণপাথরগুলি চূর্ণবিচূর্ণ হয়েছে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু মঙ্গলময়,<br> <span class="br-ind"><br><span class="indent">&nbsp;</span></span>সঙ্কটকালে এক আশ্রয়স্থল।<br> <span class="br-ind"><br><span class="indent">&nbsp;</span></span>যারা তাঁতে নির্ভরশীল হয় তিনি তাদের যত্ন নেন,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু এক অপ্রতিরোধ্য বন্যা পাঠিয়ে<br> <span class="br-ind"><br><span class="indent">&nbsp;</span></span>তিনি নীনবীকে ধ্বংস করে দেবেন;<br> <span class="br-ind"><br><span class="indent">&nbsp;</span></span>তাঁর শত্রুদের পশ্চাদ্ধাবন করে তিনি অন্ধকারের রাজ্যে নিয়ে যাবেন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভুর বিরুদ্ধে তারা যে চক্রান্তই করুক না কেন<br> <span class="br-ind"><br><span class="indent">&nbsp;</span></span>তিনি তা নষ্ট করে দেবেন<sup class="fnm"><a name="fnm1" href="#fn1">1</a></sup>;<br> <span class="br-ind"><br><span class="indent">&nbsp;</span></span>দ্বিতীয়বার আর বিপত্তি আসবে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা কাঁটাঝোপে আটকে যাবে<br> <span class="br-ind"><br><span class="indent">&nbsp;</span></span>এবং মদের নেশায় মাতাল হবে;<br> <span class="br-ind"><br><span class="indent">&nbsp;</span></span>শুকনো নাড়ার মতো তারা ক্ষয়ে যাবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে নীনবী, এমন একজন তোমার মধ্যে থেকে বেরিয়ে এসেছে<br> <span class="br-ind"><br><span class="indent">&nbsp;</span></span>যে সদাপ্রভুর বিরুদ্ধে অনিষ্টের চক্রান্ত করে<br> <span class="br-ind"><br><span class="indent">&nbsp;</span></span>এবং দুষ্ট পরিকল্পনা উদ্ভাবন করে।<br></div>
<div class="v" id="v12"><span class="vn">12</span> <span class="br-p"><br><br></span>সদাপ্রভু একথাই বলেন: <span class="br-p"><br><br></span><span class="br-ind"><br><span class="indent">&nbsp;</span></span>“যদিও তারা বন্ধুত্ব করেছে ও সংখ্যায় তারা অনেক,<br> <span class="br-ind"><br><span class="indent">&nbsp;</span></span>তাও তারা ধ্বংস হয়ে মারা যাবে।<br> <span class="br-ind"><br><span class="indent">&nbsp;</span></span>হে যিহূদা, আমি যদিও তোমাকে দুর্দশাগ্রস্ত করেছিলাম,<br> <span class="br-ind"><br><span class="indent">&nbsp;</span></span>আমি আর তোমাকে নিগৃহীত করব না।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এখন আমি তোমার ঘাড় থেকে তাদের জোয়াল ভেঙে ফেলব<br> <span class="br-ind"><br><span class="indent">&nbsp;</span></span>ও তোমার শিকল ছিন্ন করব।” <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে নীনবী, তোমার বিষয়ে সদাপ্রভু এক আদেশ দিয়েছেন:<br> <span class="br-ind"><br><span class="indent">&nbsp;</span></span>“তোমার নাম ধারণ করার জন্য তোমার আর কোনও বংশধর থাকবে না।<br> <span class="br-ind"><br><span class="indent">&nbsp;</span></span>তোমার দেবতাদের মন্দিরে রাখা<br> <span class="br-ind"><br><span class="indent">&nbsp;</span></span>প্রতিমা ও মূর্তিগুলি আমি ধ্বংস করে দেব।<br> <span class="br-ind"><br><span class="indent">&nbsp;</span></span>আমি তোমার কবর প্রস্তুত করব,<br> <span class="br-ind"><br><span class="indent">&nbsp;</span></span>কারণ তুমি নীচ।” <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দেখো, সেই পর্বতের উপর,<br> <span class="br-ind"><br><span class="indent">&nbsp;</span></span>তারই পা পড়েছে, যে সুসমাচার প্রচার করে,<br> <span class="br-ind"><br><span class="indent">&nbsp;</span></span>যে শান্তি ঘোষণা করে!<br> <span class="br-ind"><br><span class="indent">&nbsp;</span></span>হে যিহূদা, তোমার উৎসবগুলি পালন করো,<br> <span class="br-ind"><br><span class="indent">&nbsp;</span></span>তোমার প্রতিজ্ঞা পূরণ করো।<br> <span class="br-ind"><br><span class="indent">&nbsp;</span></span>দুষ্টেরা আর কখনও তোমাকে আক্রমণ করবে না;<br> <span class="br-ind"><br><span class="indent">&nbsp;</span></span>তারা সম্পূর্ণরূপে ধ্বংস হবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, ওহে শত্রুরা, তোমরা সদাপ্রভুর বিরুদ্ধে কী চক্রান্ত করছ? তিনি তা নষ্ট করে দেবেন</div>
</div>
<!-- PARSED ABOVE; EDITING MAY BREAK PARSER -->
</body></html>