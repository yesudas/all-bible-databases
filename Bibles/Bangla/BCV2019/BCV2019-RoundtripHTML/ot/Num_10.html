<html><head>
<meta http-equiv="Content-Type" content="text/html;charset=utf-8" />
<title>Num 10 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_8.html">8</a> <a href="Num_9.html">9</a> <b>10</b> <a href="Num_11.html">11</a> <a href="Num_12.html">12</a> ... <a href="Num_36.html">36</a> </div><hr>
<h1>Num 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রুপোর তূরী</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “পিটানো রুপো দিয়ে দুটি তূরী নির্মাণ করো এবং জনসাধারণকে একত্র করতে ও ছাউনির যাত্রা শুরু করার জন্য সেইগুলি ব্যবহার করবে।</div>
<div class="v" id="v3"><span class="vn">3</span> যখন উভয় তূরী ধ্বনিত হবে, সমস্ত সমাজ, সমাগম তাঁবুর প্রবেশপথে, তোমার নিকটে একত্র হবে।</div>
<div class="v" id="v4"><span class="vn">4</span> যদি একটিমাত্র ধ্বনিত হয়, তাহলে নেতৃবর্গ, অর্থাৎ ইস্রায়েলী গোষ্ঠীর প্রধানেরা, তোমার নিকট একত্র হবে।</div>
<div class="v" id="v5"><span class="vn">5</span> যখন প্রথমবার তূরীধ্বনি শোনা যাবে, তখন ছাউনিস্থিত পূর্ব প্রান্তের গোষ্ঠীসমূহ যাত্রা শুরু করবে।</div>
<div class="v" id="v6"><span class="vn">6</span> দ্বিতীয়বার তূরীধ্বনি শোনা গেলে, দক্ষিণপ্রান্তের ছাউনিসমূহ যাত্রা করবে। তুরীধ্বনিই যাত্রা শুরুর সংকেত হবে।</div>
<div class="v" id="v7"><span class="vn">7</span> জনসাধারণকে একত্র করার জন্য, তূরীধ্বনি করবে, কিন্তু যাত্রা শুরু করার সংকেত হবে না।</div>
<div class="v" id="v8"><span class="vn">8</span> <span class="br-p"><br><br></span>“হারোণের পুত্র যাজকগণ তূরী বাজাবে। এই আদেশ তোমাদের ও তোমাদের ভবিষ্যৎ প্রজন্মের জন্য চিরদিন থাকবে।</div>
<div class="v" id="v9"><span class="vn">9</span> স্বদেশে, যারা তোমাদের নিপীড়ন করে, যখন তোমরা সেই সমস্ত শত্রুদের বিপক্ষে যুদ্ধ করতে যাবে, তূরী বাজাবে। সেই সময় সদাপ্রভু, তোমাদের ঈশ্বর, তোমাদের স্মরণ করবেন এবং শত্রু হস্ত থেকে নিস্তার করবেন।</div>
<div class="v" id="v10"><span class="vn">10</span> তোমাদের আনন্দের দিনেও, অর্থাৎ তোমাদের নিরূপিত পর্বসমূহে ও পূর্ণিমার উৎসবে, তোমাদের হোম-নৈবেদ্যের ও মঙ্গলার্থক-নৈবেদ্য উৎসর্গ করার সময়ে, তোমরা তূরী বাজাবে। সেইসব ঈশ্বরের সম্মুখে তোমাদের জন্য স্মারকরূপে হবে। আমিই সদাপ্রভু তোমাদের ঈশ্বর।”</div>
<div class="v" id="v11"><h2>ইস্রায়েলীদের সীনয় ত্যাগ</h2><span class="vn">11</span> <span class="br-p"><br><br></span>দ্বিতীয় বছরের, দ্বিতীয় মাসের, বিংশতিতম দিনে, সাক্ষ্যের তাঁবুর উপর থেকে মেঘ উন্নীত হল।</div>
<div class="v" id="v12"><span class="vn">12</span> তখন ইস্রায়েলীরা সীনয় প্রান্তর থেকে বের হল এবং তারা এক স্থান থেকে আরেক স্থানে ভ্রমণ করল, যতক্ষণ না মেঘ, পারণ প্রান্তরে এসে থামল।</div>
<div class="v" id="v13"><span class="vn">13</span> মোশির মাধ্যমে সদাপ্রভুর আজ্ঞানুসারে, তারা এই প্রথমবার যাত্রা করল।</div>
<div class="v" id="v14"><span class="vn">14</span> <span class="br-p"><br><br></span>প্রথমে যিহূদার শিবিরে অন্তর্গত সকল সেনাবিভাগ, তাদের নিশান নিয়ে অগ্রসর হল। অম্মীনাদবের পুত্র নহশোন তাদের সেনাপতি ছিলেন।</div>
<div class="v" id="v15"><span class="vn">15</span> ইষাখর গোষ্ঠীর সেনাবিভাগের শীর্ষে সূয়ারের পুত্র নথনেল ছিলেন</div>
<div class="v" id="v16"><span class="vn">16</span> এবং হেলোনের পুত্র ইলীয়াব ছিলেন সবূলূন গোষ্ঠীর সেনাপতি।</div>
<div class="v" id="v17"><span class="vn">17</span> এরপর সমাগম তাঁবু তুলে ফেলা হল এবং যারা তা বহন করত, সেই গের্শোনীয়েরা এবং মরারীয়েরা তখন যাত্রারম্ভ করল।</div>
<div class="v" id="v18"><span class="vn">18</span> <span class="br-p"><br><br></span>তারপর রূবেণের শিবিরের সকল সেনা দলীয় নিশান নিয়ে যাত্রা শুরু করল। শদেয়ূরের পুত্র ইলীষূর তাদের সেনাপতি ছিলেন।</div>
<div class="v" id="v19"><span class="vn">19</span> শিমিয়োনের গোষ্ঠীর সেনাবিভাগের শীর্ষে ছিলেন সূরীশদ্দয়ের পুত্র শলুমীয়েল।</div>
<div class="v" id="v20"><span class="vn">20</span> দ্যূয়েলের পুত্র ইলীয়াসফ ছিলেন গাদ গোষ্ঠীর সেনাবিভাগের শীর্ষে।</div>
<div class="v" id="v21"><span class="vn">21</span> এরপর কহাতীয়েরা বের হল। তারা পবিত্র দ্রব্যসমূহ বহন করছিল। তাদের পৌঁছানোর পূর্বেই সমাগম তাঁবু পুনঃস্থাপিত হয়েছিল।</div>
<div class="v" id="v22"><span class="vn">22</span> <span class="br-p"><br><br></span>তারপর ইফ্রয়িমের শিবিরের সেনাবিভাগ, দলীয় নিশান নিয়ে যাত্রা শুরু করল। অম্মীহূদের পুত্র ইলীশামা ছিলেন সেনাপতি।</div>
<div class="v" id="v23"><span class="vn">23</span> পদাহসূরের পুত্র গমলীয়েল, মনঃশি গোষ্ঠীর শীর্ষে ছিলেন।</div>
<div class="v" id="v24"><span class="vn">24</span> গিদিয়োনির পুত্র অবীদান ছিলেন বিন্যামীন গোষ্ঠীর সেনাবিভাগের শীর্ষে।</div>
<div class="v" id="v25"><span class="vn">25</span> <span class="br-p"><br><br></span>সমস্ত শিবিরের পশ্চাতে প্রহরীরূপে দানের শিবিরের সকল সেনাবিভাগ, তাদের নিশান নিয়ে যাত্রা করল। অম্মীশদ্দয়ের পুত্র অহীয়েষর ছিলেন তাদের সেনাপতি।</div>
<div class="v" id="v26"><span class="vn">26</span> আশের গোষ্ঠীর সেনাবিভাগের শীর্ষে ছিলেন অক্রণের পুত্র পগীয়েল।</div>
<div class="v" id="v27"><span class="vn">27</span> আবার ঐননের পুত্র অহীরঃ ছিলেন নপ্তালির গোষ্ঠীর সেনাবিভাগের শীর্ষে।</div>
<div class="v" id="v28"><span class="vn">28</span> সমস্ত ইস্রায়েলী সেনাবিভাগ এই ধারায় যাত্রা করত।</div>
<div class="v" id="v29"><span class="vn">29</span> <span class="br-p"><br><br></span>এরপর মোশি, তাঁর শ্বশুর, মিদিয়নীয় রূয়েলের পুত্র হোববকে বললেন, “আমরা সেই স্থলের উদ্দেশে বের হয়েছি, যার সম্পর্কে সদাপ্রভু বলেছিলেন, ‘আমি সেই দেশ তোমাকে দেব।’ আমাদের সঙ্গে এসো, আমরা তোমাদের সঙ্গে যথোচিত ব্যবহার করব, কারণ সদাপ্রভু ইস্রায়েলের নিকট উত্তম বিষয়সমূহের শপথ করেছেন।”</div>
<div class="v" id="v30"><span class="vn">30</span> <span class="br-p"><br><br></span>সে উত্তর দিল, “না আমি যাব না। আমি স্বদেশে, আমার স্বজাতির নিকট ফিরে যাচ্ছি।”</div>
<div class="v" id="v31"><span class="vn">31</span> <span class="br-p"><br><br></span>মোশি তা সত্ত্বেও বললেন, “দয়া করে আমাদের ত্যাগ কোরো না। তুমি জানো প্রান্তরে আমাদের কোন স্থানে ছাউনি স্থাপন করতে হবে এবং তুমি আমাদের পথপ্রদর্শক হতে পারো।</div>
<div class="v" id="v32"><span class="vn">32</span> যদি তুমি আমাদের সঙ্গে চলো, তাহলে সদাপ্রভু যে সকল উত্তম দ্রব্য আমাদের দান করবেন, আমরা তোমার সঙ্গে সেই সমস্ত ভাগ করে নেব।”</div>
<div class="v" id="v33"><span class="vn">33</span> <span class="br-p"><br><br></span>এইভাবে তারা সদাপ্রভুর পর্বত থেকে বের হয়ে তিনদিনের পথ ভ্রমণ করল। সদাপ্রভুর নিয়ম-সিন্দুক তাদের অগ্রবর্তী হয়ে সেই তিনদিন চলার পর তারা বিশ্রামের জন্য জায়গা অন্বেষণ করল।</div>
<div class="v" id="v34"><span class="vn">34</span> তারা যখন শিবির থেকে বের হল, সদাপ্রভুর মেঘ তাদের ঊর্ধ্বে বিদ্যমান ছিল।</div>
<div class="v" id="v35"><span class="vn">35</span> <span class="br-p"><br><br></span>যখনই সিন্দুক যাত্রা করত মোশি বলতেন, <span class="br-p"><br><br></span><span class="br-ind"><br><span class="indent">&nbsp;</span></span>“হে সদাপ্রভু, উত্থিত হও!<br> <span class="br-ind"><br><span class="indent">&nbsp;</span></span>তোমার শত্রুগণ বিক্ষিপ্ত হোক;<br> <span class="br-ind"><br><span class="indent">&nbsp;</span></span>বৈরিগণ তোমার সম্মুখ থেকে পলায়ন করুক।”<br></div>
<div class="v" id="v36"><span class="vn">36</span> <span class="br-p"><br><br></span>যখনই বিশ্রামের অবকাশ হত, তিনি বলতেন, <span class="br-p"><br><br></span><span class="br-ind"><br><span class="indent">&nbsp;</span></span>“সদাপ্রভু, ফিরে এসো,<br> <span class="br-ind"><br><span class="indent">&nbsp;</span></span>অযুত অযুত ইস্রায়েলীদের মধ্যে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>