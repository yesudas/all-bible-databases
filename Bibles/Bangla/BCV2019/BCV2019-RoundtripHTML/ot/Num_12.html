<html><head>
<meta http-equiv="Content-Type" content="text/html;charset=utf-8" />
<title>Num 12 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 12);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_10.html">10</a> <a href="Num_11.html">11</a> <b>12</b> <a href="Num_13.html">13</a> <a href="Num_14.html">14</a> ... <a href="Num_36.html">36</a> </div><hr>
<h1>Num 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশির বিরুদ্ধে মরিয়ম ও হারোণের বিপক্ষতা</h2><span class="vn">1</span> <span class="br-p"><br><br></span>মরিয়ম ও হারোণ, মোশির কূশীয়া স্ত্রীর জন্য, তাঁর বিপক্ষে কথা বলা শুরু করলেন, কারণ তিনি এক কূশীয়া নারীকে বিবাহ করেছিলেন।</div>
<div class="v" id="v2"><span class="vn">2</span> তারা প্রশ্ন করলেন, “সদাপ্রভু কি শুধু মোশির মাধ্যমেই কথা বলেছেন? তিনি কি আমাদের মাধ্যমেও কথা বলেননি?” সদাপ্রভু সেই কথা শ্রবণ করলেন।</div>
<div class="v" id="v3"><span class="vn">3</span> <span class="br-p"><br><br></span>(এদিকে মোশি, একজন অত্যন্ত নম্র, ভূপৃষ্ঠ নিবাসী যে কোনো ব্যক্তি অপেক্ষা অধিকতর নম্র ছিলেন)</div>
<div class="v" id="v4"><span class="vn">4</span> <span class="br-p"><br><br></span>সদাপ্রভু অনতিবিলম্বে মোশি, হারোণ ও মরিয়মকে বললেন, “তোমরা তিনজনই বেরিয়ে সমাগম তাঁবুর নিকটে এসো।” তারা তিনজনই বেরিয়ে এলেন।</div>
<div class="v" id="v5"><span class="vn">5</span> তখন সদাপ্রভু এক মেঘস্তম্ভে অবতরণ করলেন; তিনি তাঁবুর প্রবেশপথে দাঁড়িয়ে হারোণ ও মরিয়মকে ডাকলেন। তারা উভয়েই যখন সম্মুখে এগিয়ে গেলেন,</div>
<div class="v" id="v6"><span class="vn">6</span> তিনি বললেন, “আমার কথা শ্রবণ করো, <span class="br-p"><br><br></span><span class="br-ind"><br><span class="indent">&nbsp;</span></span>“তোমাদের মধ্যে থেকে যখন কোনো ভাববাদীর নিকটে,<br> <span class="br-ind"><br><span class="indent">&nbsp;</span></span>আমি, সদাপ্রভু, দর্শনের মাধ্যমে নিজেকে প্রকাশ করি,<br> <span class="br-ind"><br><span class="indent">&nbsp;</span></span>আমি স্বপ্নে তাঁর সঙ্গে আলাপ করি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আমার দাস মোশির সম্পর্কে তদ্রূপ নয়,<br> <span class="br-ind"><br><span class="indent">&nbsp;</span></span>সে আমার সমস্ত গৃহের মধ্যে বিশ্বাসভাজন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি তাঁর সঙ্গে সরাসরি আলাপ করি,<br> <span class="br-ind"><br><span class="indent">&nbsp;</span></span>স্পষ্টভাষায় বলি, হেঁয়ালি করে নয়,<br> <span class="br-ind"><br><span class="indent">&nbsp;</span></span>সে সদাপ্রভুর অবয়ব প্রত্যক্ষ করে।<br> <span class="br-ind"><br><span class="indent">&nbsp;</span></span>তাহলে তোমরা ভীত হলে না কেন,<br> <span class="br-ind"><br><span class="indent">&nbsp;</span></span>আমার সেবক মোশির বিপক্ষে কথা বলতে?”<br></div>
<div class="v" id="v9"><span class="vn">9</span> <span class="br-p"><br><br></span>সদাপ্রভুর রোষ তাদের প্রতি বহ্নিমান হল এবং তিনি তাদের ত্যাগ করে চলে গেলেন।</div>
<div class="v" id="v10"><span class="vn">10</span> <span class="br-p"><br><br></span>যখন সেই মেঘ, তাঁবুর উপর থেকে প্রস্থান করল, মরিয়ম হিমের মতো কুষ্ঠরোগাক্রান্ত হয়ে সেখানে দাঁড়িয়েছিলেন। হারোণ তাঁর দিকে ফিরে দৃষ্টিপাত করলেন, দেখলেন তাঁর কুষ্ঠ হয়েছে।</div>
<div class="v" id="v11"><span class="vn">11</span> তিনি মোশিকে বললেন, “আমার প্রভু, নির্বোধের ন্যায় করে ফেলা আমাদের পাপ, দয়া করে আমাদের বিপক্ষে ধরে রাখবেন না।</div>
<div class="v" id="v12"><span class="vn">12</span> সে মাতৃগর্ভ থেকে নিঃসৃত, অর্ধ-ক্ষয়িষ্ণু, মৃত-জাত শিশুর ন্যায় না হোক।”</div>
<div class="v" id="v13"><span class="vn">13</span> <span class="br-p"><br><br></span>মোশি তাই সদাপ্রভুর কাছে ক্রন্দন করে বললেন, “হে ঈশ্বর, কৃপাবশত তাকে সুস্থ করো!”</div>
<div class="v" id="v14"><span class="vn">14</span> <span class="br-p"><br><br></span>সদাপ্রভু মোশিকে উত্তর দিলেন, “যদি তাঁর বাবা, তাঁর মুখে থুতু দিত, তাহলে সাতদিন সে কি লজ্জিত হতো না? ছাউনির বাহিরে তাকে সাতদিন আবদ্ধ রাখো; তারপর ফিরিয়ে আনা যেতে পারে।”</div>
<div class="v" id="v15"><span class="vn">15</span> অতএব, মরিয়ম সাতদিন, ছাউনির বাহিরে আবদ্ধ রইলেন এবং তাঁর ফিরে না আসা অবধি, লোকেরা যাত্রায় অগ্রসর হল না।</div>
<div class="v" id="v16"><span class="vn">16</span> <span class="br-p"><br><br></span>তারপর সেই লোকেরা হৎসেরোৎ ত্যাগ করে পারণ প্রান্তরে গিয়ে ছাউনি স্থাপন করল।</div>
</div>
<!-- PARSED ABOVE; EDITING MAY BREAK PARSER -->
</body></html>