<html><head>
<meta http-equiv="Content-Type" content="text/html;charset=utf-8" />
<title>Num 17 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_15.html">15</a> <a href="Num_16.html">16</a> <b>17</b> <a href="Num_18.html">18</a> <a href="Num_19.html">19</a> ... <a href="Num_36.html">36</a> </div><hr>
<h1>Num 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারোণের মুকুলিত যষ্টি</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “ইস্রায়েলীদের সঙ্গে কথা বলো এবং তাদের নিকট থেকে প্রত্যেক পিতৃকুলের নেতা প্রতি একটি করে, বারোটি যষ্টি গ্রহণ করো। প্রত্যেক ব্যক্তির নাম তার যষ্টিতে লেখ।</div>
<div class="v" id="v3"><span class="vn">3</span> লেবির যষ্টিতে হারোণের নাম লিখবে, কারণ প্রত্যেক পিতৃকুলের শীর্ষ নেতার একটি করে যষ্টি থাকবে।</div>
<div class="v" id="v4"><span class="vn">4</span> সেগুলি নিয়ে, যেখানে আমি তোমার সঙ্গে সাক্ষাৎ করি, সমাগম তাঁবুর সেই সাক্ষ্য-সিন্দুকের সম্মুখে রাখো।</div>
<div class="v" id="v5"><span class="vn">5</span> যে ব্যক্তিকে আমি মনোনীত করব তার যষ্টি অঙ্কুরিত হবে এবং আমি আমার বিপক্ষে ইস্রায়েলীদের নিরবচ্ছিন্ন অসন্তোষ থেকে অব্যহতি পাব।”</div>
<div class="v" id="v6"><span class="vn">6</span> <span class="br-p"><br><br></span>আর মোশি ইস্রায়েলীদের সঙ্গে কথা বললেন এবং তাদের নেতৃগণ তাকে প্রত্যেক পিতৃকুলের প্রধানের জন্য একটি করে বারোটি যষ্টি দিলেন। হারোণের যষ্টিও তাদের মধ্যে ছিল।</div>
<div class="v" id="v7"><span class="vn">7</span> মোশি সাক্ষ্য তাঁবুর মধ্যে সেই যষ্টিগুলি সদাপ্রভুর সম্মুখে রাখলেন।</div>
<div class="v" id="v8"><span class="vn">8</span> <span class="br-p"><br><br></span>পরের দিন, মোশি সাক্ষ্য তাঁবুতে প্রবেশ করে দেখলেন, লেবির কূলসূচক হারোণের যষ্টি; শুধুমাত্র যে অঙ্কুরিত হয়েছে, তা নয় কিন্তু মুকুলিত ও পুষ্পিত হয়েছে এবং কাঠবাদামও ধরেছে।</div>
<div class="v" id="v9"><span class="vn">9</span> তখন মোশি, যষ্টিগুলি সদাপ্রভুর নিকট থেকে বাইরে, ইস্রায়েলীদের নিকটে নিয়ে এলেন। তারা সেগুলি দেখল এবং প্রত্যেক নেতা নিজের নিজের যষ্টি গ্রহণ করল।</div>
<div class="v" id="v10"><span class="vn">10</span> <span class="br-p"><br><br></span>সদাপ্রভু মোশিকে বললেন, “হারোণের যষ্টি পুনরায় সাক্ষ্য-সিন্দুকের সম্মুখে রাখো, তাহা বিদ্রোহীকুলের পক্ষে নিদর্শনস্বরূপ হবে। এরপরে তারা আমার বিপক্ষে বচসা করতে নিবৃত্ত হবে এবং তারা যেন আর না মরে।”</div>
<div class="v" id="v11"><span class="vn">11</span> মোশি ঠিক তাই করলেন, যে রকম সদাপ্রভু তাকে আদেশ দিয়েছিলেন।</div>
<div class="v" id="v12"><span class="vn">12</span> <span class="br-p"><br><br></span>ইস্রায়েলীরা মোশিকে বলল, “আমরা মারা যাব! আমরা বিনাশপ্রাপ্ত হয়েছি, প্রত্যেকেই বিনষ্ট হলাম!</div>
<div class="v" id="v13"><span class="vn">13</span> যে কেউ সদাপ্রভুর আবাস তাঁবুর নিকটেও যদি আসে, সে মারা পড়বে। আমরা কি সকলেই মরব?”</div>
</div>
<!-- PARSED ABOVE; EDITING MAY BREAK PARSER -->
</body></html>