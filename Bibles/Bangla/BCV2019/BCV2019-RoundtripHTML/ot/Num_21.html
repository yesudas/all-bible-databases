<html><head>
<meta http-equiv="Content-Type" content="text/html;charset=utf-8" />
<title>Num 21 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_19.html">19</a> <a href="Num_20.html">20</a> <b>21</b> <a href="Num_22.html">22</a> <a href="Num_23.html">23</a> ... <a href="Num_36.html">36</a> </div><hr>
<h1>Num 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অরাদের বিনাশ</h2><span class="vn">1</span> <span class="br-p"><br><br></span>কনান বংশীয় অরাদের রাজা, যিনি নেগেভে বাস করতেন, যখন শুনলেন যে ইস্রায়েলীরা অথারীমের পথ ধরে আসছে, তখন তিনি তাদের আক্রমণ করে কয়েকজনকে বন্দি করলেন।</div>
<div class="v" id="v2"><span class="vn">2</span> তখন ইস্রায়েল সদাপ্রভুর নিকট এই শপথ করল, “যদি তুমি এই লোকদের আমাদের হাতে সমর্পণ করো, তবে আমরা তাদের নগরসকল নিঃশেষে বিনষ্ট করব।”</div>
<div class="v" id="v3"><span class="vn">3</span> সদাপ্রভু ইস্রায়েলীদের অনুনয় শুনলেন এবং তাদের হাতে কনানীয়দের সমর্পণ করলেন। তারা তাদের নগর সমেত সকলকে সম্পূর্ণরূপে ধ্বংস করল। তাই সেই স্থানের নাম রাখা হল হর্মা<sup class="fnm"><a name="fnm1" href="#fn1">1</a></sup>।</div>
<div class="v" id="v4"><h2>ব্রোঞ্জের সর্প</h2><span class="vn">4</span> <span class="br-p"><br><br></span>তারা হোর পর্বত থেকে যাত্রা শুরু করল, ইদোম প্রদক্ষিণ করার উদ্দেশে লোহিত সাগর অভিমুখে গমন করল। কিন্তু জনতা পথের মধ্যে অসহিষ্ণু হয়ে উঠল।</div>
<div class="v" id="v5"><span class="vn">5</span> তারা ঈশ্বরের এবং মোশির বিপক্ষে নিন্দা করে বলল, “আপনারা কেন মিশর থেকে আমাদের বের করে এই প্রান্তরে মেরে ফেলার জন্য নিয়ে এলেন? এখানে কোনো রুটি নেই! জল নেই! এই কষ্টদায়ক আহারে আমাদের অরুচি ধরে গেছে!”</div>
<div class="v" id="v6"><span class="vn">6</span> <span class="br-p"><br><br></span>তখন সদাপ্রভু তাদের মধ্যে বিষধর সর্প পাঠালেন; সেগুলি লোকদের দংশন করল এবং অনেক ইস্রায়েলী মারা গেল।</div>
<div class="v" id="v7"><span class="vn">7</span> লোকেরা মোশির কাছে এসে তাঁকে বলল, “আমরা সদাপ্রভু ও আপনার বিপক্ষে কথা বলে পাপ করেছি। প্রার্থনা করুন যেন সদাপ্রভু এই সর্পদের আমাদের নিকট থেকে দূর করেন।” তাই মোশি লোকদের জন্য বিনতি করলেন।</div>
<div class="v" id="v8"><span class="vn">8</span> <span class="br-p"><br><br></span>সদাপ্রভু মোশিকে বললেন, “একটি সর্প নির্মাণ করে তুমি দণ্ডের উপরে স্থাপন করো। কাউকে সর্প দংশন করলে সে তার প্রতি দৃষ্টিপাত করে রক্ষা পাবে।”</div>
<div class="v" id="v9"><span class="vn">9</span> মোশি তখন ব্রোঞ্জের একটি সর্প নির্মাণ করে একটি দণ্ডের উপরে স্থাপন করলেন। তারপর যখনই কোনো ব্যক্তিকে সর্প দংশন করত এবং সে ওই ব্রোঞ্জ নির্মিত সর্পের প্রতি দৃষ্টিপাত করত, সে বেঁচে যেত।</div>
<div class="v" id="v10"><h2>মোয়াবের উদ্দেশে যাত্রা</h2><span class="vn">10</span> <span class="br-p"><br><br></span>ইস্রায়েলীরা যাত্রা করে ওবোতে ছাউনি স্থাপন করল।</div>
<div class="v" id="v11"><span class="vn">11</span> তারপর তারা ওবোৎ থেকে যাত্রা করে, সূর্যোদয় অভিমুখে, মরুভূমি সন্নিহিত মোয়াবের নিকট ঈয়ী-অবারীমে ছাউনি স্থাপন করল।</div>
<div class="v" id="v12"><span class="vn">12</span> সেখান থেকে অগ্রসর হয়ে তারা সেরদ উপত্যকায় ছাউনি স্থাপন করল।</div>
<div class="v" id="v13"><span class="vn">13</span> সেখান থেকে যাত্রা করে তারা অর্ণোনের পাশে ছাউনি স্থাপন করল। অর্ণোন মরুভূমিতে অবস্থিত, যা ইমোরীয়দের এলাকা পর্যন্ত বিস্তৃত ছিল। মোয়াব এবং ইমোরীয়দের মধ্যে অর্ণোনই হল মোয়াবের সীমানা।</div>
<div class="v" id="v14"><span class="vn">14</span> এই কারণে সদাপ্রভুর যুদ্ধ সংক্রান্ত পুস্তকে লিপিবদ্ধ আছে, <span class="br-p"><br><br></span><span class="br-ind"><br><span class="indent">&nbsp;</span></span>“শূফাতে অবস্থিত বাহেব ও উপত্যকা সকল,<br> <span class="br-ind"><br><span class="indent">&nbsp;</span></span>অর্ণোন<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এবং উপত্যকা সকলের পার্শ্ব ভূমি,<br> <span class="br-ind"><br><span class="indent">&nbsp;</span></span>যা আর্‌-এর অভিমুখী,<br> <span class="br-ind"><br><span class="indent">&nbsp;</span></span>এবং মোয়াবের সীমানার পাশে অবস্থিত।”<br></div>
<div class="v" id="v16"><span class="vn">16</span> <span class="br-p"><br><br></span>সেই স্থান থেকে তারা ক্রমাগত অগ্রসর হয়ে বীর-এ গেল। সেই কূপের নিকট সদাপ্রভু মোশিকে বললেন, “লোকদের একত্র করো। আমি তাদের জল দেব।”</div>
<div class="v" id="v17"><span class="vn">17</span> <span class="br-p"><br><br></span>তখন ইস্রায়েলীরা এই গীত গাইল <span class="br-p"><br><br></span><span class="br-ind"><br><span class="indent">&nbsp;</span></span>“উৎসারিত হও, হে কূপ,<br> <span class="br-ind"><br><span class="indent">&nbsp;</span></span>ইহার উদ্দেশে গাও গীত,<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>রাজপুত্রদের খনিত এই কূপের বিষয়ে<br> <span class="br-ind"><br><span class="indent">&nbsp;</span></span>অভিজাত ব্যক্তিগণ যা খনন করেছিলেন,<br> <span class="br-ind"><br><span class="indent">&nbsp;</span></span>অভিজাত ব্যক্তিদের রাজদণ্ড ও যষ্টি দিয়ে।”<br> <span class="br-p"><br><br></span>তারপর তারা প্রান্তর থেকে মত্তানায় গেল।</div>
<div class="v" id="v19"><span class="vn">19</span> মত্তানা থেকে নহলীয়েলে, নহলীয়েল থেকে বামোতে,</div>
<div class="v" id="v20"><span class="vn">20</span> বামোৎ থেকে মোয়াব উপত্যকায়, যেখানে পিস্‌গা শিখর থেকে মরুভূমি প্রত্যক্ষ হল।</div>
<div class="v" id="v21"><h2>সীহোন এবং ওগের পরাজয়</h2><span class="vn">21</span> <span class="br-p"><br><br></span>ইস্রায়েল, ইমোরীয়দের রাজা সীহোনের কাছে বার্তাবাহকদের প্রেরণ করল। তারা গিয়ে বলল,</div>
<div class="v" id="v22"><span class="vn">22</span> <span class="br-p"><br><br></span>“আপনার দেশের মধ্য দিয়ে আমাদের যাওয়ার অনুমতি দিন। আমরা কোনো শস্যক্ষেত্র বা দ্রাক্ষাকুঞ্জের মধ্য গিয়ে যাব না, কূপ থেকে জলও পান করব না। যতদিন না আমরা এলাকা পার হয়ে যাই, আমরা শুধু রাজপথ দিয়েই গমন করব।”</div>
<div class="v" id="v23"><span class="vn">23</span> <span class="br-p"><br><br></span>সীহোন কিন্তু তার এলাকা দিয়ে ইস্রায়েলীদের যেতে দিল না। সে তার সমস্ত সেনা সমাবেশ করে প্রান্তরে ইস্রায়েলীদের বিপক্ষে অগ্রসর হল। যহসে পৌঁছে সে ইস্রায়েলের সঙ্গে যুদ্ধ করল।</div>
<div class="v" id="v24"><span class="vn">24</span> তাতে ইস্রায়েল তাকে তরোয়াল দিয়ে আঘাত করল এবং অর্ণোন থেকে যব্বোক পর্যন্ত দখল করে নিল, কারণ অম্মোনীয়দের সীমানা সুরক্ষিত ছিল।</div>
<div class="v" id="v25"><span class="vn">25</span> ইস্রায়েল হিষ্‌বোন সমেত ইমোরীয়দের সমস্ত নগর এবং তাদের সন্নিহিত উপনিবেশ সকল দখল করে বসতি স্থাপন করল।</div>
<div class="v" id="v26"><span class="vn">26</span> হিষ্‌বোন, ইমোরীয়দের রাজা সীহোনের শহর ছিল, যা তিনি মোয়াবের সঙ্গে যুদ্ধ করে অর্ণোন পর্যন্ত তাঁর সমস্ত রাজ্য অধিকারভুক্ত করেছিলেন।</div>
<div class="v" id="v27"><span class="vn">27</span> <span class="br-p"><br><br></span>সেইজন্য কবিগণ বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“হিষ্‌বোনে এসো, তা পুনর্নির্মিত হোক,<br> <span class="br-ind"><br><span class="indent">&nbsp;</span></span>সীহোনের নগর পুনরুদ্ধার হোক। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“হিষ্‌বোন থেকে অগ্নি,<br> <span class="br-ind"><br><span class="indent">&nbsp;</span></span>সীহোনের নগর থেকে নির্গত হল এক বহ্নিশিখা,<br> <span class="br-ind"><br><span class="indent">&nbsp;</span></span>তা মোয়াবের আর্‌ ও অর্ণোনের<br> <span class="br-ind"><br><span class="indent">&nbsp;</span></span>উচ্চভূমির নাগরিকদের বিনাশ করল।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে মোয়াব, ধিক্ তোমাকে!<br> <span class="br-ind"><br><span class="indent">&nbsp;</span></span>কমোশের প্রজারা, তোমরা বিনষ্ট হলে।<br> <span class="br-ind"><br><span class="indent">&nbsp;</span></span>সে তার পুত্রগণকে পলাতকদের হাতে,<br> <span class="br-ind"><br><span class="indent">&nbsp;</span></span>ও কন্যাদের বন্দিরূপে সমর্পণ করেছে,<br> <span class="br-ind"><br><span class="indent">&nbsp;</span></span>ইমোরীয়দের রাজা সীহোনের হাতে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>“কিন্তু আমরা তাদের নিপাতিত করেছি;<br> <span class="br-ind"><br><span class="indent">&nbsp;</span></span>হিষ্‌বোন দীবোন পর্যন্ত ধ্বংস হয়েছে,<br> <span class="br-ind"><br><span class="indent">&nbsp;</span></span>আমরা নোফঃ পর্যন্ত তাদের ধ্বংস করেছি,<br> <span class="br-ind"><br><span class="indent">&nbsp;</span></span>যা মেদ্‌‌বা পর্যন্ত বিস্তৃত।”<br></div>
<div class="v" id="v31"><span class="vn">31</span> <span class="br-p"><br><br></span>এইভাবে ইস্রায়েল ইমোরীয়দের দেশে বসতি স্থাপন করল।</div>
<div class="v" id="v32"><span class="vn">32</span> <span class="br-p"><br><br></span>মোশি যাসেরে গুপ্তচর প্রেরণ করলে পর, ইস্রায়েলীরা তার চতুর্দিকের গ্রাম সকল অধিকার করে নিল এবং সেখানকার সমস্ত ইমোরীয়দের বিতাড়িত করল।</div>
<div class="v" id="v33"><span class="vn">33</span> তারপর তারা ফিরে বাশন অভিমুখের পথে উঠে গেল। বাশনের রাজা ওগ তার সমস্ত সেনাদল নিয়ে তাদের সঙ্গে সম্মুখসমরের জন্য ইদ্রিয়ীতে যুদ্ধ করতে গমন করল।</div>
<div class="v" id="v34"><span class="vn">34</span> <span class="br-p"><br><br></span>সদাপ্রভু মোশিকে বললেন, “তাকে ভয় পেয়ো না। আমি তাকে, তার সমস্ত সেনাবাহিনী ও তার দেশ তোমার হাতে সমর্পণ করেছি। তার প্রতি সেরকমই কোরো, যেমন তুমি ইমোরীয়দের রাজা সীহোনের প্রতি করেছিলে, যে হিষ্‌বোনে রাজত্ব করত।”</div>
<div class="v" id="v35"><span class="vn">35</span> <span class="br-p"><br><br></span>সেহেতু তারা ওগ ও তার পুত্রগণ ও সমস্ত সৈন্যবাহিনীকে আঘাত করল, কাউকে বাঁচিয়ে রাখল না এবং তারা তার দেশ অধিকার করে নিল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, ধ্বংস</div>
</div>
<!-- PARSED ABOVE; EDITING MAY BREAK PARSER -->
</body></html>