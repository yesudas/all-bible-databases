<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিলিয়মের প্রথম প্রত্যাদেশ</h2><span class="vn">1</span> <span class="br-p"><br><br></span>বিলিয়ম বলল, “আমার জন্য আপনি এখানে সাতটি বেদি নির্মাণ করুন এবং সাতটি বৃষ ও সাতটি মেষের আয়োজন করুন।”</div>
<div class="v" id="v2"><span class="vn">2</span> বিলিয়মের কথামতো বালাক সমস্ত কর্ম করলেন। তারা উভয়ে প্রতিটি বেদিতে, একটি বৃষ ও একটি মেষ উৎসর্গ করলেন।</div>
<div class="v" id="v3"><span class="vn">3</span> <span class="br-p"><br><br></span>তারপর বালাককে বিলিয়ম বলল, “যখন আমি একান্তে যাই, আপনি আপনার নৈবেদ্যের পাশে অপেক্ষা করুন। সম্ভবত সদাপ্রভু আমার সঙ্গে সাক্ষাৎ করতে আসবেন। যা কিছু তিনি আমার নিকট প্রকাশ করেন, আমি আপনাকে অবহিত করব।” তারপর সে এক অনুর্বর পাহাড়ের উপরে উঠে গেল।</div>
<div class="v" id="v4"><span class="vn">4</span> <span class="br-p"><br><br></span>ঈশ্বর তার সঙ্গে সাক্ষাৎ করলে বিলিয়ম বলল, “আমি সাতটি বেদি নির্মাণ করেছি। প্রত্যেকটির উপর একটি করে বৃষ ও একটি করে মেষ উৎসর্গ করেছি।”</div>
<div class="v" id="v5"><span class="vn">5</span> <span class="br-p"><br><br></span>সদাপ্রভু বিলিয়মের মুখে একটি বাণী দিলেন এবং বললেন, “বালাকের কাছে ফিরে গিয়ে তাকে এই বার্তা শোনাও।”</div>
<div class="v" id="v6"><span class="vn">6</span> <span class="br-p"><br><br></span>সে তাঁর নিকট ফিরে গিয়ে দেখল তিনি মোয়াবের সমস্ত কর্মকর্তার সঙ্গে তাঁর নৈবেদ্যের কাছে দাঁড়িয়ে আছেন।</div>
<div class="v" id="v7"><span class="vn">7</span> তখন বিলিয়ম তার প্রত্যাদেশ ব্যক্ত করল, <span class="br-p"><br><br></span><span class="br-ind"><br><span class="indent">&nbsp;</span></span>“আরাম থেকে বালাক আমাকে আনলেন,<br> <span class="br-ind"><br><span class="indent">&nbsp;</span></span>মোয়াব রাজা, প্রাচ্যের পর্বতসমূহ থেকে আনলেন,<br> <span class="br-ind"><br><span class="indent">&nbsp;</span></span>সে বলল, ‘এসো, আমার অনুকূলে যাকোবকে অভিশাপ দাও,<br> <span class="br-ind"><br><span class="indent">&nbsp;</span></span>এসো, ইস্রায়েলের বিষয় অমঙ্গলের কথা বলো।’<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর যাদের অভিশাপ দেননি<br> <span class="br-ind"><br><span class="indent">&nbsp;</span></span>আমি কী ভাবে তাদের অভিশাপ দিই?<br> <span class="br-ind"><br><span class="indent">&nbsp;</span></span>সদাপ্রভু যাদের অবলুপ্তি করেননি,<br> <span class="br-ind"><br><span class="indent">&nbsp;</span></span>আমি কী ভাবে তাদের অবলুপ্তির ঘোষণা করব?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শৈলময় শিখর থেকে আমি তাদের নিরীক্ষণ করি,<br> <span class="br-ind"><br><span class="indent">&nbsp;</span></span>উচ্চস্থল থেকে আমি তাদের লক্ষ করি;<br> <span class="br-ind"><br><span class="indent">&nbsp;</span></span>দেখতে পাই, স্বতন্ত্র এক জাতির নিবাস,<br> <span class="br-ind"><br><span class="indent">&nbsp;</span></span>যারা অন্য জাতিসমূহের পর্যায়ভুক্ত বলে নিজেদের গণ্য করে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাকোবের ধুলো, কে করতে গণনা পারে<br> <span class="br-ind"><br><span class="indent">&nbsp;</span></span>অথবা, ইস্রায়েলের এক-চতুর্থাংশের সংখ্যা নির্ণয় করতে পারে?<br> <span class="br-ind"><br><span class="indent">&nbsp;</span></span>ধার্মিকের মৃত্যুর ন্যায় আমার মৃত্যু হোক,<br> <span class="br-ind"><br><span class="indent">&nbsp;</span></span>যেন তাদেরই অনুরূপ আমরাও পরিণতি হয়!”<br></div>
<div class="v" id="v11"><span class="vn">11</span> <span class="br-p"><br><br></span>বালাক, বিলিয়মকে বললেন, “আপনি আমার প্রতি এ কী করলেন? আমি, আমার শত্রুদের অভিশাপ দিতে আপনাকে ডেকেছিলাম, কিন্তু আপনি কিছুই না করে, তাদের আশীর্বাদ করলেন।”</div>
<div class="v" id="v12"><span class="vn">12</span> <span class="br-p"><br><br></span>সে উত্তর দিল, “সদাপ্রভু আমার মুখে যে কথা দেন, আমি কি সেকথাই বলতে বাধ্য নই?”</div>
<div class="v" id="v13"><h2>বিলিয়মের দ্বিতীয় প্রত্যাদেশ</h2><span class="vn">13</span> <span class="br-p"><br><br></span>পরে বালাক তাকে বললেন, “আমার সঙ্গে অন্য স্থানে চলুন, সেখান থেকে আপনি তাদের দেখতে পাবেন। আপনি তাদের সকলকে নয়, কিন্তু তাদের শিবিরের প্রান্তভাগ দেখতে পাবেন। সেখান থেকে আমার অনুকূলে তাদের অভিশাপ দিন।”</div>
<div class="v" id="v14"><span class="vn">14</span> সেই উদ্দেশে তিনি তাকে পিস্‌গা শিখরে সোফীম-এর ক্ষেত্রে নিয়ে গেলেন। সেখানে সাতটি বেদি নির্মাণ করে, প্রত্যেকটির উপর একটি করে বৃষ ও একটি মেষ উৎসর্গ করলেন।</div>
<div class="v" id="v15"><span class="vn">15</span> <span class="br-p"><br><br></span>বালাককে বিলিয়ম বলল, “যখন আমি তাঁর সঙ্গে সাক্ষাৎ করতে যাই, আপনি আপনার নৈবেদ্যের পাশে অপেক্ষা করুন।”</div>
<div class="v" id="v16"><span class="vn">16</span> <span class="br-p"><br><br></span>সদাপ্রভু বিলিয়মের সঙ্গে সাক্ষাৎ করে তার মুখে বাণী দিলেন এবং বললেন, “বালাকের কাছে ফিরে যাও ও এই বার্তা তাঁকে দাও।”</div>
<div class="v" id="v17"><span class="vn">17</span> <span class="br-p"><br><br></span>সে তাঁর নিকট গিয়ে দেখল তিনি মোয়াবের সমস্ত কর্মকর্তার সঙ্গে তাঁর নৈবেদ্যের কাছে দাঁড়িয়ে আছেন। বালাক তাকে জিজ্ঞাসা করলেন, “সদাপ্রভু কী কথা বললেন?”</div>
<div class="v" id="v18"><span class="vn">18</span> <span class="br-p"><br><br></span>তখন তিনি আর প্রত্যাদেশ ব্যক্ত করলেন, <span class="br-p"><br><br></span><span class="br-ind"><br><span class="indent">&nbsp;</span></span>“বালাক, ওঠো ও শ্রবণ করো,<br> <span class="br-ind"><br><span class="indent">&nbsp;</span></span>সিপ্পোরের পুত্র, আমার কথায় কর্ণপাত করো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সদাপ্রভু মানুষ নন যে তাঁকে মিথ্যা বলতে হবে,<br> <span class="br-ind"><br><span class="indent">&nbsp;</span></span>মনুষ্য সন্তান নন যে তাঁর মতের পরিবর্তন করবেন।<br> <span class="br-ind"><br><span class="indent">&nbsp;</span></span>তিনি কথা দিয়ে কী কার্যে রূপায়িত করেন না?<br> <span class="br-ind"><br><span class="indent">&nbsp;</span></span>প্রতিজ্ঞা করে তিনি পূর্ণ কী করেন না?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি আশীর্বাদ করার আদেশ পেয়েছি;<br> <span class="br-ind"><br><span class="indent">&nbsp;</span></span>তিনি আশীর্বাদ করেছেন, আমি তার অন্যথা করতে পারি না। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“যাকোবের মধ্যে কোনো দুর্বিপাক দেখা যায়নি,<br> <span class="br-ind"><br><span class="indent">&nbsp;</span></span>ইস্রায়েলে কোনো ক্লেশ প্রত্যক্ষ হয়নি;<br> <span class="br-ind"><br><span class="indent">&nbsp;</span></span>সদাপ্রভু, তাদের ঈশ্বর, তাদের সহায় আছেন<br> <span class="br-ind"><br><span class="indent">&nbsp;</span></span>রাজার জয়োল্লাশ তাদের সঙ্গে বিদ্যমান।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বর, মিশর থেকে তাদের নিয়ে এনেছেন,<br> <span class="br-ind"><br><span class="indent">&nbsp;</span></span>বন্য বৃষের ন্যায় তারা শক্তিধর;<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাকোবের বিপক্ষে কোনও ইন্দ্রজাল,<br> <span class="br-ind"><br><span class="indent">&nbsp;</span></span>ইস্রায়েলের বিপক্ষে কোনও ভবিষ্যৎ-কথন কৃতকার্য হবে না।<br> <span class="br-ind"><br><span class="indent">&nbsp;</span></span>যাকোব এবং ইস্রায়েল সম্পর্কে এখন বলা হবে,<br> <span class="br-ind"><br><span class="indent">&nbsp;</span></span>‘দেখো, ঈশ্বর কী কর্মই না সাধন করেছেন!’<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সেই জাতি সিংহীর মতো উত্থিত হয়,<br> <span class="br-ind"><br><span class="indent">&nbsp;</span></span>সিংহের মতোই তারা গাত্রোত্থান করে।<br> <span class="br-ind"><br><span class="indent">&nbsp;</span></span>তারা যতক্ষণ না শিকার বিদীর্ণ করে ততক্ষণ বিশ্রাম করে না,<br> <span class="br-ind"><br><span class="indent">&nbsp;</span></span>এবং নিহতদের শোণিত পান করে।”<br></div>
<div class="v" id="v25"><span class="vn">25</span> <span class="br-p"><br><br></span>বালাক তখন বিলিয়মকে বললেন, “তাদের অভিশাপ দেবেন না, কিংবা আশীর্বাদও করবেন না।”</div>
<div class="v" id="v26"><span class="vn">26</span> <span class="br-p"><br><br></span>বিলিয়ম উত্তর দিল, “আমি কি আপনাকে একথা বলিনি, যে আমি শুধু সেই কার্য করব, যা সদাপ্রভু আমাকে করতে বলবেন?”</div>
<div class="v" id="v27"><h2>বিলিয়মের তৃতীয় প্রত্যাদেশ</h2><span class="vn">27</span> <span class="br-p"><br><br></span>তারপরে বিলিয়মকে বালাক বললেন, “আসুন আমি আপনাকে অন্য এক স্থানে নিয়ে যাই। সম্ভবত ঈশ্বর সন্তুষ্ট হবেন, যেন আপনি আমার পক্ষে সেখান থেকে তাদের অভিশাপ দেন।”</div>
<div class="v" id="v28"><span class="vn">28</span> আর বালাক মরুভূমি অভিমুখী পিয়োর শৃঙ্গে বিলিয়মকে নিয়ে গেলেন।</div>
<div class="v" id="v29"><span class="vn">29</span> <span class="br-p"><br><br></span>বিলিয়ম বলল, “এখানে আমার জন্য আপনি সাতটি বেদি নির্মাণ করুন এবং সাতটি বৃষ ও সাতটি মেষের বলিদানের আয়োজন করুন।”</div>
<div class="v" id="v30"><span class="vn">30</span> বিলিয়মের কথামত বালাক তা-ই করলেন এবং প্রত্যেকটি বেদির উপরে একটি করে বৃষ ও একটি মেষ উৎসর্গ করা হল।</div>
</div>
<!-- PARSED ABOVE; EDITING MAY BREAK PARSER -->
</body></html>