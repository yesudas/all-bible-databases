<html><head>
<meta http-equiv="Content-Type" content="text/html;charset=utf-8" />
<title>Num 28 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 28);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_26.html">26</a> <a href="Num_27.html">27</a> <b>28</b> <a href="Num_29.html">29</a> <a href="Num_30.html">30</a> ... <a href="Num_36.html">36</a> </div><hr>
<h1>Num 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রাত্যহিক নৈবেদ্য</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “ইস্রায়েলীদের আদেশ দিয়ে তাদের এই কথা বলো, ‘তোমরা নিরূপিত সময়ে, আমার আনন্দদায়ক সুরভিরূপে, অগ্নির মাধ্যমে ভক্ষ্য-নৈবেদ্য উৎসর্গ করবে।’</div>
<div class="v" id="v3"><span class="vn">3</span> তাদের বলো, ‘অগ্নির মাধ্যমে অনুরূপ নৈবেদ্য তোমরা সদাপ্রভুর উদ্দেশে প্রতিদিন হোম-নৈবেদ্যরূপে ক্রুটিহীন এক বর্ষীয় দুটি মেষশাবক উৎসর্গ করবে।</div>
<div class="v" id="v4"><span class="vn">4</span> একটি সকালে ও অন্যটি গোধূলিবেলায় উৎসর্গ করবে।</div>
<div class="v" id="v5"><span class="vn">5</span> তার সঙ্গে শস্য-নৈবেদ্য হিসেবে, এক ঐফার<sup class="fnm"><a name="fnm1" href="#fn1">1</a></sup> এক-দশমাংশ মিহি ময়দা, এক হিনের<sup class="fnm"><a name="fnm2" href="#fn2">2</a></sup> এক-চতুর্থাংশ নিষ্পেষিত জলপাই তেলের সঙ্গে মিশ্রিত করে দিতে হবে।</div>
<div class="v" id="v6"><span class="vn">6</span> এই নিয়মিত হোম-নৈবেদ্য, সীনয় পর্বতে স্থাপিত আনন্দদায়ক সুরভিত বলি, যা সদাপ্রভুর উদ্দেশে এক ভক্ষ্য-নৈবেদ্য।</div>
<div class="v" id="v7"><span class="vn">7</span> এর পেয়-নৈবেদ্যরূপে, প্রত্যেকটি মেষশাবকের সঙ্গে, এক হিনের এক-চতুর্থাংশ তীব্র দ্রাক্ষারস দিতে হবে। সেই পেয়-নৈবেদ্য, পবিত্র স্থলে সদাপ্রভুর উদ্দেশে ঢেলে দিতে হবে।</div>
<div class="v" id="v8"><span class="vn">8</span> সন্ধ্যাবেলায় দ্বিতীয় মেষটি, একই ধরনের শস্য-নৈবেদ্য ও পেয়-নৈবেদ্য সহযোগে প্রস্তুত করবে, যেমন সকালবেলা করেছিল। এটি ভক্ষ্য-নৈবেদ্য, অগ্নির মাধ্যমে সদাপ্রভুর আনন্দদায়ক সুরভিরূপে নিবেদিত হবে।</div>
<div class="v" id="v9"><h2>বিশ্রামবারের নৈবেদ্য</h2><span class="vn">9</span> <span class="br-p"><br><br></span>“ ‘বিশ্রামবারে ক্রুটিহীন এক বর্ষীয় দুটি মেষশাবক নিয়ে উৎসর্গ করবে। সেই সঙ্গে তার পরিপূরক পেয়-নৈবেদ্য ও শস্য-নৈবেদ্যরূপে, এক ঐফার<sup class="fnm"><a name="fnm3" href="#fn3">3</a></sup> দুই-দশমাংশ মিহি ময়দা তেলে মিশ্রিত করে নিবেদন করবে।</div>
<div class="v" id="v10"><span class="vn">10</span> নিয়মিত হোম-নৈবেদ্য ও পরিপূরক পেয়-নৈবেদ্যর অতিরিক্ত এই হোম-নৈবেদ্য প্রতি বিশ্রামবারের জন্য প্রযোজ্য।</div>
<div class="v" id="v11"><h2>মাসিক নৈবেদ্য</h2><span class="vn">11</span> <span class="br-p"><br><br></span>“ ‘প্রত্যেক মাসের প্রথম দিনে, সদাপ্রভুর নিকট দুটি পুংগোবৎস, একটি মেষ এবং সাতটি মদ্দা মেষশাবক, হোম-নৈবেদ্যরূপে উৎসর্গ করবে। এদের প্রত্যেকটিই ত্রুটিহীন হতে হবে।</div>
<div class="v" id="v12"><span class="vn">12</span> প্রত্যেকটি পুং গোবৎসের সঙ্গে শস্য-নৈবেদ্যরূপে এক ঐফার<sup class="fnm"><a name="fnm4" href="#fn4">4</a></sup> তিন-দশমাংশ মিহি ময়দা তেলে মিশ্রিত করে দিতে হবে। মেষটির জন্য শস্য-নৈবেদ্য হবে, তেলে মিশ্রিত এক ঐফার দুই-দশমাংশ মিহি ময়দা;</div>
<div class="v" id="v13"><span class="vn">13</span> আবার প্রত্যেকটি মেষশাবকের শস্য-নৈবেদ্য হবে এক ঐফার এক-দশমাংশ তেলে মিশ্রিত মিহি ময়দা। এই সমস্ত হোম-নৈবেদ্য, অগ্নির মাধ্যমে, সদাপ্রভুর আনন্দদায়ক সুরভিরূপে নিবেদিত হবে।</div>
<div class="v" id="v14"><span class="vn">14</span> এদের পরিপূরক পেয়-নৈবেদ্য হবে, প্রত্যেকটি গোবৎসের সঙ্গে হিনের এক অর্ধাংশ; মেষটির হিনের এক-তৃতীয়াংশ এবং প্রত্যেকটি মেষশাবকের সঙ্গে হিনের এক-চতুর্থাংশ দ্রাক্ষারস। বছরের প্রত্যেক অমাবস্যায় এই মাসিক হোম-নৈবেদ্য উৎসর্গ করতে হবে।</div>
<div class="v" id="v15"><span class="vn">15</span> নিয়মিত হোম-নৈবেদ্য ও তার পরিপূরক পেয়-নৈবেদ্যর সঙ্গে পাপার্থক বলিরূপে, সদাপ্রভুর নিকট একটি পুং ছাগলও উপহার দিতে হবে।</div>
<div class="v" id="v16"><h2>নিস্তারপর্ব</h2><span class="vn">16</span> <span class="br-p"><br><br></span>“ ‘প্রথম মাসের চতুর্দশ দিনে, সদাপ্রভুর নিস্তারপর্ব অনুষ্ঠিত হবে।</div>
<div class="v" id="v17"><span class="vn">17</span> এই মাসের পঞ্চদশ দিনে এক উৎসব হবে। সাতদিন খামিরবিহীন রুটি আহার করতে হবে।</div>
<div class="v" id="v18"><span class="vn">18</span> প্রথম দিনে এক পবিত্র সভা আহূত হবে এবং সেদিন কোনো নিয়মিত কর্ম করবে না।</div>
<div class="v" id="v19"><span class="vn">19</span> সদাপ্রভুর নিকট অগ্নির মাধ্যমে এক নৈবেদ্য, অর্থাৎ এক হোম-নৈবেদ্য নিবেদন কোরো। দুটি পুংগোবৎস, একটি মেষ ও সাতটি এক বর্ষীয় মদ্দা মেষশাবক নিতে হবে। এর সব কটিই ত্রুটিহীন হওয়া চাই।</div>
<div class="v" id="v20"><span class="vn">20</span> প্রত্যেকটি পুং গোবৎসের সঙ্গে পরিপূরক শস্য-নৈবেদ্য দিতে হবে, তেলে মিশ্রিত এক ঐফার তিন-দশমাংশ মিহি ময়দা, মেষটির সঙ্গে দুই-দশমাংশ</div>
<div class="v" id="v21"><span class="vn">21</span> ও সাতটি মেষশাবকের প্রত্যেক সাতটি মেষের জন্য এক-দশমাংশ মিহি ময়দা।</div>
<div class="v" id="v22"><span class="vn">22</span> তোমাদের প্রায়শ্চিত্ত সাধনের উদ্দেশে, পাপার্থক বলির জন্য একটি পুং ছাগলও নেবে।</div>
<div class="v" id="v23"><span class="vn">23</span> প্রত্যূষকালে নিয়মিত হোম-নৈবেদ্যর অতিরিক্তিরূপে এই সমস্তের আয়োজন করতে হবে।</div>
<div class="v" id="v24"><span class="vn">24</span> এইভাবে সাতদিন ধরে প্রত্যেকদিন, সদাপ্রভুর আনন্দদায়ক সুরভিরূপে নিবেদিত ভক্ষ্য-নৈবেদ্যর আয়োজন করবে। নিয়িমিত হোম-নৈবেদ্য ও তার পরিপূরক পেয়-নৈবেদ্যর অতিরিক্তরূপে এই আয়োজন করতে হবে।</div>
<div class="v" id="v25"><span class="vn">25</span> সপ্তম দিনে এক পবিত্র সভা আহূত হবে। সেদিনও কোনো নিয়মিত কর্ম করবে না।</div>
<div class="v" id="v26"><h2>সাত সপ্তাহের উৎসব</h2><span class="vn">26</span> <span class="br-p"><br><br></span>“ ‘প্রথম উৎপন্ন শস্যের দিনে, সাত সপ্তাহের উৎসবে, যখন তোমরা সদাপ্রভুকে নতুন শস্য নিবেদন করবে, পবিত্র নতুন শস্যের সভা আহ্বান করবে এবং কোনো নিয়মিত কর্ম করবে না।</div>
<div class="v" id="v27"><span class="vn">27</span> সদাপ্রভুর আনন্দদায়ক সুরভিস্বরূপ হোম-নৈবেদ্যরূপে, দুটি পুংগোবৎস, একটি মেষ ও সাতটি এক বর্ষীয় মদ্দা মেষশাবক উৎসর্গ করবে।</div>
<div class="v" id="v28"><span class="vn">28</span> প্রত্যেকটি পুং গোবৎসের জন্য পরিপূরক শস্য-নৈবেদ্য হবে তেলে মিশ্রিত এক ঐফার তিন-দশমাংশ মিহি ময়দা; মেষটির জন্য দুই-দশমাংশ</div>
<div class="v" id="v29"><span class="vn">29</span> এবং সাতটি মেষশাবকের প্রত্যেকটির জন্য এক-দশমাংশ করে।</div>
<div class="v" id="v30"><span class="vn">30</span> তোমাদের প্রায়শ্চিত্ত সাধনের উদ্দেশে একটি পুং ছাগলও নেবে।</div>
<div class="v" id="v31"><span class="vn">31</span> নিয়মিত হোম-নৈবেদ্য ও শস্য-নৈবেদ্যর অতিরিক্তরূপে এই সমস্তের আয়োজন পেয়-নৈবেদ্য সহযোগে করবে। নিশ্চিত হবে, যেন পশুগুলি ত্রুটিহীন হয়।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> প্রায় ১.৬ কিলোগ্রাম</div>
<div class="fn"><sup class="fnt"><a name="fn2" href="#fnm2">2</a></sup> প্রায় ১ লিটার</div>
<div class="fn"><sup class="fnt"><a name="fn3" href="#fnm3">3</a></sup> প্রায় ৩.২ কিলোগ্রাম; ১২, ২০ ও ২৮ পদেও আছে</div>
<div class="fn"><sup class="fnt"><a name="fn4" href="#fnm4">4</a></sup> প্রায় ৫ কিলোগ্রাম; ২০ ও ২৮ পদেও আছে</div>
</div>
<!-- PARSED ABOVE; EDITING MAY BREAK PARSER -->
</body></html>