<html><head>
<meta http-equiv="Content-Type" content="text/html;charset=utf-8" />
<title>Num 33 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 33);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_31.html">31</a> <a href="Num_32.html">32</a> <b>33</b> <a href="Num_34.html">34</a> <a href="Num_35.html">35</a> <a href="Num_36.html">36</a> </div><hr>
<h1>Num 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীদের যাত্রাপথের পর্যায়ক্রমের বিবরণ</h2><span class="vn">1</span> <span class="br-p"><br><br></span>মোশি এবং হারোণের নেতৃত্বে যখন ইস্রায়েলীরা মিশর থেকে সৈন্য শ্রেণিবিভাগ অনুযায়ী বের হয়েছিল, তখন এই হল যাত্রাপথের পর্যায়ক্রমের বিবরণ।</div>
<div class="v" id="v2"><span class="vn">2</span> সদাপ্রভুর আদেশমত মোশি তাদের যাত্রাপথের পর্যায়ক্রমের বিবরণ নথিভুক্ত করেন। এই হল তাদের যাত্রাপথের পর্যায়ক্রম বিবরণ।</div>
<div class="v" id="v3"><span class="vn">3</span> <span class="br-p"><br><br></span>প্রথম মাসের পঞ্চদশ দিনে, নিস্তারপর্বের পরের দিন, ইস্রায়েলীরা রামিষেষ থেকে বের হয়। তারা সমস্ত মিশরীয়দের সম্মুখ দিয়ে সদম্ভে বেরিয়ে আসে।</div>
<div class="v" id="v4"><span class="vn">4</span> সেই সময় তারা তাদের জ্যেষ্ঠ সন্তানদের সমাহিত করছিল, যাদের সদাপ্রভু আঘাত করে নিধন করেছিলেন। এইভাবে ঈশ্বর তাদের দেবগণের বিচার করেছিলেন।</div>
<div class="v" id="v5"><span class="vn">5</span> <span class="br-p"><br><br></span>ইস্রায়েলীরা রামিষেষ ত্যাগ করে সুক্কোতে ছাউনি স্থাপন করল।</div>
<div class="v" id="v6"><span class="vn">6</span> <span class="br-p"><br><br></span>তারা সুক্কোৎ ত্যাগ করে মরুভূমির প্রান্তে, এথমে ছাউনি স্থাপন করল।</div>
<div class="v" id="v7"><span class="vn">7</span> <span class="br-p"><br><br></span>তারা এথম ত্যাগ করে, পী-হহীরোতের বিপরীতমুখী হয়ে, বায়াল-সফোনের পূর্বপ্রান্তে এল। তারপর মিগ্‌দোলের নিকটে ছাউনি স্থাপন করল।</div>
<div class="v" id="v8"><span class="vn">8</span> <span class="br-p"><br><br></span>তারা পী-হহীরোৎ ত্যাগ করে, সমুদ্রের অভ্যন্তর হয়ে মরুভূমিতে গেল এবং তারা এথমের প্রান্তরে তিনদিনের পথ অতিক্রম করে, তারা মারায় ছাউনি স্থাপন করল।</div>
<div class="v" id="v9"><span class="vn">9</span> <span class="br-p"><br><br></span>মারা ত্যাগ করে তারা এলীমে গেল, যেখানে বারোটি প্রস্রবণ ও সত্তরটি খেজুর গাছ ছিল। তারা সেখানে ছাউনি স্থাপন করল।</div>
<div class="v" id="v10"><span class="vn">10</span> <span class="br-p"><br><br></span>তারা এলীম ত্যাগ করে লোহিত সাগরতীরে ছাউনি স্থাপন করল।</div>
<div class="v" id="v11"><span class="vn">11</span> <span class="br-p"><br><br></span>তারা লোহিত সাগর ত্যাগ করে, সীন প্রান্তরে ছাউনি স্থাপন করল।</div>
<div class="v" id="v12"><span class="vn">12</span> <span class="br-p"><br><br></span>সীন প্রান্তর ত্যাগ করে তারা দপ্‌কাতে ছাউনি স্থাপন করল।</div>
<div class="v" id="v13"><span class="vn">13</span> <span class="br-p"><br><br></span>দপ্‌কা ত্যাগ করে তারা আলূশে ছাউনি স্থাপন করল।</div>
<div class="v" id="v14"><span class="vn">14</span> <span class="br-p"><br><br></span>আলূশ ত্যাগ করে তারা রফীদীমে ছাউনি স্থাপন করল, যেখানে লোকদের পান করার জন্য জল ছিল না।</div>
<div class="v" id="v15"><span class="vn">15</span> <span class="br-p"><br><br></span>রফীদীম ত্যাগ করে তারা সীনয় প্রান্তরে ছাউনি স্থাপন করল।</div>
<div class="v" id="v16"><span class="vn">16</span> <span class="br-p"><br><br></span>সীনয় প্রান্তর ত্যাগ করে তারা কিব্রোৎ-হত্তাবায় ছাউনি স্থাপন করল।</div>
<div class="v" id="v17"><span class="vn">17</span> <span class="br-p"><br><br></span>কিব্রোৎ-হত্তাবা ত্যাগ করে তারা হৎসেরোতে ছাউনি স্থাপন করল।</div>
<div class="v" id="v18"><span class="vn">18</span> <span class="br-p"><br><br></span>হৎসেরোৎ ত্যাগ করে তারা রিৎমায় ছাউনি স্থাপন করল।</div>
<div class="v" id="v19"><span class="vn">19</span> <span class="br-p"><br><br></span>রিৎমা ত্যাগ করে তারা রিম্মোণ-পেরসে ছাউনি স্থাপন করল।</div>
<div class="v" id="v20"><span class="vn">20</span> <span class="br-p"><br><br></span>রিম্মোণ-পেরস ত্যাগ করে তারা লিব্‌নায় ছাউনি স্থাপন করল।</div>
<div class="v" id="v21"><span class="vn">21</span> <span class="br-p"><br><br></span>লিব্‌না ত্যাগ করে তারা রিস্‌সায় ছাউনি স্থাপন করল।</div>
<div class="v" id="v22"><span class="vn">22</span> <span class="br-p"><br><br></span>রিস্‌সা ত্যাগ করে তারা কহেলাথায় ছাউনি স্থাপন করল।</div>
<div class="v" id="v23"><span class="vn">23</span> <span class="br-p"><br><br></span>কহেলাথা ত্যাগ করে তারা শেফর পর্বতে ছাউনি স্থাপন করল।</div>
<div class="v" id="v24"><span class="vn">24</span> <span class="br-p"><br><br></span>শেফর পর্বত ত্যাগ করে তারা হরাদায় ছাউনি স্থাপন করল।</div>
<div class="v" id="v25"><span class="vn">25</span> <span class="br-p"><br><br></span>হরাদা ত্যাগ করে তারা মখেলোতে ছাউনি স্থাপন করল।</div>
<div class="v" id="v26"><span class="vn">26</span> <span class="br-p"><br><br></span>মখেলোৎ ত্যাগ করে তারা তহতে ছাউনি স্থাপন করল।</div>
<div class="v" id="v27"><span class="vn">27</span> <span class="br-p"><br><br></span>তহৎ ত্যাগ করে তারা তেরহে ছাউনি স্থাপন করল।</div>
<div class="v" id="v28"><span class="vn">28</span> <span class="br-p"><br><br></span>তেরহ ত্যাগ করে তারা মিৎকায় ছাউনি স্থাপন করল।</div>
<div class="v" id="v29"><span class="vn">29</span> <span class="br-p"><br><br></span>মিৎকা ত্যাগ করে তারা হশ্‌মোনায় ছাউনি স্থাপন করল।</div>
<div class="v" id="v30"><span class="vn">30</span> <span class="br-p"><br><br></span>হশ্‌মোনা ত্যাগ করে তারা মোষেরোতে ছাউনি স্থাপন করল।</div>
<div class="v" id="v31"><span class="vn">31</span> <span class="br-p"><br><br></span>মোষেরোৎ ত্যাগ করে তারা বনেয়াকনে ছাউনি স্থাপন করল।</div>
<div class="v" id="v32"><span class="vn">32</span> <span class="br-p"><br><br></span>বনেয়াকন ত্যাগ করে তারা হোর্‌-হগিদ্‌গদে ছাউনি স্থাপন করল।</div>
<div class="v" id="v33"><span class="vn">33</span> <span class="br-p"><br><br></span>হোর্‌-হগিদ্‌গদ ত্যাগ করে তারা যট্‌বাথায় ছাউনি স্থাপন করল।</div>
<div class="v" id="v34"><span class="vn">34</span> <span class="br-p"><br><br></span>যট্‌বাথা ত্যাগ করে তারা অব্রোণায় ছাউনি স্থাপন করল।</div>
<div class="v" id="v35"><span class="vn">35</span> <span class="br-p"><br><br></span>অব্রোণা ত্যাগ করে তারা ইৎসিয়োন-গেবরে ছাউনি স্থাপন করল।</div>
<div class="v" id="v36"><span class="vn">36</span> <span class="br-p"><br><br></span>ইৎসিয়োন-গেবর ত্যাগ করে তারা সীন প্রান্তরে, কাদেশে ছাউনি স্থাপন করল।</div>
<div class="v" id="v37"><span class="vn">37</span> <span class="br-p"><br><br></span>কাদেশ ত্যাগ করে তারা ইদোমের সীমানায়, হোর পর্বতে ছাউনি স্থাপন করল।</div>
<div class="v" id="v38"><span class="vn">38</span> সদাপ্রভুর আদেশে যাজক হারোণ হোর পর্বতে উঠে গেলেন। ইস্রায়েলীদের মিশর থেকে বের হওয়ার পর, চল্লিশতম বছরের পঞ্চম মাসের প্রথম দিনে, তিনি সেখানে প্রাণত্যাগ করলেন।</div>
<div class="v" id="v39"><span class="vn">39</span> হোর পর্বতে মারা যাবার সময় হারোণের বয়স হয়েছিল, একশত তেইশ বছর।</div>
<div class="v" id="v40"><span class="vn">40</span> <span class="br-p"><br><br></span>কনানীয় রাজা অরাদ, যিনি কনানের নেগেভ অঞ্চলে বাস করতেন, তিনি শুনলেন যে ইস্রায়েলীরা আসছে।</div>
<div class="v" id="v41"><span class="vn">41</span> <span class="br-p"><br><br></span>তারা হোর পর্বত ত্যাগ করে সল্‌মোনায় ছাউনি স্থাপন করল।</div>
<div class="v" id="v42"><span class="vn">42</span> <span class="br-p"><br><br></span>সল্‌মোনা ত্যাগ করে তারা পূনোনে ছাউনি স্থাপন করল।</div>
<div class="v" id="v43"><span class="vn">43</span> <span class="br-p"><br><br></span>পূনোন ত্যাগ করে তারা ওবোতে ছাউনি স্থাপন করল।</div>
<div class="v" id="v44"><span class="vn">44</span> <span class="br-p"><br><br></span>ওবোৎ ত্যাগ করে তারা মোয়াবের সীমানায় ঈয়ী-অবারীমে ছাউনি স্থাপন করল।</div>
<div class="v" id="v45"><span class="vn">45</span> <span class="br-p"><br><br></span>তারা ঈয়ী-অবারীম ত্যাগ করে দীবোন গাদে ছাউনি স্থাপন করল।</div>
<div class="v" id="v46"><span class="vn">46</span> <span class="br-p"><br><br></span>তারা দীবোন গাদ ত্যাগ করে অল্‌মোন দিব্লাথয়িমে ছাউনি স্থাপন করল।</div>
<div class="v" id="v47"><span class="vn">47</span> <span class="br-p"><br><br></span>অল্‌মোন দিব্লাথয়িম ত্যাগ করে তারা নেবোর নিকটে অবারীম পর্বতসমুহে ছাউনি স্থাপন করল।</div>
<div class="v" id="v48"><span class="vn">48</span> <span class="br-p"><br><br></span>অবারীম পার্বত্য অঞ্চল ত্যাগ করে জর্ডন সমীপে, যিরীহোর অপর পাশে, মোয়াবের সমতলে ছাউনি স্থাপন করল।</div>
<div class="v" id="v49"><span class="vn">49</span> সেখানে, তারা মোয়াবের সমতলে, জর্ডন বরাবর, বেথ-যিশীমোৎ থেকে আবেল শিটিম পর্যন্ত ছাউনি স্থাপন করল।</div>
<div class="v" id="v50"><span class="vn">50</span> <span class="br-p"><br><br></span>জর্ডন সমীপে, যিরীহোর অপর পাশে, মোয়াবের সমতলে সদাপ্রভু মোশিকে বললেন,</div>
<div class="v" id="v51"><span class="vn">51</span> “ইস্রায়েলীদের সঙ্গে কথা বলো এবং তাদের বলো, ‘তোমরা যখন জর্ডন অতিক্রম করে কনানে যাবে,</div>
<div class="v" id="v52"><span class="vn">52</span> সেখানকার সমস্ত অধিবাসীদের বিতাড়িত করবে। তাদের সমস্ত ক্ষোদিত প্রতিমা ও ছাঁচে ঢালা দেবমূর্তি বিনষ্ট এবং তাদের উচ্চস্থলসমূহ ধ্বংস করবে।</div>
<div class="v" id="v53"><span class="vn">53</span> দেশ দখল করে তার মধ্যে উপনিবেশ স্থাপন করবে, কারণ আমি ওই দেশ তোমাদের অধিকারের জন্য দিয়েছি।</div>
<div class="v" id="v54"><span class="vn">54</span> গোষ্ঠী অনুসারে গুটিকাপাত দ্বারা সেই দেশ তোমরা ভাগ করবে। বেশি লোককে বেশি অংশ এবং যাদের লোকসংখ্যা অল্প তাদের অল্প অংশ দেবে। গুটিকাপাত দ্বারা তাদের যা নির্ধারিত হবে তা তাদেরই। তোমাদের পৈতৃক গোষ্ঠী অনুযায়ী তা বণ্টন করবে।</div>
<div class="v" id="v55"><span class="vn">55</span> <span class="br-p"><br><br></span>“ ‘কিন্তু, যদি তোমরা সেই দেশনিবাসীদের তাড়িয়ে না দাও, যাদের তোমরা বসবাস করার অনুমতি দেবে, তারা তোমাদের চক্ষুর কণ্টক ও কুক্ষিদেশের অঙ্কুশস্বরূপ হবে। যে দেশে তোমরা বাস করবে, সেই স্থানে তারা তোমাদের ক্লেশ দেবে।</div>
<div class="v" id="v56"><span class="vn">56</span> তখন আমি তোমাদের প্রতি তাই করব, যা আমি তাদের প্রতি করতে মনস্থ করেছিলাম।’ ”</div>
</div>
<!-- PARSED ABOVE; EDITING MAY BREAK PARSER -->
</body></html>