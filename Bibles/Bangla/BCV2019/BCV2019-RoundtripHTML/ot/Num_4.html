<html><head>
<meta http-equiv="Content-Type" content="text/html;charset=utf-8" />
<title>Num 4 &ndash; গণনা পুস্তক &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 4);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গণনা পুস্তক</b> &ndash; <a href="Num_1.html">1</a> <a href="Num_2.html">2</a> <a href="Num_3.html">3</a> <b>4</b> <a href="Num_5.html">5</a> <a href="Num_6.html">6</a> ... <a href="Num_36.html">36</a> </div><hr>
<h1>Num 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কহাতীয় গোষ্ঠী</h2><span class="vn">1</span> <span class="br-p"><br><br></span>সদাপ্রভু মোশি ও হারোণকে বললেন,</div>
<div class="v" id="v2"><span class="vn">2</span> “লেবি গোষ্ঠীর অন্তর্গত, কহাত সন্তানদের, গোষ্ঠী ও বংশ অনুসারে জনগণনা করো।</div>
<div class="v" id="v3"><span class="vn">3</span> যারা সমাগম তাঁবু সম্পর্কিত কর্ম করার জন্য সমাগত হয়, ত্রিশ থেকে পঞ্চাশ বছর সেই পুরুষদের সংখ্যা গণনা করো।</div>
<div class="v" id="v4"><span class="vn">4</span> <span class="br-p"><br><br></span>“সমাগম তাঁবুতে কহাতীয়দের কর্ম এই; অতি পবিত্র দ্রব্যসমূহের তত্ত্বাবধান।</div>
<div class="v" id="v5"><span class="vn">5</span> যখন শিবির যাত্রা শুরু করবে, হারোণ ও তার পুত্রগণ অভ্যন্তরে যাবে। তারা আচ্ছাদক-পর্দা নামিয়ে এনে, তা দিয়ে সাক্ষ্যের সিন্দুক আবৃত করবে।</div>
<div class="v" id="v6"><span class="vn">6</span> তার উপরে তারা টেকসই চামড়ার আচ্ছাদন দেবে। এরপর তারা ঘন নীল রঙের এক বস্ত্রের আবরণ দিয়ে যথাস্থানে বহন-দণ্ড পরিয়ে দেবে।</div>
<div class="v" id="v7"><span class="vn">7</span> <span class="br-p"><br><br></span>“উপস্থিতির মেজের উপর তারা নীল রঙের বস্ত্র পাতবে, তার উপরে সমস্ত রেকাব, থালা ও বাটি এবং পেয়-নৈবেদ্য রাখার ঘটসকল রাখবে। যে রুটি সতত সেই মেজের উপরে রাখা থাকে, তা যথারীতি থাকবে।</div>
<div class="v" id="v8"><span class="vn">8</span> এই সমস্তের উপরে তারা এক উজ্জ্বল লাল রঙের বস্ত্র পাতবে ও টেকসই চামড়ার আচ্ছাদন দেবে এবং তার বহন-দণ্ড যথাস্থানে পরিয়ে দেবে।</div>
<div class="v" id="v9"><span class="vn">9</span> <span class="br-p"><br><br></span>“তারা একটি নীল রঙের বস্ত্র নিয়ে, দীপ্তিদানের উদ্দেশে যে দীপাধার, তা আবৃত করবে; সেই সঙ্গে তার প্রদীপসকল, সলিতা-কাটা যন্ত্রসমূহ, বারকোশ এবং তার প্রজ্বলনের উদ্দেশে দত্ত জলপাই তেলের পাত্রসমূহ আবৃত করবে।</div>
<div class="v" id="v10"><span class="vn">10</span> তারপর, তারা সেই দীপাধার ও তার সম্পর্কিত সমস্ত দ্রব্যের উপর টেকসই চামড়ার আচ্ছাদন দেবে এবং সেই সমস্ত তারা বহনকারী কাঠামোর উপরে রাখবে।</div>
<div class="v" id="v11"><span class="vn">11</span> <span class="br-p"><br><br></span>“স্বর্ণ-বেদির উপরে তারা নীল রঙের বস্ত্র পাতবে এবং টেকসই চামড়ার আচ্ছাদন দিয়ে তার বহন-দণ্ড যথাস্থানে পরিয়ে দেবে।</div>
<div class="v" id="v12"><span class="vn">12</span> <span class="br-p"><br><br></span>“পবিত্র-স্থলের পরিচর্যার উদ্দেশে ব্যবহৃত সমস্ত পাত্র নিয়ে তারা নীল রঙের বস্ত্রে জড়াবে; সেই সমস্তের উপরে টেকসই চামড়ার আচ্ছাদন দেবে এবং বহনকারী কাঠামোর উপরে রাখবে।</div>
<div class="v" id="v13"><span class="vn">13</span> <span class="br-p"><br><br></span>“তারা পিতলের বেদি থেকে সমস্ত ছাই বের করে দেবে। তার উপরে বেগুনি রঙের বস্ত্র পাতবে।</div>
<div class="v" id="v14"><span class="vn">14</span> তার উপরে তারা বেদির উদ্দেশে ব্যবহৃত সমস্ত বাসন-পত্র রাখবে, সমস্ত অঙ্গারধানী, ত্রিশূল, বেলচা, রক্ত ছিটানোর উদ্দেশে ব্যবহৃত বাটি সমূহ। এর উপরে তারা টেকসই চামড়ার আচ্ছাদন দেবে এবং তার বহন-দণ্ড যথাস্থানে পরাবে।</div>
<div class="v" id="v15"><span class="vn">15</span> <span class="br-p"><br><br></span>“হারোণ ও তার পুত্রেরা সমস্ত পবিত্র আসবাব ও পবিত্র দ্রব্যসমূহ আবৃত করার পর, যখন ছাউনি যাবার উদ্দেশে অগ্রসর হবে, তখন কেবল কহাতীয়েরা বহন করার জন্য এগিয়ে আসবে। তারা কিন্তু পবিত্র দ্রব্যসকল স্পর্শ করবে না, নইলে মৃত্যুবরণ করবে। কহাতীয়েরা সমাগম তাঁবুর মধ্যে স্থিত দ্রব্যসকল বহন করবে।</div>
<div class="v" id="v16"><span class="vn">16</span> <span class="br-p"><br><br></span>“যাজক হারোণের ছেলে ইলীয়াসর, দীপ্তির জন্য তৈলের, সুগন্ধি ধূপ, নিয়মিত শস্য-নৈবেদ্য ও অভিষেকের তৈলের দায়িত্ব নেবে। সে সমস্ত পবিত্র আসবাব ও দ্রব্য সমাগম তাঁবু ও তার অভ্যন্তরস্থ সমস্ত বিষয়ের তত্ত্বাবধায়ক হবে।”</div>
<div class="v" id="v17"><span class="vn">17</span> <span class="br-p"><br><br></span>সদাপ্রভু মোশি ও হারোণকে বললেন,</div>
<div class="v" id="v18"><span class="vn">18</span> “দেখবে, যেন কহাতীয় গোষ্ঠীর বংশসমূহ, লেবীয় গোষ্ঠী থেকে উচ্ছিন্ন না হয়।</div>
<div class="v" id="v19"><span class="vn">19</span> যখন তারা অতি পবিত্র দ্রব্যসমূহের নিকটবর্তী হয়, তারা যেন জীবিত থাকে, হত না হয়; তাদের জন্য এই কর্ম করো, হারোণ ও তার পুত্রেরা পবিত্রস্থলের অভ্যন্তরে যাবে এবং প্রত্যেক ব্যক্তিকে তার কার্য এবং কোনও দ্রব্য সে বহন করবে, তা নিরূপণ করবে।</div>
<div class="v" id="v20"><span class="vn">20</span> কিন্তু কহাতীয়েরা অবশ্যই ভিতরে গিয়ে, এক মুহূর্তের জন্যও পবিত্র দ্রব্যসকল দেখবে না, নইলে তাদের মৃত্যু হবে।”</div>
<div class="v" id="v21"><h2>গের্শোন গোষ্ঠী</h2><span class="vn">21</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v22"><span class="vn">22</span> “বংশ এবং গোষ্ঠী অনুসারে গের্শোনীয়দের জনগণনা করো,</div>
<div class="v" id="v23"><span class="vn">23</span> সমাগম তাঁবুর কর্মে যারা অংশগ্রহণ করে, ত্রিশ থেকে পঞ্চাশ বছর বয়সি সেইসব পুরুষদের সংখ্যা গণনা করো।</div>
<div class="v" id="v24"><span class="vn">24</span> <span class="br-p"><br><br></span>“গের্শোন গোষ্ঠীর সকলে, যখন তারা ভারবহন ও কর্ম করে, তাদের কর্তব্য এইরূপ হবে।</div>
<div class="v" id="v25"><span class="vn">25</span> তারা উপাসনা-তাঁবুর সকল পর্দা, তার বাইরে টেকসই চামড়ার আচ্ছাদন, সমাগম তাঁবুর প্রবেশপথের সকল পর্দা,</div>
<div class="v" id="v26"><span class="vn">26</span> উপাসনা-তাঁবু ও যজ্ঞবেদি পরিবেষ্টনকারী অঙ্গনের পর্দাসকল, প্রবেশপথের পর্দা, দড়ি সকল এবং পরিচর্যায় ব্যবহৃত সমস্ত উপকরণ বহন করবে। গের্শোনীয়েরা এসব দ্রব্য-সংক্রান্ত অথবা অন্যান্য যে কোনো কর্মই হোক না কেন তা করতে হবে।</div>
<div class="v" id="v27"><span class="vn">27</span> তাদের সমস্ত কর্ম, বহন-সংক্রান্ত অথবা অন্যান্য যে কোনো কর্মই হোক না কেন, সেই সমস্ত হারোণ এবং তার ছেলেদের নির্দেশে করতে হবে। তাদের দায়িত্বে যে সকল বহন করার কাজ থাকবে তা তুমি নির্দিষ্ট করে দেবে।</div>
<div class="v" id="v28"><span class="vn">28</span> সমাগম তাঁবুর জন্য গের্শোনীয়দের কর্ম এই। তাদের করণীয় কর্তব্য যাজক হারোণের ছেলে ঈথামরের নির্দেশ অনুসারে হবে।</div>
<div class="v" id="v29"><h2>মরারি গোষ্ঠী</h2><span class="vn">29</span> <span class="br-p"><br><br></span>“মরারিদেরও তাদের গোষ্ঠী ও বংশ অনুসারে গণনা করো।</div>
<div class="v" id="v30"><span class="vn">30</span> সমাগম তাঁবুর কর্মে অংশগ্রহণের জন্য যারা সমাগত হয়, ত্রিশ থেকে পঞ্চাশ বছর বয়সি সেই সমস্ত পুরুষদের সংখ্যা গণনা করো।</div>
<div class="v" id="v31"><span class="vn">31</span> সমাগম তাঁবুতে, তারা যখন কার্য করে, তাদের করণীয় কর্তব্য হবে এইরূপ; তারা উপাসনা-তাঁবুর কাঠামোর তক্তা সকল, তার অর্গলদণ্ড গুলি, খুঁটি ও পীঠসকল,</div>
<div class="v" id="v32"><span class="vn">32</span> সেই সঙ্গে প্রাঙ্গণের পরিবেষ্টনকারী খুঁটি সকল, তাঁবুর গোঁজ, দড়ি, তাদের উপকরণ এবং ব্যবহার্য সমস্ত আনুষঙ্গিক দ্রব্য বহন করবে। বহনের জন্য প্রত্যেক ব্যক্তিকে তার নির্দিষ্ট দ্রব্যসকল নিরূপণ কোরো।</div>
<div class="v" id="v33"><span class="vn">33</span> সমাগম তাঁবু সম্পর্কিত কর্ম করার সময় মরারি গোষ্ঠীর করণীয় কর্তব্য এই। তারা যাজক হারোণের ছেলে ঈথামরের নির্দেশে এই সমস্ত কর্ম করবে।”</div>
<div class="v" id="v34"><h2>লেবি গোষ্ঠীসমূহের জনগণনা</h2><span class="vn">34</span> <span class="br-p"><br><br></span><span class="br-ind"><br><span class="indent">&nbsp;</span></span>মোশি, হারোণ এবং সমাজের নেতাগণ, গোষ্ঠী ও বংশ অনুসারে কহাতীয়দের গণনা করলেন। <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ত্রিশ থেকে পঞ্চাশ বছর বয়সি সমস্ত পুরুষদের, যারা সমাগম তাঁবুর কর্ম করার জন্য সমাগত হল,<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>গোষ্ঠী অনুসারে তাদের গণিত সংখ্যা 2,750।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>কহাতীয় গোষ্ঠীর যারা সমাগম তাঁবুর পরিচর্যা করত, সেই সমস্ত ব্যক্তির এই মোট সংখ্যা। মোশির মাধ্যমে সদাপ্রভু যে আদেশ দিয়েছিলেন, সেই অনুসারে মোশি ও হারোণ তাদের গণনা করেছিলেন। <span class="br-p"><br><br></span><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>গের্শোনীয়েরা তাদের গোষ্ঠী এবং বংশ অনুসারে গণিত হয়েছিল। <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>সমস্ত পুরুষ যাদের বয়স ত্রিশ থেকে পঞ্চাশ বছর, যারা সমাগম তাঁবুর কর্মে অংশগ্রহণ করতে আসত,<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তাদের গোষ্ঠী এবং বংশ অনুসারে গণিত জনসংখ্যা ছিল 2,630।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>যারা সমাগম তাঁবু পরিচর্যা করত, সেই গের্শোনীয়দের এই ছিল মোট জনসংখ্যা। সদাপ্রভুর আদেশমতো মোশি ও হারোণ তাদের গণনা করেছিলেন। <span class="br-p"><br><br></span><br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>মরারিদের তাদের গোষ্ঠী ও বংশ অনুসারে গণনা করা হয়েছিল। <span class="br-p"><br><br></span><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>সমস্ত পুরুষ যাদের বয়স ত্রিশ থেকে পঞ্চাশ বছর, যারা সমাগম তাঁবুর কর্মে অংশগ্রহণ করতে আসত,<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>গোষ্ঠী অনুসারে তাদের গণিত সংখ্যা ছিল 3,200।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>মরারি গোষ্ঠীর এই ছিল মোট সংখ্যা। সদাপ্রভু মোশির মাধ্যমে যে আদেশ দিয়েছিলেন, সেই অনুসারে মোশি ও হারোণ তাদের গণনা করেছিলেন। <span class="br-p"><br><br></span><br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>এইভাবে মোশি, হারোণ এবং ইস্রায়েলের নেতাগণ, সমস্ত লেবীয়দের, তাদের গোষ্ঠী ও বংশ অনুসারে গণনা করেছিলেন।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>ত্রিশ থেকে পঞ্চাশ বছর বয়সি সমস্ত পুরুষ যারা পরিচর্যা ও সমাগম তাঁবু বহনের জন্য আসত,<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তাদের গণিত সংখ্যা হয়েছিল 8,580।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>মোশির মাধ্যমে দেওয়া সদাপ্রভুর আদেশ অনুসারে তাদের প্রত্যেকজনকে তার কর্ম ও বহনীয় দ্রব্যসামগ্রী নিরূপণ করা হয়েছিল।<br> <span class="br-p"><br><br></span>এইভাবে তাদের মোট সংখ্যা গণিত হয়েছিল, যে রকম সদাপ্রভু মোশিকে আদেশ দিয়েছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>