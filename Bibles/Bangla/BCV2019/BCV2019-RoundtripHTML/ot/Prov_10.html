<html><head>
<meta http-equiv="Content-Type" content="text/html;charset=utf-8" />
<title>Prov 10 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 10);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_8.html">8</a> <a href="Prov_9.html">9</a> <b>10</b> <a href="Prov_11.html">11</a> <a href="Prov_12.html">12</a> ... <a href="Prov_31.html">31</a> </div><hr>
<h1>Prov 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের হিতোপদেশ</h2><span class="vn">1</span> <span class="br-p"><br><br></span>শলোমনের হিতোপদেশ: <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানবান ছেলে তার বাবার জীবনে আনন্দ নিয়ে আসে,<br> <span class="br-ind"><br><span class="indent">&nbsp;</span></span>কিন্তু মূর্খ ছেলে তার মায়ের জীবনে দুঃখ নিয়ে আসে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অসৎ উপায়ে অর্জিত ধনসম্পত্তির দীর্ঘস্থায়ী কোনও মূল্য নেই,<br> <span class="br-ind"><br><span class="indent">&nbsp;</span></span>কিন্তু ধার্মিকতা মৃত্যু থেকে উদ্ধার করে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু ধার্মিককে ক্ষুধার্ত থাকতে দেন না,<br> <span class="br-ind"><br><span class="indent">&nbsp;</span></span>কিন্তু তিনি দুষ্টের অভিলাষ ব্যর্থ করেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলসতার হাত দারিদ্র ডেকে আনে,<br> <span class="br-ind"><br><span class="indent">&nbsp;</span></span>কিন্তু পরিশ্রমী হাত ধনসম্পত্তি নিয়ে আসে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে গ্রীষ্মকালে ফসল সংগ্রহ করে সে বিচক্ষণ ছেলে,<br> <span class="br-ind"><br><span class="indent">&nbsp;</span></span>কিন্তু যে ফসল কাটার মরশুমে ঘুমিয়ে থাকে সে মর্যাদাহানিকর ছেলে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আশীর্বাদ ধার্মিকের মাথার মুকুট হয়,<br> <span class="br-ind"><br><span class="indent">&nbsp;</span></span>কিন্তু হিংস্রতা দুষ্টের মুখ ঢেকে রাখে।<sup class="fnm"><a name="fnm1" href="#fn1">1</a></sup> <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ধার্মিকের নাম আশীর্বাদ করার সময় ব্যবহৃত হয়,<sup class="fnm"><a name="fnm2" href="#fn2">2</a></sup><br> <span class="br-ind"><br><span class="indent">&nbsp;</span></span>কিন্তু দুষ্টের নামে পচন ধরবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অন্তরে যে জ্ঞানবান সে আজ্ঞা গ্রহণ করে,<br> <span class="br-ind"><br><span class="indent">&nbsp;</span></span>কিন্তু বাচাল মূর্খের সর্বনাশ হবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে কেউ সততা নিয়ে চলে সে নিরাপদে চলে,<br> <span class="br-ind"><br><span class="indent">&nbsp;</span></span>কিন্তু যে কেউ বাঁকা পথ ধরে সে ধরা পড়ে যাবে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যে কেউ বিদ্বেষপূর্ণভাবে ইশারা করে সে দুঃখ জন্মায়,<br> <span class="br-ind"><br><span class="indent">&nbsp;</span></span>ও বাচাল মূর্খের সর্বনাশ হবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধার্মিকের মুখ জীবনের উৎস,<br> <span class="br-ind"><br><span class="indent">&nbsp;</span></span>কিন্তু দুষ্টের মুখ হিংস্রতা ঢেকে রাখে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঘৃণা বিবাদ জাগিয়ে তোলে,<br> <span class="br-ind"><br><span class="indent">&nbsp;</span></span>কিন্তু ভালোবাসা সব অপরাধ ঢেকে দেয়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বিচক্ষণ লোকের ঠোঁটে প্রজ্ঞা পাওয়া যায়,<br> <span class="br-ind"><br><span class="indent">&nbsp;</span></span>কিন্তু যার কোনও বোধবুদ্ধি নেই তার পিঠের জন্য লাঠি রাখা থাকে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানবানেরা জ্ঞান সঞ্চয় করে রাখে,<br> <span class="br-ind"><br><span class="indent">&nbsp;</span></span>কিন্তু মূর্খের মুখ সর্বনাশ ডেকে আনে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধনবানের ধনসম্পত্তিই তাদের সুরক্ষিত নগর,<br> <span class="br-ind"><br><span class="indent">&nbsp;</span></span>কিন্তু দারিদ্রই দরিদ্রের সর্বনাশ। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ধার্মিকের বেতন হল জীবন,<br> <span class="br-ind"><br><span class="indent">&nbsp;</span></span>কিন্তু দুষ্টের উপার্জন হল পাপ ও মৃত্যু। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে কেউ শৃঙ্খলা মানে সে জীবনের পথ দেখায়,<br> <span class="br-ind"><br><span class="indent">&nbsp;</span></span>কিন্তু যে কেউ সংশোধন উপেক্ষা করে সে অন্যদের বিপথে পরিচালিত করে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে কেউ মিথ্যাবাদী ঠোঁট দিয়ে ঘৃণা লুকিয়ে রাখে<br> <span class="br-ind"><br><span class="indent">&nbsp;</span></span>ও অপবাদ ছড়ায় সে মূর্খ। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রচুর কথা বলে পাপের অবসান ঘটানো যায় না,<br> <span class="br-ind"><br><span class="indent">&nbsp;</span></span>কিন্তু বিচক্ষণ লোকজন তাদের জিভকে সংযত রাখে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ধার্মিকের জিভ ভালো মানের রুপো,<br> <span class="br-ind"><br><span class="indent">&nbsp;</span></span>কিন্তু দুষ্টের অন্তর নেহাতই কমদামি। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ধার্মিকের ঠোঁট অনেককে পুষ্টি জোগায়,<br> <span class="br-ind"><br><span class="indent">&nbsp;</span></span>কিন্তু মূর্খেরা বোধবুদ্ধির অভাবে মারা যায়। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভুর আশীর্বাদ ধনসম্পত্তি এনে দেয়,<br> <span class="br-ind"><br><span class="indent">&nbsp;</span></span>আর এর জন্য যন্ত্রণাদায়ক পরিশ্রমও করতে হয় না। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মূর্খ দুষ্ট ফন্দি এঁটে আনন্দ পায়,<br> <span class="br-ind"><br><span class="indent">&nbsp;</span></span>কিন্তু বিচারবুদ্ধিসম্পন্ন মানুষ প্রজ্ঞায় আনন্দ করে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দুষ্টেরা যা ভয় করে তাদের প্রতি তা-ই ঘটবে;<br> <span class="br-ind"><br><span class="indent">&nbsp;</span></span>ধার্মিকদের বাসনা মঞ্জুর হবে। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যখন ঝড় বয়ে যায়, তখন দুষ্টের অস্তিত্ব লোপ পায়,<br> <span class="br-ind"><br><span class="indent">&nbsp;</span></span>কিন্তু ধার্মিক চিরকাল অবিচলিতভাবে দাঁড়িয়ে থাকে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>দাঁতের পক্ষে সিরকা ও চোখের পক্ষে ধোঁয়া যেমন,<br> <span class="br-ind"><br><span class="indent">&nbsp;</span></span>অলসরাও তাদের যারা পাঠায় তাদের পক্ষে ঠিক তেমনই। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সদাপ্রভুর ভয় আয়ু বৃদ্ধি করে,<br> <span class="br-ind"><br><span class="indent">&nbsp;</span></span>কিন্তু দুষ্টদের জীবনকাল সংক্ষিপ্ত করা হয়। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ধার্মিকদের প্রত্যাশা হল আনন্দ,<br> <span class="br-ind"><br><span class="indent">&nbsp;</span></span>কিন্তু দুষ্টদের আশাগুলি নিষ্ফল হয়ে যায়। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সদাপ্রভুর পথ অনিন্দনীয়দের জন্য এক আশ্রয়স্থল,<br> <span class="br-ind"><br><span class="indent">&nbsp;</span></span>কিন্তু যারা অনিষ্ট করে তাদের পক্ষে তা সর্বনাশ। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ধার্মিকেরা কখনই উৎখাত হবে না,<br> <span class="br-ind"><br><span class="indent">&nbsp;</span></span>কিন্তু দুষ্টেরা দেশে অবশিষ্ট থাকবে না। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ধার্মিকের মুখ থেকে প্রজ্ঞার ফল বেরিয়ে আসে,<br> <span class="br-ind"><br><span class="indent">&nbsp;</span></span>কিন্তু বিকৃত জিভকে নিরুত্তর করে দেওয়া হবে। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ধার্মিকের ঠোঁট জানে কীসে অনুগ্রহ লাভ করা যায়,<br> <span class="br-ind"><br><span class="indent">&nbsp;</span></span>কিন্তু দুষ্টের মুখ শুধু বিকৃতিই জানে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, কিন্তু দুষ্টের মুখ হিংস্রতা ঢেকে রাখে</div>
<div class="fn"><sup class="fnt"><a name="fn2" href="#fnm2">2</a></sup> আদি পুস্তক ৪৮:২০ পদ দেখুন</div>
</div>
<!-- PARSED ABOVE; EDITING MAY BREAK PARSER -->
</body></html>