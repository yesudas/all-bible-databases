<html><head>
<meta http-equiv="Content-Type" content="text/html;charset=utf-8" />
<title>Prov 11 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 11);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_9.html">9</a> <a href="Prov_10.html">10</a> <b>11</b> <a href="Prov_12.html">12</a> <a href="Prov_13.html">13</a> ... <a href="Prov_31.html">31</a> </div><hr>
<h1>Prov 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু অসাধু দাঁড়িপাল্লা ঘৃণা করেন,<br> <span class="br-ind"><br><span class="indent">&nbsp;</span></span>কিন্তু সঠিক বাটখারা তাঁকে সন্তুষ্ট করে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যখন অহংকার আসে, তখন অপমানও আসে,<br> <span class="br-ind"><br><span class="indent">&nbsp;</span></span>কিন্তু নম্রতার সঙ্গে আসে প্রজ্ঞা। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ন্যায়পরায়ণদের সততাই তাদের পথ দেখায়,<br> <span class="br-ind"><br><span class="indent">&nbsp;</span></span>কিন্তু বিশ্বাসঘাতকেরা তাদের ছলনা দ্বারা ধ্বংস হয়ে যায়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ক্রোধের দিনে ধনসম্পত্তি মূল্যহীন হয়ে যায়,<br> <span class="br-ind"><br><span class="indent">&nbsp;</span></span>কিন্তু ধার্মিকতা মৃত্যু থেকে রক্ষা করে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অনিন্দনীয়দের ধার্মিকতা তাদের পথগুলি সোজা করে,<br> <span class="br-ind"><br><span class="indent">&nbsp;</span></span>কিন্তু দুষ্টেরা তাদের দুষ্টতা দ্বারাই পতিত হয়। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ন্যায়পরায়ণদের ধার্মিকতাই তাদের উদ্ধার করে,<br> <span class="br-ind"><br><span class="indent">&nbsp;</span></span>কিন্তু অবিশ্বস্তেরা মন্দ বাসনা দ্বারা ফাঁদে পড়ে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নশ্বর মানুষে স্থাপিত আশা তাদের সাথেই নষ্ট হয়;<br> <span class="br-ind"><br><span class="indent">&nbsp;</span></span>তাদের ক্ষমতার সব প্রতিজ্ঞা<sup class="fnm"><a name="fnm1" href="#fn1">1</a></sup> নিষ্ফল হয়। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধার্মিকেরা সঙ্কট থেকে উদ্ধার পায়,<br> <span class="br-ind"><br><span class="indent">&nbsp;</span></span>ও তা তাদের পরিবর্তে দুষ্টদের উপরেই গিয়ে পড়ে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অধার্মিকরা তাদের মুখ দিয়ে তাদের প্রতিবেশীদের সর্বনাশ করে,<br> <span class="br-ind"><br><span class="indent">&nbsp;</span></span>কিন্তু জ্ঞানের মাধ্যমে ধার্মিকেরা অব্যাহতি পায়। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধার্মিকেরা যখন উন্নতি লাভ করে, তখন নগরে আনন্দ হয়,<br> <span class="br-ind"><br><span class="indent">&nbsp;</span></span>দুষ্টেরা যখন বিনষ্ট হয়, তখনও আনন্দের রব ওঠে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ন্যায়পরায়ণদের আশীর্বাদে নগর উন্নত হয়,<br> <span class="br-ind"><br><span class="indent">&nbsp;</span></span>কিন্তু দুষ্টদের মুখের কথা দ্বারা তা ধ্বংস হয়। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা তাদের প্রতিবেশীকে ঠাট্টা করে তাদের কোনও বোধবুদ্ধি নেই,<br> <span class="br-ind"><br><span class="indent">&nbsp;</span></span>কিন্তু যাদের বুদ্ধি আছে তারা তাদের জিভকে সংযত রাখে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পরনিন্দা পরচর্চা আস্থা ভঙ্গ করে,<br> <span class="br-ind"><br><span class="indent">&nbsp;</span></span>কিন্তু নির্ভরযোগ্য মানুষ গোপনীয়তা বজায় রাখে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নেতৃত্বের অভাবে জাতির পতন হয়,<br> <span class="br-ind"><br><span class="indent">&nbsp;</span></span>কিন্তু উপদেশকদের সংখ্যা বেশি হলে জয় সুনিশ্চিত হয়। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে অপরিচিত লোকের জামিনদার হয় সে নিশ্চয় কষ্টভোগ করবে,<br> <span class="br-ind"><br><span class="indent">&nbsp;</span></span>কিন্তু যে অন্যের ঋণ শোধ করার দায়িত্ব নিতে অস্বীকার করে সে নিরাপদে থাকে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সহৃদয়া নারী সম্মান অর্জন করে,<br> <span class="br-ind"><br><span class="indent">&nbsp;</span></span>কিন্তু নির্মম লোকেরা শুধু ধনসম্পত্তিই লাভ করে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা দয়ালু তারা নিজেদের উপকার করে,<br> <span class="br-ind"><br><span class="indent">&nbsp;</span></span>কিন্তু নিষ্ঠুর লোকেরা নিজেদের সর্বনাশ ডেকে আনে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দুষ্টলোক অসৎ প্রতারণাপূর্ণ বেতন উপার্জন করে,<br> <span class="br-ind"><br><span class="indent">&nbsp;</span></span>কিন্তু যে ধার্মিকতা বোনে সে নিশ্চিত প্রতিদান কাটে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রকৃতপক্ষে ধার্মিক মানুষ জীবন লাভ করে,<br> <span class="br-ind"><br><span class="indent">&nbsp;</span></span>কিন্তু যে কেউ মন্দের পশ্চাদ্ধাবন করে সে মৃত্যুর সন্ধান পায়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যাদের মন উচ্ছৃঙ্খল সদাপ্রভু তাদের ঘৃণা করেন,<br> <span class="br-ind"><br><span class="indent">&nbsp;</span></span>কিন্তু যারা অনিন্দনীয় পথে চলে তাদের নিয়ে তিনি আনন্দ করেন। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি এই বিষয়ে নিশ্চিত থেকো: দুষ্ট অদণ্ডিত থাকবে না,<br> <span class="br-ind"><br><span class="indent">&nbsp;</span></span>কিন্তু যারা ধার্মিক তারা রক্ষা পাবে। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যেমন শূকরের নাকে সোনার নথ<br> <span class="br-ind"><br><span class="indent">&nbsp;</span></span>তেমনি সেই সুন্দরী নারী যে কোনো বিচক্ষণতা দেখায় না। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ধার্মিকদের বাসনা শুধু মঙ্গলের কাছে গিয়ে শেষ হয়,<br> <span class="br-ind"><br><span class="indent">&nbsp;</span></span>কিন্তু দুষ্টদের প্রত্যাশা শেষ হয় শুধু ক্রোধের কাছে গিয়ে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেউ একজন মুক্তহস্তে দান করে, অথচ সে আরও বেশি লাভবান হয়;<br> <span class="br-ind"><br><span class="indent">&nbsp;</span></span>অন্য কেউ অযথা কৃপণতা করে, কিন্তু দারিদ্রে পৌঁছে যায়। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অকৃপণ ব্যক্তি উন্নতি লাভ করবে;<br> <span class="br-ind"><br><span class="indent">&nbsp;</span></span>যে কেউ অন্যান্য লোকদের পুনরুজ্জীবিত করে সেও পুনরুজ্জীবিত হবে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যে শস্য মজুত করে রাখে লোকে তাকে অভিশাপ দেয়,<br> <span class="br-ind"><br><span class="indent">&nbsp;</span></span>কিন্তু যে তা বিক্রি করতে চায় তার জন্য তারা ঈশ্বরের কাছে আশীর্বাদ প্রার্থনা করে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে কেউ মঙ্গলকামনা করে সে অনুগ্রহ পায়,<br> <span class="br-ind"><br><span class="indent">&nbsp;</span></span>কিন্তু যে অমঙ্গল খুঁজে বেড়ায় তার জীবনেই অমঙ্গল নেমে আসে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যারা তাদের ধনদৌলতের উপর নির্ভর করে তাদের পতন হবে,<br> <span class="br-ind"><br><span class="indent">&nbsp;</span></span>কিন্তু ধার্মিকেরা গাছের সবুজ পাতার মতো উন্নতি লাভ করবে। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যারা তাদের পরিবারে সর্বনাশ ডেকে আনে তারা উত্তরাধিকারসূত্রে শুধু বাতাসই পাবে,<br> <span class="br-ind"><br><span class="indent">&nbsp;</span></span>ও মূর্খেরা জ্ঞানবানের দাস হবে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ধার্মিকের ফল জীবনবৃক্ষ,<br> <span class="br-ind"><br><span class="indent">&nbsp;</span></span>ও যে জ্ঞানবান সে <i>লোকের</i> প্রাণরক্ষা করে। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ধার্মিকেরা যদি এই পৃথিবীতেই তাদের প্রাপ্য পেয়ে যায়,<br> <span class="br-ind"><br><span class="indent">&nbsp;</span></span>তবে অধার্মিকরা ও পাপীরা আরও কত না বেশি পাবে!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, দুষ্টেরা যখন মারা যায়, তাদের আশা নষ্ট হয়; তাদের ক্ষমতা থেকে তারা যা কিছু আশা করে তা</div>
</div>
<!-- PARSED ABOVE; EDITING MAY BREAK PARSER -->
</body></html>