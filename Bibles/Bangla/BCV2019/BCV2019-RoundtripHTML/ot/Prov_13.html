<html><head>
<meta http-equiv="Content-Type" content="text/html;charset=utf-8" />
<title>Prov 13 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 13);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_11.html">11</a> <a href="Prov_12.html">12</a> <b>13</b> <a href="Prov_14.html">14</a> <a href="Prov_15.html">15</a> ... <a href="Prov_31.html">31</a> </div><hr>
<h1>Prov 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানবান ছেলে বাবার নির্দেশ মানে,<br> <span class="br-ind"><br><span class="indent">&nbsp;</span></span>কিন্তু বিদ্রুপকারী ভর্ৎসনায় কান দেয় না। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষ তাদের মুখের ফল দ্বারাই মঙ্গল উপভোগ করে,<br> <span class="br-ind"><br><span class="indent">&nbsp;</span></span>কিন্তু বিশ্বাসঘাতক হিংস্রতার প্রবৃত্তি রাখে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা ঠোঁট নিয়ন্ত্রণে রাখে তারা তাদের প্রাণরক্ষা করে,<br> <span class="br-ind"><br><span class="indent">&nbsp;</span></span>কিন্তু যারা বেপরোয়াভাবে কথাবার্তা বলে তাদের সর্বনাশ হয়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলসের খিদে কখনও মেটে না,<br> <span class="br-ind"><br><span class="indent">&nbsp;</span></span>কিন্তু পরিশ্রমীদের বাসনাগুলি পুরোপুরি চরিতার্থ হয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধার্মিকেরা মিথ্যাচারিতা ঘৃণা করে,<br> <span class="br-ind"><br><span class="indent">&nbsp;</span></span>কিন্তু দুষ্টেরা নিজেদের এক দুর্গন্ধে পরিণত করে<br> <span class="br-ind"><br><span class="indent">&nbsp;</span></span>ও নিজেদের উপরে লজ্জা ডেকে আনে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধার্মিকতা ন্যায়পরায়ণ মানুষদের রক্ষা করে,<br> <span class="br-ind"><br><span class="indent">&nbsp;</span></span>কিন্তু দুষ্টতা পাপীদের উৎখাত করে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেউ ধনী হওয়ার ভান করে, অথচ তার কাছে কিছুই নেই;<br> <span class="br-ind"><br><span class="indent">&nbsp;</span></span>অন্যজন দরিদ্র হওয়ার ভান করে, অথচ তার কাছে মহাধন আছে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মানুষের ধন হয়তো তাদের প্রাণের প্রায়শ্চিত্ত করতে পারে,<br> <span class="br-ind"><br><span class="indent">&nbsp;</span></span>কিন্তু দরিদ্রকে ভয় দেখানো যায় না। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ধার্মিকদের আলো উজ্জ্বলভাবে জ্বলজ্বল করে,<br> <span class="br-ind"><br><span class="indent">&nbsp;</span></span>কিন্তু দুষ্টদের প্রদীপ নিভে যায়। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যেখানে বিবাদ থাকে, সেখানে অহংকারও থাকে,<br> <span class="br-ind"><br><span class="indent">&nbsp;</span></span>কিন্তু যারা পরামর্শ নেয় তাদের অন্তরে প্রজ্ঞা পাওয়া যায়। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অসাধু উপায়ে অর্জিত অর্থ কমে যায়,<br> <span class="br-ind"><br><span class="indent">&nbsp;</span></span>কিন্তু যে অল্প অল্প করে অর্থ সংগ্রহ করে, তার অর্থ বাড়তে থাকে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বিলম্বিত আশা হৃদয়কে অসুস্থ করে তোলে,<br> <span class="br-ind"><br><span class="indent">&nbsp;</span></span>কিন্তু পূর্ণ আকাঙ্ক্ষা এক জীবনবৃক্ষ। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে নির্দেশ অবজ্ঞা করে তাকে এর মূল্য চোকাতে হয়,<br> <span class="br-ind"><br><span class="indent">&nbsp;</span></span>কিন্তু যে আজ্ঞাকে সম্মান করে সে পুরস্কৃত হয়। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানবানের শিক্ষা জীবনের উৎস,<br> <span class="br-ind"><br><span class="indent">&nbsp;</span></span>তা মানুষকে মৃত্যুর ফাঁদ থেকে ফিরিয়ে আনে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সুবিবেচনা অনুগ্রহজনক হয়,<br> <span class="br-ind"><br><span class="indent">&nbsp;</span></span>কিন্তু বিশ্বাসঘাতকদের পথ তাদের বিনাশের দিকে নিয়ে যায়। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা বিচক্ষণ তারা সবাই জ্ঞানপূর্বক কাজ করে,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>কিন্তু মূর্খেরা তাদের মূর্খতাই প্রকাশ করে ফেলে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্ট দূত অসুবিধায় পড়ে,<br> <span class="br-ind"><br><span class="indent">&nbsp;</span></span>কিন্তু বিশ্বস্ত দূত আরোগ্য দান করে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে শাসন উপেক্ষা করে তাকে দারিদ্র ও লজ্জা ভোগ করতে হয়,<br> <span class="br-ind"><br><span class="indent">&nbsp;</span></span>কিন্তু যে সংশোধনে মনোযোগ দেয় সে সম্মানিত হয়। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পূর্ণ আকাঙ্ক্ষা প্রাণের পক্ষে তৃপ্তিদায়ক,<br> <span class="br-ind"><br><span class="indent">&nbsp;</span></span>কিন্তু মূর্খেরা মন্দ পথ থেকে ফিরতে চায় না। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানবানদের সঙ্গে সঙ্গে চলো ও জ্ঞানবান হও,<br> <span class="br-ind"><br><span class="indent">&nbsp;</span></span>কারণ মূর্খদের সহচর ক্ষতিগ্রস্ত হয়। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বিপত্তি পাপীর পশ্চাদ্ধাবন করে,<br> <span class="br-ind"><br><span class="indent">&nbsp;</span></span>কিন্তু ধার্মিককে মঙ্গল দিয়ে পুরস্কৃত করা হয়। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সৎলোক তাদের নাতি-নাতনিদের জন্য উত্তরাধিকার ছেড়ে যায়,<br> <span class="br-ind"><br><span class="indent">&nbsp;</span></span>কিন্তু পাপীর ধন ধার্মিকদের জন্য মজুত হয়। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>অকর্ষিত জমি দরিদ্রদের জন্য খাদ্য উৎপাদন করে,<br> <span class="br-ind"><br><span class="indent">&nbsp;</span></span>কিন্তু অবিচার তা নিশ্চিহ্ন করে দেয়। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যারা লাঠির ব্যবহার করে না, তারা তাদের সন্তানদের ঘৃণা করে,<br> <span class="br-ind"><br><span class="indent">&nbsp;</span></span>কিন্তু যারা তাদের সন্তানদের ভালোবাসে, তারা সযত্নে তাদের শাসনও করে। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ধার্মিকেরা তাদের প্রাণের তৃপ্তি পর্যন্ত খাবার খায়,<br> <span class="br-ind"><br><span class="indent">&nbsp;</span></span>কিন্তু দুষ্টেরা ক্ষুধার্ত পেটেই থেকে যায়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, বিচক্ষণ মানুষজন জ্ঞান দ্বারাই নিজেদের রক্ষা করে</div>
</div>
<!-- PARSED ABOVE; EDITING MAY BREAK PARSER -->
</body></html>