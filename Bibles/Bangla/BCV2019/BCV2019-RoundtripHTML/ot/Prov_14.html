<html><head>
<meta http-equiv="Content-Type" content="text/html;charset=utf-8" />
<title>Prov 14 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_12.html">12</a> <a href="Prov_13.html">13</a> <b>14</b> <a href="Prov_15.html">15</a> <a href="Prov_16.html">16</a> ... <a href="Prov_31.html">31</a> </div><hr>
<h1>Prov 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানবতী মহিলা তার বাড়ি গেঁথে তোলে,<br> <span class="br-ind"><br><span class="indent">&nbsp;</span></span>কিন্তু মূর্খ মহিলা নিজের হাতে তার বাড়ি ভেঙে ফেলে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যে সদাপ্রভুকে ভয় করে সে সৎভাবে চলে,<br> <span class="br-ind"><br><span class="indent">&nbsp;</span></span>কিন্তু যারা তাঁকে অবজ্ঞা করে তারা তাদের পথে সর্পিল। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মূর্খের মুখ দিয়ে অহংকারের বাক্যবাণ বর্ষিত হয়,<br> <span class="br-ind"><br><span class="indent">&nbsp;</span></span>কিন্তু জ্ঞানবানদের ঠোঁট তাদের রক্ষা করে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বলদ না থাকলে জাবপাত্রও পরিষ্কার থাকে,<br> <span class="br-ind"><br><span class="indent">&nbsp;</span></span>কিন্তু বলদের ক্ষমতাতেই প্রচুর ফসল উৎপাদন হয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বিশ্বস্ত সাক্ষী প্রতারণা করে না,<br> <span class="br-ind"><br><span class="indent">&nbsp;</span></span>কিন্তু মিথ্যাসাক্ষী মিথ্যা কথা উগরে দেয়। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিদ্রুপকারীরা প্রজ্ঞার খোঁজ করে ও কিছুই খুঁজে পায় না,<br> <span class="br-ind"><br><span class="indent">&nbsp;</span></span>কিন্তু বিচক্ষণদের কাছে জ্ঞান সহজলভ্য হয়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মূর্খের কাছ থেকে দূরে সরে থাকো,<br> <span class="br-ind"><br><span class="indent">&nbsp;</span></span>কারণ তাদের ঠোঁটে তুমি জ্ঞান খুঁজে পাবে না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিচক্ষণ ব্যক্তিদের প্রজ্ঞাই তাদের পথের দিশা নির্দেশ দেয়,<br> <span class="br-ind"><br><span class="indent">&nbsp;</span></span>কিন্তু মূর্খদের মূর্খতাই হল প্রতারণা। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাপের জন্য কাউকে ক্ষতিপূরণ করতে দেখে মূর্খ ব্যঙ্গবিদ্রুপ করে,<br> <span class="br-ind"><br><span class="indent">&nbsp;</span></span>কিন্তু ন্যায়পরায়ণদের কাছে মঙ্গলকামনা পাওয়া যায়। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রত্যেক অন্তঃকরণ তার নিজের জ্বালা জানে,<br> <span class="br-ind"><br><span class="indent">&nbsp;</span></span>আর কেউ তার আনন্দের ভাগী হতে পারে না। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুষ্টদের বাড়ি ধ্বংস হয়ে যাবে,<br> <span class="br-ind"><br><span class="indent">&nbsp;</span></span>কিন্তু ন্যায়পরায়ণদের তাঁবু উন্নতি লাভ করবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>একটি পথ আছে যা সঠিক বলে মনে হয়,<br> <span class="br-ind"><br><span class="indent">&nbsp;</span></span>কিন্তু শেষ পর্যন্ত তা মৃত্যুর দিকে নিয়ে যায়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অট্টহাসির মধ্যেও হৃদয়ে ব্যাথা হতে পারে,<br> <span class="br-ind"><br><span class="indent">&nbsp;</span></span>ও আনন্দ শেষ পর্যন্ত বিষাদে পরিণত হতে পারে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অবিশ্বাসীরা তাদের আচরণের জন্য প্রাপ্য ফলভোগ করবে,<br> <span class="br-ind"><br><span class="indent">&nbsp;</span></span>ও সৎলোকেরা তাদের আচরণের জন্য পুরস্কৃত হবে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অনভিজ্ঞ মানুষ সব কথাই বিশ্বাস করে,<br> <span class="br-ind"><br><span class="indent">&nbsp;</span></span>কিন্তু বিচক্ষণ লোকেরা খুব ভেবেচিন্তে পদক্ষেপ নেয়। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জ্ঞানবানেরা সদাপ্রভুকে ভয় করে ও মন্দকে এড়িয়ে চলে,<br> <span class="br-ind"><br><span class="indent">&nbsp;</span></span>কিন্তু মূর্খেরা উগ্রস্বভাব অথচ নিরাপদ বোধ করে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বদরাগি লোক মূর্খের মতো কাজ করে,<br> <span class="br-ind"><br><span class="indent">&nbsp;</span></span>ও যে দুষ্ট ফন্দি আঁটে সে ঘৃণিত হয়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অনভিজ্ঞ লোকেরা উত্তরাধিকারসূত্রে মূর্খতা লাভ করে,<br> <span class="br-ind"><br><span class="indent">&nbsp;</span></span>কিন্তু বিচক্ষণেরা জ্ঞান-মুকুটে বিভূষিত হয়। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অনিষ্টকারীরা সুজনদের সামনে,<br> <span class="br-ind"><br><span class="indent">&nbsp;</span></span>এবং দুষ্টেরা ধার্মিকদের দরজায় এসে মাথা নত করবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দরিদ্রেরা তাদের প্রতিবেশীদের দ্বারাও অবজ্ঞাত হয়,<br> <span class="br-ind"><br><span class="indent">&nbsp;</span></span>কিন্তু ধনবানদের প্রচুর বন্ধু থাকে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>প্রতিবেশীকে অবজ্ঞা করা হল পাপ,<br> <span class="br-ind"><br><span class="indent">&nbsp;</span></span>কিন্তু ধন্য সেই জন যে অভাবগ্রস্তদের প্রতি দয়া দেখায়। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যারা অনিষ্টের চক্রান্ত করে তারা কি বিপথগামী হয় না?<br> <span class="br-ind"><br><span class="indent">&nbsp;</span></span>কিন্তু যারা মঙ্গলের পরিকল্পনা করে তারা ভালোবাসা ও বিশ্বস্ততা লাভ করে<sup class="fnm"><a name="fnm1" href="#fn1">1</a></sup>। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সব কঠোর পরিশ্রমই লাভের মুখ দেখে,<br> <span class="br-ind"><br><span class="indent">&nbsp;</span></span>কিন্তু নিছক কথাবার্তা শুধু দারিদ্রই নিয়ে আসে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>জ্ঞানবানদের ধন তাদের মুকুট,<br> <span class="br-ind"><br><span class="indent">&nbsp;</span></span>কিন্তু মূর্খদের মূর্খতা মূর্খতাই উৎপন্ন করে। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সত্যবাদী সাক্ষী প্রাণরক্ষা করে,<br> <span class="br-ind"><br><span class="indent">&nbsp;</span></span>কিন্তু মিথ্যাসাক্ষী বিশ্বাসঘাতক হয়। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা সদাপ্রভুকে ভয় করে তাদের কাছে এক নিরাপদ দুর্গ আছে,<br> <span class="br-ind"><br><span class="indent">&nbsp;</span></span>ও তাদের সন্তানদের জন্যও তা এক আশ্রয়স্থান হবে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সদাপ্রভুর ভয় জীবনের উৎস,<br> <span class="br-ind"><br><span class="indent">&nbsp;</span></span>যা মানুষকে মৃত্যুর ফাঁদ থেকে ফিরিয়ে আনে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বিশাল জনসংখ্যা রাজার গরিমা,<br> <span class="br-ind"><br><span class="indent">&nbsp;</span></span>কিন্তু প্রজার অভাবে রাজপুরুষের সর্বনাশ হয়। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যে ধৈর্যশীল সে অত্যন্ত বিচক্ষণ,<br> <span class="br-ind"><br><span class="indent">&nbsp;</span></span>কিন্তু যে বদরাগি সে মূর্খতাই প্রকাশ করে ফেলে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>শান্ত হৃদয় দেহকেও সুস্থ রাখে,<br> <span class="br-ind"><br><span class="indent">&nbsp;</span></span>কিন্তু ঈর্ষা অস্থির পচনস্বরূপ। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যে দরিদ্রদের শোষণ করে সে তাদের সৃষ্টিকর্তাকে অপমান করে,<br> <span class="br-ind"><br><span class="indent">&nbsp;</span></span>কিন্তু যে দরিদ্রদের প্রতি দয়া দেখায় সে ঈশ্বরকে সম্মানিত করে। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যখন চরম দুর্দশা ঘনিয়ে আসে, তখন দুষ্টেরা পতিত হয়,<br> <span class="br-ind"><br><span class="indent">&nbsp;</span></span>কিন্তু মরণকালেও ধার্মিকেরা ঈশ্বরেই আশ্রয় খোঁজে। <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>বিচক্ষণদের অন্তরে প্রজ্ঞা বিশ্রাম করে,<br> <span class="br-ind"><br><span class="indent">&nbsp;</span></span>ও মূর্খদের মধ্যেও সে নিজের আত্মপরিচয় দেয়।<sup class="fnm"><a name="fnm2" href="#fn2">2</a></sup> <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ধার্মিকতা জাতিকে উন্নত করে,<br> <span class="br-ind"><br><span class="indent">&nbsp;</span></span>কিন্তু পাপ যে কোনো লোককে নিন্দা করে। <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>রাজা জ্ঞানবান দাসকে নিয়ে আনন্দ করেন,<br> <span class="br-ind"><br><span class="indent">&nbsp;</span></span>কিন্তু লজ্জাজনক দাস তাঁর প্রকোপ জাগিয়ে তোলে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, দেখায়</div>
<div class="fn"><sup class="fnt"><a name="fn2" href="#fnm2">2</a></sup> অথবা, মূর্খদের অন্তরে তার পরিচয় পাওয়া যায় না</div>
</div>
<!-- PARSED ABOVE; EDITING MAY BREAK PARSER -->
</body></html>