<html><head>
<meta http-equiv="Content-Type" content="text/html;charset=utf-8" />
<title>Prov 16 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 16);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_14.html">14</a> <a href="Prov_15.html">15</a> <b>16</b> <a href="Prov_17.html">17</a> <a href="Prov_18.html">18</a> ... <a href="Prov_31.html">31</a> </div><hr>
<h1>Prov 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মানুষ মনে মনে অনেক পরিকল্পনা করে,<br> <span class="br-ind"><br><span class="indent">&nbsp;</span></span>কিন্তু জিভের সঠিক উত্তর সদাপ্রভুর কাছ থেকেই আসে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষের সব পথ তাদের দৃষ্টিতে বিশুদ্ধ বলেই মনে হয়,<br> <span class="br-ind"><br><span class="indent">&nbsp;</span></span>কিন্তু অভিসন্ধি সদাপ্রভুই মেপে রাখেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কাজের ভার সদাপ্রভুর হাতে সমর্পণ করো,<br> <span class="br-ind"><br><span class="indent">&nbsp;</span></span>ও তিনি তোমার পরিকল্পনাগুলি সফল করবেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু সবকিছু সঠিক লক্ষ্য সামনে রেখেই করেন—<br> <span class="br-ind"><br><span class="indent">&nbsp;</span></span>দুষ্টদের জন্যও বিপর্যয়ের দিন স্থির করে রাখেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গর্বিতমনা সব লোককে সদাপ্রভু ঘৃণা করেন।<br> <span class="br-ind"><br><span class="indent">&nbsp;</span></span>নিশ্চিত জেনে রাখো: তারা অদণ্ডিত থাকবে না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ভালোবাসা ও বিশ্বস্ততার মাধ্যমেই পাপের প্রায়শ্চিত্ত হয়;<br> <span class="br-ind"><br><span class="indent">&nbsp;</span></span>সদাপ্রভুর ভয়ের মাধ্যমেই অমঙ্গল এড়ানো যায়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু যখন কোনও মানুষের জীবনযাত্রার ধরন দেখে খুশি হন,<br> <span class="br-ind"><br><span class="indent">&nbsp;</span></span>তখন তিনি তাদের শত্রুদেরও তাদের সঙ্গে সন্ধি করতে বাধ্য করেন। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অন্যায় পথে প্রচুর লাভ করার চেয়ে<br> <span class="br-ind"><br><span class="indent">&nbsp;</span></span>ধার্মিকতার সঙ্গে সামান্য কিছু পাওয়া ভালো। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মানুষ মনে মনে তাদের গতিপথের বিষয়ে পরিকল্পনা করে,<br> <span class="br-ind"><br><span class="indent">&nbsp;</span></span>কিন্তু সদাপ্রভুই তাদের পদক্ষেপ স্থির করেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>রাজা ঠোঁট দিয়ে যা বলেন তা এক ঐশ্বরিক বাণীর সমতুল্য,<br> <span class="br-ind"><br><span class="indent">&nbsp;</span></span>ও তাঁর মুখ সুবিচারের প্রতি বিশ্বাসঘাতকতা করে না। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>খাঁটি দাঁড়িপাল্লা ও নিক্তি সদাপ্রভুরই অধীনে থাকে;<br> <span class="br-ind"><br><span class="indent">&nbsp;</span></span>থলির সব বাটখারা তাঁর দ্বারাই নির্মিত। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>রাজারা অন্যায়াচরণ ঘৃণা করেন,<br> <span class="br-ind"><br><span class="indent">&nbsp;</span></span>কারণ ধার্মিকতা দ্বারাই সিংহাসন প্রতিষ্ঠিত হয়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সততাপরায়ণ ঠোঁট রাজাদের পক্ষে আনন্দজনক;<br> <span class="br-ind"><br><span class="indent">&nbsp;</span></span>যে সঠিক কথাবার্তা বলে তাঁরা তার কদর করেন। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>রাজার ক্রোধ এক মৃত্যুদূত,<br> <span class="br-ind"><br><span class="indent">&nbsp;</span></span>কিন্তু জ্ঞানবান তা শান্ত করবে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখন রাজার মুখমণ্ডল উজ্জ্বল হয়, তখন তার অর্থ জীবন;<br> <span class="br-ind"><br><span class="indent">&nbsp;</span></span>তাঁর অনুগ্রহ বসন্তকালের সজল মেঘের মতো। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সোনার চেয়ে প্রজ্ঞা লাভ করা কতই না ভালো,<br> <span class="br-ind"><br><span class="indent">&nbsp;</span></span>রুপোর পরিবর্তে দূরদর্শিতা অর্জন করা শ্রেয়! <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ন্যায়পরায়ণদের রাজপথ অমঙ্গল এড়িয়ে যায়;<br> <span class="br-ind"><br><span class="indent">&nbsp;</span></span>যারা তাদের জীবনযাত্রার ধরন সুরক্ষিত রাখে তারা তাদের প্রাণ বাঁচায়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অহংকার বিনাশের আগে আগে যায়,<br> <span class="br-ind"><br><span class="indent">&nbsp;</span></span>পতনের সামনেই থাকে উদ্ধত মনোভাব। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অহংকারীদের সঙ্গে লুন্ঠিত সামগ্রীর অংশীদার হওয়ার চেয়ে<br> <span class="br-ind"><br><span class="indent">&nbsp;</span></span>নিপীড়িতদের সঙ্গে নম্র মনোভাবাপন্ন হয়ে থাকা ভালো। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে শিক্ষায় মনোযোগ দেয় সে উন্নতি লাভ করে,<sup class="fnm"><a name="fnm1" href="#fn1">1</a></sup><br> <span class="br-ind"><br><span class="indent">&nbsp;</span></span>ও ধন্য সে, যে সদাপ্রভুতে নির্ভর করে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যারা অন্তরে জ্ঞানবান তারা বিচক্ষণ বলে পরিচিত হয়,<br> <span class="br-ind"><br><span class="indent">&nbsp;</span></span>ও সহৃদয় কথাবার্তা শিক্ষাবর্ধন করে।<sup class="fnm"><a name="fnm2" href="#fn2">2</a></sup> <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিচক্ষণদের কাছে বিচক্ষণতাই জীবনের উৎস,<br> <span class="br-ind"><br><span class="indent">&nbsp;</span></span>কিন্তু মূর্খতা মূর্খদের কাছে দণ্ড এনে উপস্থিত করে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জ্ঞানবানদের অন্তর তাদের মুখগুলিকে বিচক্ষণ করে তোলে,<br> <span class="br-ind"><br><span class="indent">&nbsp;</span></span>ও তাদের ঠোঁটগুলি শিক্ষাবর্ধন করে।<sup class="fnm"><a name="fnm3" href="#fn3">3</a></sup> <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সহৃদয় কথাবার্তা মৌচাকের মতো,<br> <span class="br-ind"><br><span class="indent">&nbsp;</span></span>তা প্রাণের পক্ষে মিষ্টিমধুর ও অস্থির পক্ষে আরোগ্যদায়ক। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>একটি পথ আছে যা সঠিক বলে মনে হয়,<br> <span class="br-ind"><br><span class="indent">&nbsp;</span></span>কিন্তু শেষ পর্যন্ত তা মৃত্যুর দিকে নিয়ে যায়। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>শ্রমিকদের খোরাক তাদের হয়ে কাজ করে;<br> <span class="br-ind"><br><span class="indent">&nbsp;</span></span>তাদের খিদেই তাদের চালিয়ে নিয়ে যায়। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>নীচমনা লোকেরা অনিষ্টের চক্রান্ত করে,<br> <span class="br-ind"><br><span class="indent">&nbsp;</span></span>ও তাদের মুখে যেন জ্বলন্ত আগুন থাকে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বিকৃতমনা লোক বিবাদ বাধায়,<br> <span class="br-ind"><br><span class="indent">&nbsp;</span></span>ও পরনিন্দা পরচর্চা ঘনিষ্ঠ বন্ধুদেরও বিচ্ছিন্ন করে দেয়। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হিংসাত্মক লোকেরা তাদের প্রতিবেশীদের প্রলুব্ধ করে,<br> <span class="br-ind"><br><span class="indent">&nbsp;</span></span>ও তাদের এমন এক পথে নিয়ে যায় যা ভালো নয়। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যারা চোখ দিয়ে ইশারা করে তারা নষ্টামির চক্রান্ত করছে;<br> <span class="br-ind"><br><span class="indent">&nbsp;</span></span>যারা তাদের ঠোঁট বাঁকায় তাদের মধ্যে ক্ষতিসাধনের প্রবণতা আছে। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>পাকা চুল প্রভার মুকুট;<br> <span class="br-ind"><br><span class="indent">&nbsp;</span></span>ধার্মিকতার পথে চলেই তা অর্জন করা যায়। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যোদ্ধার চেয়ে একজন ধৈর্যশীল মানুষ হওয়া ভালো,<br> <span class="br-ind"><br><span class="indent">&nbsp;</span></span>যে নগর জয় করে তার চেয়ে আত্মসংযমী মানুষ হওয়া ভালো। <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>গুটিকাপাতের দান কোলেই চালা হয়,<br> <span class="br-ind"><br><span class="indent">&nbsp;</span></span>কিন্তু তার প্রত্যেকটি সিদ্ধান্ত আসে সদাপ্রভুর কাছ থেকেই।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, যে বিবেচনাপূর্বক কথা বলে তার মঙ্গল হয়</div>
<div class="fn"><sup class="fnt"><a name="fn2" href="#fnm2">2</a></sup> অথবা, সহৃদয় কথাবার্তা ব্যক্তিবিশেষকে প্রত্যয়ী করে তোলে</div>
<div class="fn"><sup class="fnt"><a name="fn3" href="#fnm3">3</a></sup> অথবা, ও তাদের ঠোঁটগুলিকে প্রত্যয়ী করে তোলে</div>
</div>
<!-- PARSED ABOVE; EDITING MAY BREAK PARSER -->
</body></html>