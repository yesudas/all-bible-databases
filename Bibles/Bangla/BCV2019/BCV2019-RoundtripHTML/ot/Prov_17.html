<html><head>
<meta http-equiv="Content-Type" content="text/html;charset=utf-8" />
<title>Prov 17 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_15.html">15</a> <a href="Prov_16.html">16</a> <b>17</b> <a href="Prov_18.html">18</a> <a href="Prov_19.html">19</a> ... <a href="Prov_31.html">31</a> </div><hr>
<h1>Prov 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যে ভোজবাড়িতে শত্রুতার পরিবেশ আছে সেখানকার চেয়ে<br> <span class="br-ind"><br><span class="indent">&nbsp;</span></span>শান্তি ও নিরূপদ্রব পরিবেশে এক মুঠি শুকনো খাবার ও ভালো। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বিচক্ষণ দাস মর্যাদাহানিকর ছেলের উপরে কর্তৃত্ব করবে<br> <span class="br-ind"><br><span class="indent">&nbsp;</span></span>ও পরিবারভুক্ত একজনের মতো সেও উত্তরাধিকারের অংশীদার হবে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>রুপোর জন্য গলনপাত্র ও সোনার জন্য হাপর,<br> <span class="br-ind"><br><span class="indent">&nbsp;</span></span>কিন্তু সদাপ্রভুই অন্তরের পরীক্ষা করেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুষ্টলোক প্রতারণাপূর্ণ ঠোঁটের কথাই শোনে;<br> <span class="br-ind"><br><span class="indent">&nbsp;</span></span>মিথ্যাবাদী মানুষ ধ্বংসাত্মক জিভের কথায় মনোযোগ দেয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে দরিদ্রদের উপহাস করে সে তাদের নির্মাতার প্রতিই অসম্মান দেখায়;<br> <span class="br-ind"><br><span class="indent">&nbsp;</span></span>যে বিপর্যয় দেখে আনন্দ পায় সে অদণ্ডিত থাকবে না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নাতিপুতিরা বয়স্ক মানুষদের মুকুট,<br> <span class="br-ind"><br><span class="indent">&nbsp;</span></span>ও মা-বাবারা তাদের সন্তানদের গৌরব। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বাক্‌পটু ঠোঁট যদি অনীশ্বর মূর্খের পক্ষে অনুপযোগী—<br> <span class="br-ind"><br><span class="indent">&nbsp;</span></span>তবে একজন শাসকের পক্ষে মিথ্যাবাদী ঠোঁট কতই না বেশি মন্দ! <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যারা ঘুস দেয় তাদের দৃষ্টিতে তা এক দামি মণিবিশেষ;<br> <span class="br-ind"><br><span class="indent">&nbsp;</span></span>তারা মনে করে প্রত্যেকটি বাঁক ধরেই সাফল্য আসবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে ভালোবাসা লালনপালন করে সে অপরাধ ঢেকে রাখে,<br> <span class="br-ind"><br><span class="indent">&nbsp;</span></span>কিন্তু যে বারবার সেকথার পুনরাবৃত্তি করে সে ঘনিষ্ঠ বন্ধুদের বিচ্ছিন্ন করে দেয়। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>একশো কশাঘাত মূর্খকে যত না প্রভাবিত করে<br> <span class="br-ind"><br><span class="indent">&nbsp;</span></span>ভর্ৎসনা বিচক্ষণ মানুষকে তার চেয়েও অনেক বেশি প্রভাবিত করে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অনিষ্টকারীরা ঈশ্বরের বিরুদ্ধে বিদ্রোহ লালনপালন করে;<br> <span class="br-ind"><br><span class="indent">&nbsp;</span></span>তাদের বিরুদ্ধে মৃত্যুদূত পাঠানো হবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মূর্খতার ভারে ন্যুব্জ মূর্খের সাথে দেখা হওয়ার চেয়ে<br> <span class="br-ind"><br><span class="indent">&nbsp;</span></span>বরং শাবক হারানো মাদি ভালুকের সম্মুখীন হওয়া ভালো। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে মঙ্গলের প্রতিদানে অমঙ্গল ফিরিয়ে দেয়<br> <span class="br-ind"><br><span class="indent">&nbsp;</span></span>অমঙ্গল কখনই তার বাড়িছাড়া হবে না। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বিবাদের সূত্রপাত হল বাঁধে ফাটল ধরার মতো বিষয়;<br> <span class="br-ind"><br><span class="indent">&nbsp;</span></span>অতএব বিতর্ক দানা বাঁধার আগেই বিষয়টিতে ইতি টানো। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দোষীকে বেকসুর খালাস করে দেওয়া ও নির্দোষকে দোষী সাব্যস্ত করা—<br> <span class="br-ind"><br><span class="indent">&nbsp;</span></span>দুটি বিষয়কেই সদাপ্রভু ঘৃণা করেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রজ্ঞা কেনার জন্য মূর্খদের হাতে অর্থ থাকবে কেন,<br> <span class="br-ind"><br><span class="indent">&nbsp;</span></span>যখন তা বোঝার ক্ষমতাই তাদের নেই? <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বন্ধু সবসময় ভালোবেসে যায়,<br> <span class="br-ind"><br><span class="indent">&nbsp;</span></span>ও দুর্দশা কালের জন্যই ভাই জন্ম নেয়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বুদ্ধিবিবেচনাহীন মানুষ জামিনদার হয়ে হাতে হাত মিলায়<br> <span class="br-ind"><br><span class="indent">&nbsp;</span></span>ও প্রতিবেশীর হয়ে বন্ধক রাখে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে বিবাদ ভালোবাসে সে পাপও ভালোবাসে;<br> <span class="br-ind"><br><span class="indent">&nbsp;</span></span>যে উঁচু দরজা নির্মাণ করে সে সর্বনাশ ডেকে আনে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যার অন্তর দুর্নীতিগ্রস্ত সে উন্নতি লাভ করে না;<br> <span class="br-ind"><br><span class="indent">&nbsp;</span></span>যার জিভ কলুষিত সে বিপদে পড়ে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মূর্খকে সন্তানরূপে লাভ করার অর্থ জীবনে বিষাদ নেমে আসা;<br> <span class="br-ind"><br><span class="indent">&nbsp;</span></span>অনীশ্বর মূর্খের মা-বাবার মনে আনন্দ থাকে না। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আনন্দিত হৃদয় ভালো ওষুধ,<br> <span class="br-ind"><br><span class="indent">&nbsp;</span></span>কিন্তু ভগ্নচূর্ণ আত্মা অস্থি শুকনো করে দেয়। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বিচারের গতিপথ বিকৃত করার জন্য<br> <span class="br-ind"><br><span class="indent">&nbsp;</span></span>দুষ্টেরা গোপনে ঘুস নেয়। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বিচক্ষণ মানুষ প্রজ্ঞাকে সামনে রেখে চলে,<br> <span class="br-ind"><br><span class="indent">&nbsp;</span></span>কিন্তু মূর্খের দৃষ্টি পৃথিবীর প্রান্ত পর্যন্ত ঘুরে বেড়ায়। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মূর্খ ছেলে তার বাবার জীবনে বিষাদ<br> <span class="br-ind"><br><span class="indent">&nbsp;</span></span>ও যে মা তাকে জন্ম দিয়েছে তার জীবনে তিক্ততা উৎপন্ন করে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>নির্দোষ লোকের জরিমানা করা যদি ভালো কাজ না হয়,<br> <span class="br-ind"><br><span class="indent">&nbsp;</span></span>তবে সৎ কর্মকর্তাদের কশাঘাত করাও নিশ্চয় ঠিক নয়। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যার জ্ঞান আছে সে সংযমী হয়ে শব্দ ব্যবহার করে,<br> <span class="br-ind"><br><span class="indent">&nbsp;</span></span>ও যার বুদ্ধিবিবেচনা আছে সে মেজাজের রাশ নিয়ন্ত্রণে রাখে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মূর্খরাও যদি নীরবতা বজায় রাখে তবে তাদের জ্ঞানবান বলে মনে করা হয়,<br> <span class="br-ind"><br><span class="indent">&nbsp;</span></span>ও যদি তারা তাদের জিভ নিয়ন্ত্রণে রাখে তবে তাদের বিচক্ষণ বলে মনে করা হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>