<html><head>
<meta http-equiv="Content-Type" content="text/html;charset=utf-8" />
<title>Prov 20 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 20);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_18.html">18</a> <a href="Prov_19.html">19</a> <b>20</b> <a href="Prov_21.html">21</a> <a href="Prov_22.html">22</a> ... <a href="Prov_31.html">31</a> </div><hr>
<h1>Prov 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দ্রাক্ষারস বিদ্রুপকারী ও সুরা কলহকারী;<br> <span class="br-ind"><br><span class="indent">&nbsp;</span></span>যে এগুলির দ্বারা বিপথগামী হয় সে জ্ঞানবান নয়। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>রাজার ক্রোধ সিংহের গর্জনের মতো আতঙ্ক ছড়ায়;<br> <span class="br-ind"><br><span class="indent">&nbsp;</span></span>যারা তাঁকে ক্রুদ্ধ করে তোলে তারা তাদের প্রাণ খোয়ায়। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিবাদ এড়িয়ে চলা মানুষের পক্ষে সম্মানজনক বিষয়,<br> <span class="br-ind"><br><span class="indent">&nbsp;</span></span>কিন্তু মূর্খমাত্রই চট্‌জলদি বিবাদ করে ফেলে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলসেরা যথাসময়ে লাঙ্গল চষে না;<br> <span class="br-ind"><br><span class="indent">&nbsp;</span></span>অতএব ফসল কাটার সময় তারা চেয়ে দেখে কিন্তু কিছুই পায় না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মানুষের অন্তরের অভিপ্রায় গভীর জলরাশি,<br> <span class="br-ind"><br><span class="indent">&nbsp;</span></span>কিন্তু যে বিচক্ষণ সে-ই তা তুলে আনে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনেকেই দাবি করে যে তাদের ভালোবাসা অফুরান,<br> <span class="br-ind"><br><span class="indent">&nbsp;</span></span>কিন্তু বিশ্বস্ত লোক কে খুঁজে পায়? <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ধার্মিকেরা অনিন্দনীয় জীবনযাপন করে;<br> <span class="br-ind"><br><span class="indent">&nbsp;</span></span>তাদের পরে তাদের সন্তানেরাও আশীর্বাদধন্য হয়। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাজা যখন বিচার করার জন্য তাঁর সিংহাসনে বসেন,<br> <span class="br-ind"><br><span class="indent">&nbsp;</span></span>তখন তিনি তাঁর চোখ দিয়ে সব অমঙ্গল উড়িয়ে দেন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে বলতে পারে, “আমি আমার অন্তর বিশুদ্ধ রেখেছি;<br> <span class="br-ind"><br><span class="indent">&nbsp;</span></span>আমি শুচিশুদ্ধ ও নিষ্পাপ”? <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিসদৃশ বাটখারা ও বিসদৃশ মাপ—<br> <span class="br-ind"><br><span class="indent">&nbsp;</span></span>সদাপ্রভু উভয়ই ঘৃণা করেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ছোট ছোট ছেলেমেয়েরাও তাদের কাজকর্মের দ্বারা পরিচিত হয়,<br> <span class="br-ind"><br><span class="indent">&nbsp;</span></span>তাই তাদের আচরণ কি সত্যিই বিশুদ্ধ ও ন্যায্য? <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যে কান শোনে ও যে চোখ দেখে—<br> <span class="br-ind"><br><span class="indent">&nbsp;</span></span>সদাপ্রভু উভয়ই তৈরি করেছেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঘুম ভালোবেসো না পাছে তুমি দরিদ্র হয়ে যাও;<br> <span class="br-ind"><br><span class="indent">&nbsp;</span></span>জেগে থাকো ও তোমার কাছে অতিরিক্ত খাদ্যদ্রব্য থাকবে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“এটি ভালো নয়, এটি ভালো নয়!” ক্রেতা বলে—<br> <span class="br-ind"><br><span class="indent">&nbsp;</span></span>পরে ফিরে যায় ও সংগৃহীত বস্তুটি নিয়ে গর্ববোধ করে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেখানে সোনা আছে, ও প্রচুর পরিমাণে মণিমুক্তো আছে,<br> <span class="br-ind"><br><span class="indent">&nbsp;</span></span>কিন্তু যে ঠোঁট জ্ঞানের কথা বলে তা দুর্লভ এক রত্ন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে এক আগন্তুকের জামিনদার হয়েছে তার পোশাকটি নিয়ে নাও;<br> <span class="br-ind"><br><span class="indent">&nbsp;</span></span>তা যদি এক বহিরাগতের জন্য করা হয়েছে, তবে সেটি বন্ধকরূপে রেখে দাও। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রতারণার দ্বারা অর্জিত খাদ্যদ্রব্য সুস্বাদু লাগে,<br> <span class="br-ind"><br><span class="indent">&nbsp;</span></span>কিন্তু শেষ পর্যন্ত মানুষের মুখ কাঁকরে ভরে যায়। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পরামর্শ খোঁজ করার দ্বারাই পরিকল্পনা সফল হয়;<br> <span class="br-ind"><br><span class="indent">&nbsp;</span></span>অতএব তুমি যদি যুদ্ধ শুরু করেছ, তবে পরিচালনা লাভ করো। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পরনিন্দা পরচর্চা আস্থা ভঙ্গ করে;<br> <span class="br-ind"><br><span class="indent">&nbsp;</span></span>অতএব সেই লোককে এড়িয়ে চলো যে অতিরিক্ত কথাবার্তা বলে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যদি কেউ তাদের মা-বাবাকে অভিশাপ দেয়,<br> <span class="br-ind"><br><span class="indent">&nbsp;</span></span>তবে ঘোর অন্ধকারে তাদের প্রদীপ নিভে যাবে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যে উত্তরাধিকার খুব তাড়াতাড়ি অর্জন করা যায়<br> <span class="br-ind"><br><span class="indent">&nbsp;</span></span>তা শেষ পর্যন্ত আর আশীর্বাদধন্য হবে না। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>একথা বোলো না, “আমি এই অন্যায়ের প্রতিশোধ নেব!”<br> <span class="br-ind"><br><span class="indent">&nbsp;</span></span>সদাপ্রভুর অপেক্ষা করো, ও তিনিই তোমার হয়ে প্রতিশোধ নেবেন। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভু বিসদৃশ বাটখারা ঘৃণা করেন,<br> <span class="br-ind"><br><span class="indent">&nbsp;</span></span>ও অসাধু দাঁড়িপাল্লা তাঁকে সন্তুষ্ট করে না। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মানুষের পদক্ষেপ সদাপ্রভু দ্বারাই পরিচালিত হয়।<br> <span class="br-ind"><br><span class="indent">&nbsp;</span></span>তবে মানুষ কীভাবে তাদের নিজস্ব পথ বুঝতে পারবে? <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হঠাৎ করে কোনো কিছু উৎসর্গ করে<br> <span class="br-ind"><br><span class="indent">&nbsp;</span></span>পরে নিজের করা প্রতিজ্ঞার বিষয়ে বিবেচনা করলে, তা এক ফাঁদ হয়ে দাঁড়ায়। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>জ্ঞানবান রাজা দুষ্টদের ঝেড়ে ফেলেন;<br> <span class="br-ind"><br><span class="indent">&nbsp;</span></span>তিনি তাদের উপর দিয়ে শস্যমাড়াই কলের চাকা চালিয়ে দেন। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মানবাত্মা সদাপ্রভুর সেই প্রদীপ<br> <span class="br-ind"><br><span class="indent">&nbsp;</span></span>যা মানুষের অন্তরের অন্তস্থলে আলোকপাত করে। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ভালোবাসা ও বিশ্বস্ততা রাজাকে নিরাপদ রাখে;<br> <span class="br-ind"><br><span class="indent">&nbsp;</span></span>ভালোবাসার মাধ্যমেই তাঁর সিংহাসন দৃঢ় হয়। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যুবকদের গৌরব হল তাদের শক্তি,<br> <span class="br-ind"><br><span class="indent">&nbsp;</span></span>পাকা চুলই হল বৃদ্ধদের ঐশ্বর্য। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আঘাত ও ক্ষত অনিষ্ট ধুয়ে দেয়,<br> <span class="br-ind"><br><span class="indent">&nbsp;</span></span>ও মারধর অন্তরের অন্তস্থলকে বিশোধিত করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>