<html><head>
<meta http-equiv="Content-Type" content="text/html;charset=utf-8" />
<title>Prov 21 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_19.html">19</a> <a href="Prov_20.html">20</a> <b>21</b> <a href="Prov_22.html">22</a> <a href="Prov_23.html">23</a> ... <a href="Prov_31.html">31</a> </div><hr>
<h1>Prov 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>রাজার হৃদয় সদাপ্রভুর হাতে ধরা এমন এক জলপ্রবাহ<br> <span class="br-ind"><br><span class="indent">&nbsp;</span></span>যা তিনি তাদের সবার দিকে প্রবাহিত হতে দেন যারা তাঁকে সন্তুষ্ট করে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষ মনে করতে পারে যে তাদের পথই ঠিক,<br> <span class="br-ind"><br><span class="indent">&nbsp;</span></span>কিন্তু সদাপ্রভুই অন্তর মাপেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বলিদানের পরিবর্তে যা যথার্থ ও ন্যায্য, তা করাই<br> <span class="br-ind"><br><span class="indent">&nbsp;</span></span>সদাপ্রভুর কাছে বেশি গ্রহণযোগ্য। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>উদ্ধত দৃষ্টি ও গর্বিত হৃদয়—<br> <span class="br-ind"><br><span class="indent">&nbsp;</span></span>দুষ্টদের অকর্ষিত জমি—পাপ উৎপন্ন করে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পরিশ্রমীদের পরিকল্পনা লাভের মুখ দেখে<br> <span class="br-ind"><br><span class="indent">&nbsp;</span></span>ঠিক যেভাবে হঠকারিতা দারিদ্র নিয়ে আসে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মিথ্যাবাদী জিভ দ্বারা যে প্রচুর ধন অর্জিত হয়<br> <span class="br-ind"><br><span class="indent">&nbsp;</span></span>তা অস্থায়ী বাষ্প ও সাংঘাতিক ফাঁদবিশেষ।<sup class="fnm"><a name="fnm1" href="#fn1">1</a></sup> <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টদের হিংস্রতা তাদেরই টেনে নিয়ে যাবে,<br> <span class="br-ind"><br><span class="indent">&nbsp;</span></span>কারণ তারা যা ন্যায্য তা করতে অস্বীকার করে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অপরাধীদের পথ সর্পিল,<br> <span class="br-ind"><br><span class="indent">&nbsp;</span></span>কিন্তু নিরপরাধ মানুষের আচরণ ন্যায়নিষ্ঠ। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কলহপ্রিয়া স্ত্রীর সঙ্গে এক বাড়িতে থাকার চেয়ে<br> <span class="br-ind"><br><span class="indent">&nbsp;</span></span>ছাদের এক কোনায় বসবাস করা ভালো। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুষ্টেরা অনিষ্টের আকাঙ্খা করে;<br> <span class="br-ind"><br><span class="indent">&nbsp;</span></span>তাদের প্রতিবেশীরা তাদের কাছ থেকে কোনও দয়া পায় না। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যখন বিদ্রুপকারী শাস্তি পায়, অনভিজ্ঞ লোকেরা জ্ঞানার্জন করে;<br> <span class="br-ind"><br><span class="indent">&nbsp;</span></span>জ্ঞানবানদের প্রতি মনোযোগ দিয়ে তারা জ্ঞান লাভ করে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধর্মময় জন<sup class="fnm"><a name="fnm2" href="#fn2">2</a></sup> দুষ্টদের বাড়ির দিকে নজর রাখেন<br> <span class="br-ind"><br><span class="indent">&nbsp;</span></span>ও দুষ্টদের সর্বনাশ করেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা দরিদ্রদের কান্না শুনেও কান বন্ধ করে রাখে<br> <span class="br-ind"><br><span class="indent">&nbsp;</span></span>তারাও কাঁদবে ও কোনও উত্তর পাবে না। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>গোপনে দত্ত উপহার ক্রোধ প্রশমিত করে,<br> <span class="br-ind"><br><span class="indent">&nbsp;</span></span>ও আলখাল্লার নিচে লুকিয়ে রাখা ঘুস প্রচণ্ড ক্রোধ শান্ত করে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখন ন্যায়বিচার করা হয়, তা ধার্মিকদের জীবনে আনন্দ এনে দেয়<br> <span class="br-ind"><br><span class="indent">&nbsp;</span></span>কিন্তু অনিষ্টকারীদের জীবনে আতঙ্ক জাগায়। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে দূরদর্শিতার পথ থেকে দূরে সরে যায়<br> <span class="br-ind"><br><span class="indent">&nbsp;</span></span>সে মৃত মানুষদের সমাজে এসে বিশ্রাম নেয়। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে তুচ্ছ আমোদ-প্রমোদ ভালোবাসে সে দরিদ্র হয়ে যাবে;<br> <span class="br-ind"><br><span class="indent">&nbsp;</span></span>যে দ্রাক্ষারস ও জলপাই তেল ভালোবাসে সে কখনও ধনবান হবে না। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দুষ্টেরা ধার্মিকদের জন্য,<br> <span class="br-ind"><br><span class="indent">&nbsp;</span></span>ও বিশ্বাসঘাতকেরা ন্যায়পরায়ণদের জন্য মুক্তিপণ হবে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কলহপ্রিয়া ও খুঁতখুঁতে স্ত্রীর সঙ্গে বসবাস করার চেয়ে<br> <span class="br-ind"><br><span class="indent">&nbsp;</span></span>বরং মরুভূমিতে বসবাস করা ভালো। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানবানেরা পছন্দসই খাদ্যদ্রব্য ও জলপাই তেল সঞ্চয় করে রাখে,<br> <span class="br-ind"><br><span class="indent">&nbsp;</span></span>কিন্তু মূর্খেরা তাদের কাছে যা কিছু থাকে সেসব গ্রাস করে ফেলে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যে ধার্মিকতা ও ভালোবাসার পশ্চাদ্ধাবন করে<br> <span class="br-ind"><br><span class="indent">&nbsp;</span></span>সে জীবন, সমৃদ্ধি ও সম্মান পায়। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যে জ্ঞানবান সে বলশালীদের নগর আক্রমণ করতে পারে<br> <span class="br-ind"><br><span class="indent">&nbsp;</span></span>ও সেই বলশালীরা যে দুর্গের উপরে নির্ভর করে থাকে, সেগুলিও চূর্ণ করে দিতে পারে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যারা তাদের মুখ ও জিভ সংযত রাখে<br> <span class="br-ind"><br><span class="indent">&nbsp;</span></span>তারা নিজেদেরকে চরম দুর্দশা থেকে রক্ষা করে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>অহঙ্কারী ও দাম্ভিক মানুষ—তার নাম “বিদ্রুপকারী”—<br> <span class="br-ind"><br><span class="indent">&nbsp;</span></span>অশিষ্ট উন্মত্ততাপূর্ণ আচরণ করে। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অলসের তীব্র আকাঙ্খা তার মৃত্যু ডেকে আনে,<br> <span class="br-ind"><br><span class="indent">&nbsp;</span></span>কারণ তার হাত দুটি কাজ করতে অস্বীকার করে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সারাটি দিন ধরে সে আরও বেশি কিছু পাওয়ার আকাঙ্খা করে,<br> <span class="br-ind"><br><span class="indent">&nbsp;</span></span>কিন্তু ধার্মিকেরা অকাতরে দান করে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দুষ্টদের বলিদান ঘৃণার্হ—<br> <span class="br-ind"><br><span class="indent">&nbsp;</span></span>মন্দ উদ্দেশ্য নিয়ে যখন তা আনা হয় তখন তা আরও কত না বেশি ঘৃণার্হ হয়ে যায়! <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিথ্যাসাক্ষী ধ্বংস হয়ে যাবে,<br> <span class="br-ind"><br><span class="indent">&nbsp;</span></span>কিন্তু মনোযোগী শ্রোতা সফলতাপূর্বক সাক্ষ্য দেবে। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দুষ্টেরা দুঃসাহসিক ধৃষ্টতা খাড়া করে,<br> <span class="br-ind"><br><span class="indent">&nbsp;</span></span>কিন্তু ন্যায়পরায়ণরা তাদের জীবনযাত্রার ধরনের কথা ভেবে চলে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>এমন কোনও প্রজ্ঞা, দূরদর্শিতা বা পরিকল্পনা নেই<br> <span class="br-ind"><br><span class="indent">&nbsp;</span></span>যা সদাপ্রভুর বিরুদ্ধে সফল হতে পারে। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ঘোড়াকে যুদ্ধের দিনের জন্য তৈরি করে রাখা হয়।<br> <span class="br-ind"><br><span class="indent">&nbsp;</span></span>কিন্তু বিজয় নির্ভর করে সদাপ্রভুর উপরে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, যারা মৃত্যুর খোঁজ করে তা তাদের জন্য এক বাষ্পবিশেষ</div>
<div class="fn"><sup class="fnt"><a name="fn2" href="#fnm2">2</a></sup> অথবা, ধার্মিক লোক</div>
</div>
<!-- PARSED ABOVE; EDITING MAY BREAK PARSER -->
</body></html>