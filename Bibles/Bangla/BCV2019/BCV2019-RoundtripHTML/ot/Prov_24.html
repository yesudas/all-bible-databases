<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নীতিবচন ২০</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দুষ্টদের প্রতি হিংসা কোরো না,<br> <span class="br-ind"><br><span class="indent">&nbsp;</span></span>তাদের সঙ্গলাভের বাসনা রেখো না;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তাদের হৃদয় হিংস্রতার চক্রান্ত করে,<br> <span class="br-ind"><br><span class="indent">&nbsp;</span></span>ও তাদের ঠোঁট অশান্তি উৎপন্ন করার কথা বলে।<br></div>
<div class="v" id="v3"><h2>নীতিবচন ২১</h2><span class="vn">3</span> <span class="br-ind"><br><span class="indent">&nbsp;</span></span>প্রজ্ঞা দ্বারাই গৃহ নির্মাণ হয়,<br> <span class="br-ind"><br><span class="indent">&nbsp;</span></span>ও বিচক্ষণতার মাধ্যমে তা প্রতিষ্ঠিত হয়;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জ্ঞানের মাধ্যমে সেটির কামরাগুলি<br> <span class="br-ind"><br><span class="indent">&nbsp;</span></span>দুষ্প্রাপ্য ও সুন্দর সুন্দর সম্পদে পরিপূর্ণ হয়।<br></div>
<div class="v" id="v5"><h2>নীতিবচন ২২</h2><span class="vn">5</span> <span class="br-ind"><br><span class="indent">&nbsp;</span></span>জ্ঞানবানেরা মহাশক্তির মাধ্যমে জয়ী হয়,<br> <span class="br-ind"><br><span class="indent">&nbsp;</span></span>ও যাদের জ্ঞান আছে তারা তাদের শক্তিবৃদ্ধি করে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিশ্চয় যুদ্ধ শুরু করার জন্য তোমার জ্ঞানগর্ভ পরিচালনা প্রয়োজন,<br> <span class="br-ind"><br><span class="indent">&nbsp;</span></span>ও অনেক পরামর্শদাতার মাধ্যমেই যুদ্ধজয় করা যায়।<br></div>
<div class="v" id="v7"><h2>নীতিবচন ২৩</h2><span class="vn">7</span> <span class="br-ind"><br><span class="indent">&nbsp;</span></span>মূর্খদের জন্য প্রজ্ঞা খুবই গুরুভার;<br> <span class="br-ind"><br><span class="indent">&nbsp;</span></span>নগরদ্বারে নেতাদের সমাজে উপস্থিত থাকাকালীন তারা যেন মুখ না খোলে।<br></div>
<div class="v" id="v8"><h2>নীতিবচন ২৪</h2><span class="vn">8</span> <span class="br-ind"><br><span class="indent">&nbsp;</span></span>যে অনিষ্টের চক্রান্ত করে<br> <span class="br-ind"><br><span class="indent">&nbsp;</span></span>সে এক কুচক্রী বলে পরিচিত হবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মূর্খের চক্রান্তগুলি পাপময়,<br> <span class="br-ind"><br><span class="indent">&nbsp;</span></span>ও মানুষজন বিদ্রুপকারীকে ঘৃণা করে।<br></div>
<div class="v" id="v10"><h2>নীতিবচন ২৫</h2><span class="vn">10</span> <span class="br-ind"><br><span class="indent">&nbsp;</span></span>সঙ্কটকালে তুমি যদি ভয়ে পশ্চাদগামী হও,<br> <span class="br-ind"><br><span class="indent">&nbsp;</span></span>তবে তোমার শক্তি কতই না কম!<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যারা মৃত্যুর দিকে চালিত হচ্ছে তাদের উদ্ধার করো;<br> <span class="br-ind"><br><span class="indent">&nbsp;</span></span>যারা টলতে টলতে বধ্যভূমির দিকে এগিয়ে যাচ্ছে তাদের আটকে রাখো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যদি বলো, “আমার তো এই বিষয়ে কিছুই জানা নেই,”<br> <span class="br-ind"><br><span class="indent">&nbsp;</span></span>তবে যিনি অন্তর মাপেন তিনি কি তা বুঝবেন না?<br> <span class="br-ind"><br><span class="indent">&nbsp;</span></span>যিনি তোমার জীবন পাহারা দেন তিনি কি জানতে পারবেন না?<br> <span class="br-ind"><br><span class="indent">&nbsp;</span></span>তিনি কি প্রত্যেককে তাদের কর্ম অনুযায়ী প্রতিফল দেবেন না?<br></div>
<div class="v" id="v13"><h2>নীতিবচন ২৬</h2><span class="vn">13</span> <span class="br-ind"><br><span class="indent">&nbsp;</span></span>হে আমার বাছা, মধু খাও, কারণ তা উপকারী;<br> <span class="br-ind"><br><span class="indent">&nbsp;</span></span>মৌচাকের মধুর স্বাদ তোমার কাছে মিষ্টি লাগবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>একথাও মনে রেখো যে প্রজ্ঞা তোমার পক্ষে মধুর মতো:<br> <span class="br-ind"><br><span class="indent">&nbsp;</span></span>তুমি যদি তা খুঁজে পাও, তবে তোমার জন্য ভবিষ্যৎকালীন এক আশা আছে,<br> <span class="br-ind"><br><span class="indent">&nbsp;</span></span>ও তোমার আশা বিচ্ছিন্ন করা হবে না।<br></div>
<div class="v" id="v15"><h2>নীতিবচন ২৭</h2><span class="vn">15</span> <span class="br-ind"><br><span class="indent">&nbsp;</span></span>ধার্মিকদের বাড়ির কাছে চোরের মতো ওৎ পেতে থেকো না,<br> <span class="br-ind"><br><span class="indent">&nbsp;</span></span>তাদের বাসস্থানে লুটপাট চালিয়ো না;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কারণ ধার্মিকেরা সাতবার পড়লেও, তারা আবার উঠে দাঁড়াবে,<br> <span class="br-ind"><br><span class="indent">&nbsp;</span></span>কিন্তু যখন চরম দুর্দশা আঘাত হানে তখন দুষ্টেরা হোঁচট খায়।<br></div>
<div class="v" id="v17"><h2>নীতিবচন ২৮</h2><span class="vn">17</span> <span class="br-ind"><br><span class="indent">&nbsp;</span></span>তোমার শত্রুর পতনে উল্লসিত হোয়ো না;<br> <span class="br-ind"><br><span class="indent">&nbsp;</span></span>তারা যখন হোঁচট খায়, তখন তোমার অন্তরকে আনন্দিত হতে দিয়ো না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পাছে সদাপ্রভু দেখেন ও অসন্তুষ্ট হন<br> <span class="br-ind"><br><span class="indent">&nbsp;</span></span>ও তাদের দিক থেকে তাঁর ক্রোধ ফিরিয়ে নেন।<br></div>
<div class="v" id="v19"><h2>নীতিবচন ২৯</h2><span class="vn">19</span> <span class="br-ind"><br><span class="indent">&nbsp;</span></span>অনিষ্টকারীদের কারণে ধৈর্যচ্যুত হোয়ো না,<br> <span class="br-ind"><br><span class="indent">&nbsp;</span></span>বা দুষ্টদের প্রতি হিংসা কোরো না।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কারণ অনিষ্টকারীদের ভবিষ্যৎকালীন কোনো আশা নেই,<br> <span class="br-ind"><br><span class="indent">&nbsp;</span></span>ও দুষ্টদের প্রদীপ নিভিয়ে ফেলা হবে।<br></div>
<div class="v" id="v21"><h2>নীতিবচন ৩০</h2><span class="vn">21</span> <span class="br-ind"><br><span class="indent">&nbsp;</span></span>হে আমার বাছা, সদাপ্রভুকে ও রাজাকেও ভয় করো,<br> <span class="br-ind"><br><span class="indent">&nbsp;</span></span>ও বিদ্রোহী কর্মকর্তাদের দলে যোগ দিয়ো না,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ তাঁরা উভয়েই তাদের উপরে আকস্মিক বিনাশ পাঠাবেন,<br> <span class="br-ind"><br><span class="indent">&nbsp;</span></span>ও কে জানে, তাঁরা কী চরম দুর্দশা নিয়ে আসবেন?<br></div>
<div class="v" id="v23"><h2>জ্ঞানবানেদের অতিরিক্ত কয়েকটি নীতিবচন</h2><span class="vn">23</span> <span class="br-p"><br><br></span>এগুলিও জ্ঞানবানদের বলা নীতিবচন: <span class="br-p"><br><br></span><span class="br-ind"><br><span class="indent">&nbsp;</span></span>বিচারে পক্ষপাতিত্ব দেখানো উচিত নয়:<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে অপরাধীদের বলে, “তুমি নির্দোষ,”<br> <span class="br-ind"><br><span class="indent">&nbsp;</span></span>সে লোকজনের দ্বারা অভিশপ্ত হবে ও জাতিদের দ্বারা নিন্দিত হবে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু যারা অপরাধীদের দোষী সাব্যস্ত করে তাদের মঙ্গল হবে,<br> <span class="br-ind"><br><span class="indent">&nbsp;</span></span>ও তাদের উপরে প্রচুর আশীর্বাদ বর্ষিত হবে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সরল উত্তর<br> <span class="br-ind"><br><span class="indent">&nbsp;</span></span>ঠোঁটে লেগে থাকা এক চুমুর মতো। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার বাইরের কাজকর্ম সেরে ফেলো<br> <span class="br-ind"><br><span class="indent">&nbsp;</span></span>ও ক্ষেতজমি তৈরি করে রাখো;<br> <span class="br-ind"><br><span class="indent">&nbsp;</span></span>তারপর, তোমার গৃহ নির্মাণ করো। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>অকারণে তোমার প্রতিবেশীর বিরুদ্ধে সাক্ষ্য দিয়ো না—<br> <span class="br-ind"><br><span class="indent">&nbsp;</span></span>বিপথে চালিত করার জন্য তুমি কি তোমার ঠোঁট ব্যবহার করবে?<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>একথা বোলো না, “তারা আমার প্রতি যা করেছে আমিও তাদের প্রতি তা-ই করব;<br> <span class="br-ind"><br><span class="indent">&nbsp;</span></span>তাদের কর্মের প্রতিফল আমি তাদের ফিরিয়ে দেব।” <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি অলসের ক্ষেতজমির পাশ দিয়ে গেলাম,<br> <span class="br-ind"><br><span class="indent">&nbsp;</span></span>এমন একজনের দ্রাক্ষাক্ষেতের পাশ দিয়ে গেলাম যার কোনও বোধশক্তি নেই;<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সর্বত্র কাঁটাগাছ জন্মেছে,<br> <span class="br-ind"><br><span class="indent">&nbsp;</span></span>জমি আগাছায় ভরে গিয়েছে,<br> <span class="br-ind"><br><span class="indent">&nbsp;</span></span>ও পাথরের প্রাচীর ধ্বংসস্তূপে পরিণত হয়েছে।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আমি যা লক্ষ্য করেছিলাম তা নিয়ে একটু ভাবলাম<br> <span class="br-ind"><br><span class="indent">&nbsp;</span></span>ও যা দেখেছিলাম তা থেকে এই শিক্ষা পেলাম:<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আর একটু ঘুম, আর একটু তন্দ্রা,<br> <span class="br-ind"><br><span class="indent">&nbsp;</span></span>হাত পা গুটিয়ে আরও কিছুক্ষণ বিশ্রাম নেওয়া—<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ও দারিদ্র এক চোরের মতো<br> <span class="br-ind"><br><span class="indent">&nbsp;</span></span>ও অভাব এক সশস্ত্র সৈনিকের মতো তোমার উপরে এসে পড়বে।<br></div>
</div>
<!-- PARSED ABOVE; EDITING MAY BREAK PARSER -->
</body></html>