<html><head>
<meta http-equiv="Content-Type" content="text/html;charset=utf-8" />
<title>Prov 25 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 25);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_23.html">23</a> <a href="Prov_24.html">24</a> <b>25</b> <a href="Prov_26.html">26</a> <a href="Prov_27.html">27</a> ... <a href="Prov_31.html">31</a> </div><hr>
<h1>Prov 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের আরও কিছু হিতোপদেশ</h2><span class="vn">1</span> <span class="br-p"><br><br></span>এগুলি শলোমনের লেখা আরও কিছু হিতোপদেশ, যেগুলি যিহূদারাজ হিষ্কিয়ের লোকজন সংকলিত করেছিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>কোনও বিষয় গোপন রাখা ঈশ্বরের পক্ষে গৌরবজনক;<br> <span class="br-ind"><br><span class="indent">&nbsp;</span></span>কোনও বিষয় খুঁজে বের করা রাজাদের পক্ষে গৌরবজনক।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আকাশমণ্ডল যত উঁচু ও পৃথিবী যত গভীর,<br> <span class="br-ind"><br><span class="indent">&nbsp;</span></span>রাজাদের অন্তরও তেমনই অজ্ঞেয়। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রুপো থেকে খাদ বের করে দাও,<br> <span class="br-ind"><br><span class="indent">&nbsp;</span></span>ও রৌপ্যকার এক পাত্র তৈরি করতে পারবে;<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>রাজার উপস্থিতি থেকে দুষ্ট কর্মকর্তাদের দূর করে দাও,<br> <span class="br-ind"><br><span class="indent">&nbsp;</span></span>ও তাঁর সিংহাসন ধার্মিকতার মাধ্যমে সুপ্রতিষ্ঠিত হবে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>রাজার সামনে নিজেকে মহিমান্বিত কোরো না,<br> <span class="br-ind"><br><span class="indent">&nbsp;</span></span>ও তাঁর বিশিষ্টজনেদের মধ্যে স্থান পাওয়ার দাবি জানিয়ো না;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাঁর গণ্যমান্য ব্যক্তিদের সামনে তোমাকে খেলো করার চেয়ে ভালো হয়,<br> <span class="br-ind"><br><span class="indent">&nbsp;</span></span>যদি তিনি তোমাকে বলেন, “এখানে উঠে এসো।” <span class="br-p"><br><br></span>তুমি স্বচক্ষে যা দেখেছ<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাড়াহুড়ো করে দরবারে<sup class="fnm"><a name="fnm1" href="#fn1">1</a></sup> তা নিয়ে এসো না,<sup class="fnm"><a name="fnm2" href="#fn2">2</a></sup><br> <span class="br-ind"><br><span class="indent">&nbsp;</span></span>কারণ তোমার প্রতিবেশী যদি তোমায় লজ্জায় ফেলে দেয়,<br> <span class="br-ind"><br><span class="indent">&nbsp;</span></span>তবে শেষে তুমি কী করবে? <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার প্রতিবেশীকে যদি তুমি দরবারে টেনে নিয়ে যাও,<br> <span class="br-ind"><br><span class="indent">&nbsp;</span></span>তবে অন্য কারোর আস্থা ভঙ্গ কোরো না,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তা না হলে যে একথা শুনবে সে তোমাকে অপমান করবে<br> <span class="br-ind"><br><span class="indent">&nbsp;</span></span>ও তোমার বিরুদ্ধে ওঠা অভিযোগ বজায় থাকবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ন্যায়সঙ্গতভাবে দেওয়া রায়<br> <span class="br-ind"><br><span class="indent">&nbsp;</span></span>রুপোর ডালিতে সাজানো সোনার আপেলের<sup class="fnm"><a name="fnm3" href="#fn3">3</a></sup> মতো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শ্রবণশীল কানের কাছে জ্ঞানবান বিচারকের ভর্ৎসনা<br> <span class="br-ind"><br><span class="indent">&nbsp;</span></span>কানের সোনার দুল বা খাঁটি সোনার এক অলংকারের মতো। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা নির্ভরযোগ্য দূত পাঠায়, তাদের কাছে সে<br> <span class="br-ind"><br><span class="indent">&nbsp;</span></span>ফসল কাটার মরশুমে পাওয়া হিমশীতল পানীয়ের মতো:<br> <span class="br-ind"><br><span class="indent">&nbsp;</span></span>সে তার মালিকের প্রাণ জুড়ায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে সেইসব উপহারের বিষয়ে অহংকার করে যা কখনও দেওয়া হয়নি<br> <span class="br-ind"><br><span class="indent">&nbsp;</span></span>সে বৃষ্টিবিহীন মেঘ ও বাতাসের মতো। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধৈর্যের মাধ্যমে শাসককে প্ররোচিত করা যায়,<br> <span class="br-ind"><br><span class="indent">&nbsp;</span></span>ও অমায়িক জিভ অস্থি ভেঙে দিতে পারে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি তুমি মধু পাও, তবে যথেষ্ট পরিমাণে খাও—<br> <span class="br-ind"><br><span class="indent">&nbsp;</span></span>প্রচুর পরিমাণে খেলে তুমি তা বমি করে ফেলবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার প্রতিবেশীর বাড়িতে কদাচিত পা রেখো—<br> <span class="br-ind"><br><span class="indent">&nbsp;</span></span>ঘনঘন সেখানে যাও, ও তারা তোমাকে ঘৃণা করবে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে প্রতিবেশীর বিরুদ্ধে মিথ্যা সাক্ষ্য দেয়<br> <span class="br-ind"><br><span class="indent">&nbsp;</span></span>সে গদা বা তরোয়াল বা ধারালো তিরের মতো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সঙ্কটকালে বিশ্বাসঘাতকের উপর নির্ভর করা<br> <span class="br-ind"><br><span class="indent">&nbsp;</span></span>ভাঙা দাঁত বা খোঁড়া পায়ের উপর নির্ভর করার মতো বিষয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যার অন্তর ভারাক্রান্ত, তার কাছে যে গান গায়<br> <span class="br-ind"><br><span class="indent">&nbsp;</span></span>সে সেই মানুষটির মতো, যে শীতকালে অন্যের কাপড় কেড়ে নেয়,<br> <span class="br-ind"><br><span class="indent">&nbsp;</span></span>বা ক্ষতস্থানে সিরকা ঢেলে দেয়। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমার শত্রু যদি ক্ষুধার্ত, তবে খাওয়ার জন্য তাকে খাদ্য দাও;<br> <span class="br-ind"><br><span class="indent">&nbsp;</span></span>সে যদি তৃষ্ণার্ত, তবে পান করার জন্য তাকে জল দাও।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এরকম করলে, তুমি তার মাথায় জ্বলন্ত কয়লার স্তূপ চাপিয়ে দেবে<br> <span class="br-ind"><br><span class="indent">&nbsp;</span></span>ও সদাপ্রভু তোমাকে পুরস্কৃত করবেন। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে চাতুর্যপূর্ণ জিভ সন্ত্রাসিত দৃষ্টি উৎপন্ন করে<br> <span class="br-ind"><br><span class="indent">&nbsp;</span></span>তা এমন উত্তুরে বাতাসের মতো, যা অপ্রত্যাশিত বৃষ্টি নিয়ে আসে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কলহপ্রিয়া স্ত্রীর সঙ্গে এক বাড়িতে থাকার চেয়ে<br> <span class="br-ind"><br><span class="indent">&nbsp;</span></span>ছাদের এক কোনায় বসবাস করা ভালো। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>দূরবর্তী দেশ থেকে আসা সুসংবাদ<br> <span class="br-ind"><br><span class="indent">&nbsp;</span></span>সেই ঠান্ডা জলের মতো, যা পরিশ্রান্ত মানুষকে দেওয়া হয়েছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>দুষ্টদের হাতে যারা নিজেদের সঁপে দেয়, সেই ধার্মিকেরা<br> <span class="br-ind"><br><span class="indent">&nbsp;</span></span>ঘোলাটে প্রস্রবণ বা দূষিত কুয়োর মতো। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অতিরিক্ত মধু খাওয়া ভালো নয়,<br> <span class="br-ind"><br><span class="indent">&nbsp;</span></span>খুব জটিল সব বিষয়ের খোঁজ করতে যাওয়াও সম্মানজনক নয়। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যার আত্মসংযমের অভাব আছে<br> <span class="br-ind"><br><span class="indent">&nbsp;</span></span>সে এমন এক নগরের মতো, যেখানকার প্রাচীরগুলি ভেঙে গিয়েছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, আদালতে</div>
<div class="fn"><sup class="fnt"><a name="fn2" href="#fnm2">2</a></sup> অথবা, যাঁর উপরে তুমি তোমার দৃষ্টি স্থির করেছ। তুমি তাড়াহুড়ো করে দরবারে যেয়ো না</div>
<div class="fn"><sup class="fnt"><a name="fn3" href="#fnm3">3</a></sup> অথবা, খুব সম্ভবত, খোবানির</div>
</div>
<!-- PARSED ABOVE; EDITING MAY BREAK PARSER -->
</body></html>