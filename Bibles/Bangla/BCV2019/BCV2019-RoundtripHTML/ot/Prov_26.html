<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>গ্রীষ্মকালের তুষারপাত বা ফসল কাটার মরশুমের বৃষ্টিপাতের মতো,<br> <span class="br-ind"><br><span class="indent">&nbsp;</span></span>মূর্খের পক্ষেও সম্মান মানানসই নয়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>উড়ে যাওয়া চড়ুইপাখি বা ক্ষিপ্রগতিবিশিষ্ট ফিঙে জাতীয় পাখির মতো<br> <span class="br-ind"><br><span class="indent">&nbsp;</span></span>অযাচিত অভিশাপও শান্ত হয় না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘোড়ার জন্য চাবুক, গাধার জন্য লাগাম,<br> <span class="br-ind"><br><span class="indent">&nbsp;</span></span>ও মূর্খদের পিঠের জন্য লাঠি!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মূর্খের মূর্খতা অনুসারে তাকে উত্তর দিয়ো না,<br> <span class="br-ind"><br><span class="indent">&nbsp;</span></span>পাছে তুমিও তার মতো হয়ে যাও।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মূর্খের মূর্খতা অনুসারে তাকে উত্তর দাও,<br> <span class="br-ind"><br><span class="indent">&nbsp;</span></span>পাছে সে নিজের দৃষ্টিতে জ্ঞানবান হয়।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে মূর্খের হাত দিয়ে খবর পাঠায়<br> <span class="br-ind"><br><span class="indent">&nbsp;</span></span>তার দশা পা কেটে ফেলার বা বিষ পান করার মতো হয়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মূর্খের মুখের হিতোপদেশ<br> <span class="br-ind"><br><span class="indent">&nbsp;</span></span>খঞ্জের অনুপযোগী পায়ের মতো হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মূর্খকে যে সম্মান দেয় তার দশা<br> <span class="br-ind"><br><span class="indent">&nbsp;</span></span>গুলতিতে নুড়িপাথর বেঁধে দেওয়ার মতো হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মূর্খের মুখের হিতোপদেশ<br> <span class="br-ind"><br><span class="indent">&nbsp;</span></span>মাতালের হাতে ধরা কাঁটাগুল্মের মতো হয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কোনো মূর্খকে বা পথিককে যে ভাড়া খাটায়<br> <span class="br-ind"><br><span class="indent">&nbsp;</span></span>সে সেই তিরন্দাজের মতো যে এলোমেলোভাবে মানুষকে আঘাত করে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কুকুর যেভাবে তার বমির কাছে ফিরে যায়<br> <span class="br-ind"><br><span class="indent">&nbsp;</span></span>মূর্খরাও বারবার বোকামি করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এমন মানুষদের কি দেখেছ যারা নিজেদের দৃষ্টিতে জ্ঞানবান?<br> <span class="br-ind"><br><span class="indent">&nbsp;</span></span>তাদের চেয়ে মূর্খের জীবনে অনেক বেশি আশা আছে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অলস বলে, “রাস্তায় সিংহ আছে,<br> <span class="br-ind"><br><span class="indent">&nbsp;</span></span>হিংস্র এক সিংহ পথে পথে ঘুরে বেড়াচ্ছে!”<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দরজা যেভাবে কবজাগুলিতে ঘোরে,<br> <span class="br-ind"><br><span class="indent">&nbsp;</span></span>অলসও সেভাবে তার বিছানাতে ঘোরে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অলস তার হাত থালায় ডুবিয়ে রাখে;<br> <span class="br-ind"><br><span class="indent">&nbsp;</span></span>সে এতই অলস যে তা মুখেও তোলে না।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা বুদ্ধিপূর্বক উত্তর দেয় সেই সাতজন লোকের চেয়েও<br> <span class="br-ind"><br><span class="indent">&nbsp;</span></span>অলস নিজের দৃষ্টিতে বেশি জ্ঞানবান। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে অন্যদের বিবাদে নাক গলায়<br> <span class="br-ind"><br><span class="indent">&nbsp;</span></span>সে এমন একজনের মতো যে কান ধরে দলছুট কুকুরকে পাকড়াও করে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে পাগল লোক<br> <span class="br-ind"><br><span class="indent">&nbsp;</span></span>মৃত্যুজনক জ্বলন্ত তির ছোঁড়ে সে তেমনই,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে তার প্রতিবেশীকে প্রতারণা করে<br> <span class="br-ind"><br><span class="indent">&nbsp;</span></span>ও বলে, “আমি শুধু একটু মশকরা করছিলাম!” <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কাঠের অভাবে আগুন নিভে যায়;<br> <span class="br-ind"><br><span class="indent">&nbsp;</span></span>পরনিন্দা পরচর্চার অভাবেও বিবাদ থেমে যায়।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জ্বলন্ত অঙ্গারের ক্ষেত্রে কাঠকয়লা যেমন ও আগুনের ক্ষেত্রে কাঠ যেমন,<br> <span class="br-ind"><br><span class="indent">&nbsp;</span></span>বিবাদে ইন্ধন জোগানোর ক্ষেত্রে কলহপ্রিয় মানুষও তেমন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>পরনিন্দা পরচর্চার কথাবার্তা সুস্বাদু খাদ্যের মতো লাগে;<br> <span class="br-ind"><br><span class="indent">&nbsp;</span></span>সেগুলি মানুষের অন্তরের গভীরে প্রবেশ করে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দুষ্ট হৃদয় সমেত মধুভাষী<sup class="fnm"><a name="fnm1" href="#fn1">1</a></sup> ঠোঁট<br> <span class="br-ind"><br><span class="indent">&nbsp;</span></span>মাটির পাত্রের উপর দেওয়া রুপোর প্রলেপের মতো।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>শত্রুরা তাদের ঠোঁট দিয়ে নিজেদের আড়াল করে রাখে,<br> <span class="br-ind"><br><span class="indent">&nbsp;</span></span>কিন্তু মনে মনে তারা প্রতারণার আশ্রয় নেয়।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যদিও তাদের কথাবার্তা মনোমোহিনী, তাদের বিশ্বাস কোরো না,<br> <span class="br-ind"><br><span class="indent">&nbsp;</span></span>কারণ তাদের অন্তর সাতটি জঘন্য বিষয়ে পরিপূর্ণ হয়ে আছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>প্রতারণা দ্বারা তাদের আক্রোশ লুকিয়ে রাখা যেতে পারে,<br> <span class="br-ind"><br><span class="indent">&nbsp;</span></span>কিন্তু তাদের দুষ্টতা লোকসমাজে প্রকাশিত হয়ে যাবে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যারা খাত খনন করে তারা তাতেই গিয়ে পড়ে;<br> <span class="br-ind"><br><span class="indent">&nbsp;</span></span>যারা পাথর গড়িয়ে দেয়, সেটি তাদেরই উপর গড়িয়ে এসে পড়বে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিথ্যাবাদী জিভ যাদের আহত করে তাদের ঘৃণাও করে,<br> <span class="br-ind"><br><span class="indent">&nbsp;</span></span>ও তোষামোদকারী মুখ সর্বনাশ করে ছাড়ে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, আকুল</div>
</div>
<!-- PARSED ABOVE; EDITING MAY BREAK PARSER -->
</body></html>