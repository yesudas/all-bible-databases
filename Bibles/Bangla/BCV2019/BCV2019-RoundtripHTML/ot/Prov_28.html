<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কেউ পশ্চাদ্ধাবন না করলেও দুষ্টেরা পালায়,<br> <span class="br-ind"><br><span class="indent">&nbsp;</span></span>কিন্তু ধার্মিকেরা সিংহের মতো সাহসী। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কোনও দেশ যখন বিদ্রোহী হয়, তখন সেখানে বহু শাসক উৎপন্ন হয়,<br> <span class="br-ind"><br><span class="indent">&nbsp;</span></span>কিন্তু বিচক্ষণতা ও জ্ঞানসম্পন্ন শাসক শৃঙ্খলা বজায় রাখেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে শাসক<sup class="fnm"><a name="fnm1" href="#fn1">1</a></sup> দরিদ্রদের নিগৃহীত করে<br> <span class="br-ind"><br><span class="indent">&nbsp;</span></span>সে সেই প্রবল বৃষ্টিপাতের মতো যা কোনও শস্য বাদ দেয় না। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা শিক্ষা পরিত্যাগ করে তারা দুষ্টদের প্রশংসা করে,<br> <span class="br-ind"><br><span class="indent">&nbsp;</span></span>কিন্তু যারা তাতে মনোযোগ দেয় তারা তাদের প্রতিরোধ করে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অনিষ্টকারীরা যা উচিত তা বোঝে না,<br> <span class="br-ind"><br><span class="indent">&nbsp;</span></span>কিন্তু যারা সদাপ্রভুর খোঁজ করে তারা তা পুরোপুরি বুঝতে পারে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে ধনবানদের জীবনযাত্রার ধরন উচ্ছৃঙ্খল তাদের চেয়ে<br> <span class="br-ind"><br><span class="indent">&nbsp;</span></span>সেই দরিদ্রেরা ভালো যাদের জীবনযাত্রার ধরন অনিন্দনীয়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিচক্ষণ ছেলে শিক্ষায় মনোযোগ দেয়,<br> <span class="br-ind"><br><span class="indent">&nbsp;</span></span>কিন্তু যে পেটুকদের সহচর সে তার বাবার মর্যাদাহানি করে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে দরিদ্রদের কাছ থেকে সুদ নিয়ে বা লাভ করে সম্পত্তি বৃদ্ধি করে<br> <span class="br-ind"><br><span class="indent">&nbsp;</span></span>সে অন্য এমন একজনের জন্য তা জমিয়ে রাখে যে দরিদ্রদের প্রতি দয়ালু হবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি কেউ আমার দেওয়া শিক্ষার প্রতি কান বন্ধ করে রাখে,<br> <span class="br-ind"><br><span class="indent">&nbsp;</span></span>তবে তাদের প্রার্থনাও ঘৃণার্হ। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা ন্যায়পরায়ণদের কুপথে পরিচালিত করে<br> <span class="br-ind"><br><span class="indent">&nbsp;</span></span>তারা নিজেদের ফাঁদেই গিয়ে পড়বে,<br> <span class="br-ind"><br><span class="indent">&nbsp;</span></span>কিন্তু অনিন্দনীয়রা এক উপযুক্ত উত্তরাধিকার লাভ করবে। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনবানেরা নিজেদের দৃষ্টিতেই জ্ঞানবান;<br> <span class="br-ind"><br><span class="indent">&nbsp;</span></span>যারা দরিদ্র ও বিচক্ষণ তারা দেখতে পায় তারা কত বিভ্রান্ত। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধার্মিকেরা যখন বিজয়ী হয়, তখন মহোল্লাস হয়;<br> <span class="br-ind"><br><span class="indent">&nbsp;</span></span>কিন্তু দুষ্টেরা যখন ক্ষমতাসীন হয়, তখন মানুষ আড়ালে গিয়ে লুকায়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা নিজেদের পাপগুলি লুকায় তারা উন্নতি লাভ করতে পারে না,<br> <span class="br-ind"><br><span class="indent">&nbsp;</span></span>কিন্তু যারা সেগুলি স্বীকার ও ত্যাগ করে তারা দয়া লাভ করে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ধন্য তারাই যারা সবসময় ঈশ্বরের সামনে ভীত হয়,<br> <span class="br-ind"><br><span class="indent">&nbsp;</span></span>কিন্তু যারা তাদের হৃদয় কঠোর করে তারা বিপদে পড়বে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অসহায় প্রজাদের উপর কর্তৃত্বকারী দুষ্ট শাসক<br> <span class="br-ind"><br><span class="indent">&nbsp;</span></span>গর্জনকারী সিংহ বা আক্রমণকারী ভালুকের মতো। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অত্যাচারী শাসক অবৈধ জুলুম চালায়,<br> <span class="br-ind"><br><span class="indent">&nbsp;</span></span>কিন্তু যিনি অসৎ উপায়ে অর্জিত লাভ ঘৃণা করেন তিনি সুদীর্ঘকাল ধরে রাজত্ব করবেন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে হত্যার অপরাধবোধ দ্বারা নির্যাতিত হয়<br> <span class="br-ind"><br><span class="indent">&nbsp;</span></span>সে কবরে গিয়ে আশ্রয় নেয়;<br> <span class="br-ind"><br><span class="indent">&nbsp;</span></span>যেন কেউ তাকে ধরতে না পারে। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যার চলন অনিন্দনীয় সে সুরক্ষিত থাকে,<br> <span class="br-ind"><br><span class="indent">&nbsp;</span></span>কিন্তু যার জীবনযাত্রার ধরন উচ্ছৃঙ্খল সে খাদে গিয়ে পড়বে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা নিজেদের জমি চাষ করে তারা প্রচুর খাদ্য পাবে,<br> <span class="br-ind"><br><span class="indent">&nbsp;</span></span>কিন্তু যারা উদ্ভট কল্পনার পিছনে ছুটে বেড়ায় দারিদ্র তাদের সঙ্গী হয়। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বিশ্বস্ত লোক প্রচুর আশীর্বাদ লাভ করবে,<br> <span class="br-ind"><br><span class="indent">&nbsp;</span></span>কিন্তু যে ধনবান হওয়ার জন্য আগ্রহী হয় সে অদণ্ডিত থাকবে না। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মুখাপেক্ষা করা ভালো নয়—<br> <span class="br-ind"><br><span class="indent">&nbsp;</span></span>অথচ মানুষ এক টুকরো রুটির জন্যও অন্যায় করে। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কৃপণেরা ধনসম্পত্তি অর্জনের জন্য আগ্রহী হয়<br> <span class="br-ind"><br><span class="indent">&nbsp;</span></span>ও তারা জানেও না যে দারিদ্র তাদের জন্য অপেক্ষা করে আছে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে জিভ দিয়ে চাটুকারিতা করে তার তুলনায় বরং<br> <span class="br-ind"><br><span class="indent">&nbsp;</span></span>কোনো মানুষকে যে ভর্ৎসনা করে, শেষ পর্যন্ত সে-ই অনুগ্রহ লাভ করবে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে মা-বাবার ধনসম্পদ চুরি করে<br> <span class="br-ind"><br><span class="indent">&nbsp;</span></span>ও বলে, “এ তো অন্যায় নয়,”<br> <span class="br-ind"><br><span class="indent">&nbsp;</span></span>সে তাদেরই অংশীদার, যারা ধ্বংসসাধন করে। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>লোভী মানুষেরা বিবাদ জাগিয়ে তোলে,<br> <span class="br-ind"><br><span class="indent">&nbsp;</span></span>কিন্তু যারা সদাপ্রভুতে নির্ভর করে তারা উন্নতি লাভ করবে। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা নিজেদের উপর নির্ভর করে তারা মূর্খ,<br> <span class="br-ind"><br><span class="indent">&nbsp;</span></span>কিন্তু যারা জ্ঞানের পথে চলে তারা নিরাপদ থাকবে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যারা দরিদ্রদের দান করে তাদের কোনো কিছুর অভাব হয় না,<br> <span class="br-ind"><br><span class="indent">&nbsp;</span></span>কিন্তু যারা তাদের দেখে চোখ বন্ধ করে থাকে তারা প্রচুর অভিশাপ কুড়ায়। <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুষ্টেরা যখন ক্ষমতাসীন হয়, মানুষ তখন আড়ালে গিয়ে লুকায়,<br> <span class="br-ind"><br><span class="indent">&nbsp;</span></span>কিন্তু দুষ্টেরা যখন বিনষ্ট হয়, তখন ধার্মিকেরা সমৃদ্ধশালী হয়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, দরিদ্র ব্যক্তি</div>
</div>
<!-- PARSED ABOVE; EDITING MAY BREAK PARSER -->
</body></html>