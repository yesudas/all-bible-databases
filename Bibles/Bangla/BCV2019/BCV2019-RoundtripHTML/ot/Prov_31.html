<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজা লমূয়েলের নীতিবচন</h2><span class="vn">1</span> <span class="br-p"><br><br></span>রাজা লমূয়েলের নীতিবচন—সেই অনুপ্রাণিত ভাষণ যা তাঁর মা তাঁকে শিখিয়েছিলেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার বাছা, শোনো! হে আমার গর্ভজাত পুত্র, শোনো!<br> <span class="br-ind"><br><span class="indent">&nbsp;</span></span>হে আমার বাছা, হে আমার প্রার্থনার উত্তর, শোনো!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>নারীদের পিছনে তোমার শক্তি<sup class="fnm"><a name="fnm1" href="#fn1">1</a></sup> ব্যয় কোরো না,<br> <span class="br-ind"><br><span class="indent">&nbsp;</span></span>যারা রাজাদের সর্বনাশ করে তাদের পিছনে তোমার প্রাণশক্তি নষ্ট কোরো না। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে লমূয়েল, রাজাদের জন্য নয়—<br> <span class="br-ind"><br><span class="indent">&nbsp;</span></span>দ্রাক্ষারস পান করা রাজাদের জন্য উপযুক্ত নয়,<br> <span class="br-ind"><br><span class="indent">&nbsp;</span></span>সুরাপানে আসক্ত হওয়া শাসকদের জন্য অনুচিত,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাছে তাঁরা পান করেন ও ভুলে যান তাঁরা কী আদেশ দিয়েছেন,<br> <span class="br-ind"><br><span class="indent">&nbsp;</span></span>ও সব নিপীড়িতকে তাদের অধিকার বঞ্চিত করে ছাড়েন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সুরা তাদের জন্যই রাখা থাকো যারা মরতে চলেছে,<br> <span class="br-ind"><br><span class="indent">&nbsp;</span></span>দ্রাক্ষারস তাদের জন্যই রাখা থাকো যারা মনোবেদনায় ভুগছে!<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা পান করুক ও তাদের দারিদ্র ভুলে যাক<br> <span class="br-ind"><br><span class="indent">&nbsp;</span></span>ও তাদের দুর্দশা আর মনে না রাখুক। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের হয়ে কথা বলো যারা নিজেদের কথা নিজেরা বলতে পারে না,<br> <span class="br-ind"><br><span class="indent">&nbsp;</span></span>সেইসব লোকের অধিকারের স্বপক্ষে কথা বলো যারা সর্বস্বান্ত।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উচ্চকণ্ঠে বলো ও ন্যায়বিচার করো:<br> <span class="br-ind"><br><span class="indent">&nbsp;</span></span>দরিদ্র ও অভাবগ্রস্তদের অধিকারের স্বপক্ষে ওকালতি করো।<br></div>
<div class="v" id="v10"><h2>উপসংহার: উন্নত চরিত্রবিশিষ্ট স্ত্রী</h2><span class="vn">10</span> <span class="br-ind"><br><span class="indent">&nbsp;</span></span>কে উন্নত চরিত্রবিশিষ্ট এক স্ত্রী পেতে পারে?<br> <span class="br-ind"><br><span class="indent">&nbsp;</span></span>তাঁর মূল্য পদ্মরাগমণির চেয়েও অনেক বেশি।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর উপর তাঁর স্বামীর পূর্ণ আস্থা বজায় থাকে<br> <span class="br-ind"><br><span class="indent">&nbsp;</span></span>ও তিনি তাঁর স্বামীর জীবনে ভালো কোনো কিছুর অভাব হতে দেন না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি তাঁর জীবনের সমস্ত দিন<br> <span class="br-ind"><br><span class="indent">&nbsp;</span></span>স্বামীর অনিষ্ট নয়, কিন্তু মঙ্গলই সাধন করেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি পশম ও মসিনা মনোনীত করেন<br> <span class="br-ind"><br><span class="indent">&nbsp;</span></span>ও আগ্রহী হাতে কাজকর্ম করেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি বণিকদের জাহাজগুলির মতো,<br> <span class="br-ind"><br><span class="indent">&nbsp;</span></span>বহুদূর থেকে তাঁর খাদ্যদ্রব্য নিয়ে আসেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি অন্ধকার থাকতেই ঘুম থেকে উঠে পড়েন;<br> <span class="br-ind"><br><span class="indent">&nbsp;</span></span>তিনি তাঁর পরিবারের জন্য খাদ্যের জোগান দেন<br> <span class="br-ind"><br><span class="indent">&nbsp;</span></span>ও তাঁর দাসীদেরও অংশ বরাদ্দ করে দেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি জমির মান বিচার করেন ও তা কিনে নেন;<br> <span class="br-ind"><br><span class="indent">&nbsp;</span></span>নিজের আয় দিয়ে তিনি দ্রাক্ষাক্ষেত গড়ে তোলেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি সবলে তাঁর কাজে লেগে পড়েন;<br> <span class="br-ind"><br><span class="indent">&nbsp;</span></span>তাঁর কাজকর্মের পক্ষে তাঁর হাত দুটি বেশ শক্তিশালী।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি সুনিশ্চিত হন যে তাঁর কেনাবেচা বেশ লাভজনক হয়েছে,<br> <span class="br-ind"><br><span class="indent">&nbsp;</span></span>ও তাঁর প্রদীপ রাতেও নিভে যায় না।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাঁর হাতে তিনি তকলি ধরে থাকেন<br> <span class="br-ind"><br><span class="indent">&nbsp;</span></span>ও সুতো কাটার টাকু তাঁর আঙুল দিয়ে আঁকড়ে ধরে থাকেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি দরিদ্রদের প্রতি মুক্তহস্ত হন<br> <span class="br-ind"><br><span class="indent">&nbsp;</span></span>ও অভাবগ্রস্তদের দিকে তাঁর হাত বাড়িয়ে দেন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুষারপাতের সময় তাঁর পরিবারের লোকদের জন্য তাঁর কোনও ভয় হয় না;<br> <span class="br-ind"><br><span class="indent">&nbsp;</span></span>কারণ তারা সকলেই টকটকে লাল রঙের কাপড়<sup class="fnm"><a name="fnm2" href="#fn2">2</a></sup> পরে থাকে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তিনি তাঁর বিছানার জন্য চাদর তৈরি করেন;<br> <span class="br-ind"><br><span class="indent">&nbsp;</span></span>তিনি মিহি মসিনা দিয়ে তৈরি বেগুনি রঙের কাপড় গায়ে দিয়ে থাকেন।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর স্বামী সেই নগরদ্বারে সম্মানিত হন,<br> <span class="br-ind"><br><span class="indent">&nbsp;</span></span>যেখানে দেশের প্রাচীনদের মধ্যে তিনি তাঁর আসন গ্রহণ করেন।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তিনি মসিনার পোশাক তৈরি করে সেগুলি বিক্রি করেন,<br> <span class="br-ind"><br><span class="indent">&nbsp;</span></span>ও বণিকদের উত্তরীয় সরবরাহ করেন।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি শক্তি ও সম্মানে আচ্ছাদিত হন;<br> <span class="br-ind"><br><span class="indent">&nbsp;</span></span>আগামী দিনগুলির কথা ভেবে তিনি সশব্দে হাসতে পারেন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি প্রজ্ঞামূলক কথাবার্তা বলেন,<br> <span class="br-ind"><br><span class="indent">&nbsp;</span></span>ও তাঁর জিভের ডগায় আন্তরিক নির্দেশ থাকে।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি তাঁর পরিবারের ব্যাপারে সজাগ দৃষ্টি রাখেন<br> <span class="br-ind"><br><span class="indent">&nbsp;</span></span>ও অলসতার রুটি<sup class="fnm"><a name="fnm3" href="#fn3">3</a></sup> খান না।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাঁর সন্তানেরা উঠে তাঁকে আশীর্বাদধন্যা বলে ডাকে;<br> <span class="br-ind"><br><span class="indent">&nbsp;</span></span>তাঁর স্বামীও একই কথা বলেন ও তাঁর প্রশংসা করে বলেন:<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“অনেক মহিলাই মহৎ মহৎ কাজ করেন,<br> <span class="br-ind"><br><span class="indent">&nbsp;</span></span>কিন্তু তুমি সবাইকে ছাপিয়ে গিয়েছ।”<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>লাবণ্য বিভ্রান্তিকর, ও সৌন্দর্য অস্থায়ী;<br> <span class="br-ind"><br><span class="indent">&nbsp;</span></span>কিন্তু যে নারী সদাপ্রভুকে ভয় করেন তাঁরই প্রশংসা করতে হবে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাঁর হাত যা কিছু করেছে, সেসবের জন্য তাঁকে সম্মান জানাও,<br> <span class="br-ind"><br><span class="indent">&nbsp;</span></span>ও তাঁর কাজকর্মই নগরদ্বারে তাঁর কাছে প্রশংসা এনে দিক।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, সম্পদ</div>
<div class="fn"><sup class="fnt"><a name="fn2" href="#fnm2">2</a></sup> অথবা, শীতবস্ত্র</div>
<div class="fn"><sup class="fnt"><a name="fn3" href="#fnm3">3</a></sup> অথবা, খাদ্য</div>
</div>
<!-- PARSED ABOVE; EDITING MAY BREAK PARSER -->
</body></html>