<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যভিচারিণীর বিরুদ্ধে সাবধানবাণী</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার বাছা, আমার কথাগুলি মেনে চলো<br> <span class="br-ind"><br><span class="indent">&nbsp;</span></span>ও তোমার অন্তরে আমার আদেশগুলি মজুত করে রাখো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার আদেশগুলি পালন করো ও তুমি বেঁচে থাকবে;<br> <span class="br-ind"><br><span class="indent">&nbsp;</span></span>চোখের মণির মতো করে আমার শিক্ষামালা রক্ষা করো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার আঙুলে সেগুলি বেঁধে রেখো;<br> <span class="br-ind"><br><span class="indent">&nbsp;</span></span>তোমার হৃদয়-ফলকে সেগুলি লিখে রেখো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রজ্ঞাকে বলো, “তুমি আমার বোন,”<br> <span class="br-ind"><br><span class="indent">&nbsp;</span></span>ও দূরদর্শিতাকে বলো, “তুমি আমার আত্মীয়।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা তোমাকে ব্যভিচারিণীর কাছ থেকে,<br> <span class="br-ind"><br><span class="indent">&nbsp;</span></span>ও সম্মোহনী কথা বলা স্বৈরিণী নারীর কাছ থেকেও দূরে সরিয়ে রাখবে। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার বাড়ির জানালায়<br> <span class="br-ind"><br><span class="indent">&nbsp;</span></span>জাফরি দিয়ে আমি নিচের দিকে তাকালাম।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অনভিজ্ঞ লোকদের দিকে আমার নজর গেল,<br> <span class="br-ind"><br><span class="indent">&nbsp;</span></span>যুবকদের মধ্যে আমি লক্ষ্য করলাম,<br> <span class="br-ind"><br><span class="indent">&nbsp;</span></span>এমন একজন যুবককে, যার কোনও বোধবুদ্ধি নেই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে ঐ মহিলার বাড়ির পাশের গলি দিয়ে যাচ্ছিল,<br> <span class="br-ind"><br><span class="indent">&nbsp;</span></span>তার বাড়ির দিকেই হেঁটে যাচ্ছিল<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>গোধূলিবেলায়, দিন যখন ঢলে পড়ছিল,<br> <span class="br-ind"><br><span class="indent">&nbsp;</span></span>ও রাতের অন্ধকারও নেমে আসছিল। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তখন একজন মহিলা তার সাথে দেখা করার জন্য বেরিয়ে এল,<br> <span class="br-ind"><br><span class="indent">&nbsp;</span></span>সে এক বেশ্যার মতো পোশাক পরেছিল ও তার উদ্দেশ্য ধূর্ত ছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>(সে অদম্য ও বেপরোয়া,<br> <span class="br-ind"><br><span class="indent">&nbsp;</span></span>তার পা কখনও ঘরে থাকে না;<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সে কখনও রাস্তায় যায়, আবার কখনও চকে,<br> <span class="br-ind"><br><span class="indent">&nbsp;</span></span>কোনায় কোনায় সে ওৎ পেতে থাকে)<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সে সেই যুবককে জড়িয়ে ধরে চুমু দিল<br> <span class="br-ind"><br><span class="indent">&nbsp;</span></span>ও নির্লজ্জ মুখে বলল: <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“আজ আমি আমার ব্রত পূরণ করেছি,<br> <span class="br-ind"><br><span class="indent">&nbsp;</span></span>ও ঘরে আমার মঙ্গলার্থক বলি থেকে খাবার সরিয়ে রেখেছি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাই তোমার সাথে দেখা করার জন্য আমি বের হয়ে এসেছি;<br> <span class="br-ind"><br><span class="indent">&nbsp;</span></span>আমি তোমার খোঁজ করেছিলাম ও তোমাকে খুঁজে পেয়েছি!<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার বিছানায় আমি<br> <span class="br-ind"><br><span class="indent">&nbsp;</span></span>মিশর থেকে আনা রঙিন মসিনার চাদর পেতেছি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার বিছানাটি আমি<br> <span class="br-ind"><br><span class="indent">&nbsp;</span></span>গন্ধরস, অগুরু ও দারুচিনি দিয়ে সুবাসিত করেছি।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এসো, সকাল পর্যন্ত আমরা ভালোবাসার গভীর রসে মত্ত হই;<br> <span class="br-ind"><br><span class="indent">&nbsp;</span></span>নিজেদের মধ্যে ভালোবাসা উপভোগ করি!<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার স্বামী ঘরে নেই;<br> <span class="br-ind"><br><span class="indent">&nbsp;</span></span>সে দীর্ঘ যাত্রায় গিয়েছে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সে অর্থে ভরা থলি নিয়ে গিয়েছে<br> <span class="br-ind"><br><span class="indent">&nbsp;</span></span>ও পূর্ণিমার আগে সে ঘরে ফিরছে না।” <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>প্ররোচনামূলক কথা বলে সে যুবকটিকে বিপথে পরিচালিত করল;<br> <span class="br-ind"><br><span class="indent">&nbsp;</span></span>সে তার স্নিগ্ধ কথাবার্তা দিয়ে তাকে প্রলুব্ধ করল।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তখনই সে মহিলাটির অনুগামী হল<br> <span class="br-ind"><br><span class="indent">&nbsp;</span></span>যেভাবে বলদ জবাই হওয়ার জন্য এগিয়ে যায়,<br> <span class="br-ind"><br><span class="indent">&nbsp;</span></span>যেভাবে হরিণ<sup class="fnm"><a name="fnm1" href="#fn1">1</a></sup> ফাঁসে পা গলায়<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যতক্ষণ না তির তার যকৃৎ বিদ্ধ করে,<br> <span class="br-ind"><br><span class="indent">&nbsp;</span></span>ঠিক যেভাবে পাখি উড়ে গিয়ে ফাঁদে পড়ে,<br> <span class="br-ind"><br><span class="indent">&nbsp;</span></span>আর জানতেও পারে না যে এতে তার প্রাণহানি হবে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তবে এখন, হে আমার বাছারা, আমার কথা শোনো;<br> <span class="br-ind"><br><span class="indent">&nbsp;</span></span>আমি যা বলি তাতে মনোযোগ দাও।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাদের হৃদয় যেন সেই মহিলার পথের দিকে না ফেরে<br> <span class="br-ind"><br><span class="indent">&nbsp;</span></span>বা পথভ্রষ্ট হয়ে তার পথে চলে না যায়।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>অনেকেই তার আঘাতের শিকার হয়েছে;<br> <span class="br-ind"><br><span class="indent">&nbsp;</span></span>তার দ্বারা নিহত লোকের সংখ্যা প্রচুর।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তার বাড়িটি হল কবরে যাওয়ার রাজপথ,<br> <span class="br-ind"><br><span class="indent">&nbsp;</span></span>যা মৃত্যুলোকের দিকে এগিয়ে দেয়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায়, মূর্খ</div>
</div>
<!-- PARSED ABOVE; EDITING MAY BREAK PARSER -->
</body></html>