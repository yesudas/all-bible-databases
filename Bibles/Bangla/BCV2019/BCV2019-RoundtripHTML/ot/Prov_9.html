<html><head>
<meta http-equiv="Content-Type" content="text/html;charset=utf-8" />
<title>Prov 9 &ndash; হিতোপদেশ &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_7.html">7</a> <a href="Prov_8.html">8</a> <b>9</b> <a href="Prov_10.html">10</a> <a href="Prov_11.html">11</a> ... <a href="Prov_31.html">31</a> </div><hr>
<h1>Prov 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজ্ঞা ও মূর্খতার আমন্ত্রণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রজ্ঞা তার বাড়ি নির্মাণ করেছে;<br> <span class="br-ind"><br><span class="indent">&nbsp;</span></span>সে তার সাতটি স্তম্ভ খাড়া করেছে।<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে ভূরিভোজনের ব্যবস্থা করেছে ও দ্রাক্ষারস মিশিয়ে রেখেছে<br> <span class="br-ind"><br><span class="indent">&nbsp;</span></span>সে তার টেবিলও সাজিয়ে রেখেছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে তার দাসীদের বাইরে পাঠিয়ে দিয়েছে,<br> <span class="br-ind"><br><span class="indent">&nbsp;</span></span>ও নগরের সবচেয়ে উঁচু জায়গা থেকে ডাক দিয়ে বলেছে,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“যারা অনভিজ্ঞ মানুষ, তারা সবাই আমার বাড়িতে আসুক!”<br> <span class="br-ind"><br><span class="indent">&nbsp;</span></span>যাদের কোনও জ্ঞানবুদ্ধি নেই তাদের সে বলেছে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“এসো, আমার খাদ্যদ্রব্য ভোজন করো<br> <span class="br-ind"><br><span class="indent">&nbsp;</span></span>ও যে দ্রাক্ষারস আমি মিশিয়ে রেখেছি তা পান করো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমাদের অনভিজ্ঞতার পথ পরিত্যাগ করো ও তোমরা বেঁচে যাবে;<br> <span class="br-ind"><br><span class="indent">&nbsp;</span></span>দূরদর্শিতার পথে চলো।” <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে কেউ বিদ্রুপকারীকে সংশোধন করতে যায় সে অপমান ডেকে আনে;<br> <span class="br-ind"><br><span class="indent">&nbsp;</span></span>যে কেউ দুষ্টকে ভর্ৎসনা করে সে কলঙ্কের ভাগী হয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিদ্রুপকারীদের ভর্ৎসনা কোরো না পাছে তারা তোমাকে ঘৃণা করে;<br> <span class="br-ind"><br><span class="indent">&nbsp;</span></span>জ্ঞানবানদের ভর্ৎসনা করো ও তারা তোমাকে ভালোবাসবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জ্ঞানবানদের উপদেশ দাও ও তারা আরও জ্ঞানী হবে;<br> <span class="br-ind"><br><span class="indent">&nbsp;</span></span>ধার্মিকদের শিক্ষা দাও ও তাদের পাণ্ডিত্য বৃদ্ধি পাবে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সদাপ্রভুর ভয় প্রজ্ঞার আরম্ভ,<br> <span class="br-ind"><br><span class="indent">&nbsp;</span></span>ও পবিত্রতম সম্বন্ধীয় জ্ঞানই হল বোধশক্তি।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ প্রজ্ঞার<sup class="fnm"><a name="fnm2" href="#fn2">2</a></sup> মাধ্যমেই তোমার আয়ু বাড়বে,<br> <span class="br-ind"><br><span class="indent">&nbsp;</span></span>ও তোমার জীবনে বেশ কিছু বছর যুক্ত হবে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যদি জ্ঞানবান হও, তোমার প্রজ্ঞা তোমাকে পুরস্কৃত করবে;<br> <span class="br-ind"><br><span class="indent">&nbsp;</span></span>তুমি যদি একজন বিদ্রুপকারী, তবে তুমি একাই কষ্টভোগ করবে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মূর্খতা এক দুর্বিনীত নারী;<br> <span class="br-ind"><br><span class="indent">&nbsp;</span></span>সে অনভিজ্ঞ ও কিছুই জানে না।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সে তার বাড়ির দরজায় বসে থাকে,<br> <span class="br-ind"><br><span class="indent">&nbsp;</span></span>নগরের সবচেয়ে উঁচু জায়গায় গিয়ে আসন পেতে বসে,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে পথচারীদের ডাক দেয়,<br> <span class="br-ind"><br><span class="indent">&nbsp;</span></span>যারা সোজা পথ ধরে যায় সে তাদের ডেকে বলে,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“যারা অনভিজ্ঞ তারা সবাই আমার বাড়িতে আসুক!”<br> <span class="br-ind"><br><span class="indent">&nbsp;</span></span>যাদের কোনও জ্ঞানবুদ্ধি নেই সে তাদের বলে,<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“চুরি করা জল মিষ্টি;<br> <span class="br-ind"><br><span class="indent">&nbsp;</span></span>লুকোছাপা করে খাওয়া খাদ্য পরম উপাদেয়!”<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু তারা আদৌ জানে না যে মৃতেরা সেখানেই আছে,<br> <span class="br-ind"><br><span class="indent">&nbsp;</span></span>তার অতিথিরা পাতালের গর্তে পড়ে আছে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা, কুঁদে কুঁদে নির্দিষ্ট আকার দিয়েছে</div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায়, আমার</div>
</div>
<!-- PARSED ABOVE; EDITING MAY BREAK PARSER -->
</body></html>