<html><head>
<meta http-equiv="Content-Type" content="text/html;charset=utf-8" />
<title>Ps 104 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 104);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_102.html">102</a> <a href="Ps_103.html">103</a> <b>104</b> <a href="Ps_105.html">105</a> <a href="Ps_106.html">106</a> ... <a href="Ps_150.html">150</a> </div><hr>
<h1>Ps 104</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রাণ, সদাপ্রভুর প্রশংসা করো। <span class="br-p"><br><br></span>হে সদাপ্রভু আমার ঈশ্বর, তুমি কত মহান;<br> <span class="br-ind"><br><span class="indent">&nbsp;</span></span>তুমি প্রভা আর পরাক্রমে ভূষিত। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি আলোর পোশাকে সজ্জিত;<br> <span class="br-ind"><br><span class="indent">&nbsp;</span></span>তিনি আকাশমণ্ডল তাঁবুর মতো প্রসারিত করেন<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর তিনি জলধিতে তাঁর উচ্চকক্ষের কড়িকাঠ স্থাপন করেন।<br> <span class="br-ind"><br><span class="indent">&nbsp;</span></span>তিনি মেঘরাশিকে তাঁর রথ করেন<br> <span class="br-ind"><br><span class="indent">&nbsp;</span></span>আর বায়ুর ডানায় চড়ে ভেসে চলেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি বায়ুপ্রবাহকে তাঁর দূত করেন,<br> <span class="br-ind"><br><span class="indent">&nbsp;</span></span>আগুনের শিখাকে নিজের দাস করেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি এই জগতকে ভিত্তিমূলের উপর স্থাপন করেন;<br> <span class="br-ind"><br><span class="indent">&nbsp;</span></span>তা কোনোদিন বিচলিত হবে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আচ্ছাদনের মতো অতল জলধি দিয়ে তুমি এই জগৎ আবৃত করেছে;<br> <span class="br-ind"><br><span class="indent">&nbsp;</span></span>জলপ্রবাহ পর্বতগণের উপর দাঁড়াল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু তোমার তিরস্কারে জলধি পালিয়ে গেল,<br> <span class="br-ind"><br><span class="indent">&nbsp;</span></span>তোমার গর্জনের শব্দে তা দ্রুত প্রস্থান করল;<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জলধি পর্বতগণের উপর দিয়ে প্রবাহিত হল,<br> <span class="br-ind"><br><span class="indent">&nbsp;</span></span>তা উপত্যকায় নেমে গেল,<br> <span class="br-ind"><br><span class="indent">&nbsp;</span></span>এবং তার নির্ধারিত স্থান পর্যন্ত পৌঁছাল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি জলধির সীমা স্থির করেছ যা তারা অতিক্রম করতে পারে না;<br> <span class="br-ind"><br><span class="indent">&nbsp;</span></span>আবার কখনও জলধি জগতকে আচ্ছন্ন করবে না। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি গিরিখাতে ঝরনাকে জল ঢালতে দিয়েছ;<br> <span class="br-ind"><br><span class="indent">&nbsp;</span></span>পর্বতসকলের মধ্য দিয়ে তা প্রবাহিত হয়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা মাঠের সব বন্যপশুকে জল দেয়;<br> <span class="br-ind"><br><span class="indent">&nbsp;</span></span>বুনো গাধারা নিজেদের তৃষ্ণা মেটায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আকাশের পাখিরা জলপ্রবাহের ধারে বাসা বানায়;<br> <span class="br-ind"><br><span class="indent">&nbsp;</span></span>তারা ডালপালার মধ্যে গান করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর উচ্চকক্ষ থেকে তিনি পর্বতসকলদের জল দেন;<br> <span class="br-ind"><br><span class="indent">&nbsp;</span></span>তাঁর কাজের ফলাফলে দেশ তৃপ্ত হয়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি গবাদি পশুদের জন্য ঘাস,<br> <span class="br-ind"><br><span class="indent">&nbsp;</span></span>আর মানুষের চাষের জন্য চারাগাছ বৃদ্ধি করেন—<br> <span class="br-ind"><br><span class="indent">&nbsp;</span></span>জমি থেকে খাদ্যদ্রব্য উৎপন্ন করেন:<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সুরা যা মানুষের হৃদয়কে উৎফুল্ল করে,<br> <span class="br-ind"><br><span class="indent">&nbsp;</span></span>তেল যা তাদের মুখমণ্ডল উজ্জ্বল করে,<br> <span class="br-ind"><br><span class="indent">&nbsp;</span></span>এবং খাবার যা মানুষের জীবন<sup class="fnm"><a name="fnm1" href="#fn1">1</a></sup> বাঁচিয়ে রাখে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর সকল গাছ পর্যাপ্ত যত্নে আছে,<br> <span class="br-ind"><br><span class="indent">&nbsp;</span></span>লেবাননের দেবদারুবন যা তিনি লাগিয়েছিলেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেখানে পাখিরা তাদের বাসা বানিয়েছে;<br> <span class="br-ind"><br><span class="indent">&nbsp;</span></span>সারস পাখি চিরসবুজ গাছে বাস করছে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>উচ্চ পর্বতসকল বুনো ছাগলের;<br> <span class="br-ind"><br><span class="indent">&nbsp;</span></span>দুর্গম পাহাড় খরগোশের আশ্রয়। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি ঋতুর জন্য চাঁদ নির্মাণ করেছেন,<br> <span class="br-ind"><br><span class="indent">&nbsp;</span></span>আর সূর্য জানে কখন অস্ত যেতে হয়।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি অন্ধকার নিয়ে আসো, আর রাত্রি হয়,<br> <span class="br-ind"><br><span class="indent">&nbsp;</span></span>আর জঙ্গলের বন্যজন্তুরা গর্জন করে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সিংহরা তাদের শিকারের জন্য গর্জন করে<br> <span class="br-ind"><br><span class="indent">&nbsp;</span></span>আর ঈশ্বরের কাছ থেকে তাদের খাবার খোঁজে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সূর্য ওঠে, আর তারা লুকিয়ে পড়ে;<br> <span class="br-ind"><br><span class="indent">&nbsp;</span></span>তারা ফিরে আসে এবং নিজের গুহাতে শুয়ে পরে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তারপর মানুষ তাদের কাজের জন্য বাইরে যায়<br> <span class="br-ind"><br><span class="indent">&nbsp;</span></span>সেখানে সন্ধ্যা পর্যন্ত পরিশ্রমে রত থাকে। <span class="br-p"><br><br></span><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে সদাপ্রভু, তোমার কাজ কত বিচিত্র!<br> <span class="br-ind"><br><span class="indent">&nbsp;</span></span>প্রজ্ঞায় তুমি তাদের সব তৈরি করেছ;<br> <span class="br-ind"><br><span class="indent">&nbsp;</span></span>জগৎ তোমার জীবজন্তুতে পূর্ণ।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ঐ দেখো সুবিশাল, বিস্তীর্ণ জলধি,<br> <span class="br-ind"><br><span class="indent">&nbsp;</span></span>অগণিত কত প্রাণীতে পরিপূর্ণ—<br> <span class="br-ind"><br><span class="indent">&nbsp;</span></span>ক্ষুদ্র ও বৃহৎ বহু জীব।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার উপর দিয়ে জাহাজ যাতায়াত করে,<br> <span class="br-ind"><br><span class="indent">&nbsp;</span></span>আর সেখানে খেলার জন্য তুমি লিবিয়াথনদের সৃষ্টি করেছ। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>উপযুক্ত সময়ে তাদের খাবার পাওয়ার জন্য<br> <span class="br-ind"><br><span class="indent">&nbsp;</span></span>সকল জীবজন্তু তোমার দিকে চেয়ে থাকে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যখন তুমি তাদের খাবার দাও<br> <span class="br-ind"><br><span class="indent">&nbsp;</span></span>তারা তা সংগ্রহ করে;<br> <span class="br-ind"><br><span class="indent">&nbsp;</span></span>যখন তুমি তোমার হাত খুলে দাও,<br> <span class="br-ind"><br><span class="indent">&nbsp;</span></span>তারা উত্তম দ্রব্যে পরিতৃপ্ত হয়।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যখন তুমি তোমার মুখ ঢেকে দাও,<br> <span class="br-ind"><br><span class="indent">&nbsp;</span></span>তারা আতঙ্কিত হয়;<br> <span class="br-ind"><br><span class="indent">&nbsp;</span></span>যখন তুমি তাদের শ্বাস নিয়ে নাও,<br> <span class="br-ind"><br><span class="indent">&nbsp;</span></span>তাদের মৃত্যু হয় আর ধুলোতে ফিরে যায়।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যখন তুমি তোমার আত্মা পাঠাও,<br> <span class="br-ind"><br><span class="indent">&nbsp;</span></span>তারা সৃষ্ট হয়,<br> <span class="br-ind"><br><span class="indent">&nbsp;</span></span>আর তুমি জগতের মুখমণ্ডল নতুন করে তোলো। <span class="br-p"><br><br></span><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সদাপ্রভুর গৌরব চিরকাল স্থায়ী হোক;<br> <span class="br-ind"><br><span class="indent">&nbsp;</span></span>সদাপ্রভু তাঁর সৃষ্টির কাজে আনন্দিত হোন—<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাঁর দৃষ্টিতে জগৎ কেঁপে ওঠে,<br> <span class="br-ind"><br><span class="indent">&nbsp;</span></span>তাঁর স্পর্শে পর্বতসকল থেকে ধোঁয়া বের হয়। <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আমার সারা জীবন আমি সদাপ্রভুর জয়গান করব;<br> <span class="br-ind"><br><span class="indent">&nbsp;</span></span>আমার শেষ নিঃশ্বাস পর্যন্ত আমি আমার ঈশ্বরের প্রশংসা করব।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমার ধ্যান তাঁর কাছে যেন সুমধুর হয়,<br> <span class="br-ind"><br><span class="indent">&nbsp;</span></span>কেননা আমি সদাপ্রভুতে উল্লাস করি।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>সকল পাপী পৃথিবী থেকে বিলুপ্ত হোক<br> <span class="br-ind"><br><span class="indent">&nbsp;</span></span>আর দুষ্ট চিরকালের জন্য উধাও হোক। <span class="br-p"><br><br></span>হে আমার প্রাণ, সদাপ্রভুর প্রশংসা করো। <span class="br-p"><br><br></span>সদাপ্রভুর প্রশংসা করো।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় মানুষের হৃদয়</div>
</div>
<!-- PARSED ABOVE; EDITING MAY BREAK PARSER -->
</body></html>