<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চম খন্ড</h2><h2>গীত ১০৭–১৫০</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর উদ্দেশে ধন্যবাদ করো, কারণ তিনি মঙ্গলময়;<br> <span class="br-ind"><br><span class="indent">&nbsp;</span></span>তাঁর দয়া অনন্তকালস্থায়ী। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যারা মুক্ত হয়েছে তারা সদাপ্রভুর কথা বলুক—<br> <span class="br-ind"><br><span class="indent">&nbsp;</span></span>যাদের তিনি শত্রুদের হাত থেকে মুক্ত করেছেন,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পূর্ব ও পশ্চিম থেকে, উত্তর ও দক্ষিণ থেকে,<br> <span class="br-ind"><br><span class="indent">&nbsp;</span></span>যাদের তিনি অন্যান্য দেশ থেকে সংগ্রহ করেছেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা বাস করার জন্য নগরের সন্ধান না পেয়ে<br> <span class="br-ind"><br><span class="indent">&nbsp;</span></span>মরুপ্রান্তরের নির্জন পথে ঘুরে বেড়ালো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা ক্ষুধিত আর তৃষ্ণার্ত হয়েছিল,<br> <span class="br-ind"><br><span class="indent">&nbsp;</span></span>আর তাদের জীবন প্রায় শেষ হল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তখন কষ্টে তারা সদাপ্রভুর কাছে কেঁদে উঠল,<br> <span class="br-ind"><br><span class="indent">&nbsp;</span></span>আর তিনি তাদের দুর্দশা থেকে উদ্ধার করলেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সোজা পথে তিনি তাদের এক নগরীর উদ্দেশে এগিয়ে নিয়ে গেলেন<br> <span class="br-ind"><br><span class="indent">&nbsp;</span></span>যেখানে তারা বসবাস করতে পারে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর অবিচল প্রেম এবং মানুষের প্রতি তাঁর আশ্চর্য কার্যাবলীর জন্য,<br> <span class="br-ind"><br><span class="indent">&nbsp;</span></span>তারা সদাপ্রভুকে ধন্যবাদ দিক।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেননা তিনি তৃষ্ণার্তকে তৃপ্ত করেন<br> <span class="br-ind"><br><span class="indent">&nbsp;</span></span>এবং ক্ষুধার্তকে উত্তম দ্রব্য দিয়ে পূর্ণ করেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>লোকেরা অন্ধকারে আর মৃত্যুছায়ায় বসেছিল,<br> <span class="br-ind"><br><span class="indent">&nbsp;</span></span>দুর্দশার লোহার শিকলে বন্দি ছিল,<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তারা ঈশ্বরের আদেশের বিরুদ্ধে বিদ্রোহ করেছিল<br> <span class="br-ind"><br><span class="indent">&nbsp;</span></span>আর পরাৎপরের পরিকল্পনা অবমাননা করেছিল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই তিনি তাদের তিক্ত পরিশ্রমের অধীন করেছিলেন;<br> <span class="br-ind"><br><span class="indent">&nbsp;</span></span>তাদের পতন হল, আর তাদের সাহায্য করার কেউ ছিল না।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন তাদের কষ্টে তারা সদাপ্রভুর কাছে কেঁদে উঠল,<br> <span class="br-ind"><br><span class="indent">&nbsp;</span></span>এবং তিনি তাদের দুর্দশা থেকে রক্ষা করেলেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি অন্ধকার ও মৃত্যুছায়া থেকে তাদের বের করলেন,<br> <span class="br-ind"><br><span class="indent">&nbsp;</span></span>এবং তাদের শিকল ভেঙে দিলেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাঁর অবিচল প্রেম এবং মানুষের প্রতি তাঁর আশ্চর্য কার্যাবলীর জন্য,<br> <span class="br-ind"><br><span class="indent">&nbsp;</span></span>তারা সদাপ্রভুকে ধন্যবাদ দিক,<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কারণ তিনি পিতলের দরজা ভেঙে দেন<br> <span class="br-ind"><br><span class="indent">&nbsp;</span></span>এবং লোহার খিল দুভাগ করেন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কেউ কেউ তাদের বিদ্রোহী ব্যবহারে মূর্খ হয়ে উঠল<br> <span class="br-ind"><br><span class="indent">&nbsp;</span></span>আর তাদের অপরাধের কারণে কষ্টভোগ করল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা খাদ্যদ্রব্য ঘৃণা করল<br> <span class="br-ind"><br><span class="indent">&nbsp;</span></span>আর মৃত্যুর দরজা পর্যন্ত পৌঁছাল।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তখন তাদের কষ্টে তারা সদাপ্রভুর কাছে কেঁদে উঠল,<br> <span class="br-ind"><br><span class="indent">&nbsp;</span></span>এবং তিনি তাদের দুর্দশা থেকে রক্ষা করেলেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি তাঁর বাক্য পাঠিয়ে তাদের সুস্থ করলেন;<br> <span class="br-ind"><br><span class="indent">&nbsp;</span></span>তিনি মৃত্যুর কবল থেকে তাদের উদ্ধার করলেন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাঁর অবিচল প্রেম এবং মানুষের প্রতি তাঁর আশ্চর্য কার্যাবলীর জন্য,<br> <span class="br-ind"><br><span class="indent">&nbsp;</span></span>তারা সদাপ্রভুকে ধন্যবাদ দিক।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা ধন্যবাদের নৈবেদ্য উৎসর্গ করুক<br> <span class="br-ind"><br><span class="indent">&nbsp;</span></span>এবং আনন্দের গানে তাঁর ক্রিয়াকলাপ বলুক। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কেউ কেউ জাহাজে করে সমুদ্রযাত্রা করল;<br> <span class="br-ind"><br><span class="indent">&nbsp;</span></span>তারা মহা জলধিতে ব্যবসা করল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তারা সদাপ্রভুর কার্যসকল দেখল,<br> <span class="br-ind"><br><span class="indent">&nbsp;</span></span>গভীর জলরাশিতে তাঁর আশ্চর্য কার্যসকল।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি কথা বললেন আর প্রচণ্ড ঝড় উঠল<br> <span class="br-ind"><br><span class="indent">&nbsp;</span></span>যা ঢেউ জাগিয়ে তুলল।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যা আকাশমণ্ডল পর্যন্ত উঠল আর অতল পর্যন্ত নেমে এলো;<br> <span class="br-ind"><br><span class="indent">&nbsp;</span></span>বিপদে তাদের সাহস ক্ষয় হল।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মাতালের মতো ঘুরপাক খেলো আর টলতে থাকল;<br> <span class="br-ind"><br><span class="indent">&nbsp;</span></span>তাদের বুদ্ধি বিলুপ্ত হল।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তখন তাদের কষ্টে তারা সদাপ্রভুর কাছে কেঁদে উঠল,<br> <span class="br-ind"><br><span class="indent">&nbsp;</span></span>এবং তিনি তাদের দুর্দশা থেকে রক্ষা করেলেন।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তাঁর আদেশে ঝড় শান্ত হল;<br> <span class="br-ind"><br><span class="indent">&nbsp;</span></span>সমুদ্রের ঢেউ নিস্তব্ধ হল।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যখন তা শান্ত হল তখন তারা আনন্দ করল,<br> <span class="br-ind"><br><span class="indent">&nbsp;</span></span>এবং তিনি তাদের আশ্রয়স্থল পর্যন্ত পথ দেখালেন।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাঁর অবিচল প্রেম এবং মানুষের প্রতি তাঁর আশ্চর্য কার্যাবলীর জন্য,<br> <span class="br-ind"><br><span class="indent">&nbsp;</span></span>তারা সদাপ্রভুকে ধন্যবাদ দিক।<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তারা লোকেদের সমাবেশে তাঁকে গৌরবান্বিত করুক<br> <span class="br-ind"><br><span class="indent">&nbsp;</span></span>এবং প্রবীণদের পরিষদে তাঁর প্রশংসা করুক। <span class="br-p"><br><br></span><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি নদীকে মরুভূমিতে পরিণত করেন,<br> <span class="br-ind"><br><span class="indent">&nbsp;</span></span>প্রবাহমান নদীকে শুষ্ক-ভূমিতে,<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আর ফলবান দেশকে লবণ প্রান্তরে,<br> <span class="br-ind"><br><span class="indent">&nbsp;</span></span>সেখানকার নিবাসীদের দুষ্টতার কারণে।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>মরুভূমিকে তিনি জলাশয়ে<br> <span class="br-ind"><br><span class="indent">&nbsp;</span></span>আর শুকনো জমিকে জলপ্রবাহে পরিণত করেন;<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সেখানে তিনি ক্ষুধার্তদের বাস করার জন্য নিয়ে এলেন,<br> <span class="br-ind"><br><span class="indent">&nbsp;</span></span>এবং তারা এক নগর স্থাপন করল আর সেখানে তারা বসবাস করল।<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তারা মাঠে বীজবপন করল আর দ্রাক্ষাক্ষেত্র রোপণ করল<br> <span class="br-ind"><br><span class="indent">&nbsp;</span></span>যা প্রচুর ফসল উৎপন্ন করল;<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তিনি তাদের আশীর্বাদ করলেন আর তাদের সংখ্যা অনেক বৃদ্ধি পেল,<br> <span class="br-ind"><br><span class="indent">&nbsp;</span></span>আর তিনি তাদের পশুপাল কমতে দিলেন না। <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তারপর তাদের সংখ্যা হ্রাস পেল এবং নির্যাতন, বিপদ এবং দুঃখে<br> <span class="br-ind"><br><span class="indent">&nbsp;</span></span>তারা অবনত হল;<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যিনি বিশিষ্টদের উপরে অবজ্ঞা ঢেলে দেন<br> <span class="br-ind"><br><span class="indent">&nbsp;</span></span>তিনি তাদের দিশাহীন প্রান্তরে ভ্রমণ করালেন।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>কিন্তু তিনি অভাবীদের কষ্ট থেকে বের করলেন<br> <span class="br-ind"><br><span class="indent">&nbsp;</span></span>আর তাদের সকল পরিবারদের মেষপালের মতো বৃদ্ধি করলেন।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>যারা ন্যায়পরায়ণ তারা দেখে আর আনন্দ করে,<br> <span class="br-ind"><br><span class="indent">&nbsp;</span></span>কিন্তু সকল দুষ্ট তাদের মুখ বন্ধ করে। <span class="br-p"><br><br></span><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>যে জ্ঞানী সে এই সবে মনোযোগ দেবে<br> <span class="br-ind"><br><span class="indent">&nbsp;</span></span>আর সদাপ্রভুর প্রেমময় কাজ বিবেচনা করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>