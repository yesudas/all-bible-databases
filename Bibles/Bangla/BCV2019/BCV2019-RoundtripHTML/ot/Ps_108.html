<html><head>
<meta http-equiv="Content-Type" content="text/html;charset=utf-8" />
<title>Ps 108 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 108);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_106.html">106</a> <a href="Ps_107.html">107</a> <b>108</b> <a href="Ps_109.html">109</a> <a href="Ps_110.html">110</a> ... <a href="Ps_150.html">150</a> </div><hr>
<h1>Ps 108</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমার হৃদয় তোমাতে অবিচল;<br> <span class="br-ind"><br><span class="indent">&nbsp;</span></span>আমি আমার সমস্ত প্রাণ দিয়ে গান করব ও সঙ্গীত রচনা করব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জেগে ওঠো, বীণা ও সুরবাহার!<br> <span class="br-ind"><br><span class="indent">&nbsp;</span></span>আমি প্রত্যুষকে জাগিয়ে তুলব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, জাতিগণের মাঝে আমি তোমার প্রশংসা করব;<br> <span class="br-ind"><br><span class="indent">&nbsp;</span></span>লোকেদের মাঝে আমি তোমার স্তব করব।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কারণ তোমার অবিচল প্রেম আকাশমণ্ডলের ঊর্ধ্বে;<br> <span class="br-ind"><br><span class="indent">&nbsp;</span></span>তোমার বিশ্বস্ততা আকাশচুম্বী।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে ঈশ্বর, আকাশমণ্ডলের ঊর্ধ্বে গৌরবান্বিত হও;<br> <span class="br-ind"><br><span class="indent">&nbsp;</span></span>তোমার মহিমা সারা পৃথিবীতে ব্যাপ্ত হোক। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমাদের রক্ষা করো এবং তোমার ডান হাত দিয়ে আমাদের সাহায্য করো,<br> <span class="br-ind"><br><span class="indent">&nbsp;</span></span>যাদের তুমি ভালোবাসো তারা যেন উদ্ধার পায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বর তাঁর পবিত্রস্থান থেকে কথা বলেছেন:<br> <span class="br-ind"><br><span class="indent">&nbsp;</span></span>“জয়ধ্বনিতে আমি শিখিম বিভক্ত করব,<br> <span class="br-ind"><br><span class="indent">&nbsp;</span></span>সুক্কোতের উপত্যকা আমি পরিমাপ করে দেব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গিলিয়দ আমার, মনঃশিও আমার;<br> <span class="br-ind"><br><span class="indent">&nbsp;</span></span>ইফ্রয়িম আমার শিরস্ত্রাণ,<br> <span class="br-ind"><br><span class="indent">&nbsp;</span></span>যিহূদা আমার রাজদণ্ড।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মোয়াব আমার হাত ধোয়ার পাত্র,<br> <span class="br-ind"><br><span class="indent">&nbsp;</span></span>ইদোমের উপরে আমি আমার চটি নিক্ষেপ করব;<br> <span class="br-ind"><br><span class="indent">&nbsp;</span></span>ফিলিস্তিয়ার উপরে আমি জয়ধ্বনি করব।” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কে আমাকে সুরক্ষিত নগরের মধ্যে নিয়ে যাবে?<br> <span class="br-ind"><br><span class="indent">&nbsp;</span></span>কে ইদোম পর্যন্ত আমাকে পথ দেখাবে?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে ঈশ্বর, তুমি কি আমাদের ত্যাগ করেছ?<br> <span class="br-ind"><br><span class="indent">&nbsp;</span></span>তুমি কি আমাদের সৈন্যদলের সাথে যাবে না?<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমাদের শত্রুদের বিরুদ্ধে সাহায্য করো,<br> <span class="br-ind"><br><span class="indent">&nbsp;</span></span>কারণ মানুষের সাহায্য নিষ্ফল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঈশ্বরের সাথে আমরা জয়লাভ করব,<br> <span class="br-ind"><br><span class="indent">&nbsp;</span></span>এবং তিনি আমাদের শত্রুদের পদদলিত করবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>