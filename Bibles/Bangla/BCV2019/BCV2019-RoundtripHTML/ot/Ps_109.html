<html><head>
<meta http-equiv="Content-Type" content="text/html;charset=utf-8" />
<title>Ps 109 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 109);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_107.html">107</a> <a href="Ps_108.html">108</a> <b>109</b> <a href="Ps_110.html">110</a> <a href="Ps_111.html">111</a> ... <a href="Ps_150.html">150</a> </div><hr>
<h1>Ps 109</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>আমার ঈশ্বর, আমার প্রশংসার পাত্র,<br> <span class="br-ind"><br><span class="indent">&nbsp;</span></span>নীরব থেকো না,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখো, যারা দুষ্ট ও প্রতারক<br> <span class="br-ind"><br><span class="indent">&nbsp;</span></span>তারা আমার বিরুদ্ধে মুখ খুলেছে;<br> <span class="br-ind"><br><span class="indent">&nbsp;</span></span>ওদের মিথ্যাবাদী জিভ দিয়ে আমার বিরুদ্ধে কথা বলেছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘৃণার বাক্য দিয়ে তারা আমাকে ঘিরে ফেলেছে;<br> <span class="br-ind"><br><span class="indent">&nbsp;</span></span>অকারণে তারা আমাকে আক্রমণ করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার বন্ধুত্বের বিনিময়ে তারা আমাকে অভিযুক্ত করেছে,<br> <span class="br-ind"><br><span class="indent">&nbsp;</span></span>কিন্তু আমি প্রার্থনায় রত থেকেছি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা আমার উপকারের পরিবর্তে অপকার করেছে,<br> <span class="br-ind"><br><span class="indent">&nbsp;</span></span>এবং আমার বন্ধুত্বের বিনিময়ে ঘৃণা। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার শত্রুর বিরুদ্ধে একজন দুষ্টকে নিয়োগ করো;<br> <span class="br-ind"><br><span class="indent">&nbsp;</span></span>একজন অভিযোগকারী তার ডানদিকে দাঁড়িয়ে থাকুক।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিচারে সে যেন দোষী সাব্যস্ত হয়,<br> <span class="br-ind"><br><span class="indent">&nbsp;</span></span>আর তার প্রার্থনা পাপের তুল্য গণ্য হোক।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তার জীবনের আয়ু যেন স্বল্প হয়;<br> <span class="br-ind"><br><span class="indent">&nbsp;</span></span>অন্য কেউ যেন তার নেতৃত্বের পদে নিযুক্ত হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার সন্তানেরা পিতৃহীন হোক<br> <span class="br-ind"><br><span class="indent">&nbsp;</span></span>আর তার স্ত্রী বিধবা হোক।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার সন্তানেরা ঘুরে বেড়ানো ভিক্ষুক হোক;<br> <span class="br-ind"><br><span class="indent">&nbsp;</span></span>তাদের ভগ্ন আবাস থেকে তারা বিতাড়িত হোক।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এক পাওনাদার তার সর্বস্ব কেড়ে নিক,<br> <span class="br-ind"><br><span class="indent">&nbsp;</span></span>অচেনা লোকেরা তার শ্রমের ফল লুট করে নিক।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেউ যেন তার প্রতি দয়া না করে,<br> <span class="br-ind"><br><span class="indent">&nbsp;</span></span>অথবা তার পিতৃহীন ছেলেমেয়েদের প্রতি কৃপা না করে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তার উত্তরপুরুষদের যেন মৃত্যু হয়,<br> <span class="br-ind"><br><span class="indent">&nbsp;</span></span>আগামী প্রজন্ম থেকে যেন তাদের নাম মুছে যায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু যেন তার পিতৃপুরুষের অপরাধ স্মরণে রাখেন;<br> <span class="br-ind"><br><span class="indent">&nbsp;</span></span>তার মায়ের পাপ যেন কখনও মুছে না যায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভু যেন তাদের সব পাপ সর্বদা স্মরণে রাখেন,<br> <span class="br-ind"><br><span class="indent">&nbsp;</span></span>যেন তিনি তাদের নাম পৃথিবী থেকে মুঝে দেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা সে অপরের প্রতি দয়া দেখাতে অস্বীকার করেছিল,<br> <span class="br-ind"><br><span class="indent">&nbsp;</span></span>এবং দরিদ্র, অভাবী এবং ভগ্নহৃদয়কে<br> <span class="br-ind"><br><span class="indent">&nbsp;</span></span>মৃত্যুর দিকে তাড়া করেছিল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সে অভিশাপ দিতে ভালোবাসত—<br> <span class="br-ind"><br><span class="indent">&nbsp;</span></span>তা যেন তার দিকেই ফিরে আসে।<br> <span class="br-ind"><br><span class="indent">&nbsp;</span></span>আশীর্বাদ দানে তার ইচ্ছা ছিল না—<br> <span class="br-ind"><br><span class="indent">&nbsp;</span></span>তা যেন তার থেকে দূরে থাকে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অভিশাপ সে নিজের পোশাকের মতো পরেছিল;<br> <span class="br-ind"><br><span class="indent">&nbsp;</span></span>তা জলের মতো তার শরীরে<br> <span class="br-ind"><br><span class="indent">&nbsp;</span></span>আর তেলের মতো তার হাড়গোড়ে প্রবেশ করেছিল।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার অভিশাপ তার পরনের পোশাকের মতো হোক,<br> <span class="br-ind"><br><span class="indent">&nbsp;</span></span>কোমরবন্ধের মতো তার দেহে চিরকাল জড়ানো হোক।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেই অভিশাপ সদাপ্রভুর প্রতিফল হোক,<br> <span class="br-ind"><br><span class="indent">&nbsp;</span></span>আমার অভিযোগকারীদের প্রতি যারা আমার সম্বন্ধে মন্দ কথা বলে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কিন্তু তুমি, হে সার্বভৌম সদাপ্রভু,<br> <span class="br-ind"><br><span class="indent">&nbsp;</span></span>তোমার নামের গুণে আমাকে সাহায্য করো,<br> <span class="br-ind"><br><span class="indent">&nbsp;</span></span>তোমার প্রেমের মহিমায় আমাকে উদ্ধার করো।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ আমি দরিদ্র ও অভাবী,<br> <span class="br-ind"><br><span class="indent">&nbsp;</span></span>এবং আমার হৃদয় ঘায়েল হয়েছে।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সান্ধ্য ছায়ার মতো আমি বিলীন হয়ে যাই;<br> <span class="br-ind"><br><span class="indent">&nbsp;</span></span>পঙ্গপালের মতো আমাকে দূর করা হয়।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>উপবাসে আমার হাঁটু দুর্বল হয়েছে,<br> <span class="br-ind"><br><span class="indent">&nbsp;</span></span>আমার দেহ শীর্ণ ও শুষ্ক হয়েছে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমার অভিযোগকারীদের কাছে আমি অবজ্ঞার পাত্র হয়েছি;<br> <span class="br-ind"><br><span class="indent">&nbsp;</span></span>যখন তারা আমাকে দেখে তখন তারা ঘৃণায় মাথা নাড়ায়। <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হে সদাপ্রভু, আমার ঈশ্বর, আমাকে সাহায্য করো;<br> <span class="br-ind"><br><span class="indent">&nbsp;</span></span>তোমার অবিচল প্রেমের গুণে আমাকে উদ্ধার করো।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যেন তারা জানতে পারে যে, এ তোমার হাতের কাজ,<br> <span class="br-ind"><br><span class="indent">&nbsp;</span></span>তুমিই, হে সদাপ্রভু, এসব করেছ।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারা অভিশাপ দিক, কিন্তু তুমি আশীর্বাদ দিও;<br> <span class="br-ind"><br><span class="indent">&nbsp;</span></span>যারা আমাকে আক্রমণ করে, তারা যেন লজ্জায় পড়ে,<br> <span class="br-ind"><br><span class="indent">&nbsp;</span></span>কিন্তু তোমার দাস আনন্দ করুক।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমার অভিযোগকারীরা অপমানে আবৃত হোক,<br> <span class="br-ind"><br><span class="indent">&nbsp;</span></span>এবং আলখাল্লার মতো লজ্জায় আচ্ছাদিত হোক। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার মুখ দিয়ে আমি সদাপ্রভুর উচ্চপ্রশংসা করব;<br> <span class="br-ind"><br><span class="indent">&nbsp;</span></span>আরাধনাকারীদের মহাসভায় আমি তোমার প্রশংসা করব।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কারণ যারা দরিদ্রদের শাস্তি দিতে উদ্যত তাদের কবল থেকে রক্ষা করার উদ্দেশে<br> <span class="br-ind"><br><span class="indent">&nbsp;</span></span>তিনি দরিদ্রদের ডানদিকে দাঁড়িয়ে আছেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>