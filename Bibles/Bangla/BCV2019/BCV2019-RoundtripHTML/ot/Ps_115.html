<html><head>
<meta http-equiv="Content-Type" content="text/html;charset=utf-8" />
<title>Ps 115 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 115);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_113.html">113</a> <a href="Ps_114.html">114</a> <b>115</b> <a href="Ps_116.html">116</a> <a href="Ps_117.html">117</a> ... <a href="Ps_150.html">150</a> </div><hr>
<h1>Ps 115</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমাদিগকে নয়, হে সদাপ্রভু, আমাদিগকে নয়,<br> <span class="br-ind"><br><span class="indent">&nbsp;</span></span>কিন্তু তোমারই নাম গৌরবান্বিত করো,<br> <span class="br-ind"><br><span class="indent">&nbsp;</span></span>তোমার প্রেম ও বিশ্বস্ততার কারণে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জাতিগণ কেন বলে,<br> <span class="br-ind"><br><span class="indent">&nbsp;</span></span>“তাদের ঈশ্বর কোথায়?”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর স্বর্গে আছেন;<br> <span class="br-ind"><br><span class="indent">&nbsp;</span></span>তিনি তাঁর ইচ্ছামতই কাজ করেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তাদের প্রতিমা সকল রুপো ও সোনা,<br> <span class="br-ind"><br><span class="indent">&nbsp;</span></span>মানুষের হাতে গড়া।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাদের মুখ আছে, কিন্তু কথা বলতে পারে না,<br> <span class="br-ind"><br><span class="indent">&nbsp;</span></span>চোখ আছে, কিন্তু দেখতে পায় না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের কান আছে, কিন্তু শুনতে পায় না,<br> <span class="br-ind"><br><span class="indent">&nbsp;</span></span>নাক আছে, কিন্তু গন্ধ পায় না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হাত আছে, কিন্তু অনুভব করতে পারে না,<br> <span class="br-ind"><br><span class="indent">&nbsp;</span></span>পা আছে, কিন্তু চলতে পারে না,<br> <span class="br-ind"><br><span class="indent">&nbsp;</span></span>এমনকি তারা মুখ দিয়ে একটি শব্দ উচ্চারণ করতে পারে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যারা প্রতিমা তৈরি করে তারা তাদের মতোই হবে,<br> <span class="br-ind"><br><span class="indent">&nbsp;</span></span>আর যারা সেগুলির উপর আস্থা রাখে তারা তেমনই হবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ইস্রায়েল, সদাপ্রভুর উপর আস্থা রাখো—<br> <span class="br-ind"><br><span class="indent">&nbsp;</span></span>তিনি তাদের সহায় ও ঢাল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে হারোণের কুল, সদাপ্রভুর উপর আস্থা রাখো—<br> <span class="br-ind"><br><span class="indent">&nbsp;</span></span>তিনি তাদের সহায় ও ঢাল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমরা যারা তাঁকে সম্ভ্রম করো, সদাপ্রভুর উপর আস্থা রাখো—<br> <span class="br-ind"><br><span class="indent">&nbsp;</span></span>তিনি তাদের সহায় ও ঢাল। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সদাপ্রভু আমাদের মনে রাখেন আর আমাদের আশীর্বাদ করবেন:<br> <span class="br-ind"><br><span class="indent">&nbsp;</span></span>তিনি তাঁর ইস্রায়েল কুলকে আশীর্বাদ করবেন,<br> <span class="br-ind"><br><span class="indent">&nbsp;</span></span>তিনি হারোণের কুলকে আশীর্বাদ করবেন,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি তাদের আশীর্বাদ করবেন যারা সদাপ্রভুকে সম্ভ্রম করে—<br> <span class="br-ind"><br><span class="indent">&nbsp;</span></span>ক্ষুদ্র কি মহান সকলকে করবেন। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু তোমাদের সমৃদ্ধি করুন,<br> <span class="br-ind"><br><span class="indent">&nbsp;</span></span>তোমাদের ও তোমাদের ছেলেমেয়েদের প্রতি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা সদাপ্রভুর আশীর্বাদপ্রাপ্ত,<br> <span class="br-ind"><br><span class="indent">&nbsp;</span></span>তিনি স্বর্গ ও পৃথিবীর সৃষ্টিকর্তা। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সর্বোচ্চ আকাশমণ্ডল সদাপ্রভুর,<br> <span class="br-ind"><br><span class="indent">&nbsp;</span></span>কিন্তু তিনি এই পৃথিবী মানুষের হাতে তুলে দিয়েছেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা মৃত, যারা নীরবতার স্থানে নেমেছে<br> <span class="br-ind"><br><span class="indent">&nbsp;</span></span>তারা সদাপ্রভুর প্রশংসা করে না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু আমরা সদাপ্রভুর উচ্চপ্রশংসা করব,<br> <span class="br-ind"><br><span class="indent">&nbsp;</span></span>এখন ও অনন্তকাল পর্যন্ত। <span class="br-p"><br><br></span>সদাপ্রভুর প্রশংসা করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>