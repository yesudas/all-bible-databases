<html><head>
<meta http-equiv="Content-Type" content="text/html;charset=utf-8" />
<title>Ps 122 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 122);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_120.html">120</a> <a href="Ps_121.html">121</a> <b>122</b> <a href="Ps_123.html">123</a> <a href="Ps_124.html">124</a> ... <a href="Ps_150.html">150</a> </div><hr>
<h1>Ps 122</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটি আরোহণ সঙ্গীত। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি আনন্দিত হলাম, যখন লোকে আমাকে বলল,<br> <span class="br-ind"><br><span class="indent">&nbsp;</span></span>“চলো, আমরা সদাপ্রভুর গৃহে যাই।”<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এখন, হে জেরুশালেম নগরী,<br> <span class="br-ind"><br><span class="indent">&nbsp;</span></span>তোমার প্রবেশদ্বারের ভিতরে আমরা দাঁড়িয়ে রয়েছি। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জেরুশালেম সেই নগরীর মতো নির্মিত<br> <span class="br-ind"><br><span class="indent">&nbsp;</span></span>যা সংগঠিত রূপে তৈরি হয়েছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ইস্রায়েলের সকল গোষ্ঠী—<br> <span class="br-ind"><br><span class="indent">&nbsp;</span></span>সদাপ্রভুর লোকসকল—এখানে আরাধনা করতে আসে,<br> <span class="br-ind"><br><span class="indent">&nbsp;</span></span>ইস্রায়েলের বিধি-নিয়ম অনুযায়ী<br> <span class="br-ind"><br><span class="indent">&nbsp;</span></span>তারা সদাপ্রভুর নামের ধন্যবাদ করতে আসে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এই স্থানেই স্থাপিত হয়েছে বিচারের সিংহাসন,<br> <span class="br-ind"><br><span class="indent">&nbsp;</span></span>এখানেই দাউদ কুলের সকল সিংহাসন স্থাপিত। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা জেরুশালেমের শান্তির জন্য প্রার্থনা করো,<br> <span class="br-ind"><br><span class="indent">&nbsp;</span></span>“যারা তোমাকে ভালোবাসে, তারা সুরক্ষিত থাকুক।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার প্রাচীরের মধ্যে শান্তি বিরাজ করুক,<br> <span class="br-ind"><br><span class="indent">&nbsp;</span></span>আর তোমার দুর্গগুলির মধ্যে সুরক্ষা থাকুক।”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার পরিবার ও বন্ধুদের জন্য,<br> <span class="br-ind"><br><span class="indent">&nbsp;</span></span>আমি বলব “তোমার প্রতি শান্তি হোক।”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভু আমাদের ঈশ্বরের গৃহের কারণে<br> <span class="br-ind"><br><span class="indent">&nbsp;</span></span>হে জেরুশালেম, আমি তোমার সমৃদ্ধি কামনা করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>