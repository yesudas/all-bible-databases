<html><head>
<meta http-equiv="Content-Type" content="text/html;charset=utf-8" />
<title>Ps 132 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 132);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_130.html">130</a> <a href="Ps_131.html">131</a> <b>132</b> <a href="Ps_133.html">133</a> <a href="Ps_134.html">134</a> ... <a href="Ps_150.html">150</a> </div><hr>
<h1>Ps 132</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটি আরোহণ সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, দাউদকে মনে রেখো<br> <span class="br-ind"><br><span class="indent">&nbsp;</span></span>আর তার সকল আত্মত্যাগ। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি সদাপ্রভুর কাছে এক শপথ করেছিলেন,<br> <span class="br-ind"><br><span class="indent">&nbsp;</span></span>তিনি যাকোবের পরাক্রমী ব্যক্তির কাছে মানত করেছিলেন:<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“আমি নিজ গৃহে প্রবেশ করব না<br> <span class="br-ind"><br><span class="indent">&nbsp;</span></span>অথবা নিজের বিছানায় শয়ন করব না,<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি নিজের চোখে ঘুম আসতে দেব না<br> <span class="br-ind"><br><span class="indent">&nbsp;</span></span>অথবা চোখের পাতায় তন্দ্রা আসতে দেব না,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যতদিন না পর্যন্ত আমি সদাপ্রভুর জন্য এক স্থান খুঁজে পাই,<br> <span class="br-ind"><br><span class="indent">&nbsp;</span></span>যাকোবের পরাক্রমী ব্যক্তির জন্য এক আবাস।” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেখো, আমরা ইফ্রাথায় তাঁর সংবাদ শুনেছিলাম<br> <span class="br-ind"><br><span class="indent">&nbsp;</span></span>জায়ারের প্রান্তরে তাঁর সন্ধান পেয়েছিলাম:<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“চলো, আমরা তাঁর আবাসে যাই,<br> <span class="br-ind"><br><span class="indent">&nbsp;</span></span>তাঁর পাদপীঠে আমরা তাঁর আরাধনা করি, এই বলে,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>‘হে সদাপ্রভু, ওঠো, আর তোমার বিশ্রামস্থানে এসো,<br> <span class="br-ind"><br><span class="indent">&nbsp;</span></span>তুমি ও তোমার পরাক্রমের সিন্দুক।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার পুরোহিতবৃন্দ যেন তোমার ধার্মিকতায় বিভূষিত হয়,<br> <span class="br-ind"><br><span class="indent">&nbsp;</span></span>তোমার বিশ্বস্ত লোকেরা তোমার আনন্দগান করুক।’ ” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার দাস দাউদের কারণে<br> <span class="br-ind"><br><span class="indent">&nbsp;</span></span>তোমার অভিষিক্ত ব্যক্তিকে পরিত্যাগ কোরো না। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু দাউদের কাছে এক শপথ করেছিলেন,<br> <span class="br-ind"><br><span class="indent">&nbsp;</span></span>এক সুনিশ্চিত শপথ, যা তিনি ভাঙবেন না:<br> <span class="br-ind"><br><span class="indent">&nbsp;</span></span>“তোমার বংশে জাত এক সন্তানকে<br> <span class="br-ind"><br><span class="indent">&nbsp;</span></span>আমি তোমার সিংহাসনে বসাব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদি তোমার সন্তানেরা আমার নিয়ম মান্য করে<br> <span class="br-ind"><br><span class="indent">&nbsp;</span></span>এবং বিধিবিধান যা আমি তাদের শিক্ষা দিই,<br> <span class="br-ind"><br><span class="indent">&nbsp;</span></span>তবে তাদের সন্তানেরা যুগ যুগ ধরে<br> <span class="br-ind"><br><span class="indent">&nbsp;</span></span>তোমার সিংহাসনে বসবে।” <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভু জেরুশালেমকে<sup class="fnm"><a name="fnm1" href="#fn1">1</a></sup> মনোনীত করেছেন,<br> <span class="br-ind"><br><span class="indent">&nbsp;</span></span>তিনি আপন নিবাসের জন্য তা বাসনা করেছেন, এই বলে,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“এই আমার চিরকালের বিশ্রামস্থান;<br> <span class="br-ind"><br><span class="indent">&nbsp;</span></span>আমি এই স্থানেই অধিষ্ঠিত রইব, কারণ আমি এই বাসনা করেছি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি এই স্থানকে আশীর্বাদ করব আর সমৃদ্ধশালী করব;<br> <span class="br-ind"><br><span class="indent">&nbsp;</span></span>তার দরিদ্রদের আমি খাবার দিয়ে পরিতৃপ্ত করব।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি তার যাজকদের পরিত্রাণ দিয়ে আবৃত করব,<br> <span class="br-ind"><br><span class="indent">&nbsp;</span></span>আর তার বিশ্বস্ত দাসেরা আনন্দের গান করবে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“আমি এখানে দাউদের জন্য এক শিং<sup class="fnm"><a name="fnm2" href="#fn2">2</a></sup> উত্থাপন করব<br> <span class="br-ind"><br><span class="indent">&nbsp;</span></span>এবং আমার অভিষিক্ত ব্যক্তির জন্য একটি প্রদীপ জ্বেলে দেবো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি তাঁর শত্রুদের লজ্জায় আবৃত করব,<br> <span class="br-ind"><br><span class="indent">&nbsp;</span></span>কিন্তু তাঁর মাথা উজ্জ্বল মুকুটে সুশোভিত হবে।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা সিয়োনকে</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->শিং <!--raw 1 bo --></em><!--endraw 1-->এখানে বোঝায় এক বলবানকে, যা হল, রাজা।</div>
</div>
<!-- PARSED ABOVE; EDITING MAY BREAK PARSER -->
</body></html>