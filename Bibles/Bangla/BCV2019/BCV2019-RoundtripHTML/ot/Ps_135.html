<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর প্রশংসা করো। <span class="br-p"><br><br></span>সদাপ্রভুর নামের প্রশংসা করো;<br> <span class="br-ind"><br><span class="indent">&nbsp;</span></span>সদাপ্রভুর সেবকগণ, তাঁর স্তুতিগান করো,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা যারা সদাপ্রভুর গৃহে পরিচর্যা করো,<br> <span class="br-ind"><br><span class="indent">&nbsp;</span></span>আমাদের ঈশ্বরের গৃহের প্রাঙ্গণে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর প্রশংসা করো কারণ সদাপ্রভু মঙ্গলময়;<br> <span class="br-ind"><br><span class="indent">&nbsp;</span></span>তাঁর নামের উদ্দেশে স্তুতিগান করো কারণ তা মনোরম।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু আপন উদ্দেশে যাকোবকে,<br> <span class="br-ind"><br><span class="indent">&nbsp;</span></span>আর তাঁর অমূল্য সম্পদরূপে ইস্রায়েলকে মনোনীত করেছেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি জানি সদাপ্রভু মহান,<br> <span class="br-ind"><br><span class="indent">&nbsp;</span></span>আমাদের প্রভু সব দেবতাদের ঊর্ধ্বে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশমণ্ডলে ও পৃথিবীতে,<br> <span class="br-ind"><br><span class="indent">&nbsp;</span></span>সমুদ্রে ও সমস্ত জলধির মধ্যে,<br> <span class="br-ind"><br><span class="indent">&nbsp;</span></span>সদাপ্রভুর যা ইচ্ছা তাই করেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি পৃথিবীর প্রান্তদেশ থেকে মেঘ উত্থাপন করেন;<br> <span class="br-ind"><br><span class="indent">&nbsp;</span></span>তিনি বৃষ্টির সঙ্গে বিদ্যুৎ প্রেরণ করেন,<br> <span class="br-ind"><br><span class="indent">&nbsp;</span></span>আর আপন ভাণ্ডার থেকে বায়ু বের করে আনেন। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি মিশরের প্রথমজাতকে বিনাশ করেছিলেন,<br> <span class="br-ind"><br><span class="indent">&nbsp;</span></span>মানুষ ও পশুর প্রথমজাত।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মিশর, ফরৌণ ও তার অনুচরদের বিপক্ষে,<br> <span class="br-ind"><br><span class="indent">&nbsp;</span></span>তিনি তোমার মাঝে চিহ্ন ও আশ্চর্য কাজ পাঠিয়েছিলেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি বহু জাতিকে আঘাত করেছিলেন<br> <span class="br-ind"><br><span class="indent">&nbsp;</span></span>এবং শক্তিশালী রাজাদের বধ করেছিলেন—<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইমোরীয়দের রাজা সীহোনকে,<br> <span class="br-ind"><br><span class="indent">&nbsp;</span></span>বাশনের রাজা ওগকে<br> <span class="br-ind"><br><span class="indent">&nbsp;</span></span>এবং কনানের সমস্ত রাজাদের—<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এবং তিনি তাদের দেশ অধিকারস্বরূপ দিলেন,<br> <span class="br-ind"><br><span class="indent">&nbsp;</span></span>তাঁর প্রজা ইস্রায়েলকে অধিকার দিলেন। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার নাম, হে সদাপ্রভু, অনন্তকালস্থায়ী,<br> <span class="br-ind"><br><span class="indent">&nbsp;</span></span>তোমার খ্যাতি, হে সদাপ্রভু, সকল প্রজন্মের কাছে পরিচিত।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু তাঁর লোকেদের ন্যায়বিচার দেবেন<br> <span class="br-ind"><br><span class="indent">&nbsp;</span></span>আর তাঁর দাসদের প্রতি করুণা করবেন। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>জাতিগণের প্রতিমা সকল রুপো ও সোনা দিয়ে তৈরি,<br> <span class="br-ind"><br><span class="indent">&nbsp;</span></span>মানুষের হাতে গড়া।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের মুখ আছে, কিন্তু কথা বলতে পারে না,<br> <span class="br-ind"><br><span class="indent">&nbsp;</span></span>চোখ আছে, কিন্তু দেখতে পায় না।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাদের কান আছে, কিন্তু শুনতে পায় না,<br> <span class="br-ind"><br><span class="indent">&nbsp;</span></span>এমনকি তাদের মুখে প্রাণের নিঃশ্বাস নেই।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যারা প্রতিমা তৈরি করে তারা তাদের মতোই হবে,<br> <span class="br-ind"><br><span class="indent">&nbsp;</span></span>আর যারা সেগুলির উপর আস্থা রাখে তারা তেমনই হবে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ইস্রায়েলের কুল, সদাপ্রভুর প্রশংসা করো;<br> <span class="br-ind"><br><span class="indent">&nbsp;</span></span>হে হারোণের কুল, সদাপ্রভুর প্রশংসা করো;<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে লেবীয় কুল, সদাপ্রভুর প্রশংসা করো;<br> <span class="br-ind"><br><span class="indent">&nbsp;</span></span>তোমরা যারা তাঁকে সম্ভ্রম করো, সদাপ্রভুর প্রশংসা করো।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সিয়োন থেকে সদাপ্রভুর প্রশংসা হোক,<br> <span class="br-ind"><br><span class="indent">&nbsp;</span></span>কারণ তিনি জেরুশালেমে বাস করেন। <span class="br-p"><br><br></span>সদাপ্রভুর প্রশংসা করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>