<html><head>
<meta http-equiv="Content-Type" content="text/html;charset=utf-8" />
<title>Ps 137 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 137);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_135.html">135</a> <a href="Ps_136.html">136</a> <b>137</b> <a href="Ps_138.html">138</a> <a href="Ps_139.html">139</a> ... <a href="Ps_150.html">150</a> </div><hr>
<h1>Ps 137</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যখন আমরা সিয়োনের কথা মনে করতাম<br> <span class="br-ind"><br><span class="indent">&nbsp;</span></span>ব্যাবিলনের নদীতীরে বসে আমরা কাঁদতাম।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমরা সেখানে চিনার গাছে<br> <span class="br-ind"><br><span class="indent">&nbsp;</span></span>বীণা ঝুলিয়ে রাখতাম,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ সেখানে আমাদের বন্দিকারীরা গান শুনতে চাইত,<br> <span class="br-ind"><br><span class="indent">&nbsp;</span></span>আমাদের অত্যাচারীরা আনন্দের গানের দাবি করত;<br> <span class="br-ind"><br><span class="indent">&nbsp;</span></span>তারা বলত “সিয়োনের গান, একটি গান আমাদের শোনাও!” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু কীভাবে আমরা সদাপ্রভুর গান করব<br> <span class="br-ind"><br><span class="indent">&nbsp;</span></span>যখন আমরা বিদেশে বাস করি?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে জেরুশালেম, আমি যদি তোমাকে ভুলে যাই,<br> <span class="br-ind"><br><span class="indent">&nbsp;</span></span>তবে যেন আমার ডান হাত তার দক্ষতা হারিয়ে ফেলে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদি আমি তোমাকে ভুলে যাই,<br> <span class="br-ind"><br><span class="indent">&nbsp;</span></span>আর যদি আমি জেরুশালেমকে<br> <span class="br-ind"><br><span class="indent">&nbsp;</span></span>আমার সর্বাধিক আনন্দ বলে গণ্য না করি,<br> <span class="br-ind"><br><span class="indent">&nbsp;</span></span>তবে যেন আমার জিভ মুখের তালুতে আটকে যায়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে সদাপ্রভু, মনে রেখো, যেদিন জেরুশালেমকে বন্দি করা হয়েছিল<br> <span class="br-ind"><br><span class="indent">&nbsp;</span></span>সেদিন ইদোমীয়রা যা করেছিল।<br> <span class="br-ind"><br><span class="indent">&nbsp;</span></span>তারা উচ্চকণ্ঠে বলেছিল, “উৎপাটন করো,<br> <span class="br-ind"><br><span class="indent">&nbsp;</span></span>সমূলে উৎপাটন করো!”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে ব্যাবিলনের কন্যা, তুমি ধ্বংস হবে,<br> <span class="br-ind"><br><span class="indent">&nbsp;</span></span>ধন্য সেই যে তোমাকে সেইরূপ প্রতিফল দেবে<br> <span class="br-ind"><br><span class="indent">&nbsp;</span></span>যেইরূপ তুমি আমাদের প্রতি করেছিলে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ধন্য সেই যে তোমাদের শিশুদের ধরে<br> <span class="br-ind"><br><span class="indent">&nbsp;</span></span>আর পাথরের উপরে আছড়ায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>