<html><head>
<meta http-equiv="Content-Type" content="text/html;charset=utf-8" />
<title>Ps 138 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 138);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_136.html">136</a> <a href="Ps_137.html">137</a> <b>138</b> <a href="Ps_139.html">139</a> <a href="Ps_140.html">140</a> ... <a href="Ps_150.html">150</a> </div><hr>
<h1>Ps 138</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি আমার সমস্ত অন্তর দিয়ে তোমার প্রশংসা করব;<br> <span class="br-ind"><br><span class="indent">&nbsp;</span></span>“দেবতাদের” সাক্ষাতে আমি তোমার প্রশংসাগান করব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার পবিত্র মন্দিরের উদ্দেশে আমি নত হব<br> <span class="br-ind"><br><span class="indent">&nbsp;</span></span>এবং তোমার অবিচল প্রেম ও তোমার বিশ্বস্ততার কারণে<br> <span class="br-ind"><br><span class="indent">&nbsp;</span></span>তোমার নামের প্রশংসা করব,<br> <span class="br-ind"><br><span class="indent">&nbsp;</span></span>কারণ তুমি তোমার বিধিসম্মত নিয়মাবলি উচ্চে স্থাপন করেছ;<br> <span class="br-ind"><br><span class="indent">&nbsp;</span></span>যেন তোমার খ্যাতি ছাপিয়ে যায়।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি যখন ডেকেছি, তুমি আমাকে উত্তর দিয়েছ;<br> <span class="br-ind"><br><span class="indent">&nbsp;</span></span>আমার প্রাণে শক্তি দিয়ে আমাকে অতিশয় উৎসাহিত করেছ। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, পৃথিবীর সব রাজারা তোমার প্রশংসা করবে,<br> <span class="br-ind"><br><span class="indent">&nbsp;</span></span>কারণ তারা সকলে তোমার বাক্য শুনবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা সদাপ্রভুর পথসকলের বিষয়ে গান করবে,<br> <span class="br-ind"><br><span class="indent">&nbsp;</span></span>কারণ সদাপ্রভুর গৌরব মহান। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু মহিমান্বিত হলেও তিনি অবনতদের দিকে দয়ালু দৃষ্টি রাখেন;<br> <span class="br-ind"><br><span class="indent">&nbsp;</span></span>কিন্তু দাম্ভিকদের তিনি দূর থেকে বুঝতে পারেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যদিও আমি সঙ্কটের মধ্যে দিয়ে যাই,<br> <span class="br-ind"><br><span class="indent">&nbsp;</span></span>তুমি আমার প্রাণ বাঁচিয়ে রাখো।<br> <span class="br-ind"><br><span class="indent">&nbsp;</span></span>আমার বিপক্ষদের ক্রোধের বিরুদ্ধে তুমি তোমার হাত প্রসারিত করো;<br> <span class="br-ind"><br><span class="indent">&nbsp;</span></span>তোমার ডান হাত দিয়ে তুমি আমাকে রক্ষা করো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু আমার জন্য তাঁর সকল পরিকল্পনা সফল করবেন,<br> <span class="br-ind"><br><span class="indent">&nbsp;</span></span>কারণ তোমার বিশ্বস্ত প্রেম, হে সদাপ্রভু, অনন্তকালস্থায়ী।<br> <span class="br-ind"><br><span class="indent">&nbsp;</span></span>আমাকে পরিত্যাগ কোরো না, কারণ তুমি আমাকে সৃষ্টি করেছ।<br></div>
</div>
<!-- PARSED ABOVE; EDITING MAY BREAK PARSER -->
</body></html>