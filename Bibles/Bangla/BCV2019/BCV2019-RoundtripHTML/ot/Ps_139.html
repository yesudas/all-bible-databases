<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি আমাকে অনুসন্ধান করেছ,<br> <span class="br-ind"><br><span class="indent">&nbsp;</span></span>আর তুমি আমাকে জানো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি জানো আমি কখন বসি আর কখন উঠি;<br> <span class="br-ind"><br><span class="indent">&nbsp;</span></span>দূর থেকেও তুমি আমার মনের ভাবনা বুঝতে পারো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি জানো আমি কোথায় যাই আর আমি কোথায় শয়ন করি;<br> <span class="br-ind"><br><span class="indent">&nbsp;</span></span>আমার সকল চলার পথ তোমার পরিচিত।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার জিভে কোনও কথা উচ্চারিত হবার আগেই<br> <span class="br-ind"><br><span class="indent">&nbsp;</span></span>তুমি, হে সদাপ্রভু, তা সম্পূর্ণভাবে জানো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি আমাকে সম্মুখে ও পশ্চাতে ঘিরে রেখেছ,<br> <span class="br-ind"><br><span class="indent">&nbsp;</span></span>এবং আমার উপর তোমার হাত রেখেছ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই জ্ঞান আমার কাছে অতিশয় আশ্চর্য,<br> <span class="br-ind"><br><span class="indent">&nbsp;</span></span>এত উচ্চ যে আমার বোধের অগম্য। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমার আত্মাকে এড়িয়ে কোথায় যাব?<br> <span class="br-ind"><br><span class="indent">&nbsp;</span></span>আমি তোমার সম্মুখ থেকে কোথায় পালাব?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদি আমি আকাশমণ্ডলে উঠে যাই, সেখানে তুমি আছ;<br> <span class="br-ind"><br><span class="indent">&nbsp;</span></span>যদি আমি পাতালে বিছানা পাতি, সেখানেও তুমি রয়েছ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি আমি প্রত্যুষের ডানায় ভর করে উড়ে যাই,<br> <span class="br-ind"><br><span class="indent">&nbsp;</span></span>যদি আমি সমুদ্রের সুদূর সীমায় বসতি স্থাপন করি,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এমনকি সেখানেও তোমার হাত আমাকে পথ দেখাবে,<br> <span class="br-ind"><br><span class="indent">&nbsp;</span></span>তোমার ডান হাত আমাকে ধরে রাখবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি আমি বলি, “নিশ্চয় অন্ধকার আমাকে আচ্ছন্ন করবে<br> <span class="br-ind"><br><span class="indent">&nbsp;</span></span>আর আলো আমার চারিদিকে অন্ধকারে পরিণত হবে,”<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এমনকি, আঁধারও তোমার কাছে অন্ধকার নয়;<br> <span class="br-ind"><br><span class="indent">&nbsp;</span></span>রাত্রিও দিনের আলোর মতো উজ্জ্বল,<br> <span class="br-ind"><br><span class="indent">&nbsp;</span></span>কারণ অন্ধকার তোমার কাছে আলোর সমান। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কারণ তুমি আমার অন্তরের সত্তা নির্মাণ করেছ;<br> <span class="br-ind"><br><span class="indent">&nbsp;</span></span>এবং মাতৃগর্ভে তুমি আমার দেহকে বুনেছ,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তোমার স্তব করি, কারণ আমি ভয়াবহরূপে ও আশ্চর্যরূপে নির্মিত;<br> <span class="br-ind"><br><span class="indent">&nbsp;</span></span>তোমার সব কার্যাবলি বিস্ময়কর<br> <span class="br-ind"><br><span class="indent">&nbsp;</span></span>তা আমি যথার্থভাবে জানি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার পরিকাঠামো তোমার থেকে লুকানো ছিল না,<br> <span class="br-ind"><br><span class="indent">&nbsp;</span></span>যখন আমি গোপন স্থানে নির্মিত হয়েছিলাম,<br> <span class="br-ind"><br><span class="indent">&nbsp;</span></span>যখন পৃথিবীর অধঃস্থানে আমি শিল্পীত হয়েছিলাম।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার চোখ আমার অগঠিত দেহ দেখেছিল;<br> <span class="br-ind"><br><span class="indent">&nbsp;</span></span>আমার জীবনের নির্ধারিত দিনগুলি তোমার বইতে লেখা ছিল<br> <span class="br-ind"><br><span class="indent">&nbsp;</span></span>জীবনে একদিন অতিবাহিত হওয়ার আগেই।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বর, তোমার ভাবনা আমার কাছে কত মূল্যবান!<br> <span class="br-ind"><br><span class="indent">&nbsp;</span></span>সেগুলির সমষ্টি কী বিপুল!<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি আমি সেগুলি গুনতে যেতাম,<br> <span class="br-ind"><br><span class="indent">&nbsp;</span></span>তবে সেগুলি বালির কণার চেয়েও সংখ্যায় বেশি হতো,<br> <span class="br-ind"><br><span class="indent">&nbsp;</span></span>যখন আমি জেগে উঠি, তখনও তুমি আমার সঙ্গে আছো। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বর, যদি তুমি দুষ্টদের ধ্বংস করতে!<br> <span class="br-ind"><br><span class="indent">&nbsp;</span></span>আমার কাছ থেকে দূর হও, তোমরা যারা রক্তপিপাসু!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার সম্বন্ধে ওরা মন্দ উদ্দেশ্য নিয়ে কথা বলে,<br> <span class="br-ind"><br><span class="indent">&nbsp;</span></span>তোমার বিপক্ষরা তোমার নামের অপব্যবহার করে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে সদাপ্রভু, আমি কি তাদের ঘৃণা করি না যারা তোমাকে ঘৃণা করে?<br> <span class="br-ind"><br><span class="indent">&nbsp;</span></span>এবং তাদের কি অবজ্ঞা করি না যারা তোমার বিপক্ষে বিদ্রোহ করে?<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাদের জন্য কেবল আমার ঘৃণাই রয়েছে;<br> <span class="br-ind"><br><span class="indent">&nbsp;</span></span>আমি তাদের আমার শত্রু বলেই গণ্য করি।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে ঈশ্বর, আমাকে তুমি অনুসন্ধান করো আর আমার হৃদয়ের কথা জানো;<br> <span class="br-ind"><br><span class="indent">&nbsp;</span></span>আমাকে পরীক্ষা করো আর জানো আমার উদ্বেগের ভাবনা।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দেখো, আমার মধ্যে দুষ্টতার পথ পাওয়া যায় কি না,<br> <span class="br-ind"><br><span class="indent">&nbsp;</span></span>আর আমাকে অনন্ত জীবনের পথে চালাও।<br></div>
</div>
<!-- PARSED ABOVE; EDITING MAY BREAK PARSER -->
</body></html>