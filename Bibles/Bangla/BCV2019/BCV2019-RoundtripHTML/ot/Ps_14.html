<html><head>
<meta http-equiv="Content-Type" content="text/html;charset=utf-8" />
<title>Ps 14 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 14);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_12.html">12</a> <a href="Ps_13.html">13</a> <b>14</b> <a href="Ps_15.html">15</a> <a href="Ps_16.html">16</a> ... <a href="Ps_150.html">150</a> </div><hr>
<h1>Ps 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>মূর্খ<sup class="fnm"><a name="fnm1" href="#fn1">1</a></sup> নিজের হৃদয়ে বলে,<br> <span class="br-ind"><br><span class="indent">&nbsp;</span></span>“ঈশ্বর নেই।”<br> <span class="br-ind"><br><span class="indent">&nbsp;</span></span>তারা দুর্নীতিগ্রস্ত, তাদের সকল কাজ অধর্ম;<br> <span class="br-ind"><br><span class="indent">&nbsp;</span></span>সৎকর্ম করে এমন কেউই নেই। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু স্বর্গ থেকে চেয়ে দেখেন<br> <span class="br-ind"><br><span class="indent">&nbsp;</span></span>মানবজাতির দিকে<br> <span class="br-ind"><br><span class="indent">&nbsp;</span></span>দেখার জন্য যে, এমন কেউ আছে কি না, যে বোঝে,<br> <span class="br-ind"><br><span class="indent">&nbsp;</span></span>এমন কেউ যে ঈশ্বরের অন্বেষণ করে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সকলেই বিপথগামী হয়েছে, সকলেই দুর্নীতিগ্রস্ত হয়েছে;<br> <span class="br-ind"><br><span class="indent">&nbsp;</span></span>সৎকর্ম করে এমন কেউ নেই,<br> <span class="br-ind"><br><span class="indent">&nbsp;</span></span>একজনও নেই। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা অনিষ্টকারী তারা কি কিছুই জানে না? <span class="br-p"><br><br></span>রুটির মতো তারা আমার লোকেদের গ্রাস করে;<br> <span class="br-ind"><br><span class="indent">&nbsp;</span></span>সদাপ্রভুর কাছে তারা সাহায্য প্রার্থনা করে না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিদারুণ আতঙ্কে তারা বিহ্বল হয়েছে,<br> <span class="br-ind"><br><span class="indent">&nbsp;</span></span>কারণ ঈশ্বর ধার্মিকদের সভায় উপস্থিত থাকেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা অনিষ্টকারীরা অসহায়দের প্রচেষ্টা ব্যর্থ করো,<br> <span class="br-ind"><br><span class="indent">&nbsp;</span></span>কিন্তু সদাপ্রভু তাদের আশ্রয়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ইস্রায়েলকে পরিত্রাণ দিতে কে সিয়োন থেকে আসবে!<br> <span class="br-ind"><br><span class="indent">&nbsp;</span></span>যখন সদাপ্রভু তাঁর প্রজাদের ফিরিয়ে আনবেন,<br> <span class="br-ind"><br><span class="indent">&nbsp;</span></span>যাকোব উল্লাসিত এবং ইস্রায়েল আনন্দিত হোক।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় <!--raw 1 bo --><em><!--endraw 1-->মূর্খ <!--raw 1 bo --></em><!--endraw 1-->গীতসংহিতায় বোঝায় এমন একজনকে যে নৈতিক ভাবে অসম্পূর্ণ</div>
</div>
<!-- PARSED ABOVE; EDITING MAY BREAK PARSER -->
</body></html>