<html><head>
<meta http-equiv="Content-Type" content="text/html;charset=utf-8" />
<title>Ps 141 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 141);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_139.html">139</a> <a href="Ps_140.html">140</a> <b>141</b> <a href="Ps_142.html">142</a> <a href="Ps_143.html">143</a> ... <a href="Ps_150.html">150</a> </div><hr>
<h1>Ps 141</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি তোমায় ডাকি, তুমি সত্বর আমার কাছে এসো;<br> <span class="br-ind"><br><span class="indent">&nbsp;</span></span>আমি যখন ডাকি তখন আমার প্রার্থনায় কর্ণপাত করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার উদ্দেশে আমার প্রার্থনা সুগন্ধি ধূপের মতো,<br> <span class="br-ind"><br><span class="indent">&nbsp;</span></span>আর আমার প্রসারিত দু-হাত সান্ধ্য নৈবেদ্যের মতো গ্রহণ করো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, আমি যা বলি তা তুমি নিয়ন্ত্রণ করো,<br> <span class="br-ind"><br><span class="indent">&nbsp;</span></span>আর আমার ঠোঁট দুটিকে পাহারা দাও।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার হৃদয় যেন মন্দের প্রতি আকর্ষিত না হয়,<br> <span class="br-ind"><br><span class="indent">&nbsp;</span></span>বা অপরাধে অংশ না নেয়।<br> <span class="br-ind"><br><span class="indent">&nbsp;</span></span>যারা অন্যায় করে তাদের সুস্বাদু খাবারে আমি যেন<br> <span class="br-ind"><br><span class="indent">&nbsp;</span></span>ভাগ না নিই। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধার্মিক ব্যক্তি আমাকে আঘাত করুক—তা আমার জন্য কৃপা;<br> <span class="br-ind"><br><span class="indent">&nbsp;</span></span>সে আমাকে তিরস্কার করুক—তা আমার মাথার তেল।<br> <span class="br-ind"><br><span class="indent">&nbsp;</span></span>আমার মাথা তা অগ্রাহ্য করবে না,<br> <span class="br-ind"><br><span class="indent">&nbsp;</span></span>কারণ অনিষ্টকারীদের দুষ্কর্মের বিরুদ্ধে আমি নিত্য প্রার্থনা জানাব। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যখন তাদের শাসকদের উঁচু পাহাড় থেকে নিক্ষিপ্ত করা হবে,<br> <span class="br-ind"><br><span class="indent">&nbsp;</span></span>দুষ্টরা আমার কথা শুনবে আর তা সঠিক বলে উপলব্ধি করবে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন তারা বলবে, “একজন যেমন জমিতে লাঙ্গল দেয় ও চাষ করে,<br> <span class="br-ind"><br><span class="indent">&nbsp;</span></span>তেমনই আমাদের হাড়গোড় কবরের মুখে ছড়িয়ে আছে।” <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু হে সার্বভৌম সদাপ্রভু, দেখো আমার দৃষ্টি সাহায্যের জন্য তোমার প্রতি স্থির রয়েছে;<br> <span class="br-ind"><br><span class="indent">&nbsp;</span></span>আমি তোমাতে শরণ নিয়েছি, আমাকে মৃত্যুর হাতে তুলে দিয়ো না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অনিষ্টকারীদের ফাঁদ থেকে আমাকে সুরক্ষিত রাখো,<br> <span class="br-ind"><br><span class="indent">&nbsp;</span></span>তাদের জাল থেকে যা তারা আমার জন্য ছড়িয়ে রেখেছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুষ্টরা নিজেদের জালেই জড়িয়ে পড়ুক,<br> <span class="br-ind"><br><span class="indent">&nbsp;</span></span>কিন্তু আমাকে নিরাপদে পার হতে দাও।<br></div>
</div>
<!-- PARSED ABOVE; EDITING MAY BREAK PARSER -->
</body></html>