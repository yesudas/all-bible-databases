<html><head>
<meta http-equiv="Content-Type" content="text/html;charset=utf-8" />
<title>Ps 142 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 142);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_140.html">140</a> <a href="Ps_141.html">141</a> <b>142</b> <a href="Ps_143.html">143</a> <a href="Ps_144.html">144</a> ... <a href="Ps_150.html">150</a> </div><hr>
<h1>Ps 142</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের মস্কীল<sup class="fnm"><a name="fnm1" href="#fn1">1</a></sup>। যখন তিনি গুহার মধ্যে ছিলেন। একটি প্রার্থনা।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি উচ্চরবে সদাপ্রভুর কাছে বিনতি করি;<br> <span class="br-ind"><br><span class="indent">&nbsp;</span></span>সদাপ্রভুর দয়ার জন্য আমি অনুনয় করি।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি তাঁর কাছে আমার অভিযোগের কথা প্রকট করি;<br> <span class="br-ind"><br><span class="indent">&nbsp;</span></span>তোমার সম্মুখে আমার সঙ্কটের কথা বলি। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন আমার আত্মা আমার অন্তরে ক্ষীণ হয়,<br> <span class="br-ind"><br><span class="indent">&nbsp;</span></span>তখন তুমিই আমার চলার পথে লক্ষ্য রাখো।<br> <span class="br-ind"><br><span class="indent">&nbsp;</span></span>যে পথে আমি চলি,<br> <span class="br-ind"><br><span class="indent">&nbsp;</span></span>লোকেরা সেই পথে আমার জন্য গোপন ফাঁদ পেতেছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি চেয়ে দেখো, আমার ডানদিকে কেউ নেই;<br> <span class="br-ind"><br><span class="indent">&nbsp;</span></span>আমার জন্য কারও ভাবনা নেই,<br> <span class="br-ind"><br><span class="indent">&nbsp;</span></span>আমার কোনও আশ্রয় নেই;<br> <span class="br-ind"><br><span class="indent">&nbsp;</span></span>কেউই আমার জীবনের জন্য চিন্তা করে না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমার কাছে কাঁদি,<br> <span class="br-ind"><br><span class="indent">&nbsp;</span></span>আমি বলি, “তুমিই আমার আশ্রয়,<br> <span class="br-ind"><br><span class="indent">&nbsp;</span></span>জীবিতদের দেশে তুমিই আমার অংশ।” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার কাতর প্রার্থনা শোনো,<br> <span class="br-ind"><br><span class="indent">&nbsp;</span></span>কারণ আমি নিদারুণ প্রয়োজনে রয়েছি;<br> <span class="br-ind"><br><span class="indent">&nbsp;</span></span>যারা আমাকে তাড়না করে, তাদের হাত থেকে আমাকে উদ্ধার করো,<br> <span class="br-ind"><br><span class="indent">&nbsp;</span></span>কারণ তারা আমার থেকেও শক্তিশালী।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাকে কারাগার থেকে মুক্ত করো,<br> <span class="br-ind"><br><span class="indent">&nbsp;</span></span>যেন আমি তোমার নামের প্রশংসা করতে পারি।<br> <span class="br-ind"><br><span class="indent">&nbsp;</span></span>তখন ধার্মিকেরা আমাকে ঘিরে ধরবে<br> <span class="br-ind"><br><span class="indent">&nbsp;</span></span>কারণ তুমি আমার প্রতি মঙ্গলময়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>