<html><head>
<meta http-equiv="Content-Type" content="text/html;charset=utf-8" />
<title>Ps 145 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 145);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_143.html">143</a> <a href="Ps_144.html">144</a> <b>145</b> <a href="Ps_146.html">146</a> <a href="Ps_147.html">147</a> ... <a href="Ps_150.html">150</a> </div><hr>
<h1>Ps 145</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের প্রশংসাগীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার ঈশ্বর, আমার রাজা, আমি তোমাকে মহিমান্বিত করব;<br> <span class="br-ind"><br><span class="indent">&nbsp;</span></span>চিরকাল আমি তোমার নামের প্রশংসা করব।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রতিদিন আমি প্রশংসা করব<br> <span class="br-ind"><br><span class="indent">&nbsp;</span></span>আর চিরকাল তোমার নামের উচ্চপ্রশংসা করব। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু মহান ও অতীব প্রশংসার যোগ্য;<br> <span class="br-ind"><br><span class="indent">&nbsp;</span></span>কেউ তাঁর মহানতার পরিমাপ করতে পারে না।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক প্রজন্ম তাদের সন্তানসন্ততিদের কাছে তোমার কাজের প্রশংসা করবে;<br> <span class="br-ind"><br><span class="indent">&nbsp;</span></span>আর তোমার পরাক্রমী কার্যাবলি বর্ণনা করবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা তোমার মহিমার গৌরব ও প্রভা ঘোষণা করবে<br> <span class="br-ind"><br><span class="indent">&nbsp;</span></span>আর আমি তোমার আশ্চর্য কাজে ধ্যান করব।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আর লোকে তোমার ভয়াবহ কাজের কথা বলবে,<br> <span class="br-ind"><br><span class="indent">&nbsp;</span></span>আর আমি তোমার মহিমার বর্ণনা করব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা তোমার অজস্র ধার্মিকতা প্রচার করবে,<br> <span class="br-ind"><br><span class="indent">&nbsp;</span></span>আর মহানন্দে তোমার ন্যায়পরায়ণতার বিষয়ে গান করবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু কৃপাময় ও স্নেহশীল,<br> <span class="br-ind"><br><span class="indent">&nbsp;</span></span>ক্রোধে ধীর ও দয়াতে মহান। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভু সকলের প্রতি মঙ্গলময়;<br> <span class="br-ind"><br><span class="indent">&nbsp;</span></span>আপন সব সৃষ্টির প্রতি তাঁর করুণা অপার।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে সদাপ্রভু, তোমার সব ক্রিয়াসকল তোমার প্রশংসা করে;<br> <span class="br-ind"><br><span class="indent">&nbsp;</span></span>তোমার বিশ্বস্ত লোকেরা তোমার উচ্চপ্রশংসা করে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার রাজ্যের মহিমা তারা প্রচার করে,<br> <span class="br-ind"><br><span class="indent">&nbsp;</span></span>আর তোমার পরাক্রমের কথা বলে,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যেন সকল মানুষ তোমার পরাক্রমী কার্যাবলি সকল জানতে পারে<br> <span class="br-ind"><br><span class="indent">&nbsp;</span></span>আর তোমার রাজ্যের অপরূপ প্রতাপের কথা।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার রাজত্ব অনন্তকালস্থায়ী রাজত্ব,<br> <span class="br-ind"><br><span class="indent">&nbsp;</span></span>আর তোমার আধিপত্য বংশের পর বংশ স্থায়ী। <span class="br-p"><br><br></span>সদাপ্রভু তাঁর সকল প্রতিশ্রুতিতে অবিচল,<br> <span class="br-ind"><br><span class="indent">&nbsp;</span></span>এবং তিনি যা করেন সবকিছুতেই নির্ভরযোগ্য।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা পতনের মুখে, সদাপ্রভু তাদের সকলকে ধরে রাখেন<br> <span class="br-ind"><br><span class="indent">&nbsp;</span></span>আর যারা অবনত তাদের সকলকে তিনি তুলে ধরেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সকলের চোখ তোমার দিকে তাকিয়ে থাকে,<br> <span class="br-ind"><br><span class="indent">&nbsp;</span></span>আর যথাসময়ে তুমি তাদের খাবার যোগাও।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি তোমার হাত উন্মুক্ত করো,<br> <span class="br-ind"><br><span class="indent">&nbsp;</span></span>আর সব জীবন্ত প্রাণীর অভিলাষ পূর্ণ করো। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু তাঁর সকল কাজে ন্যায়পরায়ণ<br> <span class="br-ind"><br><span class="indent">&nbsp;</span></span>আর যা করেন সবকিছুতেই বিশ্বস্ত।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভু সকলের কাছে আছেন যারা তাঁকে ডাকে,<br> <span class="br-ind"><br><span class="indent">&nbsp;</span></span>সকলের কাছে যারা তাঁকে সত্যে আহ্বান করে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা তাঁকে সম্ভ্রম করে তিনি তাদের আকাঙ্খা পূর্ণ করেন;<br> <span class="br-ind"><br><span class="indent">&nbsp;</span></span>তিনি তাদের কান্না শোনেন আর তাদের রক্ষা করেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যারা তাঁকে ভালোবাসে, তিনি তাদের প্রতি দৃষ্টি রাখেন,<br> <span class="br-ind"><br><span class="indent">&nbsp;</span></span>কিন্তু সকল দুষ্টদের তিনি ধ্বংস করবেন। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার মুখ সদাপ্রভুর প্রশংসা করবে,<br> <span class="br-ind"><br><span class="indent">&nbsp;</span></span>আর সকল প্রাণী যুগে যুগে ও চিরকাল<br> <span class="br-ind"><br><span class="indent">&nbsp;</span></span>তাঁর পবিত্র নামের প্রশংসা করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>