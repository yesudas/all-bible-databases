<html><head>
<meta http-equiv="Content-Type" content="text/html;charset=utf-8" />
<title>Ps 147 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 147);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_145.html">145</a> <a href="Ps_146.html">146</a> <b>147</b> <a href="Ps_148.html">148</a> <a href="Ps_149.html">149</a> <a href="Ps_150.html">150</a> </div><hr>
<h1>Ps 147</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর প্রশংসা করো, <span class="br-p"><br><br></span>আমাদের ঈশ্বরের উদ্দেশে প্রশংসা করা কত উত্তম,<br> <span class="br-ind"><br><span class="indent">&nbsp;</span></span>তাঁর প্রশংসা করা কত মনোরম ও যথাযোগ্য। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু জেরুশালেমকে গড়ে তোলেন,<br> <span class="br-ind"><br><span class="indent">&nbsp;</span></span>তিনি নির্বাসিত ইস্রায়েলকে একত্র করেছেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি ভগ্নচিত্তদের সুস্থ করেন,<br> <span class="br-ind"><br><span class="indent">&nbsp;</span></span>এবং তাদের সকল ক্ষতস্থান তিনি বেঁধে দেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আকাশের তারার সংখ্যা তিনি নির্ণয় করেন,<br> <span class="br-ind"><br><span class="indent">&nbsp;</span></span>এবং তাদের প্রত্যেককে তিনি নাম ধরে ডাকেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মহান আমাদের প্রভু ও অতিশয় শক্তিমান,<br> <span class="br-ind"><br><span class="indent">&nbsp;</span></span>তার বোধশক্তির কোনো সীমা নেই।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু নম্রচিত্তদের বাঁচিয়ে রাখেন<br> <span class="br-ind"><br><span class="indent">&nbsp;</span></span>কিন্তু দুষ্টদের ভূমিতে নিক্ষেপ করেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>স্তবসহ সদাপ্রভুর প্রতি ধন্যবাদ করো;<br> <span class="br-ind"><br><span class="indent">&nbsp;</span></span>বীণার ঝঙ্কারে আমাদের ঈশ্বরের উদ্দেশে গান গাও। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি মেঘরাশি দিয়ে আকাশকে আচ্ছন্ন করেন;<br> <span class="br-ind"><br><span class="indent">&nbsp;</span></span>তিনি পৃথিবীতে বৃষ্টি দেন,<br> <span class="br-ind"><br><span class="indent">&nbsp;</span></span>এবং তিনি পর্বতে ঘাস বৃদ্ধি করেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পশুপালের জন্য খাবারের যোগান দেন<br> <span class="br-ind"><br><span class="indent">&nbsp;</span></span>এবং দাঁড়কাকের শাবকগুলিকে দেন, যখন তারা ডাকে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি ঘোড়ার শক্তিতে আনন্দ করেন না,<br> <span class="br-ind"><br><span class="indent">&nbsp;</span></span>যোদ্ধার বলে তিনি সন্তুষ্ট হন না;<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু তাদের উপর সন্তুষ্ট যারা তাঁকে সম্ভ্রম করে,<br> <span class="br-ind"><br><span class="indent">&nbsp;</span></span>যারা তাঁর অবিচল প্রেমে আস্থা রাখে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে জেরুশালেম, সদাপ্রভুর গুণকীর্তন করো;<br> <span class="br-ind"><br><span class="indent">&nbsp;</span></span>হে সিয়োন, তোমার ঈশ্বরের প্রশংসা করো। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কারণ তিনি তোমার দরজার খিল দৃঢ় করেন,<br> <span class="br-ind"><br><span class="indent">&nbsp;</span></span>এবং তিনি তোমার মধ্যে তোমার লোকেদের আশীর্বাদ করেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি তোমার সীমান্তে শান্তি প্রতিষ্ঠা করেন,<br> <span class="br-ind"><br><span class="indent">&nbsp;</span></span>এবং খাঁটি গম দিয়ে তোমাকে পরিতৃপ্ত করেন। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি তাঁর আদেশ পৃথিবীতে প্রেরণ করেন;<br> <span class="br-ind"><br><span class="indent">&nbsp;</span></span>এবং তার বাক্য দ্রুতবেগে ছুটে যায়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি সাদা উলের মতো বরফ ছড়িয়ে দেন<br> <span class="br-ind"><br><span class="indent">&nbsp;</span></span>এবং ছাইয়ের মতো তুষার ছিটিয়ে দেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি নুড়িপাথরের মতো শিলা নিক্ষিপ্ত করেন।<br> <span class="br-ind"><br><span class="indent">&nbsp;</span></span>তাঁর অতিশয় শীতের সম্মুখে কে দাঁড়াতে পারে?<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি তাঁর বাক্য পাঠিয়ে সেই সমস্ত গলিয়ে দেন;<br> <span class="br-ind"><br><span class="indent">&nbsp;</span></span>তিনি আপন বায়ু জাগিয়ে তোলেন আর জল প্রবাহিত হয়। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি যাকোবের কাছে তাঁর বাক্য প্রকাশ করেছেন,<br> <span class="br-ind"><br><span class="indent">&nbsp;</span></span>ইস্রায়েলের কাছে তাঁর বিধি ও অনুশাসন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি অন্য কোনো জাতির জন্য এসব করেননি;<br> <span class="br-ind"><br><span class="indent">&nbsp;</span></span>কারণ তাঁর বিধিনিয়ম তারা জানে না। <span class="br-p"><br><br></span>সদাপ্রভুর প্রশংসা করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>