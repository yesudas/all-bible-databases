<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের পার্থনা।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার প্রার্থনা শোনো, আমার আবেদন ন্যায্য;<br> <span class="br-ind"><br><span class="indent">&nbsp;</span></span>আমার আর্তনাদ শোনো।<br> <span class="br-ind"><br><span class="indent">&nbsp;</span></span>আমার প্রার্থনা শোনো,<br> <span class="br-ind"><br><span class="indent">&nbsp;</span></span>যা ছলনায় মুখ থেকে নির্গত হয় না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি আমাকে নির্দোষ ঘোষণা করো;<br> <span class="br-ind"><br><span class="indent">&nbsp;</span></span>যা সঠিক সেদিকে তোমার দৃষ্টি হোক। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদিও তুমি আমার অন্তর অনুসন্ধান করেছ,<br> <span class="br-ind"><br><span class="indent">&nbsp;</span></span>রাত্রে আমায় খুঁটিয়ে দেখেছ ও পরীক্ষা করেছ,<br> <span class="br-ind"><br><span class="indent">&nbsp;</span></span>তুমি খুঁজে পাবে না আমি কোনও মন্দ সংকল্প করেছি;<br> <span class="br-ind"><br><span class="indent">&nbsp;</span></span>আমার মুখ অপরাধ করেনি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদিও লোকেরা আমাকে ঘুস দিতে চেয়েছিল,<br> <span class="br-ind"><br><span class="indent">&nbsp;</span></span>তোমার মুখের বাক্য দিয়ে<br> <span class="br-ind"><br><span class="indent">&nbsp;</span></span>আমি নিজেকে অত্যাচারীদের পথ থেকে দূরে রেখেছি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার পদক্ষেপ তোমার পথে স্থির রেখেছি,<br> <span class="br-ind"><br><span class="indent">&nbsp;</span></span>এবং আমি হোঁচট খাইনি। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি তোমাকে ডাকি, হে ঈশ্বর, কারণ তুমি আমায় সাড়া দেবে;<br> <span class="br-ind"><br><span class="indent">&nbsp;</span></span>আমার দিকে কর্ণপাত করো ও আমার প্রার্থনা শোনো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার মহান প্রেমের আশ্চর্য কাজসকল আমাকে দেখাও,<br> <span class="br-ind"><br><span class="indent">&nbsp;</span></span>যারা শত্রুর কবল থেকে বাঁচতে তোমাতে আশ্রয় নেয়<br> <span class="br-ind"><br><span class="indent">&nbsp;</span></span>তুমি তোমার ডান হাত দিয়ে তাদের উদ্ধার করো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাকে তোমার চোখের মণি করে রাখো;<br> <span class="br-ind"><br><span class="indent">&nbsp;</span></span>তোমার ডানার ছায়ায় আমাকে লুকিয়ে রাখো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দুষ্ট ব্যক্তি যারা আমাকে ধ্বংস করতে চায় ও<br> <span class="br-ind"><br><span class="indent">&nbsp;</span></span>হত্যাকারী শত্রু যারা আমাকে ঘিরে রেখেছে,<br> <span class="br-ind"><br><span class="indent">&nbsp;</span></span>তাদের হাত থেকে আমাকে রক্ষা করো। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা তাদের উদাসীন হৃদয় বন্ধ করে রেখেছে,<br> <span class="br-ind"><br><span class="indent">&nbsp;</span></span>এবং তাদের মুখ উদ্ধত ভাবে কথা বলে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা আমার পথ অনুসরণ করেছে ও আমায় চতুর্দিকে ঘিরে ফেলেছে;<br> <span class="br-ind"><br><span class="indent">&nbsp;</span></span>আমাকে ধরাশায়ী করার জন্য তাদের দৃষ্টি স্থির রেখেছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ওরা শিকারের জন্য ক্ষুধার্ত সিংহের মতো,<br> <span class="br-ind"><br><span class="indent">&nbsp;</span></span>হিংস্র সিংহের মতো যারা আড়ালে ওৎ পেতে থাকে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>জেগে ওঠো, হে সদাপ্রভু, ওদের মোকাবিলা করো, ওদের ধ্বংস করো;<br> <span class="br-ind"><br><span class="indent">&nbsp;</span></span>তোমার তরোয়াল দিয়ে দুষ্টদের কবল থেকে আমাকে রক্ষা করো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে সদাপ্রভু, তোমার হাতের শক্তি দিয়ে ঐ সব লোকেদের থেকে আমাকে বাঁচাও,<br> <span class="br-ind"><br><span class="indent">&nbsp;</span></span>জাগতিক মানুষদের থেকে, যাদের পুরস্কার এই জগতেই।<br> <span class="br-ind"><br><span class="indent">&nbsp;</span></span>কিন্তু তোমার প্রিয়জনদের ক্ষুধা তুমি মেটাও।<br> <span class="br-ind"><br><span class="indent">&nbsp;</span></span>তাদের সন্তানদের যেন প্রচুর থাকে,<br> <span class="br-ind"><br><span class="indent">&nbsp;</span></span>তাদের বংশধরদের জন্য যেন অধিকারের অংশ থাকে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমি ধার্মিকতায় তোমার মুখদর্শন করব;<br> <span class="br-ind"><br><span class="indent">&nbsp;</span></span>যখন আমি জেগে উঠব, আমি তোমার মুখদর্শন করব আর সন্তুষ্ট হব।<br></div>
</div>
<!-- PARSED ABOVE; EDITING MAY BREAK PARSER -->
</body></html>