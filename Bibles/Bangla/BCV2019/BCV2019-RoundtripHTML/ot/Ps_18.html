<html><head>
<meta http-equiv="Content-Type" content="text/html;charset=utf-8" />
<title>Ps 18 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 18);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_16.html">16</a> <a href="Ps_17.html">17</a> <b>18</b> <a href="Ps_19.html">19</a> <a href="Ps_20.html">20</a> ... <a href="Ps_150.html">150</a> </div><hr>
<h1>Ps 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীত পরিচালকের জন্য। সদাপ্রভুর দাস দাউদের। সদাপ্রভু যেদিন তাঁর দাস দাউদকে সমস্ত শত্রু এবং শৌলের হাত থেকে উদ্ধার করেছিলেন সেদিন দাউদ সদাপ্রভুর উদ্দেশে এই গীত গেয়েছিলেন। দাউদ বলেছিলেন:</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি তোমায় ভালোবাসি, তুমি আমার শক্তি। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু আমার শৈল, আমার উচ্চদুর্গ, আমার উদ্ধারকর্তা;<br> <span class="br-ind"><br><span class="indent">&nbsp;</span></span>আমার ঈশ্বর আমার শৈল, আমি তাঁর শরণাগত,<br> <span class="br-ind"><br><span class="indent">&nbsp;</span></span>আমার ঢাল<sup class="fnm"><a name="fnm1" href="#fn1">1</a></sup>, আমার পরিত্রাণের শিং<sup class="fnm"><a name="fnm2" href="#fn2">2</a></sup>, আমার আশ্রয় দুর্গ। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি সদাপ্রভুকে ডাকলাম, যিনি প্রশংসার যোগ্য,<br> <span class="br-ind"><br><span class="indent">&nbsp;</span></span>এবং আমি শত্রুদের হাত থেকে উদ্ধার পেয়েছি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মৃত্যুর বাঁধন আমাকে আবদ্ধ করেছিল;<br> <span class="br-ind"><br><span class="indent">&nbsp;</span></span>ধ্বংসের বন্যা আমাকে বিধ্বস্ত করেছিল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাতালের বাঁধন আমাকে জড়িয়ে ধরেছিল;<br> <span class="br-ind"><br><span class="indent">&nbsp;</span></span>মৃত্যুর ফাঁদ আমার মোকাবিলা করেছিল। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার সঙ্কটে আমি সদাপ্রভুকে ডাকলাম;<br> <span class="br-ind"><br><span class="indent">&nbsp;</span></span>আমার ঈশ্বরের কাছে সাহায্যের জন্য কেঁদে উঠলাম।<br> <span class="br-ind"><br><span class="indent">&nbsp;</span></span>তাঁর মন্দির থেকে তিনি আমার গলার স্বর শুনলেন,<br> <span class="br-ind"><br><span class="indent">&nbsp;</span></span>আমার আর্তনাদ তাঁর সম্মুখে এল, তাঁর কানে পৌঁছাল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন পৃথিবী টলে উঠল, কেঁপে উঠল,<br> <span class="br-ind"><br><span class="indent">&nbsp;</span></span>এবং পর্বতের ভিত কেঁপে উঠল;<br> <span class="br-ind"><br><span class="indent">&nbsp;</span></span>কেঁপে উঠল তাঁর ক্রোধের কারণে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর নাক থেকে ধোঁয়া উঠল;<br> <span class="br-ind"><br><span class="indent">&nbsp;</span></span>মুখ থেকে গ্রাসকারী আগুন বেরিয়ে এল,<br> <span class="br-ind"><br><span class="indent">&nbsp;</span></span>জ্বলন্ত কয়লা প্রজ্বলিত হল।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি আকাশমণ্ডল ভেদ করলেন ও নেমে এলেন;<br> <span class="br-ind"><br><span class="indent">&nbsp;</span></span>তাঁর পায়ের তলায় অন্ধকার মেঘ ছিল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>করূবের পিঠে চড়ে তিনি উড়ে গেলেন;<br> <span class="br-ind"><br><span class="indent">&nbsp;</span></span>বাতাসের ডানায় তিনি উড়ে এলেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি অন্ধকারকে তাঁর আবরণ করলেন, তাঁর চারপাশের আচ্ছাদন করলেন;<br> <span class="br-ind"><br><span class="indent">&nbsp;</span></span>আকাশের অন্ধকারাচ্ছন্ন মেঘ চতুর্দিকে ঘিরে রাখল তাঁকে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর উপস্থিতির উজ্জ্বলতা থেকে মেঘের ঘনঘটা সরে গেল,<br> <span class="br-ind"><br><span class="indent">&nbsp;</span></span>শিলাবৃষ্টি ও বজ্রবিদ্যুৎ নেমে এল।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আকাশ থেকে সদাপ্রভু বজ্রনাদ করলেন;<br> <span class="br-ind"><br><span class="indent">&nbsp;</span></span>শিলাবৃষ্টি ও বজ্রবিদ্যুতের মাঝে প্রতিধ্বনিত হল পরাৎপরের কণ্ঠস্বর।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি আপন তির ছুঁড়লেন ও শত্রুদের ছড়িয়ে-ছিটিয়ে দিলেন,<br> <span class="br-ind"><br><span class="indent">&nbsp;</span></span>বজ্রবিদ্যুতের সাথে তাদের ছত্রভঙ্গ করলেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার আদেশে, হে সদাপ্রভু,<br> <span class="br-ind"><br><span class="indent">&nbsp;</span></span>তোমার নাকের নিঃশ্বাসের বিস্ফোরণে,<br> <span class="br-ind"><br><span class="indent">&nbsp;</span></span>সাগরের তলদেশ উন্মুক্ত হল,<br> <span class="br-ind"><br><span class="indent">&nbsp;</span></span>আর পৃথিবীর ভিত্তিমূল অনাবৃত হল। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি আকাশ থেকে হাত বাড়ালেন ও আমাকে ধারণ করলেন,<br> <span class="br-ind"><br><span class="indent">&nbsp;</span></span>গভীর জলরাশি থেকে আমাকে টেনে তুললেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার শক্তিশালী শত্রুর কবল থেকে তিনি আমাকে রক্ষা করলেন,<br> <span class="br-ind"><br><span class="indent">&nbsp;</span></span>যারা আমাকে ঘৃণা করত তাদের হাত থেকে, আর তারা আমার জন্য অতীব শক্তিশালী ছিল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার বিপদের দিনে তারা আমার মোকাবিলা করেছিল,<br> <span class="br-ind"><br><span class="indent">&nbsp;</span></span>কিন্তু সদাপ্রভু আমার সহায় ছিলেন।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি আমায় মুক্ত করে এক প্রশস্ত স্থানে আনলেন,<br> <span class="br-ind"><br><span class="indent">&nbsp;</span></span>তিনি আমায় উদ্ধার করলেন, কারণ তিনি আমাতে সন্তুষ্ট ছিলেন। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার ধার্মিকতা অনুযায়ী সদাপ্রভু আমায় ফল দিলেন,<br> <span class="br-ind"><br><span class="indent">&nbsp;</span></span>আমার হাতের পরিচ্ছন্নতা অনুযায়ী আমাকে পুরস্কৃত করলেন।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ আমি সদাপ্রভুর নির্দেশিত পথে চলেছি,<br> <span class="br-ind"><br><span class="indent">&nbsp;</span></span>আমার ঈশ্বরকে পরিত্যাগ করার অপরাধী আমি নই।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাঁর সব বিধান আমার সম্মুখে রয়েছে,<br> <span class="br-ind"><br><span class="indent">&nbsp;</span></span>তাঁর আদেশ থেকে আমি কখনও দূরে সরে যাইনি।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর সম্মুখে আমি নিজেকে নির্দোষ রেখেছি<br> <span class="br-ind"><br><span class="indent">&nbsp;</span></span>আর পাপ থেকে নিজেকে সরিয়ে রেখেছি।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যা ন্যায়পরায়ণ তা পালন করার জন্য সদাপ্রভু আমায় পুরস্কার দিয়েছেন,<br> <span class="br-ind"><br><span class="indent">&nbsp;</span></span>এবং আমার নির্মল হাতের সততায় দিয়েছেন। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যারা বিশ্বস্ত, তাদের প্রতি তুমি বিশ্বস্ত,<br> <span class="br-ind"><br><span class="indent">&nbsp;</span></span>যারা নির্দোষ, তাদের প্রতি তুমি সিদ্ধ।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা শুদ্ধ, তাদের প্রতি তুমি শুদ্ধ,<br> <span class="br-ind"><br><span class="indent">&nbsp;</span></span>কিন্তু যারা কুটিল, তাদের প্রতি তুমি চতুরের আচরণ করো।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি নম্রকে উদ্ধার করে থাকো<br> <span class="br-ind"><br><span class="indent">&nbsp;</span></span>কিন্তু যাদের দৃষ্টি উদ্ধত তাদের তুমি নত করে থাকো।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি, হে সদাপ্রভু, আমার প্রদীপ জ্বালিয়ে রাখো;<br> <span class="br-ind"><br><span class="indent">&nbsp;</span></span>আমার ঈশ্বর আমার অন্ধকার আলো করে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমার সাহায্যে আমি বিপক্ষের বিরুদ্ধে অগ্রসর হতে পারি,<br> <span class="br-ind"><br><span class="indent">&nbsp;</span></span>আমার ঈশ্বর সহায় হলে আমি প্রাচীর অতিক্রম করতে পারি। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ঈশ্বরের সকল পথ সিদ্ধ:<br> <span class="br-ind"><br><span class="indent">&nbsp;</span></span>সদাপ্রভুর বাক্য নিখুঁত;<br> <span class="br-ind"><br><span class="indent">&nbsp;</span></span>যারা তাতে শরণ নেয় তিনি তাদের ঢাল।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কারণ সদাপ্রভু ছাড়া আর ঈশ্বর কে আছে?<br> <span class="br-ind"><br><span class="indent">&nbsp;</span></span>আমাদের ঈশ্বর ছাড়া আর শৈল কে আছে?<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ঈশ্বর আমায় শক্তি জোগান<br> <span class="br-ind"><br><span class="indent">&nbsp;</span></span>আর আমার পথ রাখেন সুরক্ষিত।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি আমার পা হরিণের চরণের মতো করেন;<br> <span class="br-ind"><br><span class="indent">&nbsp;</span></span>উঁচু স্থানে দাঁড়াতে আমাকে সক্ষম করেন।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি আমার হাত যুদ্ধের জন্য প্রশিক্ষিত করেন;<br> <span class="br-ind"><br><span class="indent">&nbsp;</span></span>আমার বাহু পিতলের ধনুক বাঁকাতে পারে।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি আমাকে তোমার বিজয়ের ঢাল দিয়েছ,<br> <span class="br-ind"><br><span class="indent">&nbsp;</span></span>তোমার ডান হাত আমায় সহায়তা করে;<br> <span class="br-ind"><br><span class="indent">&nbsp;</span></span>তোমার সাহায্য আমায় করেছে যে মহান।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তুমি আমার চলার পথ প্রশস্ত করেছ,<br> <span class="br-ind"><br><span class="indent">&nbsp;</span></span>যেন আমার পা পিছলে না যায়। <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>আমি শত্রুদের পেছনে ধাওয়া করে তাদের ধরে ফেলেছি;<br> <span class="br-ind"><br><span class="indent">&nbsp;</span></span>তারা ধ্বংস না হওয়া পর্যন্ত আমি পিছু হটিনি।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>আমি তাদের চূর্ণবিচূর্ণ করেছি, যেন তারা আর উঠে দাঁড়াতে না পারে;<br> <span class="br-ind"><br><span class="indent">&nbsp;</span></span>তারা আমার পায়ের তলায় পতিত হয়েছে।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>যুদ্ধের জন্য তুমি আমাকে শক্তি দিয়েছ;<br> <span class="br-ind"><br><span class="indent">&nbsp;</span></span>আমার সম্মুখে আমার বিপক্ষদের তুমি নত করেছ।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তুমি আমার শত্রুদের পালাতে বাধ্য করেছ,<br> <span class="br-ind"><br><span class="indent">&nbsp;</span></span>আর আমি আমার শত্রুদের ধ্বংস করেছি।<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তারা সাহায্যের জন্য আর্তনাদ করেছে, কিন্তু কেউ তাদের রক্ষা করেনি,<br> <span class="br-ind"><br><span class="indent">&nbsp;</span></span>তারা সদাপ্রভুকে ডেকেছে কিন্তু তিনি তাদের ডাকে সাড়া দেননি।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>বাতাসে ওড়া ধুলোর মতো আমি তাদের চূর্ণ করি;<br> <span class="br-ind"><br><span class="indent">&nbsp;</span></span>রাস্তার কাদার মতো আমি তাদের পদদলিত করি।<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তুমি আমাকে লোকেদের আক্রমণ থেকে রক্ষা করেছ,<br> <span class="br-ind"><br><span class="indent">&nbsp;</span></span>তুমি আমাকে জাতিগণের প্রধান নিযুক্ত করেছ।<br> <span class="br-ind"><br><span class="indent">&nbsp;</span></span>আমার অজানা লোকেরাও এখন আমার সেবা করে।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>অইহুদিরা আমার সামনে মাথা নত হয়ে থাকে;<br> <span class="br-ind"><br><span class="indent">&nbsp;</span></span>যে মুহূর্তে তারা আমার আদেশ শোনে, তা পালন করে।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তারা সবাই সাহস হারায়;<br> <span class="br-ind"><br><span class="indent">&nbsp;</span></span>কাঁপতে কাঁপতে তারা তাদের দুর্গ থেকে বেরিয়ে আসে। <span class="br-p"><br><br></span><br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>সদাপ্রভু জীবিত! আমার শৈলের প্রশংসা হোক!<br> <span class="br-ind"><br><span class="indent">&nbsp;</span></span>ঈশ্বর, আমার পরিত্রাতার, গৌরব হোক!<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>তিনিই সেই ঈশ্বর যিনি আমার হয়ে প্রতিশোধ নেন,<br> <span class="br-ind"><br><span class="indent">&nbsp;</span></span>তিনি জাতিগণকে আমার অধীনস্থ করেন,<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনি আমার শত্রুদের কবল থেকে আমাকে উদ্ধার করেন।<br> <span class="br-ind"><br><span class="indent">&nbsp;</span></span>তুমি আমাকে আমার বিপক্ষদের থেকে উঁচু করেছ;<br> <span class="br-ind"><br><span class="indent">&nbsp;</span></span>এক অত্যাচারীর কবল থেকে তুমি আমাকে রক্ষা করেছ।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তাই, হে সদাপ্রভু, আমি জাতিগণের মাঝে তোমার প্রশংসা করব;<br> <span class="br-ind"><br><span class="indent">&nbsp;</span></span>আমি তোমার নামের প্রশংসা-গান করব। <span class="br-p"><br><br></span><br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তিনি তাঁর রাজাকে মহান বিজয় প্রদান করেন;<br> <span class="br-ind"><br><span class="indent">&nbsp;</span></span>তাঁর অভিষিক্ত দাউদ ও তাঁর বংশধরদের প্রতি<br> <span class="br-ind"><br><span class="indent">&nbsp;</span></span>তিনি চিরকাল তাঁর অবিচল প্রেম প্রদর্শন করেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা <!--raw 1 bo --><em><!--endraw 1-->সার্বভৌম<!--raw 1 bo --></em><!--endraw 1--></div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><em><!--endraw 1-->শিং <!--raw 1 bo --></em><!--endraw 1-->এখানে বোঝায় শক্তি।</div>
</div>
<!-- PARSED ABOVE; EDITING MAY BREAK PARSER -->
</body></html>