<html><head>
<meta http-equiv="Content-Type" content="text/html;charset=utf-8" />
<title>Ps 20 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 20);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_18.html">18</a> <a href="Ps_19.html">19</a> <b>20</b> <a href="Ps_21.html">21</a> <a href="Ps_22.html">22</a> ... <a href="Ps_150.html">150</a> </div><hr>
<h1>Ps 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীত পরিচালকের জন্য। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু সঙ্কটের দিনে তোমাকে উত্তর দেবেন;<br> <span class="br-ind"><br><span class="indent">&nbsp;</span></span>যাকোবের ঈশ্বরের নাম তোমাকে রক্ষা করবেন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি পবিত্রস্থান থেকে তোমাকে সাহায্য করবেন,<br> <span class="br-ind"><br><span class="indent">&nbsp;</span></span>আর সিয়োন থেকে তোমাকে শক্তি যোগাবেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি তোমার সকল বলি স্মরণে রাখবেন<br> <span class="br-ind"><br><span class="indent">&nbsp;</span></span>ও তোমার হোমবলি গ্রহণ করবেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি তোমার হৃদয়ের সকল অভিলাষ পূর্ণ করবেন,<br> <span class="br-ind"><br><span class="indent">&nbsp;</span></span>এবং তোমার সকল পরিকল্পনা সার্থক করবেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার জয়ে আমরা আনন্দগান করব<br> <span class="br-ind"><br><span class="indent">&nbsp;</span></span>আর আমাদের ঈশ্বরের নামে আমরা বিজয় পতাকা উড়াব। <span class="br-p"><br><br></span>সদাপ্রভু তোমার সকল নিবেদন মঞ্জুর করুন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এখন আমি জানি:<br> <span class="br-ind"><br><span class="indent">&nbsp;</span></span>যে, সদাপ্রভু তাঁর অভিষিক্ত ব্যক্তিকে বিজয় প্রদান করেন।<br> <span class="br-ind"><br><span class="indent">&nbsp;</span></span>তিনি আপন ডান হাতের বিজয়ী শক্তিতে<br> <span class="br-ind"><br><span class="indent">&nbsp;</span></span>স্বর্গীয় পবিত্রস্থান থেকে তাকে উত্তর দেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেউ রথে এবং কেউ ঘোড়ায় আস্থা রাখে,<br> <span class="br-ind"><br><span class="indent">&nbsp;</span></span>কিন্তু আমরা সদাপ্রভু আমাদের ঈশ্বরের নামে আস্থা রাখি।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের নতজানু করা হবে ও পতন ঘটবে;<br> <span class="br-ind"><br><span class="indent">&nbsp;</span></span>কিন্তু আমরা উঠে দাঁড়াব ও দৃঢ়ভাবে দাঁড়াব।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সদাপ্রভু, রাজাকে বিজয় প্রদান করো!<br> <span class="br-ind"><br><span class="indent">&nbsp;</span></span>যখন আমরা সাহায্যের জন্য আর্তনাদ করি, আমাদের উত্তর দিও!<br></div>
</div>
<!-- PARSED ABOVE; EDITING MAY BREAK PARSER -->
</body></html>