<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীত পরিচালকের জন্য। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তোমার পরাক্রমে রাজা উল্লাস করে,<br> <span class="br-ind"><br><span class="indent">&nbsp;</span></span>সে আনন্দে চিৎকার করে কারণ তুমি তাকে বিজয়ী করেছ। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তার মনোবাসনা পূর্ণ করেছ,<br> <span class="br-ind"><br><span class="indent">&nbsp;</span></span>এবং তার মুখের অনুরোধ অগ্রাহ্য করোনি।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি প্রচুর আশীর্বাদে তাকে অভিবাদন করতে এসেছ<br> <span class="br-ind"><br><span class="indent">&nbsp;</span></span>এবং তার মাথায় সোনার মুকুট পরিয়েছ।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সে তোমার কাছে জীবন ভিক্ষা করেছে, আর তুমি তাকে তাই দিয়েছ,<br> <span class="br-ind"><br><span class="indent">&nbsp;</span></span>তাকে অনন্তকালস্থায়ী পরমায়ু দিয়েছ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দেওয়া বিজয়ে তার গৌরব বিপুল;<br> <span class="br-ind"><br><span class="indent">&nbsp;</span></span>তুমি তাকে মহিমা ও প্রতিপত্তিতে আবৃত করেছ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিশ্চয় তুমি তাকে চিরস্থায়ী আশীর্বাদ দিয়েছ<br> <span class="br-ind"><br><span class="indent">&nbsp;</span></span>তোমার সান্নিধ্যের আনন্দ তাকে উল্লাসিত করেছে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ রাজা সদাপ্রভুতে আস্থা রাখে;<br> <span class="br-ind"><br><span class="indent">&nbsp;</span></span>পরাৎপরের অবিচল প্রেমের গুণে<br> <span class="br-ind"><br><span class="indent">&nbsp;</span></span>তিনি বিচলিত হবেন না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার হাত তোমার সকল শত্রুদের বন্দি করবে;<br> <span class="br-ind"><br><span class="indent">&nbsp;</span></span>তোমার ডান হাত তোমার সকল বিপক্ষদের দখল করবে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যখন যুদ্ধে তোমার আবির্ভাব হবে,<br> <span class="br-ind"><br><span class="indent">&nbsp;</span></span>তুমি জ্বলন্ত অগ্নিকুণ্ডের মতো তাদের পুড়িয়ে দেবে।<br> <span class="br-ind"><br><span class="indent">&nbsp;</span></span>ক্রোধে সদাপ্রভু তাদের গ্রাস করবেন,<br> <span class="br-ind"><br><span class="indent">&nbsp;</span></span>আর তাঁর আগুন তাদের দগ্ধ করবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি তাদের বংশধরদের পৃথিবী থেকে<br> <span class="br-ind"><br><span class="indent">&nbsp;</span></span>ও মানবসমাজ থেকে তাদের উত্তরপুরুষদের ধ্বংস করবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদিও তারা তোমার বিরুদ্ধে দুষ্ট চক্রান্ত করে,<br> <span class="br-ind"><br><span class="indent">&nbsp;</span></span>এবং মন্দ পরিকল্পনা করে, তারা কখনই সফল হবে না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যখন তারা দেখবে যে তোমার ধনুক তাদের দিকে লক্ষ্য করে আছে<br> <span class="br-ind"><br><span class="indent">&nbsp;</span></span>তখন তারা পেছনে ফিরবে ও পালাবে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, আপন পরাক্রমে মহিমান্বিত হও;<br> <span class="br-ind"><br><span class="indent">&nbsp;</span></span>আমরা তোমার শক্তির জয়গান ও প্রশংসা করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>