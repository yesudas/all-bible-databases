<html><head>
<meta http-equiv="Content-Type" content="text/html;charset=utf-8" />
<title>Ps 22 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 22);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_20.html">20</a> <a href="Ps_21.html">21</a> <b>22</b> <a href="Ps_23.html">23</a> <a href="Ps_24.html">24</a> ... <a href="Ps_150.html">150</a> </div><hr>
<h1>Ps 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীত পরিচালকের জন্য। সুর: “প্রভাতের হরিণী।” দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর আমার, ঈশ্বর আমার, কেন তুমি আমাকে পরিত্যাগ করেছ?<br> <span class="br-ind"><br><span class="indent">&nbsp;</span></span>আমাকে রক্ষা করা থেকে কেন দূরে আছো,<br> <span class="br-ind"><br><span class="indent">&nbsp;</span></span>আমার বেদনার আর্তনাদ থেকে কেন অত দূরে?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আমার ঈশ্বর, আমি দিনে তোমাকে ডাকি, কিন্তু তুমি উত্তর দাও না,<br> <span class="br-ind"><br><span class="indent">&nbsp;</span></span>রাতেও ডাকি, কিন্তু কোনও অব্যাহতি পাই না।<sup class="fnm"><a name="fnm1" href="#fn1">1</a></sup> <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তথাপি তুমিই পবিত্র;<br> <span class="br-ind"><br><span class="indent">&nbsp;</span></span>ইস্রায়েলের প্রশংসায় তুমিই অধিষ্ঠিত।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের পিতৃপুরুষেরা তোমাতে আস্থা রেখেছিল;<br> <span class="br-ind"><br><span class="indent">&nbsp;</span></span>তারা আস্থা রেখেছিল, আর তুমি তাদের উদ্ধার করেছিলে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার কাছেই তারা কেঁদেছিল ও পরিত্রাণ পেয়েছিল;<br> <span class="br-ind"><br><span class="indent">&nbsp;</span></span>তোমার উপরই তারা নির্ভর করেছিল আর তারা লজ্জিত হয়নি। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু আমি মানুষ নই, একটি কীটমাত্র,<br> <span class="br-ind"><br><span class="indent">&nbsp;</span></span>সব মানুষের কাছে আমি অবজ্ঞা ও ঘৃণার পাত্র।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যারা আমায় দেখে, তারা উপহাস করে;<br> <span class="br-ind"><br><span class="indent">&nbsp;</span></span>তারা অপমান করে, ও মাথা নেড়ে বলে,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“সে সদাপ্রভুর উপর নির্ভর করে,<br> <span class="br-ind"><br><span class="indent">&nbsp;</span></span>অতএব, সদাপ্রভুই তাকে রক্ষা করুক।<br> <span class="br-ind"><br><span class="indent">&nbsp;</span></span>যদি সদাপ্রভু তাকে এতই ভালোবাসে,<br> <span class="br-ind"><br><span class="indent">&nbsp;</span></span>তবে তিনিই ওকে উদ্ধার করুক।” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তবুও তুমি আমার মাতৃগর্ভ থেকে আমাকে নিরাপদে এনেছ;<br> <span class="br-ind"><br><span class="indent">&nbsp;</span></span>এমনকি যখন আমি মায়ের বুকে ছিলাম, তখন তুমি আমায় তোমার প্রতি বিশ্বাস করতে সাহায্য করেছ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জন্ম থেকে আমি তোমার হাতেই সমর্পিত হয়েছি;<br> <span class="br-ind"><br><span class="indent">&nbsp;</span></span>মাতৃগর্ভ থেকেই তুমি আমার ঈশ্বর রয়েছ। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার কাছ থেকে তুমি এত দূরে থেকো না,<br> <span class="br-ind"><br><span class="indent">&nbsp;</span></span>কারণ বিপদ আসন্ন<br> <span class="br-ind"><br><span class="indent">&nbsp;</span></span>আর কেউ আমাকে সাহায্য করার নেই। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার শত্রুরা আমাকে বলদের পালের মতো ঘিরে ধরেছে;<br> <span class="br-ind"><br><span class="indent">&nbsp;</span></span>বাশনের শক্তিশালী বলদগুলি আমার চারিপাশে রয়েছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>গর্জনকারী সিংহ যেমন শিকার ছিঁড়ে খায়<br> <span class="br-ind"><br><span class="indent">&nbsp;</span></span>তেমনই তারা আমার দিকে মুখ হাঁ করে রয়েছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমাকে জলের মতো ঢেলে দেওয়া হচ্ছে,<br> <span class="br-ind"><br><span class="indent">&nbsp;</span></span>এবং আমার সব হাড় জোড়া থেকে খুলে যাচ্ছে।<br> <span class="br-ind"><br><span class="indent">&nbsp;</span></span>আমার হৃদয় মোমের মতো;<br> <span class="br-ind"><br><span class="indent">&nbsp;</span></span>যা আমার অন্তরে গলে গেছে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>রোদে পোড়া মাটির মতো আমার শক্তি শুকিয়ে গেছে,<br> <span class="br-ind"><br><span class="indent">&nbsp;</span></span>এবং আমার জিভ মুখের মধ্যে তালুতে লেগে রয়েছে;<br> <span class="br-ind"><br><span class="indent">&nbsp;</span></span>তুমি আমাকে মৃত্যুর জন্য ধুলোতে শুইয়ে দিয়েছ। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার শত্রুরা কুকুরের মতো আমাকে ঘিরে ধরেছে,<br> <span class="br-ind"><br><span class="indent">&nbsp;</span></span>দুর্বৃত্তের দল চারিদিকে বেষ্টন করেছে,<br> <span class="br-ind"><br><span class="indent">&nbsp;</span></span>ওরা আমার হাত ও পা বিদ্ধ করেছে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি আমার সব হাড় গুনতে পারি;<br> <span class="br-ind"><br><span class="indent">&nbsp;</span></span>লোকেরা আমার দিকে দেখে ও কৌতুকের দৃষ্টিতে চেয়ে থাকে।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা আমার পোশাক তাদের মধ্যে ভাগ করে নেয়<br> <span class="br-ind"><br><span class="indent">&nbsp;</span></span>আর আমার আচ্ছাদনের জন্য গুটিকাপাতের দান ফেলে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তুমি, হে সদাপ্রভু, আমার থেকে দূরে থেকো না,<br> <span class="br-ind"><br><span class="indent">&nbsp;</span></span>তুমি আমার শক্তি, আমাকে সাহায্য করতে শীঘ্র এসো।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাকে তরোয়ালের আঘাত থেকে বাঁচাও,<br> <span class="br-ind"><br><span class="indent">&nbsp;</span></span>এই কুকুরগুলির কবল থেকে আমার মূল্যবান জীবন উদ্ধার করো।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সিংহের মুখ থেকে আমাকে উদ্ধার করো;<br> <span class="br-ind"><br><span class="indent">&nbsp;</span></span>বুনো ষাঁড়ের শিং থেকে আমাকে রক্ষা করো। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার নাম আমি আমার লোকেদের কাছে প্রচার করব,<br> <span class="br-ind"><br><span class="indent">&nbsp;</span></span>সভার মাঝে আমি তোমার জয়গান গাইব।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমরা যারা সদাপ্রভুকে সম্ভ্রম করো, তাঁর প্রশংসা করো!<br> <span class="br-ind"><br><span class="indent">&nbsp;</span></span>যাকোবের বংশধর সকলে, তাঁর সম্মান করো!<br> <span class="br-ind"><br><span class="indent">&nbsp;</span></span>তাঁকে শ্রদ্ধা করো, ইস্রায়েলের বংশধর সকল।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কারণ তিনি পীড়িতদের যন্ত্রণা<br> <span class="br-ind"><br><span class="indent">&nbsp;</span></span>অবজ্ঞা বা উপহাস করেননি;<br> <span class="br-ind"><br><span class="indent">&nbsp;</span></span>তিনি তাদের কাছ থেকে তাঁর মুখ লুকাননি<br> <span class="br-ind"><br><span class="indent">&nbsp;</span></span>কিন্তু তাদের সাহায্যের কান্না শুনেছেন। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মহাসমাবেশে আমি তোমার প্রশংসা করব;<br> <span class="br-ind"><br><span class="indent">&nbsp;</span></span>যারা তোমার আরাধনা করে তাদের উপস্থিতিতে আমি আমার শপথ পূরণ করব।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা দরিদ্র তারা ভোজন করবে ও তৃপ্ত হবে;<br> <span class="br-ind"><br><span class="indent">&nbsp;</span></span>যারা সদাপ্রভুর অন্বেষণ করে তারা তাঁর জয়গান করবে,<br> <span class="br-ind"><br><span class="indent">&nbsp;</span></span>তাদের হৃদয় চিরস্থায়ী আনন্দে উল্লাসিত হবে। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পৃথিবীর সকল প্রান্তের মানুষ<br> <span class="br-ind"><br><span class="indent">&nbsp;</span></span>সদাপ্রভুকে স্মরণ করবে ও তাঁর দিকে ফিরবে,<br> <span class="br-ind"><br><span class="indent">&nbsp;</span></span>এবং জাতিসকলের সব পরিবার<br> <span class="br-ind"><br><span class="indent">&nbsp;</span></span>তাঁর সম্মুখে নতজানু হবে,<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কারণ আধিপত্য সদাপ্রভুরই<br> <span class="br-ind"><br><span class="indent">&nbsp;</span></span>আর তিনি জাতিগণের উপর শাসন করেন। <span class="br-p"><br><br></span><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>পৃথিবীর সকল ধনী ভোজন করবে ও তাঁর আরাধনা করবে;<br> <span class="br-ind"><br><span class="indent">&nbsp;</span></span>যাদের জীবন ধুলোতে শেষ হবে তারা সবাই তাঁর সামনে নতজানু হবে—<br> <span class="br-ind"><br><span class="indent">&nbsp;</span></span>তারা যারা নিজেদের প্রাণ বাঁচিয়ে রাখতে পারে না।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>বংশধরগণ তাঁর সেবা করবে;<br> <span class="br-ind"><br><span class="indent">&nbsp;</span></span>আগামী প্রজন্মকে বলা হবে সদাপ্রভুর কথা।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তারা তাঁর ধার্মিকতা প্রচার করবে,<br> <span class="br-ind"><br><span class="indent">&nbsp;</span></span>যারা অজাত তাদের প্রতি ঘোষণা করা হবে:<br> <span class="br-ind"><br><span class="indent">&nbsp;</span></span>তিনি এই কাজ করেছেন!<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অথবা <!--raw 1 bo --><em><!--endraw 1-->রাতে, আমি চুপ করে থাকি না<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>