<html><head>
<meta http-equiv="Content-Type" content="text/html;charset=utf-8" />
<title>Ps 25 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 25);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_23.html">23</a> <a href="Ps_24.html">24</a> <b>25</b> <a href="Ps_26.html">26</a> <a href="Ps_27.html">27</a> ... <a href="Ps_150.html">150</a> </div><hr>
<h1>Ps 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার ঈশ্বর,<br> <span class="br-ind"><br><span class="indent">&nbsp;</span></span>আমি তোমাতেই আস্থা রাখি। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি তোমাতে আস্থা রাখি;<br> <span class="br-ind"><br><span class="indent">&nbsp;</span></span>আমাকে লজ্জিত হতে দিয়ো না।<br> <span class="br-ind"><br><span class="indent">&nbsp;</span></span>আমার শত্রুদের আমার উপর জয়লাভ করতে দিয়ো না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা তোমার উপর আশা রাখে,<br> <span class="br-ind"><br><span class="indent">&nbsp;</span></span>তারা কখনও লজ্জিত হবে না,<br> <span class="br-ind"><br><span class="indent">&nbsp;</span></span>কিন্তু যারা অকারণে বিশ্বাসঘাতকতা করে<br> <span class="br-ind"><br><span class="indent">&nbsp;</span></span>তারা লজ্জার পাত্র হবে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, তোমার পথসকল আমাকে দেখাও,<br> <span class="br-ind"><br><span class="indent">&nbsp;</span></span>তোমার পন্থাসকল আমায় শেখাও।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার সত্যের পথে আমাকে চালাও ও শিক্ষা দাও,<br> <span class="br-ind"><br><span class="indent">&nbsp;</span></span>কারণ তুমিই আমার ঈশ্বর, আমার পরিত্রাতা,<br> <span class="br-ind"><br><span class="indent">&nbsp;</span></span>এবং সারাদিন আমি তোমারই প্রত্যাশায় থাকি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে সদাপ্রভু, তোমার মহান দয়া ও প্রেম স্মরণ করো,<br> <span class="br-ind"><br><span class="indent">&nbsp;</span></span>যা অনাদিকাল থেকে অবিচল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার যৌবনের পাপসকল স্মরণে রেখো না,<br> <span class="br-ind"><br><span class="indent">&nbsp;</span></span>মনে রেখো না আমার বিদ্রোহী আচরণ;<br> <span class="br-ind"><br><span class="indent">&nbsp;</span></span>তোমার অবিচল প্রেমের গুণে আমায় মনে রেখো;<br> <span class="br-ind"><br><span class="indent">&nbsp;</span></span>কারণ, হে সদাপ্রভু, তুমি উত্তম। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু উত্তম ও ন্যায়পরায়ণ;<br> <span class="br-ind"><br><span class="indent">&nbsp;</span></span>তাই তিনি পাপীদের তাঁর পথে চলার উপদেশ দেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা নম্র তাদের তিনি সঠিক পথে চালনা করেন;<br> <span class="br-ind"><br><span class="indent">&nbsp;</span></span>এবং তাঁর পথ তাদের তিনি শিক্ষা দেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা তাঁর নিয়মের শর্তসকল পালন করে<br> <span class="br-ind"><br><span class="indent">&nbsp;</span></span>তাদের প্রতি সদাপ্রভুর সকল পথ প্রেমময় ও বিশ্বস্ত।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার নামের গুণে, হে সদাপ্রভু,<br> <span class="br-ind"><br><span class="indent">&nbsp;</span></span>আমার অপরাধ ক্ষমা করো, যদিও সেসব গুরুতর। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহলে কে তারা, যারা সদাপ্রভুকে সম্ভ্রম করে?<br> <span class="br-ind"><br><span class="indent">&nbsp;</span></span>তাদের যে পথে চলা উচিত সেই পথ সদাপ্রভু তাদের দেখাবেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা স্বাচ্ছন্দে তাদের জীবন কাটাবে,<br> <span class="br-ind"><br><span class="indent">&nbsp;</span></span>এবং তাদের উত্তরপুরুষ দেশের অধিকার পাবে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা তাঁকে সম্ভ্রম করে সদাপ্রভু গুপ্ত বিষয় তাদের কাছে ব্যক্ত করেন;<br> <span class="br-ind"><br><span class="indent">&nbsp;</span></span>তিনি তাঁর নিয়ম তাদের কাছে প্রকাশ করেন।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার চোখ সর্বদা সদাপ্রভুর দিকে স্থির,<br> <span class="br-ind"><br><span class="indent">&nbsp;</span></span>কারণ তিনিই কেবল শত্রুদের ফাঁদ থেকে আমায় উদ্ধার করবেন। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার প্রতি ফিরে চাও ও আমায় কৃপা করো,<br> <span class="br-ind"><br><span class="indent">&nbsp;</span></span>কারণ আমি একাকী ও পীড়িত।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার হৃদয়ের কষ্ট মোচন করো<br> <span class="br-ind"><br><span class="indent">&nbsp;</span></span>ও মনের যন্ত্রণা থেকে মুক্ত করো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার দুর্দশা ও বেদনার প্রতি দৃষ্টিপাত করো<br> <span class="br-ind"><br><span class="indent">&nbsp;</span></span>এবং আমার সকল পাপ দূর করো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখো আমার শত্রুরা কত অসংখ্য<br> <span class="br-ind"><br><span class="indent">&nbsp;</span></span>এবং কি উগ্রভাবে তারা আমায় ঘৃণা করে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার জীবন সুরক্ষিত করো ও উদ্ধার করো;<br> <span class="br-ind"><br><span class="indent">&nbsp;</span></span>আমাকে লজ্জায় পড়তে দিয়ো না,<br> <span class="br-ind"><br><span class="indent">&nbsp;</span></span>কারণ আমি তোমাতে আশ্রয় নিয়েছি।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সততা ও ন্যায়পরায়ণতা আমায় রক্ষা করুক,<br> <span class="br-ind"><br><span class="indent">&nbsp;</span></span>কারণ, হে সদাপ্রভু, আমি তোমাতেই আশা রাখি। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে ঈশ্বর, ইস্রায়েলকে মুক্ত করো,<br> <span class="br-ind"><br><span class="indent">&nbsp;</span></span>তাদের সকল সঙ্কট থেকে!<br></div>
</div>
<!-- PARSED ABOVE; EDITING MAY BREAK PARSER -->
</body></html>