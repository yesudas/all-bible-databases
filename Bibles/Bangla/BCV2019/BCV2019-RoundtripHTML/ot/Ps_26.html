<html><head>
<meta http-equiv="Content-Type" content="text/html;charset=utf-8" />
<title>Ps 26 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 26);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_24.html">24</a> <a href="Ps_25.html">25</a> <b>26</b> <a href="Ps_27.html">27</a> <a href="Ps_28.html">28</a> ... <a href="Ps_150.html">150</a> </div><hr>
<h1>Ps 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমাকে নির্দোষ মান্য করো,<br> <span class="br-ind"><br><span class="indent">&nbsp;</span></span>কারণ আমি নির্দোষ জীবনযাপন করেছি;<br> <span class="br-ind"><br><span class="indent">&nbsp;</span></span>আমি সদাপ্রভুতে আস্থা রেখেছি<br> <span class="br-ind"><br><span class="indent">&nbsp;</span></span>এবং বিপথে যাইনি।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে সদাপ্রভু, আমাকে পরখ করো ও যাচাই করো,<br> <span class="br-ind"><br><span class="indent">&nbsp;</span></span>আমার হৃদয় ও মন পরীক্ষা করো;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা তোমার চিরস্থায়ী প্রেমে আমি সর্বদা মনযোগী<br> <span class="br-ind"><br><span class="indent">&nbsp;</span></span>এবং তোমার বিশ্বস্ততায় নির্ভর করে বেঁচে রয়েছি। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি প্রতারকদের সঙ্গে বসি না,<br> <span class="br-ind"><br><span class="indent">&nbsp;</span></span>ভণ্ডদের সঙ্গে আমি পথ চলি না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অনিষ্টকারীদের সমাবেশ আমি ঘৃণা করি<br> <span class="br-ind"><br><span class="indent">&nbsp;</span></span>এবং দুষ্টদের সাথে বসতে অস্বীকার করি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি নির্দোষিতায় আমার হাত পরিষ্কার করি,<br> <span class="br-ind"><br><span class="indent">&nbsp;</span></span>এবং তোমার যজ্ঞবেদিতে আসি, হে সদাপ্রভু,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>উচ্চস্বরে তোমার প্রশংসা করি<br> <span class="br-ind"><br><span class="indent">&nbsp;</span></span>এবং তোমার অপূর্ব কীর্তিকাহিনী ঘোষণা করি। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমার পবিত্রস্থান<br> <span class="br-ind"><br><span class="indent">&nbsp;</span></span>আর যেখানে তোমার মহিমা বিরাজ করে, সেই স্থান, ভালোবাসি।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাপীদের সাথে তুমি আমার প্রাণ নিয়ো না,<br> <span class="br-ind"><br><span class="indent">&nbsp;</span></span>হত্যাকারীদের সাথে আমার জীবন নিয়ো না,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের হাতে আছে দুষ্কর্মের ফন্দি,<br> <span class="br-ind"><br><span class="indent">&nbsp;</span></span>তাদের ডান হাত ঘুষে পরিপূর্ণ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি নির্দোষ জীবনযাপন করি;<br> <span class="br-ind"><br><span class="indent">&nbsp;</span></span>আমাকে রক্ষা করো ও আমার প্রতি দয়া করো। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার পা সমতল জমিতে দাঁড়িয়ে আছে,<br> <span class="br-ind"><br><span class="indent">&nbsp;</span></span>এবং মহাসমাবেশে আমি সদাপ্রভুর প্রশংসা করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>