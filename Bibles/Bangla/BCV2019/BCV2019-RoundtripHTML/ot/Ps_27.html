<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু আমার জ্যোতি ও আমার পরিত্রাণ,<br> <span class="br-ind"><br><span class="indent">&nbsp;</span></span>তাই আমি কেন ভীত হব?<br> <span class="br-ind"><br><span class="indent">&nbsp;</span></span>সদাপ্রভু আমার জীবনের আশ্রয় দুর্গ,<br> <span class="br-ind"><br><span class="indent">&nbsp;</span></span>তাই আমি কেন কম্পিত হব? <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমায় গ্রাস করতে<br> <span class="br-ind"><br><span class="indent">&nbsp;</span></span>যখন দুষ্টরা আমার দিকে এগিয়ে আসে,<br> <span class="br-ind"><br><span class="indent">&nbsp;</span></span>আমার শত্রুরা ও আমার বিপক্ষরা<br> <span class="br-ind"><br><span class="indent">&nbsp;</span></span>হোঁচট খাবে ও পতিত হবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদিও এক সৈন্যদল আমাকে ঘিরে ধরে,<br> <span class="br-ind"><br><span class="indent">&nbsp;</span></span>আমার হৃদয় ভয় করবে না;<br> <span class="br-ind"><br><span class="indent">&nbsp;</span></span>আমার বিরুদ্ধে যুদ্ধ ঘোষিত হলেও,<br> <span class="br-ind"><br><span class="indent">&nbsp;</span></span>আমি আত্মবিশ্বাসী রইব। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুর কাছে আমার একটি নিবেদন,<br> <span class="br-ind"><br><span class="indent">&nbsp;</span></span>যা আমি একান্তভাবে চাই,<br> <span class="br-ind"><br><span class="indent">&nbsp;</span></span>সদাপ্রভুর সৌন্দর্য দেখবার জন্য<br> <span class="br-ind"><br><span class="indent">&nbsp;</span></span>তাঁর মন্দিরে তাঁকে অন্বেষণের উদ্দেশে,<br> <span class="br-ind"><br><span class="indent">&nbsp;</span></span>যেন আমি জীবনের সব দিন<br> <span class="br-ind"><br><span class="indent">&nbsp;</span></span>সদাপ্রভুর গৃহে বাস করি।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কারণ সংকটের দিনে<br> <span class="br-ind"><br><span class="indent">&nbsp;</span></span>তিনি আপন আবাসে আমায় সুরক্ষিত রাখবেন;<br> <span class="br-ind"><br><span class="indent">&nbsp;</span></span>তাঁর পবিত্র তাঁবুর আশ্রয়ে আমাকে লুকিয়ে রাখবেন,<br> <span class="br-ind"><br><span class="indent">&nbsp;</span></span>ও উঁচু পাথরের উপরে আমাকে স্থাপন করবেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তখন যেসব শত্রুরা আমাকে ঘিরে রয়েছে<br> <span class="br-ind"><br><span class="indent">&nbsp;</span></span>আমার মস্তক তাদের ঊর্ধ্বে উন্নত হবে;<br> <span class="br-ind"><br><span class="indent">&nbsp;</span></span>তাঁর পবিত্র তাঁবুতে আমি জয়ধ্বনির সাথে বলি নিবেদন করব;<br> <span class="br-ind"><br><span class="indent">&nbsp;</span></span>সদাপ্রভুর উদ্দেশে আমি গান করব ও সঙ্গীত রচনা করব। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার কণ্ঠস্বর শ্রবণ করো, হে সদাপ্রভু, যখন আমি প্রার্থনা করি;<br> <span class="br-ind"><br><span class="indent">&nbsp;</span></span>আমার প্রতি করুণা করো ও আমায় উত্তর দাও।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমাকে নিয়ে আমার অন্তর বলে “তাঁর মুখ অন্বেষণ করো!”<br> <span class="br-ind"><br><span class="indent">&nbsp;</span></span>তোমার মুখ, হে সদাপ্রভু, আমি অন্বেষণ করি।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার সম্মুখ থেকে তোমার মুখ লুকিয়ে রেখো না,<br> <span class="br-ind"><br><span class="indent">&nbsp;</span></span>ক্রোধে তোমার দাসকে ফিরিয়ে দিয়ো না;<br> <span class="br-ind"><br><span class="indent">&nbsp;</span></span>তুমিই আমার সহায়।<br> <span class="br-ind"><br><span class="indent">&nbsp;</span></span>আমায় প্রত্যাখ্যান কোরো না বা পরিত্যাগ কোরো না,<br> <span class="br-ind"><br><span class="indent">&nbsp;</span></span>ঈশ্বর আমার পরিত্রাতা।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যদিও আমার বাবা-মা আমায় পরিত্যাগ করে,<br> <span class="br-ind"><br><span class="indent">&nbsp;</span></span>সদাপ্রভু আমায় গ্রহণ করবেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে সদাপ্রভু, তোমার উপায় আমাকে শেখাও;<br> <span class="br-ind"><br><span class="indent">&nbsp;</span></span>আমার শত্রুদের কারণে,<br> <span class="br-ind"><br><span class="indent">&nbsp;</span></span>আমাকে সোজা পথে চালাও।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার শত্রুদের ইচ্ছায় আমাকে সমর্পণ কোরো না,<br> <span class="br-ind"><br><span class="indent">&nbsp;</span></span>দেখো, আমার বিরুদ্ধে মিথ্যা সাক্ষীরা মাথা তুলছে,<br> <span class="br-ind"><br><span class="indent">&nbsp;</span></span>নিশ্বাসে তারা আমাকে হিংসার ভয় দেখাচ্ছে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি এই বিষয়ে আত্মবিশ্বাসী,<br> <span class="br-ind"><br><span class="indent">&nbsp;</span></span>আমি জীবিতদের দেশে<br> <span class="br-ind"><br><span class="indent">&nbsp;</span></span>সদাপ্রভুর মঙ্গল কার্য দেখব।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভুর অপেক্ষায় থাকো;<br> <span class="br-ind"><br><span class="indent">&nbsp;</span></span>শক্ত হও ও সাহস করো<br> <span class="br-ind"><br><span class="indent">&nbsp;</span></span>এবং সদাপ্রভুর অপেক্ষায় থাকো।<br></div>
</div>
<!-- PARSED ABOVE; EDITING MAY BREAK PARSER -->
</body></html>