<html><head>
<meta http-equiv="Content-Type" content="text/html;charset=utf-8" />
<title>Ps 28 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 28);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_26.html">26</a> <a href="Ps_27.html">27</a> <b>28</b> <a href="Ps_29.html">29</a> <a href="Ps_30.html">30</a> ... <a href="Ps_150.html">150</a> </div><hr>
<h1>Ps 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>তোমার প্রতি, হে সদাপ্রভু, আমি প্রার্থনা করি;<br> <span class="br-ind"><br><span class="indent">&nbsp;</span></span>তুমি আমার শৈল,<br> <span class="br-ind"><br><span class="indent">&nbsp;</span></span>তুমি আমার প্রতি বধির হোয়ো না।<br> <span class="br-ind"><br><span class="indent">&nbsp;</span></span>কারণ তুমি যদি নীরব থাকো,<br> <span class="br-ind"><br><span class="indent">&nbsp;</span></span>আমার দশা তাদের মতো হবে যাদের মৃত্যু হয় ও গর্তে পতিত হয়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যখন আমি সাহায্যের আশায় তোমাকে ডাকি,<br> <span class="br-ind"><br><span class="indent">&nbsp;</span></span>যখন তোমার মহাপবিত্র আবাসের দিকে<br> <span class="br-ind"><br><span class="indent">&nbsp;</span></span>আমি হাত তুলি<br> <span class="br-ind"><br><span class="indent">&nbsp;</span></span>তুমি আমার বিনতি শ্রবণ করো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্টদের ও অধর্মাচারীদের সঙ্গে,<br> <span class="br-ind"><br><span class="indent">&nbsp;</span></span>আমাকে টেনে নিয়ো না,<br> <span class="br-ind"><br><span class="indent">&nbsp;</span></span>ওরা প্রতিবেশীদের সঙ্গে বন্ধুর মতো কথা বলে<br> <span class="br-ind"><br><span class="indent">&nbsp;</span></span>অথচ অন্তরে তারা পরহিংসা পোষণ করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি তাদের কাজের ফল প্রদান করো<br> <span class="br-ind"><br><span class="indent">&nbsp;</span></span>তাদের দুষ্কর্মের প্রতিফল তাদের দাও;<br> <span class="br-ind"><br><span class="indent">&nbsp;</span></span>তাদের হাতের কাজের প্রতিদান তাদের দাও<br> <span class="br-ind"><br><span class="indent">&nbsp;</span></span>এবং তাদের যা প্রাপ্য সেইসব তাদের উপর নিয়ে এসো। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভুর কার্যসকল আর তাঁর হাত যা সাধন করেছে<br> <span class="br-ind"><br><span class="indent">&nbsp;</span></span>সেইসব তারা সমাদর করে না,<br> <span class="br-ind"><br><span class="indent">&nbsp;</span></span>তাই তিনি তাদের ধ্বংস করবেন<br> <span class="br-ind"><br><span class="indent">&nbsp;</span></span>এবং পুনরায় তাদের গড়ে তুলবেন না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভুর প্রশংসা হোক,<br> <span class="br-ind"><br><span class="indent">&nbsp;</span></span>কারণ তিনি আমার বিনতি শুনেছেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু আমার শক্তি ও আমার ঢাল;<br> <span class="br-ind"><br><span class="indent">&nbsp;</span></span>আমার হৃদয় তাঁর উপর আস্থা রাখে এবং তিনি আমাকে সাহায্য করেন।<br> <span class="br-ind"><br><span class="indent">&nbsp;</span></span>আমার হৃদয় আনন্দে উৎফুল্ল<br> <span class="br-ind"><br><span class="indent">&nbsp;</span></span>এবং গানের মাধ্যমে আমি তাঁর প্রশংসা করি। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু তাঁর লোকেদের শক্তি,<br> <span class="br-ind"><br><span class="indent">&nbsp;</span></span>তাঁর অভিষিক্ত-জনের মুক্তিদুর্গ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার লোকেদের রক্ষা করো ও তোমার অধিকার আশীর্বাদ করো;<br> <span class="br-ind"><br><span class="indent">&nbsp;</span></span>তুমি তাদের পালক হও এবং তাদের চিরকাল বহন করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>