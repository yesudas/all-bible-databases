<html><head>
<meta http-equiv="Content-Type" content="text/html;charset=utf-8" />
<title>Ps 31 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 31);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_29.html">29</a> <a href="Ps_30.html">30</a> <b>31</b> <a href="Ps_32.html">32</a> <a href="Ps_33.html">33</a> ... <a href="Ps_150.html">150</a> </div><hr>
<h1>Ps 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি তোমাতে আশ্রয় নিয়েছি;<br> <span class="br-ind"><br><span class="indent">&nbsp;</span></span>আমাকে কখনও লজ্জিত হতে দিয়ো না;<br> <span class="br-ind"><br><span class="indent">&nbsp;</span></span>তোমার ধার্মিকতায় আমাকে উদ্ধার করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার দিকে তোমার কান দাও,<br> <span class="br-ind"><br><span class="indent">&nbsp;</span></span>সত্বর আমাকে উদ্ধার করতে এসো;<br> <span class="br-ind"><br><span class="indent">&nbsp;</span></span>তুমি আমার আশ্রয় শৈল হও,<br> <span class="br-ind"><br><span class="indent">&nbsp;</span></span>আমাকে রক্ষা করার এক শক্ত উচ্চদুর্গ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেহেতু তুমি আমার শৈল ও উচ্চদুর্গ,<br> <span class="br-ind"><br><span class="indent">&nbsp;</span></span>তোমার নামের সম্মানে আমাকে পথ দেখাও ও চালনা করো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার জন্য পাতা ফাঁদ থেকে আমাকে উদ্ধার করো,<br> <span class="br-ind"><br><span class="indent">&nbsp;</span></span>কারণ তুমিই আমার আশ্রয়।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার হাতে আমি আমার আত্মা সমর্পণ করি;<br> <span class="br-ind"><br><span class="indent">&nbsp;</span></span>আমাকে উদ্ধার করো, হে সদাপ্রভু, আমার বিশ্বস্ত ঈশ্বর। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা অলীক মূর্তির আরাধনা করে আমি তাদের ঘৃণা করি;<br> <span class="br-ind"><br><span class="indent">&nbsp;</span></span>কিন্তু আমি সদাপ্রভুতে আস্থা রাখি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি খুশি হব ও তোমার প্রেমে আনন্দ করব,<br> <span class="br-ind"><br><span class="indent">&nbsp;</span></span>কারণ তুমি আমার সঙ্কট দেখেছ<br> <span class="br-ind"><br><span class="indent">&nbsp;</span></span>ও আমার প্রাণের যন্ত্রণা অনুভব করেছ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাকে শত্রুদের হাতে তুলে দাওনি<br> <span class="br-ind"><br><span class="indent">&nbsp;</span></span>কিন্তু প্রশস্ত স্থানে আমার পা স্থাপন করেছ। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সদাপ্রভু, আমাকে দয়া করো, কারণ আমি দুর্দশায় জীর্ণ;<br> <span class="br-ind"><br><span class="indent">&nbsp;</span></span>দুঃখে আমার দৃষ্টি,<br> <span class="br-ind"><br><span class="indent">&nbsp;</span></span>বিষাদে আমার প্রাণ ও দেহ ক্ষীণ হয়েছে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার জীবন যন্ত্রণায় পূর্ণ হয়েছে<br> <span class="br-ind"><br><span class="indent">&nbsp;</span></span>আর দীর্ঘশ্বাসে আমার দিন কাটছে,<br> <span class="br-ind"><br><span class="indent">&nbsp;</span></span>পাপ আমার শক্তি নিঃশেষ করেছে,<br> <span class="br-ind"><br><span class="indent">&nbsp;</span></span>আর আমার হাড়গোড় সব দুর্বল হয়েছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার সব শত্রুদের কারণে,<br> <span class="br-ind"><br><span class="indent">&nbsp;</span></span>আমি আমার প্রতিবেশীদের ঘৃণার পাত্র,<br> <span class="br-ind"><br><span class="indent">&nbsp;</span></span>আর আমার ঘনিষ্ঠ বন্ধুদের কাছে ভয়ের বস্তু—<br> <span class="br-ind"><br><span class="indent">&nbsp;</span></span>যারা পথে আমাকে দেখে তারা আমার কাছ থেকে পালিয়ে যায়।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মৃত ব্যক্তির মতো আমাকে ভুলে যাওয়া হয়েছে;<br> <span class="br-ind"><br><span class="indent">&nbsp;</span></span>আমি মাটির ভাঙা পাত্রের মতো হয়েছি।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কারণ আমি অনেককে চুপিচুপি কথা বলতে শুনি,<br> <span class="br-ind"><br><span class="indent">&nbsp;</span></span>“চারিদিকে সন্ত্রাস!”<br> <span class="br-ind"><br><span class="indent">&nbsp;</span></span>ওরা আমার বিরুদ্ধে ষড়যন্ত্র করে<br> <span class="br-ind"><br><span class="indent">&nbsp;</span></span>এবং আমার জীবন নেওয়ার চক্রান্ত করে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু হে সদাপ্রভু, আমি তোমাতে আস্থা রাখি;<br> <span class="br-ind"><br><span class="indent">&nbsp;</span></span>আমি বলি, “তুমিই আমার ঈশ্বর।”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার সময় তোমারই হাতে;<br> <span class="br-ind"><br><span class="indent">&nbsp;</span></span>আমার শত্রুদের হাত থেকে আমাকে উদ্ধার করো,<br> <span class="br-ind"><br><span class="indent">&nbsp;</span></span>যারা আমাকে তাড়া করে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার দাসের প্রতি তোমার মুখ উজ্জ্বল করো;<br> <span class="br-ind"><br><span class="indent">&nbsp;</span></span>তোমার অবিচল প্রেমে আমাকে রক্ষা করো।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে সদাপ্রভু, আমাকে লজ্জিত হতে দিয়ো না,<br> <span class="br-ind"><br><span class="indent">&nbsp;</span></span>কারণ আমি তোমার কাছে সাহায্যের প্রার্থনা করেছি;<br> <span class="br-ind"><br><span class="indent">&nbsp;</span></span>কিন্তু দুষ্টদের লজ্জিত হতে দিয়ো<br> <span class="br-ind"><br><span class="indent">&nbsp;</span></span>আর তারা পাতালের গর্ভে নীরব হয়ে থাকুক।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের মিথ্যাবাদী মুখ নির্বাক হোক,<br> <span class="br-ind"><br><span class="indent">&nbsp;</span></span>কারণ অহঙ্কারে ও ঘৃণায়<br> <span class="br-ind"><br><span class="indent">&nbsp;</span></span>তারা ধার্মিকদের বিরুদ্ধে উদ্ধত ভাবে কথা বলে। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা তোমাকে সম্ভ্রম করে<br> <span class="br-ind"><br><span class="indent">&nbsp;</span></span>আর যারা তোমার শরণাগত<br> <span class="br-ind"><br><span class="indent">&nbsp;</span></span>তাদের প্রতি তোমার সঞ্চিত কল্যাণ কত মহৎ,<br> <span class="br-ind"><br><span class="indent">&nbsp;</span></span>যা তুমি সকলের সাক্ষাতে তাদের উপর প্রদান করো।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মানুষের সকল চক্রান্ত থেকে<br> <span class="br-ind"><br><span class="indent">&nbsp;</span></span>তুমি তোমার সান্নিধ্যের ছায়ায় তাদের লুকিয়ে রাখো;<br> <span class="br-ind"><br><span class="indent">&nbsp;</span></span>অভিযোগের জিভ থেকে<br> <span class="br-ind"><br><span class="indent">&nbsp;</span></span>তুমি তোমার আবাসে তাদের নিরাপদে রাখো। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সদাপ্রভুর প্রশংসা হোক,<br> <span class="br-ind"><br><span class="indent">&nbsp;</span></span>কারণ যখন আমি অবরুদ্ধ নগরীতে ছিলাম<br> <span class="br-ind"><br><span class="indent">&nbsp;</span></span>তিনি তাঁর প্রেমের আশ্চর্য ক্রিয়াসকল আমাকে দেখিয়েছেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আতঙ্কে আমি বলেছিলাম,<br> <span class="br-ind"><br><span class="indent">&nbsp;</span></span>“আমি তোমার দৃষ্টি থেকে বিচ্ছিন্ন হয়েছি!”<br> <span class="br-ind"><br><span class="indent">&nbsp;</span></span>তবুও যখন আমি তোমার কাছে সাহায্যের প্রার্থনা করেছিলাম,<br> <span class="br-ind"><br><span class="indent">&nbsp;</span></span>তুমি আমার বিনতি শুনেছিলে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভুকে ভালোবাসো, তোমরা যারা তাঁর ভক্তজন!<br> <span class="br-ind"><br><span class="indent">&nbsp;</span></span>সদাপ্রভু তাদের বাঁচিয়ে রাখেন যারা তাঁর প্রতি অনুগত,<br> <span class="br-ind"><br><span class="indent">&nbsp;</span></span>কিন্তু অহংকারী ব্যক্তিদের তিনি পূর্ণ প্রতিফল দেন।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমরা যারা সদাপ্রভুর উপর আশা রাখো,<br> <span class="br-ind"><br><span class="indent">&nbsp;</span></span>তোমরা বলবান হও ও সাহস করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>