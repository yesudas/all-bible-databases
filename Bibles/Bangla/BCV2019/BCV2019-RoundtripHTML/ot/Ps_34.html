<html><head>
<meta http-equiv="Content-Type" content="text/html;charset=utf-8" />
<title>Ps 34 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 34);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_32.html">32</a> <a href="Ps_33.html">33</a> <b>34</b> <a href="Ps_35.html">35</a> <a href="Ps_36.html">36</a> ... <a href="Ps_150.html">150</a> </div><hr>
<h1>Ps 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত। যখন তিনি অবীমেলকের সামনে পাগলামির ভান করেছিলেন তখন অবীমেলক তাকে তাড়িয়ে দিয়েছিলেন, আর দাউদ চলে গিয়েছিলেন।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি সর্বদা সদাপ্রভুর ধন্যবাদ করব;<br> <span class="br-ind"><br><span class="indent">&nbsp;</span></span>তাঁর প্রশংসা সর্বদা আমার মুখে থাকবে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সদাপ্রভুতে গর্ব করব;<br> <span class="br-ind"><br><span class="indent">&nbsp;</span></span>যারা পীড়িত তারা শুনুক ও আনন্দ করুক।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার সঙ্গে সদাপ্রভুর মহিমাকীর্তন করো;<br> <span class="br-ind"><br><span class="indent">&nbsp;</span></span>এসো, আমরা সকলে তাঁর নামের জয়গান করি। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি সদাপ্রভুর অন্বেষণ করেছি আর তিনি আমাকে উত্তর দিয়েছেন;<br> <span class="br-ind"><br><span class="indent">&nbsp;</span></span>আমার সকল আশঙ্কা থেকে তিনি আমাকে মুক্ত করেছেন।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যারা তাঁর দিকে দৃষ্টিপাত করে, তারা দীপ্তিমান হয়;<br> <span class="br-ind"><br><span class="indent">&nbsp;</span></span>তাদের মুখ কখনও লজ্জায় আবৃত হবে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই দুঃখী ডাকল, আর সদাপ্রভু শুনলেন;<br> <span class="br-ind"><br><span class="indent">&nbsp;</span></span>তিনি তাকে সমস্ত বিপদ থেকে রক্ষা করলেন।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ সদাপ্রভুর দূত এক পাহারাদার;<br> <span class="br-ind"><br><span class="indent">&nbsp;</span></span>তিনি ঘিরে রাখেন এবং তাদের সবাইকে রক্ষা করেন যারা সদাপ্রভুকে সম্ভ্রম করে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আস্বাদন করো ও দেখো, সদাপ্রভু মঙ্গলময়;<br> <span class="br-ind"><br><span class="indent">&nbsp;</span></span>ধন্য সেই ব্যক্তি যে তাতে আশ্রয় নেয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে তাঁর পবিত্র মানুষগণ, সদাপ্রভুকে সম্ভ্রম করো,<br> <span class="br-ind"><br><span class="indent">&nbsp;</span></span>কারণ যারা তাঁকে সম্ভ্রম করে তাদের কোনও কিছুর অভাব হবে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিংহও দুর্বল ও ক্ষুধার্ত হয়,<br> <span class="br-ind"><br><span class="indent">&nbsp;</span></span>কিন্তু যারা সদাপ্রভুর অন্বেষণ করে, তাদের কোনো মঙ্গলের অভাব হবে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এসো আমার সন্তানেরা, আমার কথা শোনো;<br> <span class="br-ind"><br><span class="indent">&nbsp;</span></span>আমি তোমাকে সদাপ্রভুর সম্ভ্রম শিক্ষা দেবো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাদের মধ্যে যে জীবন ভালোবাসে<br> <span class="br-ind"><br><span class="indent">&nbsp;</span></span>এবং অনেক উত্তম দিন দেখতে চায়,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার জিভ মন্দ থেকে সংযত রাখো<br> <span class="br-ind"><br><span class="indent">&nbsp;</span></span>এবং মিথ্যা বাক্য থেকে মুখ সাবধানে রাখো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মন্দ থেকে মন ফেরাও আর সৎকর্ম করো;<br> <span class="br-ind"><br><span class="indent">&nbsp;</span></span>শান্তির সন্ধান করো ও তা অনুসরণ করো। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভুর দৃষ্টি ধার্মিকদের প্রতি রয়েছে,<br> <span class="br-ind"><br><span class="indent">&nbsp;</span></span>এবং তাদের আর্তনাদে তিনি কর্ণপাত করেন;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু সদাপ্রভুর মুখ তাদের বিরুদ্ধে যারা দুষ্কর্ম করে,<br> <span class="br-ind"><br><span class="indent">&nbsp;</span></span>তিনি তাদের স্মৃতি পৃথিবী থেকে মুছে ফেলবেন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ধার্মিকরা কেঁদে ওঠে, আর সদাপ্রভু শোনেন;<br> <span class="br-ind"><br><span class="indent">&nbsp;</span></span>তিনি তাদের সকল সঙ্কট থেকে মুক্ত করেন।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভু ভগ্নচিত্তদের নিকটে,<br> <span class="br-ind"><br><span class="indent">&nbsp;</span></span>এবং যারা অন্তরে চূর্ণবিচূর্ণ, তাদের তিনি উদ্ধার করেন। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধার্মিক ব্যক্তি অনেক দুর্ভোগের সম্মুখীন হয়,<br> <span class="br-ind"><br><span class="indent">&nbsp;</span></span>কিন্তু সদাপ্রভু তাকে সেইসব থেকে মুক্ত করেন;<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি ধার্মিকের হাড়গোড় রক্ষা করেন,<br> <span class="br-ind"><br><span class="indent">&nbsp;</span></span>তাদের মধ্যে একটিও ভাঙ্গে না। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্কর্মই দুষ্টকে বিনাশ করবে;<br> <span class="br-ind"><br><span class="indent">&nbsp;</span></span>ধার্মিকের শত্রুরা শাস্তি পাবে।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভু তাঁর দাসদের মুক্ত করবেন;<br> <span class="br-ind"><br><span class="indent">&nbsp;</span></span>যারা তাঁর শরণাগত, তাদের কেউই দোষী সাব্যস্ত হবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>