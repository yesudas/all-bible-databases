<html><head>
<meta http-equiv="Content-Type" content="text/html;charset=utf-8" />
<title>Ps 35 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 35);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_33.html">33</a> <a href="Ps_34.html">34</a> <b>35</b> <a href="Ps_36.html">36</a> <a href="Ps_37.html">37</a> ... <a href="Ps_150.html">150</a> </div><hr>
<h1>Ps 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, যারা আমার সঙ্গে বিবাদ করে, তাদের সঙ্গে তুমি বিবাদ করো;<br> <span class="br-ind"><br><span class="indent">&nbsp;</span></span>যারা আমার বিরুদ্ধে যুদ্ধ করে, তাদের বিরুদ্ধে তুমি যুদ্ধ করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঢাল ও বর্ম পরিধান করো;<br> <span class="br-ind"><br><span class="indent">&nbsp;</span></span>ওঠো, আর আমার সাহায্যের জন্য এসো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা আমাকে ধাওয়া করে<br> <span class="br-ind"><br><span class="indent">&nbsp;</span></span>তাদের বিরুদ্ধে বর্শা ও বল্লম তুলে নাও।<br> <span class="br-ind"><br><span class="indent">&nbsp;</span></span>আমাকে বলো,<br> <span class="br-ind"><br><span class="indent">&nbsp;</span></span>“আমিই তোমার পরিত্রাণ।” <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা আমার প্রাণনাশের চেষ্টা করে<br> <span class="br-ind"><br><span class="indent">&nbsp;</span></span>তারা অপমানিত হোক ও লজ্জায় নত হোক;<br> <span class="br-ind"><br><span class="indent">&nbsp;</span></span>যারা আমার ধ্বংসের চক্রান্ত করে<br> <span class="br-ind"><br><span class="indent">&nbsp;</span></span>তারা হতাশায় ফিরে যাক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বাতাসে তুষের মতো ওদের অবস্থা হোক,<br> <span class="br-ind"><br><span class="indent">&nbsp;</span></span>সদাপ্রভুর দূত তাদের বিতাড়িত করুক;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের চলার পথ অন্ধকারাচ্ছন্ন ও পিচ্ছিল হোক,<br> <span class="br-ind"><br><span class="indent">&nbsp;</span></span>আর সদাপ্রভুর দূত তাদের পেছনে ধাওয়া করুক। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যেহেতু ওরা অকারণে আমার জন্য গোপন ফাঁদ পেতেছে,<br> <span class="br-ind"><br><span class="indent">&nbsp;</span></span>আর অকারণেই আমার জন্য গর্ত খুঁড়েছে,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অতর্কিতে তাদের উপর যেন ধ্বংস নেমে আসে—<br> <span class="br-ind"><br><span class="indent">&nbsp;</span></span>ওদের পাতা গোপন ফাঁদে যেন ওরা নিজেরাই ধরা পড়ে,<br> <span class="br-ind"><br><span class="indent">&nbsp;</span></span>ওদের খোঁড়া গর্তে যেন ওরা পড়ে আর ধ্বংস হয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন সদাপ্রভুর উদ্দেশে আমার প্রাণ আনন্দিত হবে,<br> <span class="br-ind"><br><span class="indent">&nbsp;</span></span>আর তাঁর পরিত্রাণে উল্লাসিত হবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার সকল সত্ত্বা বলবে,<br> <span class="br-ind"><br><span class="indent">&nbsp;</span></span>“তোমার মতো কে আছে, হে সদাপ্রভু?<br> <span class="br-ind"><br><span class="indent">&nbsp;</span></span>তুমি শক্তিমানের হাত থেকে দুর্বলকে রক্ষা করো,<br> <span class="br-ind"><br><span class="indent">&nbsp;</span></span>লুণ্ঠনকারীদের হাত থেকে দুর্বল ও দরিদ্রদের রক্ষা করো।” <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুষ্ট সাক্ষীর দল এগিয়ে আসছে;<br> <span class="br-ind"><br><span class="indent">&nbsp;</span></span>আমার অজানা বিষয় নিয়ে তারা আমাকে প্রশ্ন করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উপকারের প্রতিদানে ওরা আমার অপকার করে,<br> <span class="br-ind"><br><span class="indent">&nbsp;</span></span>আমি শোকার্ত হয়ে রইলাম।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু ওরা যখন পীড়িত ছিল, আমি দুঃখে তখন চট পরেছিলাম,<br> <span class="br-ind"><br><span class="indent">&nbsp;</span></span>উপবাস করে নিজেকে নম্র করেছিলাম,<br> <span class="br-ind"><br><span class="indent">&nbsp;</span></span>কিন্তু আমার প্রার্থনা নিরুত্তর হয়ে আমার কাছে ফিরে এলো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি শোকার্ত হয়ে রইলাম,<br> <span class="br-ind"><br><span class="indent">&nbsp;</span></span>যেন তারা আমার বন্ধু বা পরিবার ছিল,<br> <span class="br-ind"><br><span class="indent">&nbsp;</span></span>বিষাদে আমি মাথা নত করেছিলাম<br> <span class="br-ind"><br><span class="indent">&nbsp;</span></span>যেন আমি নিজের মায়ের শোকে বিলাপ করছিলাম।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু যখন আমি হোঁচট খেলাম, তখন ওরা আনন্দে সমবেত হল,<br> <span class="br-ind"><br><span class="indent">&nbsp;</span></span>আক্রমণকারীরা আমার অজান্তে আমার বিরুদ্ধে দলবদ্ধ হল।<br> <span class="br-ind"><br><span class="indent">&nbsp;</span></span>ক্ষান্ত না হয়ে তারা আমাকে বিদীর্ণ করল।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অধার্মিকের মতো তারা আমাকে ব্যঙ্গবিদ্রুপ করে,<br> <span class="br-ind"><br><span class="indent">&nbsp;</span></span>তারা আমার প্রতি দন্তঘর্ষণ করে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আর কত কাল, হে প্রভু, তুমি নীরবে দেখবে?<br> <span class="br-ind"><br><span class="indent">&nbsp;</span></span>ওদের হিংস্র আক্রমণ থেকে আমাকে রক্ষা করো,<br> <span class="br-ind"><br><span class="indent">&nbsp;</span></span>ঐ সব সিংহের গ্রাস থেকে আমার জীবন বাঁচাও।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>মহাসমাবেশে আমি তোমাকে ধন্যবাদ করব;<br> <span class="br-ind"><br><span class="indent">&nbsp;</span></span>অগণিত মানুষের মাঝে আমি তোমার প্রশংসা করব।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা অকারণে আমার শত্রু<br> <span class="br-ind"><br><span class="indent">&nbsp;</span></span>তারা যেন আমার পরাজয়ে উল্লাসিত না হয়;<br> <span class="br-ind"><br><span class="indent">&nbsp;</span></span>যারা অকারণে আমায় ঘৃণা করে<br> <span class="br-ind"><br><span class="indent">&nbsp;</span></span>তারা যেন পরহিংসায় আমার প্রতি কটাক্ষ না করে।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা শান্তির কথা বলে না;<br> <span class="br-ind"><br><span class="indent">&nbsp;</span></span>কিন্তু যারা জগতে শান্তিতে বাস করে<br> <span class="br-ind"><br><span class="indent">&nbsp;</span></span>তাদেরই বিরুদ্ধে মিথ্যা অভিযোগ রচনা করে।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা আমার প্রতি অবজ্ঞা করে আর বলে, “হা! হা!<br> <span class="br-ind"><br><span class="indent">&nbsp;</span></span>আমরা নিজেদের চোখে এসব দেখেছি।” <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে সদাপ্রভু, তুমি সবই দেখেছ, তুমি নীরব থেকো না।<br> <span class="br-ind"><br><span class="indent">&nbsp;</span></span>হে প্রভু, তুমি আমার কাছ থেকে দূরে থেকো না।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জেগে ওঠো এবং আমায় সমর্থন করো!<br> <span class="br-ind"><br><span class="indent">&nbsp;</span></span>আমার পক্ষে দাঁড়াও, হে আমার ঈশ্বর ও প্রভু।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমার ধার্মিকতায় আমাকে নির্দোষ ঘোষণা করো, হে সদাপ্রভু, আমার ঈশ্বর;<br> <span class="br-ind"><br><span class="indent">&nbsp;</span></span>আমাকে নিয়ে তাদের উল্লাস করতে দিয়ো না।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাদের ভাবতে দিয়ো না, “আহা! আমরা যা চেয়েছি, তাই ঘটেছে!”<br> <span class="br-ind"><br><span class="indent">&nbsp;</span></span>অথবা না বলে, “আমরা ওকে গ্রাস করেছি।” <span class="br-p"><br><br></span><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যারা আমার দুর্দশায় উল্লাসিত হয়<br> <span class="br-ind"><br><span class="indent">&nbsp;</span></span>তারা যেন লজ্জিত ও অপমানিত হয়;<br> <span class="br-ind"><br><span class="indent">&nbsp;</span></span>যারা আমার বিরুদ্ধে শ্লাঘা করে<br> <span class="br-ind"><br><span class="indent">&nbsp;</span></span>তারা যেন লজ্জায় ও অসম্মানে আবৃত হয়।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যারা আমার নির্দোষিতা প্রমাণে আনন্দ পায়,<br> <span class="br-ind"><br><span class="indent">&nbsp;</span></span>তারা আনন্দধ্বনি করুক, আহ্লাদিত হোক;<br> <span class="br-ind"><br><span class="indent">&nbsp;</span></span>তারা নিত্য বলুক, “সদাপ্রভু মহিমান্বিত হোক,<br> <span class="br-ind"><br><span class="indent">&nbsp;</span></span>যিনি তাঁর দাসের কল্যাণে নিত্য আনন্দিত।” <span class="br-p"><br><br></span><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমার জিভ তোমার ধার্মিকতা প্রচার করবে,<br> <span class="br-ind"><br><span class="indent">&nbsp;</span></span>সারাদিন তোমার প্রশংসাগান গাইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>