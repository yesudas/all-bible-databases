<html><head>
<meta http-equiv="Content-Type" content="text/html;charset=utf-8" />
<title>Ps 36 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 36);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_34.html">34</a> <a href="Ps_35.html">35</a> <b>36</b> <a href="Ps_37.html">37</a> <a href="Ps_38.html">38</a> ... <a href="Ps_150.html">150</a> </div><hr>
<h1>Ps 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। সদাপ্রভুর দাস দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>দুষ্টদের অপরাধ সম্পর্কে<br> <span class="br-ind"><br><span class="indent">&nbsp;</span></span>আমার হৃদয়ে ঈশ্বরের কাছ থেকে একটি সংবাদ আছে:<br> <span class="br-ind"><br><span class="indent">&nbsp;</span></span>তাদের চোখে<br> <span class="br-ind"><br><span class="indent">&nbsp;</span></span>ঈশ্বরভয় নেই। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা নিজেদের দৃষ্টিতে নিজেদের তোষামোদ করে,<br> <span class="br-ind"><br><span class="indent">&nbsp;</span></span>ভাবে যে তাদের অপরাধ ধরা পড়বে না বা নিন্দিত হবে না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাদের মুখের কথা দুষ্টতা ও ছলনায় ভরা,<br> <span class="br-ind"><br><span class="indent">&nbsp;</span></span>তারা জ্ঞান ও সদাচরণ ত্যাগ করেছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এমনকি তাদের বিছানায় শুয়েও তারা মন্দ পরিকল্পনা করে,<br> <span class="br-ind"><br><span class="indent">&nbsp;</span></span>অসৎ পথে তারা নিজেদের চালনা করে<br> <span class="br-ind"><br><span class="indent">&nbsp;</span></span>এবং যা মন্দ তা পরিত্যাগ করে না। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে সদাপ্রভু, তোমার প্রেম আকাশচুম্বী,<br> <span class="br-ind"><br><span class="indent">&nbsp;</span></span>তোমার বিশ্বস্ততা গগনস্পর্শী।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ধার্মিকতা মহান পর্বতের তুল্য,<br> <span class="br-ind"><br><span class="indent">&nbsp;</span></span>তোমার ন্যায়বিচার অতল জলধির মতো।<br> <span class="br-ind"><br><span class="indent">&nbsp;</span></span>তুমি, হে সদাপ্রভু, মানুষ ও প্রাণী বাঁচিয়ে রাখো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, তোমার অবিচল প্রেম কত অমূল্য!<br> <span class="br-ind"><br><span class="indent">&nbsp;</span></span>মানুষ তোমার ডানার ছায়ায় আশ্রয় নেয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার গৃহের প্রাচুর্যে তারা পরিতৃপ্ত হয়,<br> <span class="br-ind"><br><span class="indent">&nbsp;</span></span>তোমার আনন্দ-নদীর জল তুমি তাদের পান করিয়ে থাকো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ তোমাতেই আছে জীবনের উৎস,<br> <span class="br-ind"><br><span class="indent">&nbsp;</span></span>তোমার আলোতে আমরা আলো দেখি। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা তোমাকে জানে, তাদের প্রতি তোমার প্রেম,<br> <span class="br-ind"><br><span class="indent">&nbsp;</span></span>এবং ন্যায়পরায়ণদের প্রতি তোমার ধর্মশীলতা, স্থায়ী করো।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অহংকারীর চরণ যেন আমার বিরুদ্ধে না আসে,<br> <span class="br-ind"><br><span class="indent">&nbsp;</span></span>দুষ্টদের হাত যেন আমাকে বিতাড়িত না করে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দেখো, অনিষ্টকারীদের দল লুটিয়ে পড়েছে<br> <span class="br-ind"><br><span class="indent">&nbsp;</span></span>ভূমিতে পতিত হয়েছে, তাদের উঠে দাঁড়ানোর শক্তি নেই।<br></div>
</div>
<!-- PARSED ABOVE; EDITING MAY BREAK PARSER -->
</body></html>