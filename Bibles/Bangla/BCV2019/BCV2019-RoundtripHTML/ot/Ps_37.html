<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>যারা দুষ্ট তাদের দিকে তাকিয়ে বিচলিত হোয়ো না<br> <span class="br-ind"><br><span class="indent">&nbsp;</span></span>যারা মন্দ কাজ করে তাদের দেখে ঈর্ষা কোরো না;<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ ঘাসের মতো তারা অচিরে শুকিয়ে যাবে,<br> <span class="br-ind"><br><span class="indent">&nbsp;</span></span>সবুজ লতার মতো তারা অচিরে বিনষ্ট হবে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুতে আস্থা রাখো আর সদাচরণ করো;<br> <span class="br-ind"><br><span class="indent">&nbsp;</span></span>এই দেশে বাস করো আর নিরাপদ আশ্রয় উপভোগ করো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুতে আনন্দ করো,<br> <span class="br-ind"><br><span class="indent">&nbsp;</span></span>তিনিই তোমার মনের অভিলাষ পূর্ণ করবেন। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার চলার পথ সদাপ্রভুতে সমর্পণ করো;<br> <span class="br-ind"><br><span class="indent">&nbsp;</span></span>তাঁর উপর নির্ভর করো আর তিনি এসব করবেন:<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার ধার্মিকতার পুরস্কার প্রত্যুষের মতো,<br> <span class="br-ind"><br><span class="indent">&nbsp;</span></span>আর তোমার সততা মধ্যাহ্ন সূর্যের মতো উজ্জ্বল করবেন। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভুর সম্মুখে নীরব হও,<br> <span class="br-ind"><br><span class="indent">&nbsp;</span></span>ধৈর্য ধরে তাঁর প্রতীক্ষায় থাকো;<br> <span class="br-ind"><br><span class="indent">&nbsp;</span></span>যখন দুষ্ট ব্যক্তিরা তাদের জীবনে সফল হয়,<br> <span class="br-ind"><br><span class="indent">&nbsp;</span></span>যখন তারা তাদের মন্দ পরিকল্পনা কার্যকরী করে, তখন বিচলিত হোয়ো না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাগ থেকে দূরে থাকো আর ক্রোধ থেকে মুখ ফেরাও;<br> <span class="br-ind"><br><span class="indent">&nbsp;</span></span>বিচলিত হোয়ো না, তা কেবল মন্দের দিকে নিয়ে যায়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ যারা দুষ্ট তারা ধ্বংস হবে,<br> <span class="br-ind"><br><span class="indent">&nbsp;</span></span>কিন্তু যারা সদাপ্রভুতে আশা রাখে তারা দেশের অধিকারী হবে। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর কিছুকাল পরেই দুষ্টদের অস্তিত্ব লোপ পাবে;<br> <span class="br-ind"><br><span class="indent">&nbsp;</span></span>তুমি তাদের খোঁজ করতে পারো কিন্তু তাদের পাওয়া যাবে না।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু যারা নম্র তারা দেশের অধিকারী হবে,<br> <span class="br-ind"><br><span class="indent">&nbsp;</span></span>এবং শান্তি ও প্রাচুর্য উপভোগ করবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা দুষ্ট তারা ধার্মিকদের বিরুদ্ধে চক্রান্ত করে<br> <span class="br-ind"><br><span class="indent">&nbsp;</span></span>আর তাদের প্রতি ক্রোধে দন্তঘর্ষণ করে;<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু সদাপ্রভু দুষ্টদের দিকে তাকিয়ে হাসেন<br> <span class="br-ind"><br><span class="indent">&nbsp;</span></span>কারণ তিনি জানেন যে তাদের দিন ঘনিয়ে আসছে। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুষ্টেরা তরোয়াল বের করে,<br> <span class="br-ind"><br><span class="indent">&nbsp;</span></span>আর ধনুকে গুণ পরায়<br> <span class="br-ind"><br><span class="indent">&nbsp;</span></span>কারণ তারা দরিদ্র ও অভাবী মানুষদের বিনাশ করতে চায়,<br> <span class="br-ind"><br><span class="indent">&nbsp;</span></span>যারা ন্যায়পরায়ণ তাদের হত্যা করতে চায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তাদের তরোয়ালগুলি তাদের নিজেদের হৃদয় বিদ্ধ করবে,<br> <span class="br-ind"><br><span class="indent">&nbsp;</span></span>আর তাদের ধনুকও চূর্ণ হবে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বহু দুষ্টের ঐশ্বর্যের চেয়ে<br> <span class="br-ind"><br><span class="indent">&nbsp;</span></span>ধার্মিকের সামান্য সম্বল শ্রেয়;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ দুষ্টদের ক্ষমতা চূর্ণ হবে,<br> <span class="br-ind"><br><span class="indent">&nbsp;</span></span>কিন্তু সদাপ্রভু ধার্মিকদের ধারণ করেন। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দিনের পর দিন সদাপ্রভু নির্দোষদের রক্ষা করেন<br> <span class="br-ind"><br><span class="indent">&nbsp;</span></span>আর তারা এমন এক অধিকার পাবে যা চিরস্থায়ী হবে।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সঙ্কটের সময়ে তারা শুকিয়ে যাবে না;<br> <span class="br-ind"><br><span class="indent">&nbsp;</span></span>দুর্ভিক্ষের দিনে তারা প্রাচুর্য উপভোগ করবে। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু দুষ্টরা বিনষ্ট হবে:<br> <span class="br-ind"><br><span class="indent">&nbsp;</span></span>যদিও সদাপ্রভুর শত্রুরা মাঠের ফুলের মতো,<br> <span class="br-ind"><br><span class="indent">&nbsp;</span></span>তাদের গ্রাস করা হবে, আর তারা ধোঁয়ার মতো মিলিয়ে যাবে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্টরা ঋণ নেয় কিন্তু পরিশোধ করে না,<br> <span class="br-ind"><br><span class="indent">&nbsp;</span></span>কিন্তু ধার্মিকেরা উদারতার সাথে দান করে;<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যাদের সদাপ্রভু আশীর্বাদ করেন তারা দেশের অধিকারী হবে,<br> <span class="br-ind"><br><span class="indent">&nbsp;</span></span>কিন্তু যাদের তিনি অভিশাপ দেন তারা ধ্বংস হবে। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে ব্যক্তি সদাপ্রভুতে আমোদ করে<br> <span class="br-ind"><br><span class="indent">&nbsp;</span></span>সদাপ্রভু তার পদক্ষেপ সুদৃঢ় করেন;<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হোঁচট খেলেও তার পতন হবে না,<br> <span class="br-ind"><br><span class="indent">&nbsp;</span></span>কারণ সদাপ্রভু তাকে স্বহস্তে ধরে রাখেন। <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি তরুণ ছিলাম এবং এখন প্রবীণ হয়েছি,<br> <span class="br-ind"><br><span class="indent">&nbsp;</span></span>কিন্তু আমি দেখিনি যে ধার্মিকদের পরিত্যাগ করা হয়েছে<br> <span class="br-ind"><br><span class="indent">&nbsp;</span></span>অথবা তাদের ছেলেমেয়েরা ভিক্ষা করছে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তারা সর্বদা উদার ও মুক্তহস্তে ঋণ দান করে,<br> <span class="br-ind"><br><span class="indent">&nbsp;</span></span>তাদের ছেলেমেয়েরা আশীর্বাদপ্রাপ্ত হয়। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মন্দতা বর্জন করো আর সৎ কাজ করো;<br> <span class="br-ind"><br><span class="indent">&nbsp;</span></span>তাহলে চিরকাল তোমরা দেশে বসবাস করবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কারণ সদাপ্রভু ন্যায়পরায়ণকে ভালোবাসেন<br> <span class="br-ind"><br><span class="indent">&nbsp;</span></span>আর তিনি তাঁর বিশ্বস্তজনদের পরিত্যাগ করবেন না। <span class="br-p"><br><br></span>অন্যায়কারীদের তিনি সম্পূর্ণ ধ্বংস করবেন;<br> <span class="br-ind"><br><span class="indent">&nbsp;</span></span>দুষ্টদের ছেলেমেয়েরা বিনষ্ট হবে।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ধার্মিকেরাই দেশের অধিকারী হবে<br> <span class="br-ind"><br><span class="indent">&nbsp;</span></span>এবং তারা চিরকাল সেখানে বাস করবে। <span class="br-p"><br><br></span><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ধার্মিকদের মুখ জ্ঞানের কথা বলে,<br> <span class="br-ind"><br><span class="indent">&nbsp;</span></span>তাদের জিভ যা ন্যায্য তাই বলে।<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাদের ঈশ্বরের বিধান তাদের অন্তরে আছে;<br> <span class="br-ind"><br><span class="indent">&nbsp;</span></span>আর তাদের পা পিছল খায় না। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যে দুষ্ট সে ধার্মিকদের পথ গোপনে লক্ষ্য রাখে,<br> <span class="br-ind"><br><span class="indent">&nbsp;</span></span>সে তাদের হত্যা করার উদ্দেশ্যে থাকে,<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু সদাপ্রভু তাদের দুষ্টদের হাতে ছেড়ে দেবেন না<br> <span class="br-ind"><br><span class="indent">&nbsp;</span></span>বা তাদের বিচারে নিয়ে আসা হলে দোষী সাব্যস্ত হতে দেবেন না। <span class="br-p"><br><br></span><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>সদাপ্রভুর আশায় থাকো<br> <span class="br-ind"><br><span class="indent">&nbsp;</span></span>আর তাঁর পথে অগ্রসর হও।<br> <span class="br-ind"><br><span class="indent">&nbsp;</span></span>তিনি তোমাকে দেশের অধিকার দেবার জন্য উন্নীত করবে;<br> <span class="br-ind"><br><span class="indent">&nbsp;</span></span>যখন দুষ্টরা ধ্বংস হবে, তোমরা দেখতে পাবে। <span class="br-p"><br><br></span><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আমি দুষ্ট ও নিষ্ঠুর ব্যক্তিদের দেখেছি<br> <span class="br-ind"><br><span class="indent">&nbsp;</span></span>আপন ভূমিতে সতেজ গাছের মতো প্রসারিত হতে দেখেছি,<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু আবার যখন দৃষ্টি দিয়েছি, তারা নিশ্চিহ্ন হয়েছে;<br> <span class="br-ind"><br><span class="indent">&nbsp;</span></span>আমি তাদের খোঁজার চেষ্টা করলেও তাদের সন্ধান পাওয়া যায়নি। <span class="br-p"><br><br></span><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>নির্দোষদের গণ্য করো, ন্যায়পরায়ণদের প্রতি দৃষ্টিপাত করো;<br> <span class="br-ind"><br><span class="indent">&nbsp;</span></span>যারা শান্তি খোঁজে তাদের এক ভবিষ্যৎ আছে,<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু সব পাপীরা ধ্বংস হবে;<br> <span class="br-ind"><br><span class="indent">&nbsp;</span></span>দুষ্টদের কোনও ভবিষ্যৎ নেই। <span class="br-p"><br><br></span><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>ধার্মিকদের পরিত্রাণ সদাপ্রভুর কাছ থেকেই আসে;<br> <span class="br-ind"><br><span class="indent">&nbsp;</span></span>সঙ্কটকালে তিনিই তাদের আশ্রয় দুর্গ।<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>সদাপ্রভু তাদের সাহায্য করেন ও তাদের উদ্ধার করেন;<br> <span class="br-ind"><br><span class="indent">&nbsp;</span></span>তিনি তাদের দুষ্টদের কবল থেকে উদ্ধার করেন ও মুক্ত করেন,<br> <span class="br-ind"><br><span class="indent">&nbsp;</span></span>কারণ তারা যে তাঁরই শরণাগত।<br></div>
</div>
<!-- PARSED ABOVE; EDITING MAY BREAK PARSER -->
</body></html>