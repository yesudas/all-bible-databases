<html><head>
<meta http-equiv="Content-Type" content="text/html;charset=utf-8" />
<title>Ps 41 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 41);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_39.html">39</a> <a href="Ps_40.html">40</a> <b>41</b> <a href="Ps_42.html">42</a> <a href="Ps_43.html">43</a> ... <a href="Ps_150.html">150</a> </div><hr>
<h1>Ps 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ধন্য সেই ব্যক্তি, যে দীনহীনদের জন্য চিন্তা করে;<br> <span class="br-ind"><br><span class="indent">&nbsp;</span></span>সঙ্কটের দিনে সদাপ্রভু তাকে উদ্ধার করেন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু তাকে রক্ষা করেন আর জীবিত রাখেন—<br> <span class="br-ind"><br><span class="indent">&nbsp;</span></span>তিনি তাদের দেশে তাদের সমৃদ্ধি দেন—<br> <span class="br-ind"><br><span class="indent">&nbsp;</span></span>সদাপ্রভু তাকে তার শত্রুদের ইচ্ছায় সমর্পণ করেন না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু রোগশয্যায় তাদের বাঁচিয়ে রাখবেন<br> <span class="br-ind"><br><span class="indent">&nbsp;</span></span>এবং অসুস্থতার বিছানা থেকে তাদের সুস্থ করবেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি বলি “হে সদাপ্রভু, আমার প্রতি দয়া করো;<br> <span class="br-ind"><br><span class="indent">&nbsp;</span></span>আমাকে সুস্থ করো, কারণ আমি তোমার বিরুদ্ধে পাপ করেছি।”<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আক্রোশে আমার শত্রুরা আমার সম্বন্ধে বলে,<br> <span class="br-ind"><br><span class="indent">&nbsp;</span></span>“কখন তার মৃত্যু হবে ও তার নাম লুপ্ত হবে?”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যখন তাদের মধ্যে কেউ আমাকে দেখতে আসে,<br> <span class="br-ind"><br><span class="indent">&nbsp;</span></span>সে হৃদয়ে আমার সম্বন্ধে নিন্দাচর্চা সঞ্চয় করে এবং মুখে মিথ্যা বলে,<br> <span class="br-ind"><br><span class="indent">&nbsp;</span></span>পরে সে চলে যায় এবং এসব সর্বত্র রটিয়ে দেয়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার সব শত্রুরা মিলে আমার বিরুদ্ধে ফিসফিস করে;<br> <span class="br-ind"><br><span class="indent">&nbsp;</span></span>তারা আমার অনিষ্ট কল্পনা করে, আর বলে,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“সর্বনাশা এক ব্যাধি তাকে আক্রমণ করেছে;<br> <span class="br-ind"><br><span class="indent">&nbsp;</span></span>সে তার রোগশয্যা ছেড়ে কখনও উঠতে পারবে না?”<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এমনকি আমার ঘনিষ্ঠ বন্ধু,<br> <span class="br-ind"><br><span class="indent">&nbsp;</span></span>যাকে আমি বিশ্বাস করেছিলাম,<br> <span class="br-ind"><br><span class="indent">&nbsp;</span></span>এবং যে আমার খাবার ভাগ করে খেয়েছিল,<br> <span class="br-ind"><br><span class="indent">&nbsp;</span></span>সে আমার বিপক্ষে গেছে! <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি, হে সদাপ্রভু, আমার প্রতি দয়া করো,<br> <span class="br-ind"><br><span class="indent">&nbsp;</span></span>আবার আমাকে সুস্থ করো, যেন আমি তাদের প্রতিফল দিতে পারি।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি জানি যে তুমি আমার প্রতি প্রসন্ন,<br> <span class="br-ind"><br><span class="indent">&nbsp;</span></span>কারণ আমার শত্রু আমার উপর বিজয়ী হয় না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার সততার কারণে তুমি আমার জীবন বাঁচিয়ে রেখেছ,<br> <span class="br-ind"><br><span class="indent">&nbsp;</span></span>আমাকে তোমার সম্মুখে চিরকালের জন্য নিয়ে এসেছ। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ধন্য সদাপ্রভু ইস্রায়েলের ঈশ্বর,<br> <span class="br-ind"><br><span class="indent">&nbsp;</span></span>অনাদিকাল থেকে অনন্তকাল পর্যন্ত। <span class="br-p"><br><br></span>আমেন ও আমেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>