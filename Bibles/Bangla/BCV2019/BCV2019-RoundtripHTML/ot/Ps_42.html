<html><head>
<meta http-equiv="Content-Type" content="text/html;charset=utf-8" />
<title>Ps 42 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 42);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_40.html">40</a> <a href="Ps_41.html">41</a> <b>42</b> <a href="Ps_43.html">43</a> <a href="Ps_44.html">44</a> ... <a href="Ps_150.html">150</a> </div><hr>
<h1>Ps 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বিতীয় খণ্ড</h2><h2>গীত ৪২–৭২</h2><span class="vn">1</span> <span class="br-p"><br><br></span><b>সঙ্গীত পরিচালকের জন্য। কোরহ বংশের সন্তানদের মস্কীল<sup class="fnm"><a name="fnm1" href="#fn1">1</a></sup>।</b> <span class="br-p"><br><br></span><span class="br-ind"><br><span class="indent">&nbsp;</span></span>হরিণী যেমন জলস্রোতের আকাঙ্ক্ষা করে,<br> <span class="br-ind"><br><span class="indent">&nbsp;</span></span>হে ঈশ্বর, তেমনি আমার প্রাণ তোমার আকাঙ্ক্ষা করে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঈশ্বরের জন্য, জীবিত ঈশ্বরের জন্য, আমার প্রাণ তৃষ্ণার্ত।<br> <span class="br-ind"><br><span class="indent">&nbsp;</span></span>কখন আমি গিয়ে ঈশ্বরের সঙ্গে সাক্ষাৎ করতে পারি?<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দিনে ও রাতে<br> <span class="br-ind"><br><span class="indent">&nbsp;</span></span>আমার চোখের জল আমার খাবার হয়েছে<br> <span class="br-ind"><br><span class="indent">&nbsp;</span></span>কারণ লোকেরা সারাদিন আমাকে বলে,<br> <span class="br-ind"><br><span class="indent">&nbsp;</span></span>“তোমার ঈশ্বর কোথায়?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যখন আমি আমার প্রাণ ঢেলে দিই<br> <span class="br-ind"><br><span class="indent">&nbsp;</span></span>তখন আমি এইসব স্মরণ করি:<br> <span class="br-ind"><br><span class="indent">&nbsp;</span></span>আমি উপাসকদের ভিড়ের মধ্যে হাঁটতাম,<br> <span class="br-ind"><br><span class="indent">&nbsp;</span></span>আনন্দের গানে ও ধন্যবাদ দিয়ে,<br> <span class="br-ind"><br><span class="indent">&nbsp;</span></span>মহা গুণকীর্তনের আনন্দধ্বনিতে<br> <span class="br-ind"><br><span class="indent">&nbsp;</span></span>এক শোভাযাত্রাকে ঈশ্বরের গৃহের দিকে এগিয়ে নিয়ে যেতাম। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার প্রাণ, কেন তুমি অবসন্ন?<br> <span class="br-ind"><br><span class="indent">&nbsp;</span></span>কেন তুমি অন্তরে এতো হতাশ?<br> <span class="br-ind"><br><span class="indent">&nbsp;</span></span>ঈশ্বরে তুমি আশা রাখো,<br> <span class="br-ind"><br><span class="indent">&nbsp;</span></span>কারণ আমি আবার তাঁর প্রশংসা করব<br> <span class="br-ind"><br><span class="indent">&nbsp;</span></span>যিনি আমার পরিত্রাতা ও আমার ঈশ্বর। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রাণ আমার অন্তরে অবসন্ন;<br> <span class="br-ind"><br><span class="indent">&nbsp;</span></span>কিন্তু জর্ডনের দেশ থেকে,<br> <span class="br-ind"><br><span class="indent">&nbsp;</span></span>হর্মোণের উচ্চতা—মিৎসিয়র পর্বত থেকে,<br> <span class="br-ind"><br><span class="indent">&nbsp;</span></span>আমি তোমাকে স্মরণ করব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার জলপ্রপাতের গর্জনে<br> <span class="br-ind"><br><span class="indent">&nbsp;</span></span>অতল অতলকে ডাকে;<br> <span class="br-ind"><br><span class="indent">&nbsp;</span></span>তোমার সকল ঢেউ ও তরঙ্গ<br> <span class="br-ind"><br><span class="indent">&nbsp;</span></span>আমার উপর দিয়ে বয়ে গেছে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু সদাপ্রভু প্রতিদিন তাঁর অবিচল প্রেম আমার উপর ঢেলে দেন,<br> <span class="br-ind"><br><span class="indent">&nbsp;</span></span>এবং প্রত্যেক রাত্রে আমি তাঁর গান করি,<br> <span class="br-ind"><br><span class="indent">&nbsp;</span></span>ও ঈশ্বরের কাছে প্রার্থনা করি যিনি আমাকে জীবন দেন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর আমার শৈলকে আমি বলি,<br> <span class="br-ind"><br><span class="indent">&nbsp;</span></span>“কেন তুমি আমায় ভুলে গিয়েছ?<br> <span class="br-ind"><br><span class="indent">&nbsp;</span></span>কেন আমি আমার শত্রুর অত্যাচারে<br> <span class="br-ind"><br><span class="indent">&nbsp;</span></span>বিষণ্ণ মনে এদিক ওদিক ঘুরে বেড়াব?”<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যখন আমার বিপক্ষ আমাকে ব্যাঙ্গ করে<br> <span class="br-ind"><br><span class="indent">&nbsp;</span></span>আমার হাড়গোড় সব চূর্ণ হয়<br> <span class="br-ind"><br><span class="indent">&nbsp;</span></span>তারা সারাদিন আমাকে অবজ্ঞা করে বলে,<br> <span class="br-ind"><br><span class="indent">&nbsp;</span></span>“তোমার ঈশ্বর কোথায়?” <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে আমার প্রাণ, কেন তুমি অবসন্ন?<br> <span class="br-ind"><br><span class="indent">&nbsp;</span></span>কেন তুমি অন্তরে এতো হতাশ?<br> <span class="br-ind"><br><span class="indent">&nbsp;</span></span>ঈশ্বরে তুমি আশা রাখো,<br> <span class="br-ind"><br><span class="indent">&nbsp;</span></span>কারণ আমি আবার তাঁর প্রশংসা করব<br> <span class="br-ind"><br><span class="indent">&nbsp;</span></span>যিনি আমার পরিত্রাতা ও আমার ঈশ্বর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্য অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>