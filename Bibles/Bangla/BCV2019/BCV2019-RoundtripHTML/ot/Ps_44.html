<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। কোরহ বংশের সন্তানদের মস্কীল<sup class="fnm"><a name="fnm1" href="#fn1">1</a></sup>।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, পূর্বকালে,<br> <span class="br-ind"><br><span class="indent">&nbsp;</span></span>আমাদের পিতৃপুরুষদের সময়ে<br> <span class="br-ind"><br><span class="indent">&nbsp;</span></span>তুমি যা কিছু করেছ<br> <span class="br-ind"><br><span class="indent">&nbsp;</span></span>তা আমরা আমাদের কানে শুনেছি।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি নিজের হাতে অইহুদিদের তাড়িয়েছ<br> <span class="br-ind"><br><span class="indent">&nbsp;</span></span>আর আমাদের পিতৃপুরুষদের প্রতিষ্ঠিত করেছ;<br> <span class="br-ind"><br><span class="indent">&nbsp;</span></span>তুমি তাদের শত্রুদের পদদলিত করেছ<br> <span class="br-ind"><br><span class="indent">&nbsp;</span></span>আর আমাদের পিতৃপুরুষদের সমৃদ্ধি দিয়েছ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা তাদের তরোয়াল দিয়ে এই দেশ অধিকার করেনি,<br> <span class="br-ind"><br><span class="indent">&nbsp;</span></span>তাদের বাহুবলে তারা জয়লাভ করেনি;<br> <span class="br-ind"><br><span class="indent">&nbsp;</span></span>কিন্তু তোমার শক্তিশালী ডান হাত, তোমার বাহু,<br> <span class="br-ind"><br><span class="indent">&nbsp;</span></span>আর তোমার মুখের জ্যোতি সেইসব করেছে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি আমার রাজা আমার ঈশ্বর,<br> <span class="br-ind"><br><span class="indent">&nbsp;</span></span>যাকোবকে বিজয়ী করতে আদেশ দিয়েছ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দ্বারা আমরা শত্রুদের পশ্চাদ্ধাবন করি;<br> <span class="br-ind"><br><span class="indent">&nbsp;</span></span>তোমার নামের দ্বারা আমরা আমাদের বিপক্ষদের পদদলিত করি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আমার ধনুকে আস্থা রাখি না,<br> <span class="br-ind"><br><span class="indent">&nbsp;</span></span>আমার তরোয়াল আমাকে বিজয়ী করে না;<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আমাদের শত্রুদের উপরে তুমি আমাদের বিজয়ী করেছ,<br> <span class="br-ind"><br><span class="indent">&nbsp;</span></span>তুমি আমাদের বিপক্ষদের লজ্জিত করেছ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বরে আমরা সারাদিন গর্ব করি,<br> <span class="br-ind"><br><span class="indent">&nbsp;</span></span>আর আমরা চিরকাল তোমার নামের প্রশংসা করব। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু এখন তুমি আমাদের পরিত্যাগ করেছ ও অবনত করেছ;<br> <span class="br-ind"><br><span class="indent">&nbsp;</span></span>আমাদের সৈন্যবাহিনীর সঙ্গে তুমি আর যুদ্ধে যাও না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের শত্রুদের সামনে তুমি আমাদের পিছু ফিরতে বাধ্য করেছ,<br> <span class="br-ind"><br><span class="indent">&nbsp;</span></span>আর আমাদের প্রতিপক্ষরা আমাদের লুট করেছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাদের ত্যাগ করেছ যেন আমরা মেষের মতো গ্রাস হয়ে যাই<br> <span class="br-ind"><br><span class="indent">&nbsp;</span></span>আর আমাদের বিভিন্ন জাতির মধ্যে ছড়িয়ে-ছিটিয়ে দিয়েছ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি তোমাদের প্রজাদের সামান্য মূল্যে বিক্রি করেছ,<br> <span class="br-ind"><br><span class="indent">&nbsp;</span></span>তাদের বিক্রি থেকে কিছুই পাওনি। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি আমাদের প্রতিবেশীদের কাছে আমাদেরকে নিন্দার বিষয়<br> <span class="br-ind"><br><span class="indent">&nbsp;</span></span>আর আমাদের চারপাশের লোকেদের কাছে ঘৃণা ও উপহাসের পাত্র করেছ।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অইহুদিদের আছে তুমি আমাদের রসিকতার বস্তু করে তুলেছ;<br> <span class="br-ind"><br><span class="indent">&nbsp;</span></span>তারা অবজ্ঞায় আমাদের প্রতি তাদের মাথা নাড়ায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সারাদিন আমি মর্যাদাহীনতার সাথে বেঁচে আছি,<br> <span class="br-ind"><br><span class="indent">&nbsp;</span></span>আর আমার মুখ লজ্জায় আবৃত।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি কেবল বিদ্রুপকারী উপহাস শুনতে পাই;<br> <span class="br-ind"><br><span class="indent">&nbsp;</span></span>আমি কেবল আমার প্রতিহিংসাপরায়ণ শত্রুদের দেখতে পাই। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এসব আমাদের প্রতি ঘটেছে<br> <span class="br-ind"><br><span class="indent">&nbsp;</span></span>যদিও আমরা তোমাকে ভুলে যাইনি;<br> <span class="br-ind"><br><span class="indent">&nbsp;</span></span>আমরা তোমার নিয়ম ভঙ্গ করিনি।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমাদের হৃদয় তোমাকে ত্যাগ করেনি,<br> <span class="br-ind"><br><span class="indent">&nbsp;</span></span>আমাদের পদক্ষেপ তোমার পথ থেকে দূরে সরে যায়নি।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তুমি আমাদের চূর্ণ করেছ আর শিয়ালের বাসভূমিতে পরিণত করেছ;<br> <span class="br-ind"><br><span class="indent">&nbsp;</span></span>মৃত্যুর অন্ধকারে তুমি আমাদের আবৃত করেছ। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যদি আমরা আমাদের ঈশ্বরকে ভুলে গিয়েছি<br> <span class="br-ind"><br><span class="indent">&nbsp;</span></span>অথবা আমাদের হাত অন্য দেবতাদের প্রতি বাড়িয়ে দিয়েছি,<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ঈশ্বর নিশ্চয়ই তা জানতে পারতেন।<br> <span class="br-ind"><br><span class="indent">&nbsp;</span></span>কারণ তিনি হৃদয়ের গুপ্ত বিষয় জানেন।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তবুও তোমার জন্য আমরা প্রতিনিয়ত মৃত্যুর মুখোমুখি হই;<br> <span class="br-ind"><br><span class="indent">&nbsp;</span></span>বলির মেষের মতো আমাদের গণ্য করা হয়। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ওঠো, হে সদাপ্রভু! কেন তুমি ঘুমিয়ে?<br> <span class="br-ind"><br><span class="indent">&nbsp;</span></span>জাগ্রত হও! চিরকাল আমাদের ত্যাগ কোরো না।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেন তুমি তোমার মুখ লুকিয়ে রাখো<br> <span class="br-ind"><br><span class="indent">&nbsp;</span></span>আর আমাদের দুর্দশা ও নির্যাতন ভুলে যাও? <span class="br-p"><br><br></span><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমাদের প্রাণ ধুলোতে অবনত;<br> <span class="br-ind"><br><span class="indent">&nbsp;</span></span>উপুড় হয়ে মাটিতে শুয়ে।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>উঠে দাঁড়াও আর আমাদের সাহায্য করো;<br> <span class="br-ind"><br><span class="indent">&nbsp;</span></span>তোমার অবিচল প্রেমের গুণে আমাদের উদ্ধার করো।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্য অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>