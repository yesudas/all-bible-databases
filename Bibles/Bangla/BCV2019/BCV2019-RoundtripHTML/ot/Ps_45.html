<html><head>
<meta http-equiv="Content-Type" content="text/html;charset=utf-8" />
<title>Ps 45 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 45);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_43.html">43</a> <a href="Ps_44.html">44</a> <b>45</b> <a href="Ps_46.html">46</a> <a href="Ps_47.html">47</a> ... <a href="Ps_150.html">150</a> </div><hr>
<h1>Ps 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। কোরহ বংশের সন্তানদের মস্কীল<sup class="fnm"><a name="fnm1" href="#fn1">1</a></sup>। সুর: “লিলিফুলের গান।” বিবাহ সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>যখন আমি রাজার কাছে শ্লোক পাঠ করি<br> <span class="br-ind"><br><span class="indent">&nbsp;</span></span>সুন্দর বাক্য আমার হৃদয়কে আলোড়িত করে;<br> <span class="br-ind"><br><span class="indent">&nbsp;</span></span>আমার জিভ সুদক্ষ লেখকের কলমের মতো। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি পুরুষের মধ্যে সবচেয়ে সুদর্শন,<br> <span class="br-ind"><br><span class="indent">&nbsp;</span></span>মঙ্গলময় বাক্য তোমার মুখ থেকে নির্গত হয়,<br> <span class="br-ind"><br><span class="indent">&nbsp;</span></span>কেননা ঈশ্বর নিজেই তোমাকে চিরকালের জন্য আশীর্বাদ করেছেন। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে বলশালী যোদ্ধা, তোমার তরোয়াল বেঁধে নাও;<br> <span class="br-ind"><br><span class="indent">&nbsp;</span></span>প্রভা ও মহিমায় নিজেকে সজ্জিত করো।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সত্য, নম্রতা ও ন্যায়পরায়ণতা প্রতিষ্ঠা করে,<br> <span class="br-ind"><br><span class="indent">&nbsp;</span></span>আপন মহিমায় জয়লাভের দিকে অগ্রসর হও;<br> <span class="br-ind"><br><span class="indent">&nbsp;</span></span>তোমার ডান হাত ভয়াবহ ক্রিয়াকলাপ করুক।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার ধারালো সব তির রাজার শত্রুদের হৃদয় বিদ্ধ করুক;<br> <span class="br-ind"><br><span class="indent">&nbsp;</span></span>আর সকল জাতি তোমার পায়ের তলায় পতিত হোক।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, তোমার সিংহাসন, অনন্তকালস্থায়ী<br> <span class="br-ind"><br><span class="indent">&nbsp;</span></span>ধার্মিকতার রাজদণ্ড দিয়ে তুমি শাসন করছ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ধার্মিকতা ভালোবাসো আর অধর্মকে ঘৃণা করে আসছ;<br> <span class="br-ind"><br><span class="indent">&nbsp;</span></span>তাই ঈশ্বর, তোমার ঈশ্বর, আনন্দের তেল দিয়ে অভিষিক্ত করে,<br> <span class="br-ind"><br><span class="indent">&nbsp;</span></span>তোমাকে তোমার সহচরদের ঊর্ধ্বে স্থাপন করেছেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গন্ধরস, অগুরু আর দারুচিনি তোমার সকল রাজবস্ত্রকে গন্ধময় করে;<br> <span class="br-ind"><br><span class="indent">&nbsp;</span></span>আর হাতির দাঁতের রাজপ্রাসাদে<br> <span class="br-ind"><br><span class="indent">&nbsp;</span></span>তারের সুরযন্ত্র তোমাকে আনন্দিত করে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার সম্মানিত মহিলাদের মধ্যে রাজাগণের কন্যারা আছে;<br> <span class="br-ind"><br><span class="indent">&nbsp;</span></span>তোমার ডানদিকে দাঁড়িয়ে আছে রাজবধূ, ওফীরের সোনায় সজ্জিত। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে কন্যা, শোনো, আমার কথায় কর্ণপাত করো:<br> <span class="br-ind"><br><span class="indent">&nbsp;</span></span>তোমার স্বজাতি ও তোমার বাবার বংশ ভুলে যাও।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার সৌন্দর্যতায় রাজা মুগ্ধ হোক;<br> <span class="br-ind"><br><span class="indent">&nbsp;</span></span>তাঁর সমাদর করো, কেননা তিনি তোমার প্রভু।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সোরের নগরী এক উপহার নিয়ে আসবে,<br> <span class="br-ind"><br><span class="indent">&nbsp;</span></span>ধনী লোকেরা তোমার অনুগ্রহ প্রার্থনা করবে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>রাজকন্যা, তার কক্ষে সম্পূর্ণরূপে অপূর্ব<br> <span class="br-ind"><br><span class="indent">&nbsp;</span></span>তার পোশাক সোনায় খচিত।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অলঙ্কৃত পোশাকে তাকে রাজার কাছে নিয়ে যাওয়া হবে;<br> <span class="br-ind"><br><span class="indent">&nbsp;</span></span>তার কুমারী সঙ্গিনীরা, যাদেরকে তার সঙ্গে থাকার জন্য আনা হয়েছে,<br> <span class="br-ind"><br><span class="indent">&nbsp;</span></span>রাজকন্যাকে অনুসরণ করবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আনন্দ ও উল্লাসে অগ্রসর হয়ে,<br> <span class="br-ind"><br><span class="indent">&nbsp;</span></span>তারা রাজপ্রাসাদে প্রবেশ করবে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার সন্তানেরা তোমার বাবাদের স্থান নেবে;<br> <span class="br-ind"><br><span class="indent">&nbsp;</span></span>তুমি তাদের সমস্ত দেশের অধিপতি করবে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমার স্মৃতি সকল বংশের পর বংশ চিরস্থায়ী করব;<br> <span class="br-ind"><br><span class="indent">&nbsp;</span></span>সেইজন্য সকল জাতি যুগে যুগে তোমার প্রশংসা করবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্য অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>