<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। কোরহ বংশের সন্তানদের গীত। অলামোৎ<sup class="fnm"><a name="fnm1" href="#fn1">1</a></sup> অনুসারে।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর আমাদের আশ্রয় ও বলো,<br> <span class="br-ind"><br><span class="indent">&nbsp;</span></span>সংকটকালে সদা উপস্থিত সহায়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অতএব আমরা ভয় করব না, যদিও পৃথিবী কম্পিত হয়<br> <span class="br-ind"><br><span class="indent">&nbsp;</span></span>এবং সমুদ্রের বুকে পর্বতসকল পতিত হয়,<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদিও সমুদ্র গর্জন করে ও প্রচণ্ড হয়,<br> <span class="br-ind"><br><span class="indent">&nbsp;</span></span>এবং জলের উত্তালে পর্বতসকল কেঁপে উঠে। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক নদী আছে যার জলস্রোত ঈশ্বরের নগরীকে,<br> <span class="br-ind"><br><span class="indent">&nbsp;</span></span>পরাৎপরের আবাসের পবিত্র স্থানকে আনন্দিত করে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর সে নগরীর মধ্যে আছেন, তার পতন হবে না;<br> <span class="br-ind"><br><span class="indent">&nbsp;</span></span>দিনের শুরুতেই ঈশ্বর তাকে সাহায্য করবেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জাতিগণ বিশৃঙ্খলতায় পূর্ণ এবং তাদের রাজ্য সকল পতিত হয়;<br> <span class="br-ind"><br><span class="indent">&nbsp;</span></span>ঈশ্বরের কণ্ঠস্বর গর্জন করে এবং পৃথিবী গলে যায়! <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু আমাদের সঙ্গে আছেন;<br> <span class="br-ind"><br><span class="indent">&nbsp;</span></span>যাকোবের ঈশ্বর আমাদের উচ্চদুর্গ। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এসো এবং দেখো, সদাপ্রভু কী করেন,<br> <span class="br-ind"><br><span class="indent">&nbsp;</span></span>দেখো, কীভাবে তিনি এই জগতে ধ্বংস নিয়ে আসেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পৃথিবীর প্রান্ত পর্যন্ত<br> <span class="br-ind"><br><span class="indent">&nbsp;</span></span>যুদ্ধ বন্ধ করেন।<br> <span class="br-ind"><br><span class="indent">&nbsp;</span></span>তিনি ধনুক ভেঙে দেন ও বর্শা চূর্ণ করেন;<br> <span class="br-ind"><br><span class="indent">&nbsp;</span></span>তিনি ঢাল সকল আগুনে পুড়িয়ে দেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি বলেন, “শান্ত হও, আর জানো, আমিই ঈশ্বর;<br> <span class="br-ind"><br><span class="indent">&nbsp;</span></span>সমস্ত জাতিতে আমি মহিমান্বিত হব,<br> <span class="br-ind"><br><span class="indent">&nbsp;</span></span>সমস্ত পৃথিবীতে আমি মহিমান্বিত হব।” <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সর্বশক্তিমান সদাপ্রভু আমাদের সঙ্গে আছেন;<br> <span class="br-ind"><br><span class="indent">&nbsp;</span></span>যাকোবের ঈশ্বর আমাদের উচ্চদুর্গ।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সঙ্গীতের একটি প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>