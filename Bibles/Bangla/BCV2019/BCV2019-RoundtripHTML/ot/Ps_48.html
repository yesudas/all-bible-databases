<html><head>
<meta http-equiv="Content-Type" content="text/html;charset=utf-8" />
<title>Ps 48 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 48);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_46.html">46</a> <a href="Ps_47.html">47</a> <b>48</b> <a href="Ps_49.html">49</a> <a href="Ps_50.html">50</a> ... <a href="Ps_150.html">150</a> </div><hr>
<h1>Ps 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটি সঙ্গীত। কোরহ বংশের সন্তানদের একটি গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>আমাদের ঈশ্বরের নগরীতে এবং তাঁর পবিত্র পর্বতে,<br> <span class="br-ind"><br><span class="indent">&nbsp;</span></span>সদাপ্রভু মহান, আর তিনি সর্বোচ্চ প্রশংসার যোগ্য। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কী সুন্দর সেই উচ্চভূমি,<br> <span class="br-ind"><br><span class="indent">&nbsp;</span></span>যা সারা পৃথিবীর আনন্দস্থল,<br> <span class="br-ind"><br><span class="indent">&nbsp;</span></span>সাফোনের উচ্চতার মতো সিয়োন পর্বত,<br> <span class="br-ind"><br><span class="indent">&nbsp;</span></span>যা মহান রাজার নগরী।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর, সেই নগরীর অট্টালিকা সমূহের মধ্যে<br> <span class="br-ind"><br><span class="indent">&nbsp;</span></span>উচ্চদুর্গ বলে নিজেকে প্রকাশ করেছেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পৃথিবীর রাজারা দলে দলে যোগ দিয়েছে<br> <span class="br-ind"><br><span class="indent">&nbsp;</span></span>এবং নগরীর বিরুদ্ধে অভিযান করেছে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু তারা যখন তাকে দেখেছে, তারা বিস্মিত হয়েছে,<br> <span class="br-ind"><br><span class="indent">&nbsp;</span></span>আতঙ্কিত হয়েছে আর পালিয়ে গেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আতঙ্ক তাদের সেখানে গ্রাস করেছিল,<br> <span class="br-ind"><br><span class="indent">&nbsp;</span></span>এবং প্রসববেদনায় ক্লিষ্ট মহিলার মতো যন্ত্রণায় কুঁকড়ে গিয়েছিল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পূবের বাতাসে চূর্ণবিচূর্ণ হওয়া তর্শীশের জাহাজের মতো<br> <span class="br-ind"><br><span class="indent">&nbsp;</span></span>তুমি তাদের ধ্বংস করেছিলে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমরা যেমন শুনেছি,<br> <span class="br-ind"><br><span class="indent">&nbsp;</span></span>সর্বশক্তিমান সদাপ্রভুর নগরীতে,<br> <span class="br-ind"><br><span class="indent">&nbsp;</span></span>আমাদের ঈশ্বরের নগরীতে<br> <span class="br-ind"><br><span class="indent">&nbsp;</span></span>তেমন দেখেছি:<br> <span class="br-ind"><br><span class="indent">&nbsp;</span></span>ঈশ্বর চিরকাল তাকে<br> <span class="br-ind"><br><span class="indent">&nbsp;</span></span>সুরক্ষিত রাখেন। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মন্দিরে, হে ঈশ্বর,<br> <span class="br-ind"><br><span class="indent">&nbsp;</span></span>আমরা তোমার অবিচল প্রেমে ধ্যান করি।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার নামের মতো, হে ঈশ্বর,<br> <span class="br-ind"><br><span class="indent">&nbsp;</span></span>তোমার প্রশংসা পৃথিবীর প্রান্ত পর্যন্ত পৌঁছায়;<br> <span class="br-ind"><br><span class="indent">&nbsp;</span></span>তোমার শক্তিশালী ডান হাত ধার্মিকতায় পূর্ণ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ন্যায়বিচারে,<br> <span class="br-ind"><br><span class="indent">&nbsp;</span></span>সিয়োন পর্বত উল্লাস করে,<br> <span class="br-ind"><br><span class="indent">&nbsp;</span></span>যিহূদার সকল গ্রাম আনন্দিত হয়। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাও, জেরুশালেম নগরী<sup class="fnm"><a name="fnm1" href="#fn1">1</a></sup> পরিদর্শন করো,<br> <span class="br-ind"><br><span class="indent">&nbsp;</span></span>তার দুর্গসকল গণনা করো;<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তার দৃঢ় প্রাচীর লক্ষ্য করো,<br> <span class="br-ind"><br><span class="indent">&nbsp;</span></span>তার অট্টালিকা সকল দেখো,<br> <span class="br-ind"><br><span class="indent">&nbsp;</span></span>যেন তুমি আগামী প্রজন্মের কাছে<br> <span class="br-ind"><br><span class="indent">&nbsp;</span></span>এই সবের বর্ণনা করতে পারো। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ এই ঈশ্বর অনন্তকাল ধরে আমাদের ঈশ্বর;<br> <span class="br-ind"><br><span class="indent">&nbsp;</span></span>তিনি শেষ পর্যন্ত আমাদের পথপ্রদর্শক হবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় সিয়োন</div>
</div>
<!-- PARSED ABOVE; EDITING MAY BREAK PARSER -->
</body></html>