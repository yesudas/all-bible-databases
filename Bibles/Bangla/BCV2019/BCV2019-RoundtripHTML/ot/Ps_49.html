<html><head>
<meta http-equiv="Content-Type" content="text/html;charset=utf-8" />
<title>Ps 49 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 49);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_47.html">47</a> <a href="Ps_48.html">48</a> <b>49</b> <a href="Ps_50.html">50</a> <a href="Ps_51.html">51</a> ... <a href="Ps_150.html">150</a> </div><hr>
<h1>Ps 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। কোরহ বংশের সন্তানদের একটি গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে লোকসকল, তোমরা শোনো;<br> <span class="br-ind"><br><span class="indent">&nbsp;</span></span>সকল পৃথিবীবাসীগণ, কর্ণপাত করো,<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>উচ্চ এবং নিচু,<br> <span class="br-ind"><br><span class="indent">&nbsp;</span></span>ধনী এবং দরিদ্র, শোনো:<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার মুখ প্রজ্ঞার কথা বলবে;<br> <span class="br-ind"><br><span class="indent">&nbsp;</span></span>আমার হৃদয়ের ধ্যান তোমাকে বোধশক্তি দেবে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি নীতিবাক্যের প্রতি কর্ণপাত করব;<br> <span class="br-ind"><br><span class="indent">&nbsp;</span></span>বীণা সহযোগে আমি আমার ধাঁধা ব্যাখ্যা করব: <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন অমঙ্গলের দিন আসে তখন আমি কেন ভীত হব,<br> <span class="br-ind"><br><span class="indent">&nbsp;</span></span>যখন দুষ্ট ছলনাকারী আমাকে ঘিরে ধরে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা তাদের সম্পত্তিতে আস্থা রাখে<br> <span class="br-ind"><br><span class="indent">&nbsp;</span></span>আর নিজেদের মহা ঐশ্বর্যে গর্ব করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেউ অপরের জীবন মুক্ত করতে পারে না<br> <span class="br-ind"><br><span class="indent">&nbsp;</span></span>অথবা তাদের জন্য ঈশ্বরকে মুক্তিপণ দিতে পারে না।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জীবনের মুক্তিপণ বহুমূল্য;<br> <span class="br-ind"><br><span class="indent">&nbsp;</span></span>চিরকাল বেঁচে থাকার জন্য<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এবং মৃত্যু না দেখার জন্য<br> <span class="br-ind"><br><span class="indent">&nbsp;</span></span>কেউ যথেষ্ট পারিশ্রমিক দিতে পারে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ সকলে দেখে যে জ্ঞানীর মৃত্যু হয়,<br> <span class="br-ind"><br><span class="indent">&nbsp;</span></span>অচেতন ও মূর্খও বিনষ্ট হয়,<br> <span class="br-ind"><br><span class="indent">&nbsp;</span></span>তাদের সম্পত্তি অপরের জন্য রেখে যায়।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদিও তাদের ভূসম্পতি তাদেরই নামে ছিল,<br> <span class="br-ind"><br><span class="indent">&nbsp;</span></span>তাদের সমাধিই তাদের অনন্ত গৃহ,<br> <span class="br-ind"><br><span class="indent">&nbsp;</span></span>যেখানে তারা চিরকালের জন্য বাস করবে। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মানুষ, তাদের ধনসম্পত্তি সত্বেও, স্থায়ী হয় না;<br> <span class="br-ind"><br><span class="indent">&nbsp;</span></span>তারা পশুর মতো বিনষ্ট হয়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা নিজেদের উপর আস্থা রাখে তাদের এই পরিণাম হয়,<br> <span class="br-ind"><br><span class="indent">&nbsp;</span></span>এবং তাদেরও হয়, যারা তাদের অনুগামী এবং তাদের কথা সমর্থন করে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা মেষের মতো মৃত্যুর জন্য নির্ধারিত;<br> <span class="br-ind"><br><span class="indent">&nbsp;</span></span>মৃত্যু তাদের পালক হবে<br> <span class="br-ind"><br><span class="indent">&nbsp;</span></span>কিন্তু সকালে ন্যায়পরায়ণ তাদের উপর কর্তৃত্ব করবে।<br> <span class="br-ind"><br><span class="indent">&nbsp;</span></span>আপন রাজকীয় অট্টালিকা থেকে দূরে<br> <span class="br-ind"><br><span class="indent">&nbsp;</span></span>তাদের দেহ সমাধির মধ্যে ক্ষয় হবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু ঈশ্বর আমাকে পাতালের গর্ভ থেকে মুক্ত করবেন;<br> <span class="br-ind"><br><span class="indent">&nbsp;</span></span>আমাকে তিনি নিশ্চয় তাঁর কাছে নিয়ে যাবেন।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যখন দুষ্টরা ধনের প্রাচুর্যে বৃদ্ধি পায়<br> <span class="br-ind"><br><span class="indent">&nbsp;</span></span>আর তাদের গৃহের শোভা বৃদ্ধি পায়, তখন শঙ্কিত হোয়ো না;<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ যখন তাদের মৃত্যু হবে তারা তাদের সাথে কিছুই নিয়ে যাবে না,<br> <span class="br-ind"><br><span class="indent">&nbsp;</span></span>তাদের ঐশ্বর্য তাদের সঙ্গে সমাধি পর্যন্ত যাবে না।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এই জীবনে তারা নিজেদের ধন্য মনে করে<br> <span class="br-ind"><br><span class="indent">&nbsp;</span></span>এবং তাদের সাফল্যে তারা অপরের প্রশংসা পায়।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তাদের মৃত্যু হবে, যেমন তাদের পূর্বে সকলের হয়েছে,<br> <span class="br-ind"><br><span class="indent">&nbsp;</span></span>এবং আর কোনোদিন জীবনের আলো দেখবে না। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যাদের ধনসম্পত্তি আছে কিন্তু বোধশক্তি নেই<br> <span class="br-ind"><br><span class="indent">&nbsp;</span></span>তারা পশুর মতো, যা বিনষ্ট হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>