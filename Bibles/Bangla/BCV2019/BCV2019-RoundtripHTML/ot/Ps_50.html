<html><head>
<meta http-equiv="Content-Type" content="text/html;charset=utf-8" />
<title>Ps 50 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 50);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_48.html">48</a> <a href="Ps_49.html">49</a> <b>50</b> <a href="Ps_51.html">51</a> <a href="Ps_52.html">52</a> ... <a href="Ps_150.html">150</a> </div><hr>
<h1>Ps 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু, পরাক্রমী জন, তিনিই ঈশ্বর, তিনি কথা বলেন<br> <span class="br-ind"><br><span class="indent">&nbsp;</span></span>সূর্যের উদয় থেকে অস্ত যাওয়ার স্থান পর্যন্ত<br> <span class="br-ind"><br><span class="indent">&nbsp;</span></span>তিনি পৃথিবীর সকল মানুষদের তলব করেন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সিয়োন থেকে, পরম সৌন্দর্যের স্থান থেকে,<br> <span class="br-ind"><br><span class="indent">&nbsp;</span></span>ঈশ্বর দীপ্তিমান রয়েছেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর আসছেন<br> <span class="br-ind"><br><span class="indent">&nbsp;</span></span>আর তিনি নীরব রইবেন না;<br> <span class="br-ind"><br><span class="indent">&nbsp;</span></span>এক সর্বগ্রাসী আগুন তাঁর অগ্রবর্তী,<br> <span class="br-ind"><br><span class="indent">&nbsp;</span></span>এবং এক প্রচণ্ড ঝড় তাঁর চতুর্দিকে বইছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি আকাশমণ্ডলকে তলব করলেন,<br> <span class="br-ind"><br><span class="indent">&nbsp;</span></span>এবং পৃথিবীকেও, যেন তিনি তাঁর ভক্তজনের বিচার করেন:<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“এই পবিত্র লোকেদের আমার কাছে একত্রিত করো,<br> <span class="br-ind"><br><span class="indent">&nbsp;</span></span>যারা বলিদানসহ আমার সঙ্গে এক নিয়ম স্থাপন করেছিল।”<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশমণ্ডল তাঁর ধার্মিকতা প্রচার করে,<br> <span class="br-ind"><br><span class="indent">&nbsp;</span></span>কারণ তিনি ন্যায়ের ঈশ্বর। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“শোনো, আমার ভক্তজন, আর আমি কথা বলব;<br> <span class="br-ind"><br><span class="indent">&nbsp;</span></span>ইস্রায়েল, আমি তোমার বিরুদ্ধে সাক্ষ্য দেব:<br> <span class="br-ind"><br><span class="indent">&nbsp;</span></span>আমি ঈশ্বর, তোমার ঈশ্বর।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার নিবেদিত নৈবেদ্য সম্পর্কে আমি তোমার বিরুদ্ধে কোনো অভিযোগ আনব না<br> <span class="br-ind"><br><span class="indent">&nbsp;</span></span>অথবা তোমার হোমবলি সম্পর্কে, যা সর্বক্ষণ আমার সম্মুখে।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার গোশালা থেকে আমার বলদের প্রয়োজন নেই<br> <span class="br-ind"><br><span class="indent">&nbsp;</span></span>অথবা তোমার খোঁয়াড় থেকে ছাগলের প্রয়োজন নেই,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ অরণ্যের সকল প্রাণী আমার,<br> <span class="br-ind"><br><span class="indent">&nbsp;</span></span>এবং হাজার পর্বতের উপর গবাদি পশুও আমার।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পর্বতমালার সব পাখি আমার পরিচিত,<br> <span class="br-ind"><br><span class="indent">&nbsp;</span></span>আর প্রান্তরের সব কীটপতঙ্গ আমার।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদি আমি ক্ষুধার্ত হই আমি তোমাকে কিছু বলব না,<br> <span class="br-ind"><br><span class="indent">&nbsp;</span></span>কারণ এই পৃথিবী আমার, আর যা কিছু এতে আছে, তাও আমার।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি কি বলদের মাংস খাই<br> <span class="br-ind"><br><span class="indent">&nbsp;</span></span>বা ছাগলের রক্ত পান করি? <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“ঈশ্বরের উদ্দেশে ধন্যবাদের নৈবেদ্য উৎসর্গ করো,<br> <span class="br-ind"><br><span class="indent">&nbsp;</span></span>পরাৎপরের কাছে তোমার শপথ পূর্ণ করো,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এবং সংকটের দিনে আমাকে ডাকো;<br> <span class="br-ind"><br><span class="indent">&nbsp;</span></span>আমি তোমাকে উদ্ধার করব, আর তুমি আমার গৌরব করবে।”<br></div>
<div class="v" id="v16"><span class="vn">16</span> <span class="br-p"><br><br></span>কিন্তু দুষ্ট ব্যক্তিকে ঈশ্বর বলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমার বিধি পাঠ করার কী অধিকার তোমার আছে<br> <span class="br-ind"><br><span class="indent">&nbsp;</span></span>অথবা আমার নিয়ম তোমার মুখে আনার?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি আমার নির্দেশ ঘৃণা করো<br> <span class="br-ind"><br><span class="indent">&nbsp;</span></span>আর আমার সকল আদেশ অগ্রাহ্য করো।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যখন তুমি এক চোর দেখো, তুমি তার সঙ্গে যুক্ত হও;<br> <span class="br-ind"><br><span class="indent">&nbsp;</span></span>আর তুমি ব্যভিচারীদের সঙ্গে সময় কাটাও।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি তোমার মুখ অসৎ কাজে ব্যবহার করো<br> <span class="br-ind"><br><span class="indent">&nbsp;</span></span>আর তোমার জিভ ছলনায় সাজিয়ে রাখো।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি বসে থাকো আর তোমার ভাইয়ের বিরুদ্ধে সাক্ষ্য দাও<br> <span class="br-ind"><br><span class="indent">&nbsp;</span></span>এবং তোমার নিজের মায়ের সন্তানের নিন্দা করো।<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যখন তুমি এসব করেছিলে আর আমি নীরব ছিলাম,<br> <span class="br-ind"><br><span class="indent">&nbsp;</span></span>তুমি ভেবেছিলে যে আমি ঠিক তোমারই মতো।<br> <span class="br-ind"><br><span class="indent">&nbsp;</span></span>কিন্তু এখন আমি তোমাকে তিরস্কার করি<br> <span class="br-ind"><br><span class="indent">&nbsp;</span></span>এবং আমার সব অভিযোগ তোমার সামনে রাখি। <span class="br-p"><br><br></span><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“তোমরা যারা ঈশ্বরকে ভুলে যাও, এখন বিবেচনা করো,<br> <span class="br-ind"><br><span class="indent">&nbsp;</span></span>নতুবা আমি তোমাদের ছিন্নভিন্ন করব, কেউ তোমাকে রক্ষা করবে না:<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যারা ধন্যবাদের নৈবেদ্য নিবেদন করে, তারা আমাকে সম্মান করে,<br> <span class="br-ind"><br><span class="indent">&nbsp;</span></span>আর যে নির্দোষ তাকে আমি আমার পরিত্রাণ দেখাব।”<br></div>
</div>
<!-- PARSED ABOVE; EDITING MAY BREAK PARSER -->
</body></html>