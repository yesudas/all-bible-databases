<html><head>
<meta http-equiv="Content-Type" content="text/html;charset=utf-8" />
<title>Ps 51 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 51);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_49.html">49</a> <a href="Ps_50.html">50</a> <b>51</b> <a href="Ps_52.html">52</a> <a href="Ps_53.html">53</a> ... <a href="Ps_150.html">150</a> </div><hr>
<h1>Ps 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত। বৎশেবার সঙ্গে ব্যভিচারে লিপ্ত হওয়ার পরে যখন নাথন ভাববাদী দাউদের কাছে গিয়েছিল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তোমার অবিচল প্রেম অনুযায়ী<br> <span class="br-ind"><br><span class="indent">&nbsp;</span></span>আমার উপর দয়া করো;<br> <span class="br-ind"><br><span class="indent">&nbsp;</span></span>তোমার অপার করুণা অনুযায়ী<br> <span class="br-ind"><br><span class="indent">&nbsp;</span></span>আমার সকল অপরাধ মার্জনা করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার সকল অন্যায় মুছে দাও<br> <span class="br-ind"><br><span class="indent">&nbsp;</span></span>আর আমার পাপ থেকে আমাকে শুচি করো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ আমি আমার অপরাধসকল জানি,<br> <span class="br-ind"><br><span class="indent">&nbsp;</span></span>আর আমার পাপ সর্বদা আমার সম্মুখে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার বিরুদ্ধে, তোমারই বিরুদ্ধে, আমি পাপ করেছি<br> <span class="br-ind"><br><span class="indent">&nbsp;</span></span>আর তোমার দৃষ্টিতে যা অন্যায় তাই করেছি;<br> <span class="br-ind"><br><span class="indent">&nbsp;</span></span>অতএব তুমি তোমার বাক্যে ধর্মময়<br> <span class="br-ind"><br><span class="indent">&nbsp;</span></span>আর যখন বিচার করো তখন ন্যায়পরায়ণ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিশ্চয়ই অপরাধে আমার জন্ম হয়েছে,<br> <span class="br-ind"><br><span class="indent">&nbsp;</span></span>পাপে আমার মা আমাকে গর্ভে ধারণ করেছিলেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তবুও মাতৃগর্ভে তুমি বিশ্বস্ততা কামনা করেছিলে;<br> <span class="br-ind"><br><span class="indent">&nbsp;</span></span>সেই গোপন স্থানে তুমি আমাকে প্রজ্ঞা শিক্ষা দিয়েছিলে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার পাপ থেকে আমাকে শুদ্ধ করো<sup class="fnm"><a name="fnm1" href="#fn1">1</a></sup>, আর আমি শুচি হব;<br> <span class="br-ind"><br><span class="indent">&nbsp;</span></span>আমাকে পরিষ্কার করো, আর আমি বরফের থেকেও সাদা হব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাকে আনন্দ ও উল্লাসের বাক্য শোনাও;<br> <span class="br-ind"><br><span class="indent">&nbsp;</span></span>আমার হাড়গোড়, যা তুমি পিষে দিয়েছ, এখন আমোদ করুক।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার পাপ থেকে তোমার মুখ লুকাও<br> <span class="br-ind"><br><span class="indent">&nbsp;</span></span>আর আমার সকল অন্যায় মার্জনা করো। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, আমার মধ্যে এক বিশুদ্ধ হৃদয় সৃষ্টি করো,<br> <span class="br-ind"><br><span class="indent">&nbsp;</span></span>আর এক অবিচল আত্মা আমার মধ্যে সঞ্জীবিত করো।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাকে তোমার সান্নিধ্য থেকে দূর কোরো না<br> <span class="br-ind"><br><span class="indent">&nbsp;</span></span>আর তোমার পবিত্র আত্মাকে আমার কাছ থেকে নিয়ো না।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার পরিত্রাণের আনন্দ আবার আমাকে ফিরিয়ে দাও<br> <span class="br-ind"><br><span class="indent">&nbsp;</span></span>আর আমাকে বাঁচিয়ে রাখতে এক ইচ্ছুক আত্মা দাও। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন আমি অপরাধীদের তোমার পথ শিক্ষা দেব,<br> <span class="br-ind"><br><span class="indent">&nbsp;</span></span>যাতে পাপীরা তোমার দিকে ফিরে আসে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>রক্তপাতের দোষ থেকে আমাকে উদ্ধার করো, হে ঈশ্বর,<br> <span class="br-ind"><br><span class="indent">&nbsp;</span></span>তুমি আমার ঈশ্বর আমার রক্ষাকর্তা,<br> <span class="br-ind"><br><span class="indent">&nbsp;</span></span>আর আমার জিভ তোমার ন্যায়পরায়ণতার বিষয়ে গান করবে।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে সদাপ্রভু, আমার ঠোঁট খুলে দাও,<br> <span class="br-ind"><br><span class="indent">&nbsp;</span></span>আর আমার মুখ তোমার প্রশংসা ঘোষণা করবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি নৈবেদ্যতে আমোদ করো না, করলে আমি নিয়ে আসতাম;<br> <span class="br-ind"><br><span class="indent">&nbsp;</span></span>তুমি হোমবলি চাওনি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ভগ্ন আত্মা আমার নৈবেদ্য, হে ঈশ্বর;<br> <span class="br-ind"><br><span class="indent">&nbsp;</span></span>ভগ্ন ও অনুতপ্ত হৃদয়<br> <span class="br-ind"><br><span class="indent">&nbsp;</span></span>হে ঈশ্বর, তুমি তুচ্ছ করবে না। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি আপন অনুগ্রহে সিয়োনের মঙ্গল করো,<br> <span class="br-ind"><br><span class="indent">&nbsp;</span></span>জেরুশালেমের প্রাচীর নির্মাণ করো।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তখন তুমি ধার্মিকদের নৈবেদ্যে আর সম্পূর্ণ হোমবলিতে<br> <span class="br-ind"><br><span class="indent">&nbsp;</span></span>আমোদ করবে;<br> <span class="br-ind"><br><span class="indent">&nbsp;</span></span>তখন লোকে তোমার বেদিতে বলদ উৎসর্গ করবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> হিব্রু ভাষায় <!--raw 1 bo --><em><!--endraw 1-->আমাকে শুদ্ধ করো এসোব ডাল দিয়ে<!--raw 1 bo --></em><!--endraw 1--></div>
</div>
<!-- PARSED ABOVE; EDITING MAY BREAK PARSER -->
</body></html>