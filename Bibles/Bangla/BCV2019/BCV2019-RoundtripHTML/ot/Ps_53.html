<html><head>
<meta http-equiv="Content-Type" content="text/html;charset=utf-8" />
<title>Ps 53 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 53);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_51.html">51</a> <a href="Ps_52.html">52</a> <b>53</b> <a href="Ps_54.html">54</a> <a href="Ps_55.html">55</a> ... <a href="Ps_150.html">150</a> </div><hr>
<h1>Ps 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। মহলৎ<sup class="fnm"><a name="fnm1" href="#fn1">1</a></sup> অনুসারে। দাউদের মস্কীল<sup class="fnm"><a name="fnm2" href="#fn2">2</a></sup>।</b> <span class="br-p"><br><br></span><span class="br-ind"><br><span class="indent">&nbsp;</span></span>মূর্খ নিজের হৃদয়ে বলে,<br> <span class="br-ind"><br><span class="indent">&nbsp;</span></span>“ঈশ্বর নেই।”<br> <span class="br-ind"><br><span class="indent">&nbsp;</span></span>তারা অসৎ, আর তাদের চলার পথভ্রষ্ট;<br> <span class="br-ind"><br><span class="indent">&nbsp;</span></span>সৎকর্ম করে এমন কেউ নেই। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঈশ্বর স্বর্গ থেকে<br> <span class="br-ind"><br><span class="indent">&nbsp;</span></span>সব মানুষের প্রতি দৃষ্টিপাত করেন,<br> <span class="br-ind"><br><span class="indent">&nbsp;</span></span>তিনি দেখেন সুবিবেচক কেউ আছে কি না,<br> <span class="br-ind"><br><span class="indent">&nbsp;</span></span>ঈশ্বর সন্ধানী কেউ আছে কি না!<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সবাই বিপথগামী হয়েছে, সবাই অসৎ হয়েছে;<br> <span class="br-ind"><br><span class="indent">&nbsp;</span></span>সৎকর্ম করে এমন কেউ নেই,<br> <span class="br-ind"><br><span class="indent">&nbsp;</span></span>একজনও নেই। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এসব অনিষ্টকারীদের কি কিছুই জ্ঞান নেই? <span class="br-p"><br><br></span>তারা আমার ভক্তদের রুটি খাওয়ার মতো গ্রাস করে;<br> <span class="br-ind"><br><span class="indent">&nbsp;</span></span>তারা ঈশ্বরকে কখনও ডাকে না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিদারুণ আতঙ্কে তারা বিহ্বল হয়েছে,<br> <span class="br-ind"><br><span class="indent">&nbsp;</span></span>এমন আতঙ্ক যা তারা আগে জানেনি।<br> <span class="br-ind"><br><span class="indent">&nbsp;</span></span>ঈশ্বর তোমার শত্রুদের হাড়গোড় চারিদিকে ছড়িয়ে দেবেন।<br> <span class="br-ind"><br><span class="indent">&nbsp;</span></span>তুমি তাদের লজ্জিত করবে কারণ ঈশ্বর তাদের প্রত্যাখ্যান করেছেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আহা, ইস্রায়েলের পরিত্রাণ আসবে সিয়োন থেকে!<br> <span class="br-ind"><br><span class="indent">&nbsp;</span></span>যখন ঈশ্বর আপন ভক্তজনের পুনরুদ্ধার করবেন,<br> <span class="br-ind"><br><span class="indent">&nbsp;</span></span>তখন যাকোব উল্লাসিত হবে আর ইস্রায়েল আনন্দ করবে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সঙ্গীতের প্রতিশব্দ</div>
<div class="fn"><sup class="fnt"><a name="fn2" href="#fnm2">2</a></sup> সম্ভবত সাহিত্যের অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>