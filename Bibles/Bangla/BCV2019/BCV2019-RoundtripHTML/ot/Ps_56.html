<html><head>
<meta http-equiv="Content-Type" content="text/html;charset=utf-8" />
<title>Ps 56 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 56);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_54.html">54</a> <a href="Ps_55.html">55</a> <b>56</b> <a href="Ps_57.html">57</a> <a href="Ps_58.html">58</a> ... <a href="Ps_150.html">150</a> </div><hr>
<h1>Ps 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের মিকতাম<sup class="fnm"><a name="fnm1" href="#fn1">1</a></sup>। সুর: “সুদূর ওক বৃক্ষের উপর ঘুঘু।” যখন ফিলিস্তিনীরা গাত নগরে দাউদকে বন্দি করেছিল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমার প্রতি কৃপা করো,<br> <span class="br-ind"><br><span class="indent">&nbsp;</span></span>কারণ আমার শত্রুরা আমার পশ্চাদ্ধাবন করে;<br> <span class="br-ind"><br><span class="indent">&nbsp;</span></span>সারাদিন তারা তাদের আক্রমণ চালিয়ে যায়।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার প্রতিপক্ষরা সারাদিন আমাকে অনুসরণ করে;<br> <span class="br-ind"><br><span class="indent">&nbsp;</span></span>তাদের অহংকারে অনেকে আমাকে আক্রমণ করছে। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন আমি ভীত, আমি তোমার উপর আস্থা রাখি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরে, আমি যার বাক্যের প্রশংসা করি—<br> <span class="br-ind"><br><span class="indent">&nbsp;</span></span>আমি ঈশ্বরে আস্থা রাখি এবং ভীত হই না।<br> <span class="br-ind"><br><span class="indent">&nbsp;</span></span>সামান্য মানুষ আমার কী করতে পারে? <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সারাদিন তারা আমার কথা বিকৃত করে;<br> <span class="br-ind"><br><span class="indent">&nbsp;</span></span>তাদের সমস্ত পরিকল্পনা আমার ধ্বংসের উদ্দেশে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা ষড়যন্ত্র করে, তারা ওৎ পেতে থাকে,<br> <span class="br-ind"><br><span class="indent">&nbsp;</span></span>আমার জীবন নেওয়ার জন্য,<br> <span class="br-ind"><br><span class="indent">&nbsp;</span></span>তারা আমার পদক্ষেপের উপর লক্ষ্য রাখে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের দুষ্টতার কারণে তাদের পালাতে দিয়ো না;<br> <span class="br-ind"><br><span class="indent">&nbsp;</span></span>হে ঈশ্বর, তোমার ক্রোধে, এদের সকলকে নিপাত করো। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার দুর্দশা তোমার লিপিতে লিখে রাখো;<br> <span class="br-ind"><br><span class="indent">&nbsp;</span></span>তোমার পুঁথিতে আমার চোখের জলের হিসাব রাখো—<br> <span class="br-ind"><br><span class="indent">&nbsp;</span></span>তা কি তোমার লিপিতে লেখা নেই?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যখন আমি তোমার কাছে সাহায্যের প্রার্থনা করব<br> <span class="br-ind"><br><span class="indent">&nbsp;</span></span>তখন আমার শত্রুরা পিছু ফিরবে।<br> <span class="br-ind"><br><span class="indent">&nbsp;</span></span>এতে আমি জানব যে ঈশ্বর আমার পক্ষে আছেন। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরে, আমি যার বাক্যের প্রশংসা করি,<br> <span class="br-ind"><br><span class="indent">&nbsp;</span></span>সদাপ্রভুতে, আমি যার বাক্যের প্রশংসা করি—<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরে আমি আস্থা রাখি আর ভীত হই না।<br> <span class="br-ind"><br><span class="indent">&nbsp;</span></span>মানুষ আমার কী করতে পারে? <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে ঈশ্বর, তোমার প্রতি আমার শপথ পূর্ণ করতে আমি বাধ্য;<br> <span class="br-ind"><br><span class="indent">&nbsp;</span></span>আমি তোমার কাছে ধন্যবাদের নৈবেদ্য নিবেদন করব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কারণ মৃত্যুর কবল থেকে তুমি আমাকে উদ্ধার করেছ<br> <span class="br-ind"><br><span class="indent">&nbsp;</span></span>এবং হোঁচট খাওয়া থেকে আমার পা সাবধানে রেখেছ,<br> <span class="br-ind"><br><span class="indent">&nbsp;</span></span>যেন জীবনের আলোতে<br> <span class="br-ind"><br><span class="indent">&nbsp;</span></span>আমি ঈশ্বরের সম্মুখে চলতে পারি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের বা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>