<html><head>
<meta http-equiv="Content-Type" content="text/html;charset=utf-8" />
<title>Ps 57 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 57);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_55.html">55</a> <a href="Ps_56.html">56</a> <b>57</b> <a href="Ps_58.html">58</a> <a href="Ps_59.html">59</a> ... <a href="Ps_150.html">150</a> </div><hr>
<h1>Ps 57</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের মিকতাম<sup class="fnm"><a name="fnm1" href="#fn1">1</a></sup>। সেই সময়ে রচিত যখন তিনি শৌলের হাত থেকে পালিয়ে গুহায় লুকিয়েছিলেন। সুর “ধ্বংস কোরো না।”</b> <span class="br-p"><br><br></span><span class="br-ind"><br><span class="indent">&nbsp;</span></span>আমার প্রতি কৃপা করো, হে আমার ঈশ্বর, আমার প্রতি কৃপা করো,<br> <span class="br-ind"><br><span class="indent">&nbsp;</span></span>কারণ আমি তোমাতে আশ্রয় নিয়েছি।<br> <span class="br-ind"><br><span class="indent">&nbsp;</span></span>যতক্ষণ না পর্যন্ত বিপদ কেটে যায়<br> <span class="br-ind"><br><span class="indent">&nbsp;</span></span>আমি তোমার ডানার ছায়ায় আশ্রয় নেবো। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি পরাৎপর ঈশ্বরের কাছে প্রার্থনা করব,<br> <span class="br-ind"><br><span class="indent">&nbsp;</span></span>ঈশ্বরের কাছে যিনি আমার প্রতি তাঁর সঙ্কল্প পূর্ণ করেন।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা আমার পশ্চাদ্ধাবন করে তাদের তিরস্কার করে<br> <span class="br-ind"><br><span class="indent">&nbsp;</span></span>তিনি স্বর্গ থেকে সাহায্য পাঠিয়ে আমাকে রক্ষা করেন;<br> <span class="br-ind"><br><span class="indent">&nbsp;</span></span>ঈশ্বর তাঁর অবিচল প্রেম ও বিশ্বস্ততা প্রেরণ করেন। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি সিংহদের মধ্যে রয়েছি;<br> <span class="br-ind"><br><span class="indent">&nbsp;</span></span>ক্ষুধার্ত বন্যপশুদের মাঝে বাস করতে আমি বাধ্য হয়েছি—<br> <span class="br-ind"><br><span class="indent">&nbsp;</span></span>মানুষ যাদের দাঁত বর্শা ও তির,<br> <span class="br-ind"><br><span class="indent">&nbsp;</span></span>যাদের জিভ ধারালো তরোয়াল। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে ঈশ্বর, আকাশমণ্ডলের ঊর্ধ্বে গৌরবান্বিত হও;<br> <span class="br-ind"><br><span class="indent">&nbsp;</span></span>তোমার মহিমা সারা পৃথিবীতে ব্যাপ্ত হোক। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার শত্রুরা আমার জন্য এক ফাঁদ পেতেছে—<br> <span class="br-ind"><br><span class="indent">&nbsp;</span></span>আমি হতাশায় নত হয়েছিলাম।<br> <span class="br-ind"><br><span class="indent">&nbsp;</span></span>আমার চলার পথে তারা এক গর্ত খুঁড়েছিল—<br> <span class="br-ind"><br><span class="indent">&nbsp;</span></span>কিন্তু সেই গর্তে তারা নিজেরাই পড়ে গেল। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, আমার হৃদয় তোমাতে অবিচল রয়েছে,<br> <span class="br-ind"><br><span class="indent">&nbsp;</span></span>আমার হৃদয় অবিচল;<br> <span class="br-ind"><br><span class="indent">&nbsp;</span></span>আমি গান ও সঙ্গীত রচনা করব।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জেগে ওঠো, হে আমার প্রাণ!<br> <span class="br-ind"><br><span class="indent">&nbsp;</span></span>জেগে ওঠো, বীণা ও সুরবাহার!<br> <span class="br-ind"><br><span class="indent">&nbsp;</span></span>আমি প্রত্যুষকে জাগিয়ে তুলব। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সদাপ্রভু, জাতিগণের মাঝে আমি তোমার প্রশংসা করব;<br> <span class="br-ind"><br><span class="indent">&nbsp;</span></span>লোকেদের মাঝে আমি তোমার স্তব করব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ তোমার অবিচল প্রেম আকাশমণ্ডল ছোঁয়া;<br> <span class="br-ind"><br><span class="indent">&nbsp;</span></span>তোমার বিশ্বস্ততা আকাশচুম্বী। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে ঈশ্বর, আকাশমণ্ডলের ঊর্ধ্বে গৌরবান্বিত হও;<br> <span class="br-ind"><br><span class="indent">&nbsp;</span></span>তোমার মহিমা সারা পৃথিবীতে ব্যাপ্ত হোক।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের বা সঙ্গীতের একটি প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>