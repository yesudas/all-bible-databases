<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের মিকতাম<sup class="fnm"><a name="fnm1" href="#fn1">1</a></sup>। সুর “ধ্বংস কোরো না।”</b> <span class="br-p"><br><br></span><span class="br-ind"><br><span class="indent">&nbsp;</span></span>শাসকগণ, তোমরা কি সত্যিই ন্যায়সঙ্গত কথা বলো?<br> <span class="br-ind"><br><span class="indent">&nbsp;</span></span>তোমরা কি সমতার সঙ্গে লোকেদের বিচার করো?<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>না, তোমাদের হৃদয়ে তোমরা অন্যায় পরিকল্পনা করো,<br> <span class="br-ind"><br><span class="indent">&nbsp;</span></span>আর তোমাদের হাত দিয়ে তোমরা পৃথিবীতে হিংসা ছড়াও। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জন্ম থেকেই দুষ্টরা বিপথে যায়;<br> <span class="br-ind"><br><span class="indent">&nbsp;</span></span>মাতৃগর্ভ থেকেই তারা বিপথগামী ও মিথ্যাবাদী।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সাপের বিষের মতোই তাদের বিষ,<br> <span class="br-ind"><br><span class="indent">&nbsp;</span></span>ওরা কালসাপের মতো, যা শুনতে অস্বীকার করে,<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এবং সাপুড়েদের সুর উপেক্ষা করে<br> <span class="br-ind"><br><span class="indent">&nbsp;</span></span>যতই তারা দক্ষতার সঙ্গে বাজাক না কেন। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, তাদের মুখের দাঁতগুলি ভেঙে দাও;<br> <span class="br-ind"><br><span class="indent">&nbsp;</span></span>হে সদাপ্রভু, সেই সিংহদের বিষদাঁত উপড়ে ফেলো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শুকনো জমিতে জলের মতো তারা যেন মিলিয়ে যায়;<br> <span class="br-ind"><br><span class="indent">&nbsp;</span></span>তাদের অস্ত্রশস্ত্র তাদের হাতেই ব্যর্থ করে তোলো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পথে চলার সময় তারা যেন শামুকের মতো গলে পাঁকে পরিণত হয়;<br> <span class="br-ind"><br><span class="indent">&nbsp;</span></span>মৃতজাত শিশুর মতো হোক যে কখনও সূর্যের মুখ না দেখে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর, তরুণ কি প্রবীণ, সকলকে উড়িয়ে নিয়ে যাবেন<br> <span class="br-ind"><br><span class="indent">&nbsp;</span></span>কাঁটাগাছের আগুনের আঁচ তোমাদের পাত্রের গায়ে লাগার আগেই।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অন্যায়ের প্রতিকার দেখে ধার্মিক লোক উল্লাসিত হবে।<br> <span class="br-ind"><br><span class="indent">&nbsp;</span></span>দুষ্টদের রক্তে তারা তাদের পা ধুয়ে নেবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তখন সকলে বলবে,<br> <span class="br-ind"><br><span class="indent">&nbsp;</span></span>“ধার্মিকেরা নিশ্চয় পুরস্কার পায়;<br> <span class="br-ind"><br><span class="indent">&nbsp;</span></span>নিশ্চয় ঈশ্বর আছেন, যিনি জগতের বিচার করেন।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের বা সঙ্গীতের একটি প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>