<html><head>
<meta http-equiv="Content-Type" content="text/html;charset=utf-8" />
<title>Ps 59 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 59);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_57.html">57</a> <a href="Ps_58.html">58</a> <b>59</b> <a href="Ps_60.html">60</a> <a href="Ps_61.html">61</a> ... <a href="Ps_150.html">150</a> </div><hr>
<h1>Ps 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের মিকতাম<sup class="fnm"><a name="fnm1" href="#fn1">1</a></sup>। সুর “ধ্বংস কোরো না।” দাউদকে হত্যা করার জন্য শৌল যখন দাউদের গৃহে গোপনে পাহারা বসিয়েছিল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমার শত্রুদের কবল থেকে আমাকে উদ্ধার করো;<br> <span class="br-ind"><br><span class="indent">&nbsp;</span></span>যারা আমাকে আক্রমণ করে তাদের বিরুদ্ধে আমার উচ্চদুর্গ হও।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অনিষ্টকারীদের কবল থেকে আমাকে উদ্ধার করো<br> <span class="br-ind"><br><span class="indent">&nbsp;</span></span>যারা আমার রক্তের পিপাসী তাদের হাত থেকে আমাকে রক্ষা করো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দেখো, কেমন তারা আমার জন্য গোপনে অপেক্ষা করে!<br> <span class="br-ind"><br><span class="indent">&nbsp;</span></span>নিষ্ঠুর লোক আমার বিরুদ্ধে ষড়যন্ত্র করে<br> <span class="br-ind"><br><span class="indent">&nbsp;</span></span>আমার অন্যায়ের জন্য নয়, আমার পাপের জন্য নয়, হে সদাপ্রভু।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি কোনো অন্যায় করিনি, তবুও তারা আমাকে আক্রমণ করতে প্রস্তুত।<br> <span class="br-ind"><br><span class="indent">&nbsp;</span></span>ওঠো, আর আমাকে সাহায্য করো; আমার দুর্দশার দিকে তাকাও!<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি, সদাপ্রভু, সর্বশক্তিমান ঈশ্বর,<br> <span class="br-ind"><br><span class="indent">&nbsp;</span></span>তুমি ইস্রায়েলের ঈশ্বর,<br> <span class="br-ind"><br><span class="indent">&nbsp;</span></span>জাগ্রত হও আর সমস্ত জাতিগণদের শাস্তি দাও;<br> <span class="br-ind"><br><span class="indent">&nbsp;</span></span>যারা দুষ্ট দেশদ্রোহী তাদের প্রতি দয়া কোরো না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা সন্ধ্যাকালে ফিরে আসে,<br> <span class="br-ind"><br><span class="indent">&nbsp;</span></span>কুকুরের মতো দাঁত খিচিয়ে,<br> <span class="br-ind"><br><span class="indent">&nbsp;</span></span>আর নগরের চারিদিকে ঘুরে বেড়ায়।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখো, তারা মুখ দিয়ে কী অশ্লীল কথা বলে,<br> <span class="br-ind"><br><span class="indent">&nbsp;</span></span>তাদের মুখের বাক্য তরোয়ালের থেকেও ধারালো,<br> <span class="br-ind"><br><span class="indent">&nbsp;</span></span>আর তারা ভাবে, “কে আমাদের কথা শুনতে পায়?”<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু, হে সদাপ্রভু, তুমি তাদের কথায় উপহাস করবে;<br> <span class="br-ind"><br><span class="indent">&nbsp;</span></span>তুমি সেইসব জাতিদের বিদ্রুপ করবে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি আমার শক্তি, আমি তোমার জন্য অপেক্ষা করি;<br> <span class="br-ind"><br><span class="indent">&nbsp;</span></span>তুমি, ঈশ্বর, আমার উচ্চদুর্গ,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার ঈশ্বর যার উপর আমি নির্ভর করতে পারি। <span class="br-p"><br><br></span>ঈশ্বর আমার সামনে অগ্রসর হবেন<br> <span class="br-ind"><br><span class="indent">&nbsp;</span></span>আর যারা আমাকে নিন্দা করে তাদের উপর তিনি আমাকে উল্লাস করতে দেবেন।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু তাদের হত্যা কোরো না, হে সদাপ্রভু, আমার ঢাল,<br> <span class="br-ind"><br><span class="indent">&nbsp;</span></span>নয়তো আমার লোকেরা ভুলে যাবে।<br> <span class="br-ind"><br><span class="indent">&nbsp;</span></span>তোমার পরাক্রমে তাদের উৎখাত করো<br> <span class="br-ind"><br><span class="indent">&nbsp;</span></span>আর তাদের নত করো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের মুখের পাপের জন্য,<br> <span class="br-ind"><br><span class="indent">&nbsp;</span></span>তাদের ঠোঁটের বাক্যের জন্য,<br> <span class="br-ind"><br><span class="indent">&nbsp;</span></span>তারা তাদের গর্বে ধরা পড়ুক।<br> <span class="br-ind"><br><span class="indent">&nbsp;</span></span>তাদের অভিশাপ ও মিথ্যা উচ্চারণে,<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি তোমার ক্রোধে তাদের গ্রাস করো,<br> <span class="br-ind"><br><span class="indent">&nbsp;</span></span>গ্রাস করো যেন তারা নিশ্চিহ্ন হয়।<br> <span class="br-ind"><br><span class="indent">&nbsp;</span></span>তখন পৃথিবীর শেষ প্রান্ত পর্যন্ত জানা যাবে যে<br> <span class="br-ind"><br><span class="indent">&nbsp;</span></span>যাকোবের ঈশ্বর শাসন করেন। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা সন্ধ্যাকালে ফিরে আসে,<br> <span class="br-ind"><br><span class="indent">&nbsp;</span></span>কুকুরের মতো দাঁত খিচিয়ে,<br> <span class="br-ind"><br><span class="indent">&nbsp;</span></span>আর নগরের চারিদিকে ঘুরে বেড়ায়।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা খাবারের খোঁজে এদিকে ওদিকে যায়<br> <span class="br-ind"><br><span class="indent">&nbsp;</span></span>আর পরিতৃপ্ত না হলে চিৎকার করে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু আমি তোমার পরাক্রমের গান গাইব,<br> <span class="br-ind"><br><span class="indent">&nbsp;</span></span>সকালে আমি তোমার দয়ার গান গাইব;<br> <span class="br-ind"><br><span class="indent">&nbsp;</span></span>কারণ তুমি আমার উচ্চদুর্গ,<br> <span class="br-ind"><br><span class="indent">&nbsp;</span></span>সংকটকালে আমার সহায়। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি আমার বলো, আমি তোমার প্রশংসাগান করব;<br> <span class="br-ind"><br><span class="indent">&nbsp;</span></span>তুমি, হে ঈশ্বর, আমার উচ্চদুর্গ,<br> <span class="br-ind"><br><span class="indent">&nbsp;</span></span>আমার ঈশ্বর, আমি যার উপর নির্ভর করতে পারি।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের বা সঙ্গীতের একটি প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>