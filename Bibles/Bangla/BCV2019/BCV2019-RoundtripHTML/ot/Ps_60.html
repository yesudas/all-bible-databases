<html><head>
<meta http-equiv="Content-Type" content="text/html;charset=utf-8" />
<title>Ps 60 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 60);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_58.html">58</a> <a href="Ps_59.html">59</a> <b>60</b> <a href="Ps_61.html">61</a> <a href="Ps_62.html">62</a> ... <a href="Ps_150.html">150</a> </div><hr>
<h1>Ps 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের মিকতাম<sup class="fnm"><a name="fnm1" href="#fn1">1</a></sup>। যখন আরাম-নহরয়িমের এবং আরাম-সোবার সঙ্গে তার যুদ্ধ হয় এবং যোয়াব যখন ফিরে এসে লবণ উপত্যকায় বারো হাজার ইদোমীয়দের হত্যা করেছিলেন, তখন দাউদ এই শিক্ষামূলক গীতটি রচনা করেন। সুর: “নিয়মের কমল।”</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি আমাদের পরিত্যাগ করেছ আর আমাদের প্রতিরক্ষা ভগ্ন করেছ;<br> <span class="br-ind"><br><span class="indent">&nbsp;</span></span>তুমি ক্রুদ্ধ হয়েছ—এবার আমাদের পুনরুদ্ধার করো!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি আমাদের দেশ ঝাঁকিয়ে তুলেছ এবং বিদীর্ণ করেছ,<br> <span class="br-ind"><br><span class="indent">&nbsp;</span></span>দেশের ভাঙন প্রতিকার করো কারণ দেশ কাঁপছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি তোমার প্রজাদের দুর্দশার সময় দেখিয়েছ,<br> <span class="br-ind"><br><span class="indent">&nbsp;</span></span>তুমি আমাদের এমন সুরা দিয়েছ যাতে আমরা টলমল হয়েছি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু যারা তোমাকে সম্ভ্রম করে, তুমি তাদের জন্য একটি পতাকা তুলেছ,<br> <span class="br-ind"><br><span class="indent">&nbsp;</span></span>যেন তা সত্যের পক্ষে তুলে ধরা যায়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার ডান হাত দিয়ে তুমি আমাদের রক্ষা করো ও সাহায্য করো,<br> <span class="br-ind"><br><span class="indent">&nbsp;</span></span>যেন তারা উদ্ধার পায় যাদের তুমি ভালোবাসো।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বর তাঁর পবিত্রস্থান থেকে বলেন:<br> <span class="br-ind"><br><span class="indent">&nbsp;</span></span>“জয়ধ্বনিতে আমি শিখিম বিভক্ত করব,<br> <span class="br-ind"><br><span class="indent">&nbsp;</span></span>সুক্কোতের উপত্যকা আমি পরিমাপ করে দেব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গিলিয়দ আমার, মনঃশিও আমার;<br> <span class="br-ind"><br><span class="indent">&nbsp;</span></span>ইফ্রয়িম আমার শিরস্ত্রাণ,<br> <span class="br-ind"><br><span class="indent">&nbsp;</span></span>যিহূদা আমার রাজদণ্ড।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মোয়াব আমার হাত ধোয়ার পাত্র,<br> <span class="br-ind"><br><span class="indent">&nbsp;</span></span>ইদোমের উপরে আমি আমার চটি নিক্ষেপ করব;<br> <span class="br-ind"><br><span class="indent">&nbsp;</span></span>ফিলিস্তিয়ার উপরে আমি জয়ধ্বনি করব।” <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে আমাকে সুরক্ষিত নগরের মধ্যে নিয়ে যাবে?<br> <span class="br-ind"><br><span class="indent">&nbsp;</span></span>কে ইদোম পর্যন্ত আমাকে পথ দেখাবে?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তুমি কি এখন আমাদের ত্যাগ করেছ?<br> <span class="br-ind"><br><span class="indent">&nbsp;</span></span>এবং আমাদের সৈন্যদলের সাথে আর যাবে না?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাদের শত্রুদের বিরুদ্ধে সাহায্য করো,<br> <span class="br-ind"><br><span class="indent">&nbsp;</span></span>কারণ মানুষের সাহায্য নিষ্ফল।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বরের সাথে আমরা জয়লাভ করব,<br> <span class="br-ind"><br><span class="indent">&nbsp;</span></span>এবং তিনি আমাদের শত্রুদের পদদলিত করবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের বা সঙ্গীতের একটি প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>