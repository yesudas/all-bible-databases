<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>যিদূথূন, সঙ্গীত পরিচালকের উদ্দেশ্যে। দাউদের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>আমার প্রাণ নীরবে ঈশ্বরের অপেক্ষায় রয়েছে;<br> <span class="br-ind"><br><span class="indent">&nbsp;</span></span>আমার পরিত্রাণ তাঁর কাছ থেকেই আসে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সত্যিই তিনি আমার শৈল ও আমার পরিত্রাণ;<br> <span class="br-ind"><br><span class="indent">&nbsp;</span></span>তিনি আমার আশ্রয় দুর্গ, আমি কখনও বিচলিত হব না। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর কত কাল শত্রুরা আমাকে লাঞ্ছনা করবে?<br> <span class="br-ind"><br><span class="indent">&nbsp;</span></span>তোমরা সকলে কি আমাকে নিচে ছুঁড়ে ফেলে দেবে?<br> <span class="br-ind"><br><span class="indent">&nbsp;</span></span>তাদের কাছে আমি এক ভগ্ন প্রাচীর ও নড়বড়ে বেড়ার মতো!<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা নিশ্চয় আমাকে<br> <span class="br-ind"><br><span class="indent">&nbsp;</span></span>আমার উচ্চ স্থান থেকে বিচ্যুত করতে চায়;<br> <span class="br-ind"><br><span class="indent">&nbsp;</span></span>তারা মিথ্যা কথায় আমোদ করে।<br> <span class="br-ind"><br><span class="indent">&nbsp;</span></span>তারা মুখ দিয়ে আশীর্বাদ করে,<br> <span class="br-ind"><br><span class="indent">&nbsp;</span></span>কিন্তু অন্তরে অভিশাপ দেয়। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার প্রাণ, ঈশ্বরে বিশ্রাম খুঁজে নাও;<br> <span class="br-ind"><br><span class="indent">&nbsp;</span></span>কারণ তাতেই আমি আশা রেখেছি।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সত্যিই তিনি আমার শৈল ও আমার পরিত্রাণ;<br> <span class="br-ind"><br><span class="indent">&nbsp;</span></span>তিনি আমার আশ্রয় দুর্গ, আমি কখনও বিচলিত হব না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার পরিত্রাণ ও আমার সম্মান ঈশ্বরের কাছ থেকে আসে;<br> <span class="br-ind"><br><span class="indent">&nbsp;</span></span>তিনি আমার শক্তিশালী শৈল, আমার আশ্রয়।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার ভক্তগণ, তাঁর উপর নিয়ত আস্থা রাখো;<br> <span class="br-ind"><br><span class="indent">&nbsp;</span></span>তাঁরই কাছে তোমাদের হৃদয় ঢেলে দাও,<br> <span class="br-ind"><br><span class="indent">&nbsp;</span></span>কারণ ঈশ্বর আমাদের আশ্রয়। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সাধারণ মানুষ নিঃশ্বাসমাত্র,<br> <span class="br-ind"><br><span class="indent">&nbsp;</span></span>সম্ভ্রান্ত মানুষ মিথ্যাতুল্য।<br> <span class="br-ind"><br><span class="indent">&nbsp;</span></span>যদি দাঁড়িপাল্লায় মাপা যায়, তারা কিছুই নয়;<br> <span class="br-ind"><br><span class="indent">&nbsp;</span></span>একত্রে তারা সামান্য নিঃশ্বাস।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা শোষণে নির্ভর কোরো না,<br> <span class="br-ind"><br><span class="indent">&nbsp;</span></span>অথবা লুন্ঠিত দ্রব্যে ব্যর্থ আশা রেখো না;<br> <span class="br-ind"><br><span class="indent">&nbsp;</span></span>তোমার ধনসম্পদ বৃদ্ধি পেলেও,<br> <span class="br-ind"><br><span class="indent">&nbsp;</span></span>তোমার হৃদয় যেন তাতে আসক্ত না হয়। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বর একবার বলেছেন,<br> <span class="br-ind"><br><span class="indent">&nbsp;</span></span>আমি দুইবার এই কথা শুনেছি:<br> <span class="br-ind"><br><span class="indent">&nbsp;</span></span>“হে ঈশ্বর, পরাক্রম তোমারই,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আর, হে সদাপ্রভু, অবিচল প্রেম তোমারই”<br> <span class="br-ind"><br><span class="indent">&nbsp;</span></span>এবং, “তুমি প্রত্যেক মানুষকে<br> <span class="br-ind"><br><span class="indent">&nbsp;</span></span>তাদের কাজ অনুসারে পুরস্কার দাও।”<br></div>
</div>
<!-- PARSED ABOVE; EDITING MAY BREAK PARSER -->
</body></html>