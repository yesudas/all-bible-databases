<html><head>
<meta http-equiv="Content-Type" content="text/html;charset=utf-8" />
<title>Ps 65 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 65);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_63.html">63</a> <a href="Ps_64.html">64</a> <b>65</b> <a href="Ps_66.html">66</a> <a href="Ps_67.html">67</a> ... <a href="Ps_150.html">150</a> </div><hr>
<h1>Ps 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। দাউদের গীত। একটি সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, সিয়োনে তোমার জন্য প্রশংসা অপেক্ষা করে;<br> <span class="br-ind"><br><span class="indent">&nbsp;</span></span>তোমার উদ্দেশ্যে আমরা আমাদের শপথ পূর্ণ করব<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তুমি পার্থনার উত্তর দিয়েছ।<br> <span class="br-ind"><br><span class="indent">&nbsp;</span></span>সকল মানুষ তোমার কাছে আসবে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমরা যখন আমাদের পাপে ভারাক্রান্ত ছিলাম,<br> <span class="br-ind"><br><span class="indent">&nbsp;</span></span>তুমি আমাদের সমস্ত অপরাধ ক্ষমা করেছিলে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই ব্যক্তি যাকে তুমি মনোনীত করেছ<br> <span class="br-ind"><br><span class="indent">&nbsp;</span></span>এবং কাছে এনেছ যেন তোমার প্রাঙ্গণে বাস করতে পারে!<br> <span class="br-ind"><br><span class="indent">&nbsp;</span></span>তোমার গৃহের ও তোমার পবিত্র মন্দিরের উত্তম সম্পদে<br> <span class="br-ind"><br><span class="indent">&nbsp;</span></span>আমরা পরিতৃপ্ত হয়েছি। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে ঈশ্বর, আমাদের ত্রাণকর্তা,<br> <span class="br-ind"><br><span class="indent">&nbsp;</span></span>তুমি অসাধারণ ও ধার্মিক ক্রিয়াসকলের মাধ্যমে আমাদের প্রার্থনার উত্তর দিয়েছ।<br> <span class="br-ind"><br><span class="indent">&nbsp;</span></span>পৃথিবীর সকলের আশা তুমি<br> <span class="br-ind"><br><span class="indent">&nbsp;</span></span>এমনকি যারা সুদূর সমুদ্রে যাত্রা করে তাদেরও।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার পরাক্রমে তুমি পর্বতমালাকে নির্মাণ করেছ,<br> <span class="br-ind"><br><span class="indent">&nbsp;</span></span>এবং মহা শক্তিবলে নিজেকে সজ্জিত করেছ।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি গর্জনশীল সমুদ্র<br> <span class="br-ind"><br><span class="indent">&nbsp;</span></span>ও তাদের উত্তাল ঢেউ শান্ত করেছ,<br> <span class="br-ind"><br><span class="indent">&nbsp;</span></span>এবং জাতিগণের কোলাহল চুপ করিয়েছ।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যারা পৃথিবীর দূর প্রান্তে বাস করে তারা তোমার আশ্চর্য ক্রিয়ায় ভীত;<br> <span class="br-ind"><br><span class="indent">&nbsp;</span></span>সূর্য ওঠার স্থান থেকে অস্ত যাওয়ার স্থান পর্যন্ত,<br> <span class="br-ind"><br><span class="indent">&nbsp;</span></span>তুমি আনন্দধ্বনি জাগিয়েছ। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি এই পৃথিবীকে যত্ন করছ ও জল সেচন করছ,<br> <span class="br-ind"><br><span class="indent">&nbsp;</span></span>সমৃদ্ধ ও উর্বর করে তুলছ।<br> <span class="br-ind"><br><span class="indent">&nbsp;</span></span>ঈশ্বরের নদী জলে পূর্ণ;<br> <span class="br-ind"><br><span class="indent">&nbsp;</span></span>যা সকলকে প্রচুর শস্যের সম্ভার দেয়;<br> <span class="br-ind"><br><span class="indent">&nbsp;</span></span>কারণ এইভাবেই তুমি আদেশ দিয়েছ।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি চষা জমির লাঙ্গলরেখা ভিজিয়ে রাখছ এবং ঢাল সমান করছ;<br> <span class="br-ind"><br><span class="indent">&nbsp;</span></span>তুমি বৃষ্টি দিয়ে তা নরম করছ এবং তার ফসল আশীর্বাদ করছ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ফসলের সম্ভারে তুমি বছরকে মুকুটে ভূষিত করছ,<br> <span class="br-ind"><br><span class="indent">&nbsp;</span></span>আর তোমার ঠেলাগাড়ী প্রাচুর্যে উপচে পড়ে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মরুপ্রান্তরের তৃণভূমি উপচে পড়ে;<br> <span class="br-ind"><br><span class="indent">&nbsp;</span></span>আর সব পাহাড় আনন্দে সজ্জিত হয়।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পশুপালে চারণভূমি পরিপূর্ণ হয়,<br> <span class="br-ind"><br><span class="indent">&nbsp;</span></span>উপত্যকাগুলি শস্যসম্ভারে আবৃত হয়;<br> <span class="br-ind"><br><span class="indent">&nbsp;</span></span>তারা জয়ধ্বনি করে ও গান গায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>