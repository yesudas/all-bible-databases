<html><head>
<meta http-equiv="Content-Type" content="text/html;charset=utf-8" />
<title>Ps 66 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 66);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_64.html">64</a> <a href="Ps_65.html">65</a> <b>66</b> <a href="Ps_67.html">67</a> <a href="Ps_68.html">68</a> ... <a href="Ps_150.html">150</a> </div><hr>
<h1>Ps 66</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। একটি সঙ্গীত। একটি গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>সমস্ত পৃথিবী, ঈশ্বরের উদ্দেশ্যে আনন্দধ্বনি করো!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাঁর নামের গৌরব কীর্তন করো;<br> <span class="br-ind"><br><span class="indent">&nbsp;</span></span>তাঁর প্রশংসা গৌরবান্বিত করো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বরকে বলো, “কী অসাধারণ তোমার কার্যসকল!<br> <span class="br-ind"><br><span class="indent">&nbsp;</span></span>এমন তোমার পরাক্রম<br> <span class="br-ind"><br><span class="indent">&nbsp;</span></span>যে তোমার শত্রুরা তোমার সামনে কুঁকড়ে যায়।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমস্ত পৃথিবী তোমার সম্মুখে অবনত হয়;<br> <span class="br-ind"><br><span class="indent">&nbsp;</span></span>তারা তোমার প্রশংসাগান গায়,<br> <span class="br-ind"><br><span class="indent">&nbsp;</span></span>তারা তোমার নামের প্রশংসাগান গায়।” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এসো আর দেখো ঈশ্বর কী করেছেন,<br> <span class="br-ind"><br><span class="indent">&nbsp;</span></span>মানুষের জন্য তাঁর অসাধারণ কীর্তি!<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি সমুদ্র শুষ্ক জমিতে পরিণত করেন,<br> <span class="br-ind"><br><span class="indent">&nbsp;</span></span>তারা পায়ে হেঁটে জলের মধ্যে দিয়ে গিয়েছিল—<br> <span class="br-ind"><br><span class="indent">&nbsp;</span></span>এসো, আমরা ঈশ্বরে আনন্দ করি।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি তাঁর পরাক্রমে চিরকাল শাসন করেন,<br> <span class="br-ind"><br><span class="indent">&nbsp;</span></span>তাঁর চোখ সব লোকেদের লক্ষ্য করে;<br> <span class="br-ind"><br><span class="indent">&nbsp;</span></span>বিদ্রোহীরা যেন তাঁর বিরুদ্ধে মাথা তুলে না দাঁড়ায়। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সমস্ত লোক, তোমরা আমাদের ঈশ্বরের প্রশংসা করো,<br> <span class="br-ind"><br><span class="indent">&nbsp;</span></span>তাঁর প্রশংসার ধ্বনি শোনা যাক;<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি আমাদের জীবন সুরক্ষিত করেছেন<br> <span class="br-ind"><br><span class="indent">&nbsp;</span></span>আর আমাদের পা পিছলে যাওয়া থেকে আমাদের আগলে রেখেছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ তুমি ঈশ্বর, আমাদের পরীক্ষা করেছ;<br> <span class="br-ind"><br><span class="indent">&nbsp;</span></span>তুমি আমাদের রুপোর মতো পরীক্ষাসিদ্ধ করেছ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাদের কারাগারে বন্দি করেছ<br> <span class="br-ind"><br><span class="indent">&nbsp;</span></span>আর আমাদের পিঠে বোঝা চাপিয়ে দিয়েছ।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>লোকেদের দ্বারা আমাদের মাথা তুমি পিষে ফেলতে দিয়েছ;<br> <span class="br-ind"><br><span class="indent">&nbsp;</span></span>আমরা আগুন ও জলের মধ্যে দিয়ে গিয়েছি,<br> <span class="br-ind"><br><span class="indent">&nbsp;</span></span>কিন্তু তুমি আমাদের প্রাচুর্যের স্থানে নিয়ে এসেছ। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হোমবলি নিয়ে আমি তোমার মন্দিরে প্রবেশ করব<br> <span class="br-ind"><br><span class="indent">&nbsp;</span></span>আর আমার শপথ পূর্ণ করব—<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার বিপদের কালে<br> <span class="br-ind"><br><span class="indent">&nbsp;</span></span>যে শপথ আমার ঠোঁট অঙ্গীকার করেছিল আর আমার মুখ উচ্চারণ করেছিল।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি তোমার উদ্দেশে হৃষ্টপুষ্ট পশুবলি দেব,<br> <span class="br-ind"><br><span class="indent">&nbsp;</span></span>আর পুরুষ মেষের নৈবেদ্য;<br> <span class="br-ind"><br><span class="indent">&nbsp;</span></span>আমি বলদ ও ছাগল উৎসর্গ করব। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমরা যারা ঈশ্বরকে সম্ভ্রম করো, এসো আর শোনো;<br> <span class="br-ind"><br><span class="indent">&nbsp;</span></span>তিনি আমার জন্য কী করেছেন তা আমি তোমাদের বলছি।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তাঁর প্রতি কেঁদেছিলাম আর মুখ দিয়ে প্রার্থনা করেছিলাম;<br> <span class="br-ind"><br><span class="indent">&nbsp;</span></span>তাঁর প্রশংসা আমার জিভে ছিল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি আমি আমার হৃদয়ে পাপ পুষে রাখতাম,<br> <span class="br-ind"><br><span class="indent">&nbsp;</span></span>সদাপ্রভু আমার প্রার্থনা গ্রাহ্য করতেন না;<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু ঈশ্বর নিশ্চয় শুনেছেন<br> <span class="br-ind"><br><span class="indent">&nbsp;</span></span>আর আমার প্রার্থনায় কর্ণপাত করেছেন।<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ঈশ্বরের প্রশংসা হোক,<br> <span class="br-ind"><br><span class="indent">&nbsp;</span></span>যিনি আমার প্রার্থনা অস্বীকার করেননি<br> <span class="br-ind"><br><span class="indent">&nbsp;</span></span>এবং তাঁর অবিচল প্রেম থেকে আমাকে বঞ্চিত করেননি।<br></div>
</div>
<!-- PARSED ABOVE; EDITING MAY BREAK PARSER -->
</body></html>