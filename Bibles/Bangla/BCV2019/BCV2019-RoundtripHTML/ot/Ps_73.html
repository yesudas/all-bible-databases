<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তৃতীয় খণ্ড</h2><h2>গীত ৭৩–৮৯</h2><span class="vn">1</span> <span class="br-p"><br><br></span><b>আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>নিশ্চয়, ঈশ্বর ইস্রায়েলের প্রতি উত্তম,<br> <span class="br-ind"><br><span class="indent">&nbsp;</span></span>যারা হৃদয়ে শুদ্ধ তাদের প্রতি। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কিন্তু আমার পা প্রায় পিছলে গিয়েছিল;<br> <span class="br-ind"><br><span class="indent">&nbsp;</span></span>আমার পা রাখার জায়গা আমি প্রায় হারিয়েছিলাম।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি যখন দুষ্টদের সমৃদ্ধি দেখলাম,<br> <span class="br-ind"><br><span class="indent">&nbsp;</span></span>তখন দাম্ভিকের প্রতি ঈর্ষা করলাম। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের জীবনে কোনো কষ্ট নেই;<br> <span class="br-ind"><br><span class="indent">&nbsp;</span></span>তাদের শরীর সুস্থ আর শক্তিশালী।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মানুষের সাধারণ বোঝা থেকে তারা মুক্ত;<br> <span class="br-ind"><br><span class="indent">&nbsp;</span></span>সকলের সমস্যার মতো তারা জর্জরিত হয় না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেইজন্য অহংকার তাদের গলার হার;<br> <span class="br-ind"><br><span class="indent">&nbsp;</span></span>তারা হিংসায় নিজেদের আবৃত করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের অনুভূতিহীন হৃদয় থেকে অন্যায় আসে;<br> <span class="br-ind"><br><span class="indent">&nbsp;</span></span>তাদের দুষ্ট কল্পনার কোনো সীমা নেই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা উপহাস করে, আক্রোশে কথা বলে;<br> <span class="br-ind"><br><span class="indent">&nbsp;</span></span>দাম্ভিকতায় তারা অত্যাচারের হুমকি দেয়।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের মুখ স্বর্গের বিরুদ্ধে গর্ব করে,<br> <span class="br-ind"><br><span class="indent">&nbsp;</span></span>আর তাদের জিভ জগতের অধিকার নেয়।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেইজন্য তাদের লোকসকল তাদের দিকে ফেরে<br> <span class="br-ind"><br><span class="indent">&nbsp;</span></span>আর প্রচুর জলপান করে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা বলে, “ঈশ্বর কীভাবে জানবে?<br> <span class="br-ind"><br><span class="indent">&nbsp;</span></span>পরাৎপর কী কিছু জানে?” <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দুষ্ট লোকেদের দিকে দেখো—<br> <span class="br-ind"><br><span class="indent">&nbsp;</span></span>সর্বদা তারা আরামে জীবনযাপন করে আর তাদের ধনসম্পত্তি বৃদ্ধি পায়। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বৃথাই আমি আমার হৃদয় শুদ্ধ রেখেছি<br> <span class="br-ind"><br><span class="indent">&nbsp;</span></span>আর সরলতায় আমার হাত পরিষ্কার করেছি।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সারাদিন ধরে আমি পীড়িত হয়েছি,<br> <span class="br-ind"><br><span class="indent">&nbsp;</span></span>আর প্রত্যেক সকাল নতুন শাস্তি নিয়ে এসেছে। <span class="br-p"><br><br></span><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যদি আমি এভাবে অপরদের প্রতি কথা বলতাম,<br> <span class="br-ind"><br><span class="indent">&nbsp;</span></span>তোমার ছেলেমেয়েদের প্রতি আমি বিশ্বাসঘাতকতা করতাম।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যখন আমি এসব বুঝতে চেষ্টা করলাম,<br> <span class="br-ind"><br><span class="indent">&nbsp;</span></span>তা আমাকে গভীর কষ্ট দিল<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যতক্ষণ না পর্যন্ত আমি ঈশ্বরের পবিত্রস্থানে প্রবেশ করলাম;<br> <span class="br-ind"><br><span class="indent">&nbsp;</span></span>তখন আমি তাদের শেষ পরিণতি বুঝতে পারলাম। <span class="br-p"><br><br></span><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>নিশ্চয় তুমি তাদের পিচ্ছিল জমিতে রেখেছ;<br> <span class="br-ind"><br><span class="indent">&nbsp;</span></span>তুমি তাদের বিনাশের উদ্দেশে নিক্ষেপ করেছ।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হঠাৎ তারা ধ্বংস হয়,<br> <span class="br-ind"><br><span class="indent">&nbsp;</span></span>সন্ত্রাসে সম্পূর্ণ ধুয়ে মুছে যায়!<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ঘুম ভাঙলে যেমন স্বপ্ন তুচ্ছ হয়;<br> <span class="br-ind"><br><span class="indent">&nbsp;</span></span>তেমনি, হে প্রভু,<br> <span class="br-ind"><br><span class="indent">&nbsp;</span></span>তুমি জেগে উঠলে তাদের কল্পনাকে তুচ্ছ করবে। <span class="br-p"><br><br></span><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যখন আমার হৃদয় ক্ষুণ্ণ হয়েছিল<br> <span class="br-ind"><br><span class="indent">&nbsp;</span></span>আর আমার আত্মা তিক্ত হয়েছিল,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি অচেতন আর অজ্ঞ ছিলাম;<br> <span class="br-ind"><br><span class="indent">&nbsp;</span></span>তোমার সম্মুখে আমি নিষ্ঠুর বন্যপশু ছিলাম। <span class="br-p"><br><br></span><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তবুও আমি সর্বদা তোমার সঙ্গে আছি;<br> <span class="br-ind"><br><span class="indent">&nbsp;</span></span>তুমি আমার ডান হাত ধরে রেখেছ।<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমার উপদেশে তুমি আমাকে পথ দেখাবে,<br> <span class="br-ind"><br><span class="indent">&nbsp;</span></span>এবং অবশেষে আমাকে মহিমায় নিয়ে যাবে।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি ছাড়া স্বর্গে আমার আর কে আছে?<br> <span class="br-ind"><br><span class="indent">&nbsp;</span></span>তুমি ছাড়া জগতে আর কিছুই আমি কামনা করি না।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার মাংস আর আমার দেহ ব্যর্থ হতে পারে,<br> <span class="br-ind"><br><span class="indent">&nbsp;</span></span>কিন্তু ঈশ্বর আমার হৃদয়ের শক্তি<br> <span class="br-ind"><br><span class="indent">&nbsp;</span></span>আর আমার চিরকালের উত্তরাধিকার। <span class="br-p"><br><br></span><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যারা তোমার থেকে দূরে তারা বিনষ্ট হবে;<br> <span class="br-ind"><br><span class="indent">&nbsp;</span></span>যারা তোমার প্রতি অবিশ্বস্ত তাদের সকলকে তুমি ধ্বংস করবে।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কিন্তু ঈশ্বরের কাছে থাকা আমার জন্য উত্তম।<br> <span class="br-ind"><br><span class="indent">&nbsp;</span></span>সার্বভৌম সদাপ্রভুকে আমি আমার আশ্রয় করেছি;<br> <span class="br-ind"><br><span class="indent">&nbsp;</span></span>আমি তোমার সমস্ত কাজ প্রচার করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>