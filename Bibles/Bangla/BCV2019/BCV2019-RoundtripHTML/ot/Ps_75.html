<html><head>
<meta http-equiv="Content-Type" content="text/html;charset=utf-8" />
<title>Ps 75 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 75);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_73.html">73</a> <a href="Ps_74.html">74</a> <b>75</b> <a href="Ps_76.html">76</a> <a href="Ps_77.html">77</a> ... <a href="Ps_150.html">150</a> </div><hr>
<h1>Ps 75</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের জন্য। সুর: “ধ্বংস কোরো না।” আসফের গীত। একটি সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমরা তোমার প্রশংসা করি,<br> <span class="br-ind"><br><span class="indent">&nbsp;</span></span>আমরা তোমার প্রশংসা করি, কারণ তুমি নিকটবর্তী;<br> <span class="br-ind"><br><span class="indent">&nbsp;</span></span>লোকেরা তোমার আশ্চর্য ক্রিয়াকলাপ বর্ণনা করে। <span class="br-p"><br><br></span><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঈশ্বর বলেন, “আমার নির্ধারিত সময়ে<br> <span class="br-ind"><br><span class="indent">&nbsp;</span></span>দুষ্টদের বিরুদ্ধে আমি ন্যায়বিচার করব।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন পৃথিবী কাঁপে এবং সব মানুষ অশান্তিতে বাঁচে,<br> <span class="br-ind"><br><span class="indent">&nbsp;</span></span>আমি তার সকল স্তম্ভ সুদৃঢ় রাখি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি দাম্ভিককে সতর্ক করি, ‘অহংকার কোরো না,’<br> <span class="br-ind"><br><span class="indent">&nbsp;</span></span>দুষ্টকে বলি, ‘তোমার শিং উঁচু কোরো না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>স্বর্গের বিরুদ্ধে তোমার শিং উঁচু কোরো না;<br> <span class="br-ind"><br><span class="indent">&nbsp;</span></span>এত উদ্ধত ভাবে কথা বোলো না।’ ” <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেউ, পূর্ব বা পশ্চিম থেকে,<br> <span class="br-ind"><br><span class="indent">&nbsp;</span></span>অথবা মরুভূমি থেকে, নিজেকে উন্নত করতে পারে না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বর একমাত্র বিচার করেন:<br> <span class="br-ind"><br><span class="indent">&nbsp;</span></span>তিনি কাউকে নত করেন বা কাউকে উন্নীত করেন।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুর হাতে এক পানপাত্র আছে,<br> <span class="br-ind"><br><span class="indent">&nbsp;</span></span>যা মশলা মিশ্রিত ফেনিয়ে ওঠা সুরাতে পূর্ণ;<br> <span class="br-ind"><br><span class="indent">&nbsp;</span></span>তিনি তা ঢেলে দেন, আর পৃথিবীর সমস্ত দুষ্টলোক<br> <span class="br-ind"><br><span class="indent">&nbsp;</span></span>পাত্রের তলানি পর্যন্ত পান করে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু আমি একথা চিরকাল ঘোষণা করে যাব;<br> <span class="br-ind"><br><span class="indent">&nbsp;</span></span>যাকোবের ঈশ্বরের উদ্দেশে স্তুতিগান করব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ ঈশ্বর বলেন, “আমি সকল দুষ্টদের শক্তি চূর্ণ করব,<br> <span class="br-ind"><br><span class="indent">&nbsp;</span></span>কিন্তু আমি ধার্মিকদের শক্তিবৃদ্ধি করব।”<br></div>
</div>
<!-- PARSED ABOVE; EDITING MAY BREAK PARSER -->
</body></html>