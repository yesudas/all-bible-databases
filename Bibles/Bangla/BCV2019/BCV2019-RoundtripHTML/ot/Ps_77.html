<html><head>
<meta http-equiv="Content-Type" content="text/html;charset=utf-8" />
<title>Ps 77 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 77);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_75.html">75</a> <a href="Ps_76.html">76</a> <b>77</b> <a href="Ps_78.html">78</a> <a href="Ps_79.html">79</a> ... <a href="Ps_150.html">150</a> </div><hr>
<h1>Ps 77</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>যিদূথূন, সঙ্গীত পরিচালকের উদ্দেশ্যে। আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি ঈশ্বরের কাছে সাহায্যের প্রার্থনা করলাম;<br> <span class="br-ind"><br><span class="indent">&nbsp;</span></span>আমি ঈশ্বরের কাছে প্রার্থনা করলাম যেন তিনি কর্ণপাত করেন।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যখন আমি দুর্দশায় ছিলাম, আমি প্রভুর খোঁজ করলাম;<br> <span class="br-ind"><br><span class="indent">&nbsp;</span></span>আমার হাত স্বর্গের দিকে তুলে আমি সারারাত প্রার্থনা করলাম,<br> <span class="br-ind"><br><span class="indent">&nbsp;</span></span>আর আমার প্রাণ স্বস্তি পেল না। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি তোমাকে স্মরণ করলাম, হে ঈশ্বর, আর আমি আর্তনাদ করলাম;<br> <span class="br-ind"><br><span class="indent">&nbsp;</span></span>আমি ধ্যান করলাম আর আমার আত্মা ক্রমশ ক্ষীণ হল।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি আমার চোখ বন্ধ হতে দিলে না;<br> <span class="br-ind"><br><span class="indent">&nbsp;</span></span>আমি এতটাই বেদনায় ছিলাম যে প্রার্থনা করতে পারলাম না।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি পূর্ববর্তী দিনের কথা চিন্তা করলাম,<br> <span class="br-ind"><br><span class="indent">&nbsp;</span></span>বহু বছর পূর্বের কথা;<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>রাত্রিকালে আমার গান আমার মনে এলো।<br> <span class="br-ind"><br><span class="indent">&nbsp;</span></span>আমার হৃদয় ধ্যান করল আর আমার আত্মা প্রশ্ন করল: <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“প্রভু কি চিরকালের জন্য পরিত্যাগ করবেন?<br> <span class="br-ind"><br><span class="indent">&nbsp;</span></span>তিনি কি তাঁর অনুগ্রহ আর দেখাবেন না?<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর অবিচল প্রেম কি চিরকালের জন্য নিশ্চিহ্ন হয়েছে?<br> <span class="br-ind"><br><span class="indent">&nbsp;</span></span>সর্বকালের জন্য কি তাঁর প্রতিশ্রুতি ব্যর্থ হয়েছে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর কি দয়াশীল হতে ভুলে গেছেন?<br> <span class="br-ind"><br><span class="indent">&nbsp;</span></span>রাগে কি তিনি তাঁর করুণা দূরে রেখেছেন?” <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তখন আমি ভাবলাম, “এই আমার পরিণতি;<br> <span class="br-ind"><br><span class="indent">&nbsp;</span></span>পরাৎপরের হাত আমার বিরুদ্ধে গিয়েছে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি সদাপ্রভুর ক্রিয়াসকল স্মরণ করব;<br> <span class="br-ind"><br><span class="indent">&nbsp;</span></span>হ্যাঁ! আমি তোমার পূর্বকালের আশ্চর্য কাজসকল মনে করব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি তোমার সমস্ত কাজ বিবেচনা করব<br> <span class="br-ind"><br><span class="indent">&nbsp;</span></span>আর তোমার পরাক্রমের সব কার্যাবলীতে ধ্যান করব।” <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে ঈশ্বর, তোমার সকল পথ পবিত্র।<br> <span class="br-ind"><br><span class="indent">&nbsp;</span></span>আমাদের ঈশ্বরের মতো কোনও দেবতা এত মহান?<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি সেই ঈশ্বর যিনি আশ্চর্য কাজ করেন;<br> <span class="br-ind"><br><span class="indent">&nbsp;</span></span>লোকেদের মাঝে তুমি তোমার শক্তিপ্রদর্শন করে থাকো।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার পরাক্রমের বাহু দিয়ে তুমি তোমার লোকেদের,<br> <span class="br-ind"><br><span class="indent">&nbsp;</span></span>যাকোব এবং যোষেফের বংশধরদের মুক্ত করেছ। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জলধি তোমাকে দেখল, হে ঈশ্বর,<br> <span class="br-ind"><br><span class="indent">&nbsp;</span></span>জলধি তোমাকে দেখল আর কুঁকড়ে গেল;<br> <span class="br-ind"><br><span class="indent">&nbsp;</span></span>মহা অতল কম্পিত হল।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মেঘ বৃষ্টি নিয়ে এলো,<br> <span class="br-ind"><br><span class="indent">&nbsp;</span></span>আকাশমণ্ডল বজ্রধ্বনি প্রতিধ্বনিত করল;<br> <span class="br-ind"><br><span class="indent">&nbsp;</span></span>তোমার বিদ্যুতের তির এদিক ওদিক চমকে উঠল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ঘূর্ণিঝড়ের মধ্যে তোমার বজ্রধ্বনি শোনা গেল,<br> <span class="br-ind"><br><span class="indent">&nbsp;</span></span>তোমার বিদ্যুৎ পৃথিবী আলোকিত করল;<br> <span class="br-ind"><br><span class="indent">&nbsp;</span></span>জগৎ কম্পিত হল আর টলমল করে উঠল।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সমুদ্রের মধ্যে তোমার পথ ছিল,<br> <span class="br-ind"><br><span class="indent">&nbsp;</span></span>মহাজলরাশির মধ্যে তোমার গতিপথ ছিল,<br> <span class="br-ind"><br><span class="indent">&nbsp;</span></span>যদিও তোমার পায়ের ছাপ দেখা গেল না। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোশি আর হারোণের হাতের দ্বারা<br> <span class="br-ind"><br><span class="indent">&nbsp;</span></span>তুমি তোমার লোকেদের মেষপালের মতো পরিচালিত করেছ।<br></div>
</div>
<!-- PARSED ABOVE; EDITING MAY BREAK PARSER -->
</body></html>