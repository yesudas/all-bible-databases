<html><head>
<meta http-equiv="Content-Type" content="text/html;charset=utf-8" />
<title>Ps 78 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 78);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_76.html">76</a> <a href="Ps_77.html">77</a> <b>78</b> <a href="Ps_79.html">79</a> <a href="Ps_80.html">80</a> ... <a href="Ps_150.html">150</a> </div><hr>
<h1>Ps 78</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের মস্কীল<sup class="fnm"><a name="fnm1" href="#fn1">1</a></sup>।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার লোকসকল, আমার উপদেশ শোনো;<br> <span class="br-ind"><br><span class="indent">&nbsp;</span></span>আমার মুখের বাক্যে কর্ণপাত করো।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি রূপকের মাধ্যমে আমার মুখ খুলব;<br> <span class="br-ind"><br><span class="indent">&nbsp;</span></span>আমি নিগূঢ় শিক্ষা, পূর্বকালের শিক্ষার, কথা উচ্চারণ করব—<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যা আমরা শুনেছি আর জেনেছি,<br> <span class="br-ind"><br><span class="indent">&nbsp;</span></span>সেইসব আমাদের পূর্বপুরুষরা আমাদের বলেছেন।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের বংশধরদের কাছ থেকে আমরা সেইসব লুকিয়ে রাখব না;<br> <span class="br-ind"><br><span class="indent">&nbsp;</span></span>আমরা আগামী প্রজন্মের কাছে<br> <span class="br-ind"><br><span class="indent">&nbsp;</span></span>সদাপ্রভুর প্রশংসনীয় কাজের কথা বলব,<br> <span class="br-ind"><br><span class="indent">&nbsp;</span></span>তাঁর পরাক্রম, আর তাঁর আশ্চর্য কাজ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি যাকোবের জন্য বিধি দিয়েছিলেন<br> <span class="br-ind"><br><span class="indent">&nbsp;</span></span>আর তিনি তাঁর আইন ইস্রায়েলে প্রতিষ্ঠা করেছিলেন,<br> <span class="br-ind"><br><span class="indent">&nbsp;</span></span>যা তিনি আমাদের পূর্বপুরুষদের আদেশ দিয়েছিলেন<br> <span class="br-ind"><br><span class="indent">&nbsp;</span></span>তাদের ছেলেমেয়েদের শিক্ষা দেওয়ার জন্য,<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেন পরের প্রজন্ম তাদের জানতে পারে,<br> <span class="br-ind"><br><span class="indent">&nbsp;</span></span>এমনকি তারাও যাদের জন্ম হয়নি,<br> <span class="br-ind"><br><span class="indent">&nbsp;</span></span>এবং তারা যেন পরে নিজের নিজের ছেলেমেয়েদের বলতে পারে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন তারা ঈশ্বরে আস্থা রাখবে<br> <span class="br-ind"><br><span class="indent">&nbsp;</span></span>আর তাঁর কার্যাবলি ভুলে যাবে না<br> <span class="br-ind"><br><span class="indent">&nbsp;</span></span>কিন্তু তাঁর আজ্ঞাসকল পালন করবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা তাদের পূর্বপুরুষদের মতো হবে না—<br> <span class="br-ind"><br><span class="indent">&nbsp;</span></span>একগুঁয়ে এবং বিদ্রোহী এক প্রজন্ম,<br> <span class="br-ind"><br><span class="indent">&nbsp;</span></span>যাদের হৃদয় ঈশ্বরের প্রতি অনুগত ছিল না,<br> <span class="br-ind"><br><span class="indent">&nbsp;</span></span>যাদের আত্মা তাঁর প্রতি বিশ্বস্ত ছিল না। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইফ্রয়িম বংশের যোদ্ধারা, যদিও ধনুকে সজ্জিত,<br> <span class="br-ind"><br><span class="indent">&nbsp;</span></span>যুদ্ধের দিনে পিছু ফিরল;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা ঈশ্বরের নিয়ম রক্ষা করল না<br> <span class="br-ind"><br><span class="indent">&nbsp;</span></span>আর তাঁর আইন অনুসারে বাঁচতে অস্বীকার করল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা ভুলে গেল যে তিনি কী করেছিলেন,<br> <span class="br-ind"><br><span class="indent">&nbsp;</span></span>যে আশ্চর্য কাজসকল তিনি তাদের দেখিয়েছিলেন।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মিশর দেশে, আর সোয়নের অঞ্চলে,<br> <span class="br-ind"><br><span class="indent">&nbsp;</span></span>তাদের পূর্বপুরুষদের দৃষ্টিতে তিনি অলৌকিক কাজ করেছিলেন।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি সমুদ্র ভাগ করেছিলেন আর তাদেরকে মধ্যে দিয়ে এগিয়ে নিয়ে গেলেন;<br> <span class="br-ind"><br><span class="indent">&nbsp;</span></span>প্রাচীরের মতো তিনি জলকে দাঁড় করালেন।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দিনে তিনি তাদের মেঘ দ্বারা পথ দেখালেন<br> <span class="br-ind"><br><span class="indent">&nbsp;</span></span>আর রাতে আগুনের আলো দ্বারা।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি মরুপ্রান্তরে পাথর বিভক্ত করলেন<br> <span class="br-ind"><br><span class="indent">&nbsp;</span></span>আর সমুদ্রের মতো অফুরন্ত জল দিলেন;<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>শৈল থেকে তিনি জলস্রোত নির্গত করলেন<br> <span class="br-ind"><br><span class="indent">&nbsp;</span></span>আর নদীর মতো জল প্রবাহিত করলেন। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু তারা তাঁর বিরুদ্ধে পাপ করেই গেল,<br> <span class="br-ind"><br><span class="indent">&nbsp;</span></span>মরুপ্রান্তরে পরাৎপরের প্রতি বিদ্রোহ করল।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের আকাঙ্খার খাবার দাবি করে<br> <span class="br-ind"><br><span class="indent">&nbsp;</span></span>তারা ইচ্ছাকৃতভাবে ঈশ্বরকে পরীক্ষা করল।<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তারা ঈশ্বরের বিরুদ্ধে কথা বলল;<br> <span class="br-ind"><br><span class="indent">&nbsp;</span></span>তারা বলল, “ঈশ্বর কি সত্যিই<br> <span class="br-ind"><br><span class="indent">&nbsp;</span></span>মরুপ্রান্তরে মেজ সাজাতে পারেন?<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সত্যিই, তিনি শৈলকে আঘাত করলেন,<br> <span class="br-ind"><br><span class="indent">&nbsp;</span></span>আর জল বেরিয়ে এলো,<br> <span class="br-ind"><br><span class="indent">&nbsp;</span></span>বিপুল জলস্রোত প্রবাহিত হল,<br> <span class="br-ind"><br><span class="indent">&nbsp;</span></span>কিন্তু তিনি কি আমাদের রুটি দিতে পারেন?<br> <span class="br-ind"><br><span class="indent">&nbsp;</span></span>তিনি কি তাঁর লোকেদের খাবার জন্য মাংস দিতে পারেন?”<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যখন সদাপ্রভু তাদের কথা শুনলেন তিনি অগ্নিশর্মা হলেন;<br> <span class="br-ind"><br><span class="indent">&nbsp;</span></span>যাকোবের বিরুদ্ধে তাঁর আগুন জ্বলে উঠল,<br> <span class="br-ind"><br><span class="indent">&nbsp;</span></span>আর তাঁর ক্রোধ ইস্রায়েলের বিরুদ্ধে প্রজ্জ্বলিত হল,<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা তারা ঈশ্বরে বিশ্বাস করেনি<br> <span class="br-ind"><br><span class="indent">&nbsp;</span></span>এবং তাঁর উদ্ধারে আস্থা রাখেনি।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তবুও তিনি উপরের আকাশকে আজ্ঞা দিলেন<br> <span class="br-ind"><br><span class="indent">&nbsp;</span></span>এবং স্বর্গের দরজা খুলে দিলেন;<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>লোকেদের খাদ্যের জন্য তিনি বৃষ্টির মতো মান্না নিয়ে এলেন,<br> <span class="br-ind"><br><span class="indent">&nbsp;</span></span>তিনি তাদের স্বর্গের শস্য দিলেন।<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মানুষ দূতদের রুটি খেল;<br> <span class="br-ind"><br><span class="indent">&nbsp;</span></span>তারা যত খেতে পারে সেইমতো তিনি তাদের খাদ্য পাঠালেন।<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি পূবের বাতাস স্বর্গ থেকে পাঠালেন<br> <span class="br-ind"><br><span class="indent">&nbsp;</span></span>আর তাঁর পরাক্রমে দক্ষিণের বাতাস প্রবাহিত করলেন।<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি ধুলোর মতো মাংসের বৃষ্টি দিলেন,<br> <span class="br-ind"><br><span class="indent">&nbsp;</span></span>আর সমুদ্রতীরে বালির মতো পাখি দিলেন।<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাদের শিবিরের মধ্যে,<br> <span class="br-ind"><br><span class="indent">&nbsp;</span></span>আর তাদের তাঁবুর চারপাশে নামিয়ে আনলেন।<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তারা গলা পর্যন্ত খাবার খেয়ে তৃপ্ত হল—<br> <span class="br-ind"><br><span class="indent">&nbsp;</span></span>তাদের আকাঙ্খা তিনি পূর্ণ করলেন।<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>কিন্তু তাদের আকাঙ্ক্ষা সন্তুষ্ট করার আগেই,<br> <span class="br-ind"><br><span class="indent">&nbsp;</span></span>এমনকি যখন খাবার তাদের মুখেই ছিল,<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ঈশ্বরের ক্রোধ তাদের বিরুদ্ধে জ্বলে উঠল;<br> <span class="br-ind"><br><span class="indent">&nbsp;</span></span>তাদের মধ্যে সবচেয়ে শক্তপোক্ত লোকদেরও তিনি হত্যা করলেন,<br> <span class="br-ind"><br><span class="indent">&nbsp;</span></span>ইস্রায়েলের যুবকদের আঘাত করলেন। <span class="br-p"><br><br></span><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>এসব কিছু সত্বেও, তারা পাপ করতেই থাকল;<br> <span class="br-ind"><br><span class="indent">&nbsp;</span></span>তাঁর আশ্চর্য কাজ সত্বেও, তারা বিশ্বাস করল না।<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাই তিনি তাদের আয়ু ব্যর্থতায়<br> <span class="br-ind"><br><span class="indent">&nbsp;</span></span>আর তাদের বছর আতঙ্কে শেষ করলেন।<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যখনই ঈশ্বর তাদের নাশ করতেন, তারা তাঁর অন্বেষণ করত;<br> <span class="br-ind"><br><span class="indent">&nbsp;</span></span>তারা অনুতাপ করল আর পুনরায় ঈশ্বরের দিকে ফিরল।<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তারা মনে রাখল যে ঈশ্বর তাদের শৈল,<br> <span class="br-ind"><br><span class="indent">&nbsp;</span></span>যে পরাৎপর ঈশ্বর তাদের মুক্তিদাতা।<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু তারা তাদের মুখ দিয়ে তাঁকে তোষামোদ করল,<br> <span class="br-ind"><br><span class="indent">&nbsp;</span></span>তাদের জিভ দিয়ে তাঁর প্রতি মিথ্যা কথা বলল;<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তাদের হৃদয় তাঁর প্রতি অনুগত ছিল না,<br> <span class="br-ind"><br><span class="indent">&nbsp;</span></span>তাঁর নিয়মের প্রতি তারা বিশ্বস্ত ছিল না।<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তবুও তিনি কৃপাময় ছিলেন;<br> <span class="br-ind"><br><span class="indent">&nbsp;</span></span>তিনি তাদের অপরাধ ক্ষমা করলেন<br> <span class="br-ind"><br><span class="indent">&nbsp;</span></span>এবং তাদের ধ্বংস করলেন না।<br> <span class="br-ind"><br><span class="indent">&nbsp;</span></span>অনেকবার তিনি তাঁর রাগ সংযত করলেন<br> <span class="br-ind"><br><span class="indent">&nbsp;</span></span>তাঁর সম্পূর্ণ ক্রোধ জাগিয়ে তুললেন না।<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তিনি মনে রাখলেন যে তারা মাংসমাত্র,<br> <span class="br-ind"><br><span class="indent">&nbsp;</span></span>বায়ুর মতো, যা বয়ে গেলে আর ফিরে আসে না। <span class="br-p"><br><br></span><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তারা মরুপ্রান্তরে কতবার তাঁর বিরুদ্ধে বিদ্রোহ করল<br> <span class="br-ind"><br><span class="indent">&nbsp;</span></span>আর পতিত জমিতে তাঁকে শোকাহত করল!<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>বারবার তারা ঈশ্বরকে পরীক্ষায় ফেলল;<br> <span class="br-ind"><br><span class="indent">&nbsp;</span></span>তারা ইস্রায়েলের পবিত্রজনকে উত্ত্যক্ত করল।<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তারা তাঁর পরাক্রম মনে রাখল না—<br> <span class="br-ind"><br><span class="indent">&nbsp;</span></span>যেদিন তিনি তাদের অত্যাচারীদের হাত থেকে মুক্ত করলেন,<br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>যেদিন মিশরে তিনি তাঁর চিহ্নসকল দেখালেন,<br> <span class="br-ind"><br><span class="indent">&nbsp;</span></span>সোয়নের অঞ্চলে তাঁর আশ্চর্য কাজসকল।<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তিনি তাদের নদী রক্তে পরিণত করলেন;<br> <span class="br-ind"><br><span class="indent">&nbsp;</span></span>তাদের জলস্রোত থেকে তারা পান করতে পারল না।<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তিনি ঝাঁকে ঝাঁকে মাছি পাঠালেন যা তাদের গ্রাস করল,<br> <span class="br-ind"><br><span class="indent">&nbsp;</span></span>আর ব্যাঙদের পাঠালেন যা তাদের বিধ্বস্ত করল।<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তিনি তাদের শস্য ফড়িংদের দিলেন,<br> <span class="br-ind"><br><span class="indent">&nbsp;</span></span>তাদের ফসল পঙ্গপালদের দিলেন।<br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>তিনি তাদের দ্রাক্ষালতা শিলা দিয়ে নষ্ট করলেন<br> <span class="br-ind"><br><span class="indent">&nbsp;</span></span>আর তাদের ডুমুর গাছ শিলাবৃষ্টি দিয়ে ধ্বংস করলেন।<br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনি তাদের গবাদি পশুদের শিলার কাছে,<br> <span class="br-ind"><br><span class="indent">&nbsp;</span></span>আর তাদের গৃহপালিত পশুপালকে বজ্রবিদ্যুতের কাছে সমর্পণ করলেন।<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তিনি তাদের বিরুদ্ধে তাঁর প্রচণ্ড রাগ পাঠালেন,<br> <span class="br-ind"><br><span class="indent">&nbsp;</span></span>তাঁর ক্রোধ, উন্মাদনা এবং শত্রুতা—<br> <span class="br-ind"><br><span class="indent">&nbsp;</span></span>ধ্বংসকারী দূতের একদল।<br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তিনি তাঁর ক্রোধ তাদের বিরুদ্ধে নিক্ষেপ করলেন;<br> <span class="br-ind"><br><span class="indent">&nbsp;</span></span>মৃত্যু থেকে তিনি তাদের বাঁচালেন না<br> <span class="br-ind"><br><span class="indent">&nbsp;</span></span>কিন্তু মহামারির হাতে তুলে দিলেন।<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি মিশরের সকল প্রথমজাতদের আঘাত করলেন,<br> <span class="br-ind"><br><span class="indent">&nbsp;</span></span>হামের তাঁবুতে পুরুষত্বের প্রথম ফলকে।<br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>কিন্তু তিনি মেষপালের মতো তাঁর লোকেদের বের করে আনলেন;<br> <span class="br-ind"><br><span class="indent">&nbsp;</span></span>মরুপ্রান্তরে মেষের মতো তিনি তাদের পরিচালনা করলেন।<br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তিনি তাদের সুরক্ষিত ভাবে পথ দেখালেন, তাই তারা ভীত হল না;<br> <span class="br-ind"><br><span class="indent">&nbsp;</span></span>কিন্তু সমুদ্র তাদের শত্রুদের ঘিরে ফেলল।<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>আর তিনি তাদের আপন পবিত্র সীমায় নিয়ে এলেন,<br> <span class="br-ind"><br><span class="indent">&nbsp;</span></span>পাহাড়ের সেই দেশে যেখানে তাঁর ডান হাত তাদের নিয়ে গিয়েছিল।<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>তিনি তাদের সম্মুখে সমস্ত জাতিদের তাড়িয়ে দিলেন<br> <span class="br-ind"><br><span class="indent">&nbsp;</span></span>আর তাদের জমি ইস্রায়েলীদের মধ্যে অধিকারস্বরূপ ভাগ করে দিলেন;<br> <span class="br-ind"><br><span class="indent">&nbsp;</span></span>ইস্রায়েলের গোষ্ঠীদের তাদের গৃহে বাস করতে দিলেন। <span class="br-p"><br><br></span><br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>কিন্তু তারা ঈশ্বরকে পরীক্ষা করেই চলল<br> <span class="br-ind"><br><span class="indent">&nbsp;</span></span>আর পরাৎপরের বিরুদ্ধে বিদ্রোহ করল;<br> <span class="br-ind"><br><span class="indent">&nbsp;</span></span>তাঁর বিধিবিধান তারা পালন করল না।<br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>তাদের পূর্বপুরুষদের মতো তারা ছিল বিশ্বাসঘাতক আর বিশ্বাসহীন,<br> <span class="br-ind"><br><span class="indent">&nbsp;</span></span>ত্রুটিপূর্ণ ধনুকের মতো অনির্ভরযোগ্য।<br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>তাদের উঁচু পীঠস্থানগুলি দিয়ে তারা তাঁকে রাগিয়ে তুলল;<br> <span class="br-ind"><br><span class="indent">&nbsp;</span></span>তাদের প্রতিমা দিয়ে তাঁর ঈর্ষা জাগ্রত করল।<br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>ঈশ্বর সেইসব শুনে অগ্নিশর্মা হলেন;<br> <span class="br-ind"><br><span class="indent">&nbsp;</span></span>তিনি ইস্রায়েলকে সম্পূর্ণ পরিত্যাগ করলেন।<br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>তিনি শীলোতে সমাগম তাঁবু পরিত্যাগ করলেন,<br> <span class="br-ind"><br><span class="indent">&nbsp;</span></span>সেই তাঁবু যা তিনি মানুষের মধ্যে স্থাপন করেছিলেন।<br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>তিনি তাঁর পরাক্রমের সিন্দুক বন্দিদশায় পাঠালেন,<br> <span class="br-ind"><br><span class="indent">&nbsp;</span></span>তাঁর শত্রুদের হাতে তাঁর প্রভা।<br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>তিনি তাঁর লোকেদের তরোয়ালের কোপে তুলে দিলেন;<br> <span class="br-ind"><br><span class="indent">&nbsp;</span></span>তিনি আপন অধিকারের প্রতি ক্রুদ্ধ হলেন।<br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>আগুন তাদের যুবকদের গ্রাস করল,<br> <span class="br-ind"><br><span class="indent">&nbsp;</span></span>এবং তাদের যুবতীদের বিয়েতে কোনো গান হল না;<br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>তাদের যাজকদের তরোয়ালে নাশ করা হোলো<br> <span class="br-ind"><br><span class="indent">&nbsp;</span></span>আর তাদের বিধবারা কাঁদতে পারল না। <span class="br-p"><br><br></span><br></div>
<div class="v" id="v65"><span class="vn">65</span> <span class="br-ind"><br><span class="indent">&nbsp;</span></span>তারপর সদাপ্রভু, ঘুম থেকে জেগে ওঠার মতো, জেগে উঠলেন,<br> <span class="br-ind"><br><span class="indent">&nbsp;</span></span>যেমন এক যোদ্ধা সুরার অসাড়তা থেকে জেগে ওঠে।<br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>তিনি আপন শত্রুদের প্রহার করলেন;<br> <span class="br-ind"><br><span class="indent">&nbsp;</span></span>তাদের চিরস্থায়ী লজ্জার পাত্র করলেন।<br></div>
<div class="v" id="v67"><span class="vn">67</span> <span class="br-ind"><br><span class="indent">&nbsp;</span></span>তারপর তিনি যোষেফের সকল তাঁবু পরিত্যাগ করলেন,<br> <span class="br-ind"><br><span class="indent">&nbsp;</span></span>তিনি ইফ্রয়িম গোষ্ঠীকে মনোনীত করলেন না;<br></div>
<div class="v" id="v68"><span class="vn">68</span> <span class="br-ind"><br><span class="indent">&nbsp;</span></span>কিন্তু যিহূদার গোষ্ঠীকে মনোনীত করলেন,<br> <span class="br-ind"><br><span class="indent">&nbsp;</span></span>সিয়োন পর্বত, যা তিনি ভালোবাসতেন।<br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>উচ্চ শিখরের মতো তাঁর পবিত্রস্থান তিনি নির্মাণ করলেন,<br> <span class="br-ind"><br><span class="indent">&nbsp;</span></span>জগতের মতো যা তিনি চিরকালের জন্য স্থাপন করেছেন।<br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>তিনি তাঁর দাস দাউদকে মনোনীত করলেন<br> <span class="br-ind"><br><span class="indent">&nbsp;</span></span>আর তাকে মেষের খোঁয়াড় থেকে ডেকে নিলেন;<br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>মেষের পরিচর্যা থেকে তিনি তাকে নিয়ে এলেন<br> <span class="br-ind"><br><span class="indent">&nbsp;</span></span>আর যাকোবের গোষ্ঠীর লোকেদের<br> <span class="br-ind"><br><span class="indent">&nbsp;</span></span>এবং আপন অধিকার ইস্রায়েলের উপর তাকে পালক করলেন।<br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>এবং হৃদয়ের সততায় দাউদ পালকরূপে তাদের যত্ন নিলেন;<br> <span class="br-ind"><br><span class="indent">&nbsp;</span></span>এবং দক্ষ হাতের সাহায্যে তাদের পরিচালনা করলেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সাহিত্যের অথবা সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>