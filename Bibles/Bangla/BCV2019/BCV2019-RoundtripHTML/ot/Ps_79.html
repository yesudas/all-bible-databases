<html><head>
<meta http-equiv="Content-Type" content="text/html;charset=utf-8" />
<title>Ps 79 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 79);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_77.html">77</a> <a href="Ps_78.html">78</a> <b>79</b> <a href="Ps_80.html">80</a> <a href="Ps_81.html">81</a> ... <a href="Ps_150.html">150</a> </div><hr>
<h1>Ps 79</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, জাতিগণ তোমার অধিকারে হানা দিয়েছে;<br> <span class="br-ind"><br><span class="indent">&nbsp;</span></span>তারা তোমার পবিত্র মন্দিরকে অশুচি করেছে,<br> <span class="br-ind"><br><span class="indent">&nbsp;</span></span>তারা জেরুশালেমকে ধ্বংসস্তূপে পরিণত করেছে।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা তোমার দাসদের মৃতদেহ<br> <span class="br-ind"><br><span class="indent">&nbsp;</span></span>আকাশের পাখিদের খাবার জন্য ফেলে দিয়েছে,<br> <span class="br-ind"><br><span class="indent">&nbsp;</span></span>তোমার লোকেদের মাংস বন্যপশুদের জন্য দিয়েছে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জেরুশালেমের সর্বত্র<br> <span class="br-ind"><br><span class="indent">&nbsp;</span></span>তারা জলের মতো রক্ত ছড়িয়েছে,<br> <span class="br-ind"><br><span class="indent">&nbsp;</span></span>এবং মৃতদেহ সৎকারের জন্য কেউ নেই।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমরা আমাদের প্রতিবেশীদের মাঝে ঘৃণ্য হয়েছি,<br> <span class="br-ind"><br><span class="indent">&nbsp;</span></span>চারপাশে লোকেদের কাছে অবজ্ঞা আর উপহাসের পাত্র হয়েছি। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে সদাপ্রভু, আর কত কাল? তুমি কি চিরকাল ক্রুদ্ধ থাকবে?<br> <span class="br-ind"><br><span class="indent">&nbsp;</span></span>কত কাল তোমার ঈর্ষা আগুনের মতো জ্বলবে?<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা তোমার নাম স্বীকার করে না,<br> <span class="br-ind"><br><span class="indent">&nbsp;</span></span>সেইসব লোকেদের উপর তোমার ক্রোধ ঢেলে দাও,<br> <span class="br-ind"><br><span class="indent">&nbsp;</span></span>সেইসব জাতির উপর<br> <span class="br-ind"><br><span class="indent">&nbsp;</span></span>যারা তোমার নাম ধরে ডাকে না,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ তারা যাকোবের কুলকে গ্রাস করেছে<br> <span class="br-ind"><br><span class="indent">&nbsp;</span></span>এবং তাদের আবাসভূমি বিধ্বস্ত করেছে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাদের পিতৃপুরুষের পাপ আমাদের উপর আরোপ কোরো না;<br> <span class="br-ind"><br><span class="indent">&nbsp;</span></span>তোমার দয়া শীঘ্রই এসে আমাদের সঙ্গে সাক্ষাৎ করুক,<br> <span class="br-ind"><br><span class="indent">&nbsp;</span></span>কারণ আমরা মরিয়া হয়ে আছি।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বর আমাদের পরিত্রাতা, তোমার নামের গৌরবার্থে<br> <span class="br-ind"><br><span class="indent">&nbsp;</span></span>আমাদের সাহায্য করো,<br> <span class="br-ind"><br><span class="indent">&nbsp;</span></span>তোমার নামের গুণে<br> <span class="br-ind"><br><span class="indent">&nbsp;</span></span>আমাদের উদ্ধার করো ও আমাদের পাপ ক্ষমা করো।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পরজাতীয়রা উপহাস করে কেন বলবে,<br> <span class="br-ind"><br><span class="indent">&nbsp;</span></span>“তাদের ঈশ্বর কোথায়?” <span class="br-p"><br><br></span>আমাদের চোখের সম্মুখে, জাতিগণের মাঝে, সকলকে জ্ঞাত করো<br> <span class="br-ind"><br><span class="indent">&nbsp;</span></span>যে তুমি তোমার ভক্তদাসদের রক্তের প্রতিশোধ নিয়ে থাকো।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বন্দিদের আর্তনাদ তোমার কাছে পৌঁছাক,<br> <span class="br-ind"><br><span class="indent">&nbsp;</span></span>তোমার বলবান বাহু দিয়ে তাদের বাঁচিয়ে রাখো যাদের মৃত্যুদণ্ড হয়েছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভু, আমাদের প্রতিবেশীরা, যারা উপহাসে তোমার প্রতি বিদ্রুপ করেছে<br> <span class="br-ind"><br><span class="indent">&nbsp;</span></span>তার সাতগুণ তুমি তাদের কোলে ফিরিয়ে দাও।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন আমরা, তোমার ভক্তজন ও তোমার চারণভূমির মেষপাল<br> <span class="br-ind"><br><span class="indent">&nbsp;</span></span>চিরকাল তোমার প্রশংসা করব;<br> <span class="br-ind"><br><span class="indent">&nbsp;</span></span>যুগে যুগে<br> <span class="br-ind"><br><span class="indent">&nbsp;</span></span>আমরা তোমার স্তবগান করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>