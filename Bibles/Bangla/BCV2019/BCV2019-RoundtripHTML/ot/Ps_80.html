<html><head>
<meta http-equiv="Content-Type" content="text/html;charset=utf-8" />
<title>Ps 80 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 80);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_78.html">78</a> <a href="Ps_79.html">79</a> <b>80</b> <a href="Ps_81.html">81</a> <a href="Ps_82.html">82</a> ... <a href="Ps_150.html">150</a> </div><hr>
<h1>Ps 80</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। সুর: “নিয়মের লিলিফুল।” আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্রায়েলের মেষপালক, আমাদের কথায় কর্ণপাত করো,<br> <span class="br-ind"><br><span class="indent">&nbsp;</span></span>তুমি মেষপালের মতো যোষেফকে পরিচালনা করেছ।<br> <span class="br-ind"><br><span class="indent">&nbsp;</span></span>তুমি করূবের মাঝে সিংহাসনে অধিষ্ঠিত,<br> <span class="br-ind"><br><span class="indent">&nbsp;</span></span>দীপ্ত হও<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইফ্রয়িম, বিন্যামীন আর মনঃশির সম্মুখে।<br> <span class="br-ind"><br><span class="indent">&nbsp;</span></span>তোমার পরাক্রম জাগিয়ে তোলো;<br> <span class="br-ind"><br><span class="indent">&nbsp;</span></span>এসো আর আমাদের রক্ষা করো। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে ঈশ্বর, আমাদের পুনরুদ্ধার করো;<br> <span class="br-ind"><br><span class="indent">&nbsp;</span></span>তোমার মুখ আমাদের উপর উজ্জ্বল করো,<br> <span class="br-ind"><br><span class="indent">&nbsp;</span></span>যেন আমরা রক্ষা পাই। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আর কত কাল, হে সদাপ্রভু, সর্বশক্তিমান ঈশ্বর,<br> <span class="br-ind"><br><span class="indent">&nbsp;</span></span>তোমার লোকেদের প্রার্থনার বিরুদ্ধে<br> <span class="br-ind"><br><span class="indent">&nbsp;</span></span>তুমি ক্রোধে জ্বলবে?<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি তাদের চোখের জল খেতে দিয়েছ;<br> <span class="br-ind"><br><span class="indent">&nbsp;</span></span>তুমি তাদের বাটিভর্তি চোখের জল পান করিয়েছ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি আমাদের প্রতিবেশীদের কাছে আমাদের উপহাসের পাত্র করে তুলেছ,<br> <span class="br-ind"><br><span class="indent">&nbsp;</span></span>আর আমাদের শত্রুরা আমাদের বিদ্রুপ করে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে বাহিনীগণের সদাপ্রভু, আমাদের পুনরুদ্ধার করো;<br> <span class="br-ind"><br><span class="indent">&nbsp;</span></span>তোমার মুখ আমাদের উপর উজ্জ্বল করো,<br> <span class="br-ind"><br><span class="indent">&nbsp;</span></span>যেন আমরা রক্ষা পাই। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি মিশর দেশ থেকে এক দ্রাক্ষালতা নিয়ে এসেছ;<br> <span class="br-ind"><br><span class="indent">&nbsp;</span></span>অইহুদিদের দূর করে তুমি তা পুঁতেছো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি তার জন্য জমি পরিষ্কার করেছ,<br> <span class="br-ind"><br><span class="indent">&nbsp;</span></span>আর তার শিকড় বেরিয়ে দেশ ছেয়ে গেল।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার ছায়ায় পর্বতসকল<br> <span class="br-ind"><br><span class="indent">&nbsp;</span></span>তার ডালপালায় সর্বোচ্চ দেবদারু-বন ঢাকা পড়ল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সমুদ্র পর্যন্ত তার শাখাপ্রশাখা,<br> <span class="br-ind"><br><span class="indent">&nbsp;</span></span>আর নদী পর্যন্ত তার কাণ্ড প্রসারিত হল। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেনো তুমি তার প্রাচীর ভেঙে ফেলেছ<br> <span class="br-ind"><br><span class="indent">&nbsp;</span></span>যেন যেতে আসতে সব লোকেরা তার আঙ্গুর ছেঁড়ে?<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বন্য শূকর তা ছারখার করে,<br> <span class="br-ind"><br><span class="indent">&nbsp;</span></span>আর মাঠের কীটপতঙ্গ সেখান থেকে খাবার সংগ্রহ করে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে বাহিনীগণের সদাপ্রভু, আমাদের কাছে ফিরে এসো!<br> <span class="br-ind"><br><span class="indent">&nbsp;</span></span>স্বর্গ থেকে চেয়ে দেখো!<br> <span class="br-ind"><br><span class="indent">&nbsp;</span></span>এই দ্রাক্ষালতার দিকে খেয়াল রাখো,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার ডান হাত যার শিকড় বুনেছে,<br> <span class="br-ind"><br><span class="indent">&nbsp;</span></span>এই পুত্রকে তুমি নিজের জন্য বড় করে তুলেছ। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার দ্রাক্ষালতাকে কেটে ফেলা হয়েছে, আগুনে পুড়িয়ে দেওয়া হয়েছে;<br> <span class="br-ind"><br><span class="indent">&nbsp;</span></span>তোমার তিরস্কারে তোমার লোকেরা বিনষ্ট হয়।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার হাত তোমার ডানদিকের পুরুষের উপরে থাকুক,<br> <span class="br-ind"><br><span class="indent">&nbsp;</span></span>মানুষের পুত্র যাকে নিজের জন্য বড় করেছ।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তখন আমরা তোমার কাছ থেকে দূরে যাব না;<br> <span class="br-ind"><br><span class="indent">&nbsp;</span></span>আমাদের সঞ্জীবিত করো, আর আমরা তোমার নামে ডাকব। <span class="br-p"><br><br></span><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সদাপ্রভু, সর্বশক্তিমান ঈশ্বর, আমাদের পুনরুদ্ধার করো,<br> <span class="br-ind"><br><span class="indent">&nbsp;</span></span>তোমার মুখ আমাদের উপর উজ্জ্বল করো,<br> <span class="br-ind"><br><span class="indent">&nbsp;</span></span>যেন আমরা রক্ষা পাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>