<html><head>
<meta http-equiv="Content-Type" content="text/html;charset=utf-8" />
<title>Ps 81 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 81);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_79.html">79</a> <a href="Ps_80.html">80</a> <b>81</b> <a href="Ps_82.html">82</a> <a href="Ps_83.html">83</a> ... <a href="Ps_150.html">150</a> </div><hr>
<h1>Ps 81</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। গিত্তীৎ<sup class="fnm"><a name="fnm1" href="#fn1">1</a></sup> অনুসারে। আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর, যিনি আমাদের বলো, তাঁর উদ্দেশে আনন্দগান করো;<br> <span class="br-ind"><br><span class="indent">&nbsp;</span></span>যাকোবের ঈশ্বরের উদ্দেশে জয়ধ্বনি করো!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সঙ্গীত শুরু করো, খঞ্জনিতে তালি দাও,<br> <span class="br-ind"><br><span class="indent">&nbsp;</span></span>সুমধুর বীণা আর সুরবাহার বাজাও। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অমাবস্যা ও পূর্ণিমায়, আমাদের উৎসবের দিনে,<br> <span class="br-ind"><br><span class="indent">&nbsp;</span></span>শিঙার সুদীর্ঘ শব্দ করো;<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ইস্রায়েলের জন্য এই হল ঈশ্বরের রায়,<br> <span class="br-ind"><br><span class="indent">&nbsp;</span></span>যাকোবের ঈশ্বরের আদেশ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন ঈশ্বর মিশরের বিরুদ্ধে অগ্রসর হলেন,<br> <span class="br-ind"><br><span class="indent">&nbsp;</span></span>তিনি যোষেফের মধ্যে এসব বিধিবিধান রূপে সাক্ষ্য স্থাপন করলেন। <span class="br-p"><br><br></span>আমি এক অচেনা কণ্ঠস্বর শুনতে পেলাম: <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“আমি তাদের কাঁধ থেকে বোঝা সরিয়ে নিলাম;<br> <span class="br-ind"><br><span class="indent">&nbsp;</span></span>ঝুড়ি থেকে তাদের হাত নিষ্কৃতি দেওয়া হল।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার সঙ্কটে তুমি প্রার্থনা করলে আর আমি তোমাকে উদ্ধার করলাম,<br> <span class="br-ind"><br><span class="indent">&nbsp;</span></span>বজ্রবিদ্যুৎসহ মেঘের অন্তরাল থেকে আমি তোমাকে উত্তর দিলাম;<br> <span class="br-ind"><br><span class="indent">&nbsp;</span></span>মরীবার জলের ধারে আমি তোমাকে পরীক্ষা করলাম।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার ভক্তসকল, আমার কথা শোনো, আর আমি তোমাদের সতর্ক করব—<br> <span class="br-ind"><br><span class="indent">&nbsp;</span></span>হে ইস্রায়েল, যদি তুমি আমার কথা শুনতে!<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মধ্যে আর কোনো অন্য দেবতা রইবে না;<br> <span class="br-ind"><br><span class="indent">&nbsp;</span></span>আমি ছাড়া আর কোনো দেবতার তুমি আরাধনা করবে না।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি সদাপ্রভু, তোমার ঈশ্বর,<br> <span class="br-ind"><br><span class="indent">&nbsp;</span></span>যে তোমাদের মিশর দেশ থেকে বের করে এনেছে।<br> <span class="br-ind"><br><span class="indent">&nbsp;</span></span>তোমার মুখ বড় করে খোলো আর আমি তা পূর্ণ করব। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“কিন্তু আমার লোকেরা আমার কথা শোনেনি;<br> <span class="br-ind"><br><span class="indent">&nbsp;</span></span>ইস্রায়েল আমার কাছে নিজেকে সমর্পণ করেনি।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই আমি তাদের একগুঁয়ে হৃদয়ের হাতে তাদের ছেড়ে দিলাম<br> <span class="br-ind"><br><span class="indent">&nbsp;</span></span>যেন তারা নিজেদের মন্ত্রণায় চলে। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“যদি আমার লোকেরা আমার কথা শুনত,<br> <span class="br-ind"><br><span class="indent">&nbsp;</span></span>যদি ইস্রায়েল আমার পথ অনুসরণ করত,<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কত দ্রুত আমি তাদের শত্রুদের দমন করতাম<br> <span class="br-ind"><br><span class="indent">&nbsp;</span></span>আর আমার হাত তাদের বিপক্ষদের বিরুদ্ধে তুলতাম!<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা সদাপ্রভুকে ঘৃণা করে তারা তাঁর সম্মুখে অবনত হবে,<br> <span class="br-ind"><br><span class="indent">&nbsp;</span></span>আর তাদের শাস্তি চিরকাল স্থায়ী হবে।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু আমি সর্বোত্তম গম দিয়ে তাদের খাবার যোগাব;<br> <span class="br-ind"><br><span class="indent">&nbsp;</span></span>আমি শৈলের মধু দিয়ে তাদের তৃপ্ত করব।”<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সঙ্গীতের প্রতিশব্দ</div>
</div>
<!-- PARSED ABOVE; EDITING MAY BREAK PARSER -->
</body></html>