<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটি গান। আসফের গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি নীরব থেকো না;<br> <span class="br-ind"><br><span class="indent">&nbsp;</span></span>আমার প্রতি বধির হোয়ো না,<br> <span class="br-ind"><br><span class="indent">&nbsp;</span></span>হে ঈশ্বর, তুমি আমার থেকে দূরে দাঁড়িয়ে থেকো না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখো, আমার শত্রুরা কেমন গর্জন করে,<br> <span class="br-ind"><br><span class="indent">&nbsp;</span></span>দেখো, আমার বিপক্ষরা কেমন তাদের মাথা তোলে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা ধূর্ততায় তোমার লোকেদের বিরুদ্ধে ষড়যন্ত্র করে;<br> <span class="br-ind"><br><span class="indent">&nbsp;</span></span>তারা তোমার প্রিয়জনদের বিরুদ্ধে চক্রান্ত করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“এসো,” তারা বলে, “আমরা তাদের সম্পূর্ণ ধ্বংস করি,<br> <span class="br-ind"><br><span class="indent">&nbsp;</span></span>আর যেন ইস্রায়েলের নাম মনে না রাখা হয়।” <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা এক মনে চক্রান্ত করে;<br> <span class="br-ind"><br><span class="indent">&nbsp;</span></span>তোমার বিরুদ্ধে তারা একজোট গঠন করে—<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ইদোমের তাঁবুসকল আর ইশ্মায়েলীয়গণ,<br> <span class="br-ind"><br><span class="indent">&nbsp;</span></span>মোয়াব আর হাগরীয়গণ,<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিব্‌লীয়, অম্মোন আর অমালেকীয়গণ,<br> <span class="br-ind"><br><span class="indent">&nbsp;</span></span>সোরের বাসিন্দাদের সঙ্গে, ফিলিস্তিয়া।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এমনকি আসিরিয়া তাদের সঙ্গে একজোট হয়েছে<br> <span class="br-ind"><br><span class="indent">&nbsp;</span></span>আর লোটের উত্তরপুরুষদের সঙ্গে একজোট হয়েছে। <span class="br-p"><br><br></span><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাদের বিরুদ্ধে সেইরূপ করো যেমন মিদিয়নদের প্রতি করেছিলে,<br> <span class="br-ind"><br><span class="indent">&nbsp;</span></span>কীশোন নদীতে যেমন সীষরা আর যাবীনের প্রতি করেছিলে,<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঐনদোরে যারা বিনষ্ট হয়েছিল<br> <span class="br-ind"><br><span class="indent">&nbsp;</span></span>আর মাটিতে পরে থাকা আবর্জনার মতো হয়েছিল।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিশিষ্ট ব্যক্তিরা ওরেব ও সেবের মতো<br> <span class="br-ind"><br><span class="indent">&nbsp;</span></span>আর তাদের অধিপতিগণেরা সেবহ ও সল্‌মুন্নার মতো মরে যাক,<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা তারা বলেছিল, “এসো, আমরা ঈশ্বরের চারণভূমি<br> <span class="br-ind"><br><span class="indent">&nbsp;</span></span>অধিকার করি।” <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে ঈশ্বর, তাদের ঘূর্ণমান ধুলোর মতো করো,<br> <span class="br-ind"><br><span class="indent">&nbsp;</span></span>বাতাসের সামনে তুষের মতো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আগুন যেমন জঙ্গল গ্রাস করে<br> <span class="br-ind"><br><span class="indent">&nbsp;</span></span>অথবা আগুনের শিখা যা পর্বতসকল জ্বালিয়ে দেয়,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেইরকম তোমার প্রচণ্ড ঝড়ে তাদের তাড়া করো<br> <span class="br-ind"><br><span class="indent">&nbsp;</span></span>আর তোমার ঝড়ে তাদের আতঙ্কিত করো।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে সদাপ্রভু, তাদের মুখ লজ্জায় ঢেকে দাও,<br> <span class="br-ind"><br><span class="indent">&nbsp;</span></span>যেন তারা তোমার নাম অন্বেষণ করে। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা চিরকাল যেন লজ্জিত আর আতঙ্কিত হয়;<br> <span class="br-ind"><br><span class="indent">&nbsp;</span></span>তারা যেন অপমানে বিনষ্ট হয়।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা জানুক যে একমাত্র তোমারই নাম সদাপ্রভু,<br> <span class="br-ind"><br><span class="indent">&nbsp;</span></span>আর একমাত্র তুমিই সারা জগতের উপর পরাৎপর।<br></div>
</div>
<!-- PARSED ABOVE; EDITING MAY BREAK PARSER -->
</body></html>