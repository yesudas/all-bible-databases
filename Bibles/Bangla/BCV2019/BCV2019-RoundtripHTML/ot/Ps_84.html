<html><head>
<meta http-equiv="Content-Type" content="text/html;charset=utf-8" />
<title>Ps 84 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 84);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_82.html">82</a> <a href="Ps_83.html">83</a> <b>84</b> <a href="Ps_85.html">85</a> <a href="Ps_86.html">86</a> ... <a href="Ps_150.html">150</a> </div><hr>
<h1>Ps 84</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত পরিচালকের উদ্দেশ্যে। স্বর, গিত্তীৎ<sup class="fnm"><a name="fnm1" href="#fn1">1</a></sup>। কোরহ বংশের সন্তানদের একটি গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>তোমার আবাস কত মনোরম!<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার প্রাণ সদাপ্রভুর প্রাঙ্গণের জন্য আকুল হয়,<br> <span class="br-ind"><br><span class="indent">&nbsp;</span></span>এমনকি মূর্চ্ছিতপ্রায় হয়;<br> <span class="br-ind"><br><span class="indent">&nbsp;</span></span>জীবন্ত ঈশ্বরের জন্য<br> <span class="br-ind"><br><span class="indent">&nbsp;</span></span>আমার হৃদয় আর আমার দেহ কেঁদে ওঠে।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এমনকি চড়ুইপাখিও আশ্রয় খুঁজে পেয়েছে,<br> <span class="br-ind"><br><span class="indent">&nbsp;</span></span>দোয়েল নিজের জন্য বাসা পেয়েছে,<br> <span class="br-ind"><br><span class="indent">&nbsp;</span></span>যেখানে সে তার শাবকদের জন্ম দিতে পারে—<br> <span class="br-ind"><br><span class="indent">&nbsp;</span></span>এমন স্থান, যা তোমার বেদির নিকটে,<br> <span class="br-ind"><br><span class="indent">&nbsp;</span></span>হে সদাপ্রভু, আমার রাজা, আমার ঈশ্বর।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই ব্যক্তি, যে তোমার গৃহে বাস করে,<br> <span class="br-ind"><br><span class="indent">&nbsp;</span></span>সে সর্বক্ষণ তোমার গুণকীর্তন করে। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধন্য সেই ব্যক্তি, যার শক্তি সদাপ্রভু থেকে আসে,<br> <span class="br-ind"><br><span class="indent">&nbsp;</span></span>যে সদাপ্রভুর গৃহে যাওয়ার জন্য তার হৃদয় স্থির রেখেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যখন তারা অশ্রুর<sup class="fnm"><a name="fnm2" href="#fn2">2</a></sup> উপত্যকার মধ্য দিয়ে যায়,<br> <span class="br-ind"><br><span class="indent">&nbsp;</span></span>তারা সেই স্থান জলধারায় পরিণত করে;<br> <span class="br-ind"><br><span class="indent">&nbsp;</span></span>প্রথম বৃষ্টি<sup class="fnm"><a name="fnm3" href="#fn3">3</a></sup> সেই প্রান্তরকে আশীর্বাদে আবৃত করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা ক্রমাগত শক্তিশালী হয়ে উঠবে,<br> <span class="br-ind"><br><span class="indent">&nbsp;</span></span>এবং সিয়োনে ঈশ্বরের সম্মুখে প্রত্যেকে হাজির হবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সর্বশক্তিমান সদাপ্রভু, আমার প্রার্থনা শোনো;<br> <span class="br-ind"><br><span class="indent">&nbsp;</span></span>হে যাকোবের ঈশ্বর, আমার কথা শোনো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখো, হে ঈশ্বর, আমাদের ঢাল;<br> <span class="br-ind"><br><span class="indent">&nbsp;</span></span>তোমার অভিষিক্ত-জনের প্রতি অনুগ্রহের দৃষ্টিতে দেখো। <span class="br-p"><br><br></span><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার প্রাঙ্গণে একদিন<br> <span class="br-ind"><br><span class="indent">&nbsp;</span></span>অন্যত্র হাজার দিনের চেয়েও শ্রেয়;<br> <span class="br-ind"><br><span class="indent">&nbsp;</span></span>দুষ্টদের তাঁবুতে বাস করার থেকে<br> <span class="br-ind"><br><span class="indent">&nbsp;</span></span>আমি আমার ঈশ্বরের গৃহের দ্বাররক্ষী হয়ে থাকতে চাই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ সদাপ্রভু ঈশ্বর ঢাল ও সূর্যের ন্যায়;<br> <span class="br-ind"><br><span class="indent">&nbsp;</span></span>তিনি দয়া ও সম্মান দান করেন;<br> <span class="br-ind"><br><span class="indent">&nbsp;</span></span>যাদের চলার পথ সিদ্ধ<br> <span class="br-ind"><br><span class="indent">&nbsp;</span></span>তাদের তিনি কোনো প্রকার মঙ্গল থেকে বঞ্চিত করেন না। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সর্বশক্তিমান সদাপ্রভু,<br> <span class="br-ind"><br><span class="indent">&nbsp;</span></span>ধন্য সেই ব্যক্তি যে তোমার উপর আস্থা রাখে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> সম্ভবত সঙ্গীতের প্রতিশব্দ</div>
<div class="fn"><sup class="fnt"><a name="fn2" href="#fnm2">2</a></sup> হিব্রু ভাষায় বাকা উপত্যকা</div>
<div class="fn"><sup class="fnt"><a name="fn3" href="#fnm3">3</a></sup> শরৎকালীন বৃষ্টি</div>
</div>
<!-- PARSED ABOVE; EDITING MAY BREAK PARSER -->
</body></html>