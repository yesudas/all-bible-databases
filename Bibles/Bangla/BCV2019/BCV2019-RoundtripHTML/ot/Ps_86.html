<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দাউদের একটি প্রার্থনা।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু কর্ণপাত করো এবং আমাকে উত্তর দাও,<br> <span class="br-ind"><br><span class="indent">&nbsp;</span></span>কেননা আমি দরিদ্র এবং অভাবী।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার জীবন সুরক্ষিত করো, কারণ আমি তোমার প্রতি বিশ্বস্ত;<br> <span class="br-ind"><br><span class="indent">&nbsp;</span></span>আমাকে রক্ষা করো কারণ আমি তোমার সেবা করি আর তোমাতে আস্থা রাখি।<br> <span class="br-ind"><br><span class="indent">&nbsp;</span></span>তুমি আমার ঈশ্বর;<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে প্রভু আমার প্রতি দয়া করো,<br> <span class="br-ind"><br><span class="indent">&nbsp;</span></span>কেননা সারাদিন আমি তোমাকে ডাকি।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার দাসের প্রতি আনন্দ দাও, হে প্রভু,<br> <span class="br-ind"><br><span class="indent">&nbsp;</span></span>কারণ আমি তোমার উপর আস্থা রাখি। <span class="br-p"><br><br></span><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে প্রভু, তুমি, ক্ষমাশীল আর উত্তম,<br> <span class="br-ind"><br><span class="indent">&nbsp;</span></span>যারা তোমাকে ডাকে তাদের সকলের প্রতি অবিচল প্রেমে পূর্ণ।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রার্থনা শোনো, হে সদাপ্রভু;<br> <span class="br-ind"><br><span class="indent">&nbsp;</span></span>আমার বিনতি প্রার্থনা শোনো।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সঙ্কটের দিনে আমি তোমাকে ডাকি,<br> <span class="br-ind"><br><span class="indent">&nbsp;</span></span>কারণ তুমি আমাকে উত্তর দেবে। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে প্রভু, দেবতাদের মধ্যে তোমার মতো আর কেউ নেই;<br> <span class="br-ind"><br><span class="indent">&nbsp;</span></span>তোমার কর্মসকলের সঙ্গে কারও তুলনা হয় না।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সমস্ত জাতি যাদের তুমি তৈরি করেছ,<br> <span class="br-ind"><br><span class="indent">&nbsp;</span></span>হে প্রভু, তারা আসবে আর তোমার সম্মুখে আরাধনা করবে,<br> <span class="br-ind"><br><span class="indent">&nbsp;</span></span>তারা তোমার নামের মহিমা করবে।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা তুমি মহান আর তুমি আশ্চর্য কাজ করে থাকো,<br> <span class="br-ind"><br><span class="indent">&nbsp;</span></span>একমাত্র তুমিই ঈশ্বর। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে সদাপ্রভু, আমাকে তোমার পথসকল শিক্ষা দাও,<br> <span class="br-ind"><br><span class="indent">&nbsp;</span></span>যেন আমি তোমার বিশ্বস্ততায় নির্ভর করতে পারি;<br> <span class="br-ind"><br><span class="indent">&nbsp;</span></span>আমাকে এক অখণ্ড হৃদয় দাও,<br> <span class="br-ind"><br><span class="indent">&nbsp;</span></span>যেন আমি তোমার নামে সম্ভ্রম করতে পারি।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভু আমার ঈশ্বর, আমি আমার সমস্ত হৃদয় দিয়ে তোমার প্রশংসা করব;<br> <span class="br-ind"><br><span class="indent">&nbsp;</span></span>চিরদিন আমি তোমার নামের মহিমা করব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কেননা আমার প্রতি তোমার প্রেম মহান;<br> <span class="br-ind"><br><span class="indent">&nbsp;</span></span>তুমি আমাকে অতল থেকে,<br> <span class="br-ind"><br><span class="indent">&nbsp;</span></span>পাতালের গর্ভ থেকে উদ্ধার করেছ। <span class="br-p"><br><br></span><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দাম্ভিক শত্রুরা আমাকে আক্রমণ করছে, হে ঈশ্বর;<br> <span class="br-ind"><br><span class="indent">&nbsp;</span></span>নিষ্ঠুর লোকেরা আমাকে হত্যা করার চেষ্টা করছে,<br> <span class="br-ind"><br><span class="indent">&nbsp;</span></span>তারা তোমাকে মান্য করে না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু, হে প্রভু, তুমি স্নেহশীল এবং কৃপাময় ঈশ্বর,<br> <span class="br-ind"><br><span class="indent">&nbsp;</span></span>ক্রোধে ধীর, দয়া আর বিশ্বস্ততায় মহান।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার দিকে ফেরো আর আমার প্রতি দয়া করো;<br> <span class="br-ind"><br><span class="indent">&nbsp;</span></span>তোমার দাসের পক্ষ হয়ে তোমার পরাক্রম দেখাও;<br> <span class="br-ind"><br><span class="indent">&nbsp;</span></span>আমাকে রক্ষা করো, কারণ আমি তোমার সেবা করি,<br> <span class="br-ind"><br><span class="indent">&nbsp;</span></span>ঠিক যেমন আমার মা করেছিলেন।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার উত্তমতার নিদর্শন আমাকে দেখাও,<br> <span class="br-ind"><br><span class="indent">&nbsp;</span></span>যেন আমার শত্রুরা সেইসব দেখে ও লজ্জিত হয়,<br> <span class="br-ind"><br><span class="indent">&nbsp;</span></span>কারণ তুমি, হে সদাপ্রভু, আমাকে সাহায্য করেছ আর সান্ত্বনা দিয়েছ।<br></div>
</div>
<!-- PARSED ABOVE; EDITING MAY BREAK PARSER -->
</body></html>