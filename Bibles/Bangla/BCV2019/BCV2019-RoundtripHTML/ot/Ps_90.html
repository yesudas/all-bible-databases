<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চতুর্থ খণ্ড</h2><h2>গীত ৯০–১০৬</h2><span class="vn">1</span> <span class="br-p"><br><br></span><b>ঈশ্বর মনোনীত ব্যক্তি মোশির প্রার্থনা।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, বংশের পর বংশ<br> <span class="br-ind"><br><span class="indent">&nbsp;</span></span>তুমি আমার বাসস্থান হয়ে এসেছ।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>পর্বতগণের জন্মের পূর্বে<br> <span class="br-ind"><br><span class="indent">&nbsp;</span></span>এমনকি, তুমি পৃথিবী ও জগতকে জন্ম দেওয়ার পূর্বে,<br> <span class="br-ind"><br><span class="indent">&nbsp;</span></span>অনাদিকাল থেকে অনন্তকাল পর্যন্ত, তুমিই ঈশ্বর। <span class="br-p"><br><br></span><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি লোকেদের ধুলোয় ফিরিয়ে দিয়ে থাকো,<br> <span class="br-ind"><br><span class="indent">&nbsp;</span></span>এই বলে, “ধুলোয় ফিরে এসো, হে মরণশীল তোমরা।”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার দৃষ্টিতে এক হাজার বছর<br> <span class="br-ind"><br><span class="indent">&nbsp;</span></span>একদিনের সমান যা এইমাত্র কেটেছে,<br> <span class="br-ind"><br><span class="indent">&nbsp;</span></span>অথবা রাতের প্রহরের মতো।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি মানুষকে মৃত্যুর ঘুমে নিশ্চিহ্ন করো—<br> <span class="br-ind"><br><span class="indent">&nbsp;</span></span>তারা সকালের নতুন ঘাসের মতো:<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সকালে তারা নতুন গজিয়ে ওঠে,<br> <span class="br-ind"><br><span class="indent">&nbsp;</span></span>কিন্তু সন্ধ্যায় তা শুকিয়ে যায় আর বিবর্ণ হয়। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার রাগে আমরা ক্ষয়প্রাপ্ত হই<br> <span class="br-ind"><br><span class="indent">&nbsp;</span></span>আর তোমার ক্রোধে আমরা আতঙ্কিত হই।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাদের অন্যায় সকল আমাদের সামনে রেখেছ,<br> <span class="br-ind"><br><span class="indent">&nbsp;</span></span>আমাদের গোপন পাপসকল তোমার সান্নিধ্যের আলোতে রেখেছ।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার ক্রোধে আমাদের সব দিন কেটে যায়;<br> <span class="br-ind"><br><span class="indent">&nbsp;</span></span>বিলাপে আমরা আমাদের বছর কাটাই।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের আয়ু হয়তো সত্তর বছর পর্যন্ত হবে,<br> <span class="br-ind"><br><span class="indent">&nbsp;</span></span>অথবা আশি, যদি আমাদের ক্ষমতা স্থায়ী হয়;<br> <span class="br-ind"><br><span class="indent">&nbsp;</span></span>তবুও সবচেয়ে ভালো দিনও কষ্টে আর দুঃখে পূর্ণ,<br> <span class="br-ind"><br><span class="indent">&nbsp;</span></span>কেননা তারা দ্রুত অদৃশ্য হয় আর আমরা উড়ে যাই।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার রাগের পরাক্রম কে বুঝতে পারে?<br> <span class="br-ind"><br><span class="indent">&nbsp;</span></span>তোমার ক্রোধ ভয়াবহ যেমন তুমি সম্ভ্রমের যোগ্য।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমাদের দিন গুনতে আমাদের শিক্ষা দাও,<br> <span class="br-ind"><br><span class="indent">&nbsp;</span></span>যেন আমরা প্রজ্ঞার হৃদয় লাভ করি। <span class="br-p"><br><br></span><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, ফিরে এসো! আর কত কাল দেরি করবে?<br> <span class="br-ind"><br><span class="indent">&nbsp;</span></span>তোমার সেবাকারীদের প্রতি করুণা করো।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সকালে তোমার অবিচল প্রেম দিয়ে আমাদের তৃপ্ত করো,<br> <span class="br-ind"><br><span class="indent">&nbsp;</span></span>যেন আমরা আনন্দের গান করতে পারি আর জীবনের সব দিন খুশি হতে পারি।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যতদিন তুমি আমাদের পীড়িত করেছিলে<br> <span class="br-ind"><br><span class="indent">&nbsp;</span></span>যত বছর আমরা বিপদ দেখেছি, তেমনই আমাদের আনন্দিত করো।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমরা, তোমার দাস, যেন তোমার কার্যাবলি আবার দেখতে পাই,<br> <span class="br-ind"><br><span class="indent">&nbsp;</span></span>যেন আমাদের ছেলেমেয়েরা তোমার মহিমা দেখতে পায়। <span class="br-p"><br><br></span><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু আমাদের ঈশ্বরের অনুগ্রহ আমাদের উপরে বিরাজ করুক;<br> <span class="br-ind"><br><span class="indent">&nbsp;</span></span>আর তুমি আমাদের জন্য আমাদের হাতের প্রচেষ্টা স্থায়ী করো,<br> <span class="br-ind"><br><span class="indent">&nbsp;</span></span>হ্যাঁ! আমাদের হাতের প্রচেষ্টা স্থায়ী করো।<br></div>
</div>
<!-- PARSED ABOVE; EDITING MAY BREAK PARSER -->
</body></html>