<html><head>
<meta http-equiv="Content-Type" content="text/html;charset=utf-8" />
<title>Ps 94 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 94);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_92.html">92</a> <a href="Ps_93.html">93</a> <b>94</b> <a href="Ps_95.html">95</a> <a href="Ps_96.html">96</a> ... <a href="Ps_150.html">150</a> </div><hr>
<h1>Ps 94</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু, এমন ঈশ্বর, যিনি প্রতিফল দেন।<br> <span class="br-ind"><br><span class="indent">&nbsp;</span></span>হে প্রতিফলদাতা ঈশ্বর, তোমার ন্যায়বিচার দেদীপ্যমান হোক।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ওঠো, হে জগতের বিচারকর্তা;<br> <span class="br-ind"><br><span class="indent">&nbsp;</span></span>দাম্ভিকদের কাজের প্রতিফল তাদের দাও।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্টরা কত কাল, হে সদাপ্রভু,<br> <span class="br-ind"><br><span class="indent">&nbsp;</span></span>দুষ্টরা কত কাল উল্লাস করবে? <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা অহংকারের বাক্য ঢেলে দেয়;<br> <span class="br-ind"><br><span class="indent">&nbsp;</span></span>সকল অনিষ্টকারীরা গর্বে পরিপূর্ণ।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা তোমার লোকেদের চূর্ণ করে, হে সদাপ্রভু;<br> <span class="br-ind"><br><span class="indent">&nbsp;</span></span>তারা তোমার অধিকারের উপর অত্যাচার করে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা বিধবা আর বিদেশিদের নাশ করে;<br> <span class="br-ind"><br><span class="indent">&nbsp;</span></span>তারা অনাথদের হত্যা করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা বলে, “সদাপ্রভু দেখেন না;<br> <span class="br-ind"><br><span class="indent">&nbsp;</span></span>যাকোবের ঈশ্বর বিবেচনা করেন না।” <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে অচেতন সকল, লোকেদের মধ্যে বসবাসকারী, লক্ষ্য করো;<br> <span class="br-ind"><br><span class="indent">&nbsp;</span></span>তোমরা মূর্খরা, কবে তোমাদের সুবুদ্ধি হবে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিনি কান তৈরি করেছেন তিনি কি শুনবেন না?<br> <span class="br-ind"><br><span class="indent">&nbsp;</span></span>যিনি চোখ নির্মাণ করেছেন তিনি কি দেখবেন না?<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিনি সমস্ত জাতিদের শাসন করেন তিনি কি শাস্তি দেবেন না?<br> <span class="br-ind"><br><span class="indent">&nbsp;</span></span>যিনি মানবজাতিকে শিক্ষা দেন তাঁর কি জ্ঞানের অভাব?<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু মানুষের সকল সঙ্কল্প জানেন;<br> <span class="br-ind"><br><span class="indent">&nbsp;</span></span>তিনি জানেন যে তারা সামান্যমাত্র। <span class="br-p"><br><br></span><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, ধন্য সেই ব্যক্তি যাকে তুমি শাসন করেছ,<br> <span class="br-ind"><br><span class="indent">&nbsp;</span></span>যাকে তুমি তোমার বিধান থেকে শিক্ষা দিয়েছ;<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি তাদের বিপদের দিন থেকে মুক্তি দিয়েছ,<br> <span class="br-ind"><br><span class="indent">&nbsp;</span></span>যতদিন না পর্যন্ত দুষ্টদের বন্দি করার উদ্দেশ্যে এক গর্ত খোঁড়া হচ্ছে।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ সদাপ্রভু তাঁর ভক্তজনদের পরিত্যাগ করবেন না;<br> <span class="br-ind"><br><span class="indent">&nbsp;</span></span>তিনি কখনও তাঁর অধিকার পরিত্যাগ করবেন না।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ন্যায়ের উপর ভিত্তি করে বিচার আবার স্থাপিত হবে,<br> <span class="br-ind"><br><span class="indent">&nbsp;</span></span>যারা হৃদয়ে ন্যায়পরায়ণ তারা সকলে তা অনুসরণ করবে। <span class="br-p"><br><br></span><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কে আমার পক্ষ নিয়ে দুষ্টদের বিরুদ্ধে দাঁড়াবে?<br> <span class="br-ind"><br><span class="indent">&nbsp;</span></span>কে অনিষ্টকারীদের বিরুদ্ধে আমার পক্ষ নেবে?<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু যদি আমাকে সাহায্য না করতেন,<br> <span class="br-ind"><br><span class="indent">&nbsp;</span></span>তবে হয়তো আমি শীঘ্রই মৃত্যুর নীরবতায় বাস করতাম।<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যখন আমি বলেছিলাম, “আমার পা পিছলে যাচ্ছে,”<br> <span class="br-ind"><br><span class="indent">&nbsp;</span></span>তোমার অবিচল প্রেম, হে সদাপ্রভু, আমার সহায়তা করেছিল,<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যখন দুশ্চিন্তা আমার অন্তরে গভীর হয়েছিল,<br> <span class="br-ind"><br><span class="indent">&nbsp;</span></span>তোমার সান্ত্বনা আমাকে আনন্দ দিয়েছিল। <span class="br-p"><br><br></span><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অসৎ সিংহাসন কি তোমার সঙ্গী হতে পারে—<br> <span class="br-ind"><br><span class="indent">&nbsp;</span></span>এমন সিংহাসন যা আপন আদেশে দুর্দশা নিয়ে আসে?<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্টরা ধার্মিকদের বিরুদ্ধে দল বাঁধে<br> <span class="br-ind"><br><span class="indent">&nbsp;</span></span>আর নির্দোষদের মৃত্যুদণ্ড দেয়।<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু সদাপ্রভু আমার উচ্চদুর্গ হয়েছেন,<br> <span class="br-ind"><br><span class="indent">&nbsp;</span></span>এবং আমার ঈশ্বর আমার আশ্রয় শৈল হয়েছেন।<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাদের পাপের প্রতিফল তিনি তাদের দেবেন<br> <span class="br-ind"><br><span class="indent">&nbsp;</span></span>আর তাদের দুষ্টতার জন্য তাদের ধ্বংস করবেন;<br> <span class="br-ind"><br><span class="indent">&nbsp;</span></span>সদাপ্রভু আমাদের ঈশ্বর তাদের ধ্বংস করবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>