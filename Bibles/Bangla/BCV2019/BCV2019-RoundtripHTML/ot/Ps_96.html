<html><head>
<meta http-equiv="Content-Type" content="text/html;charset=utf-8" />
<title>Ps 96 &ndash; গীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 96);">
<div id="navbar"><a href="../index.html">বাংলা সমকালীন সংস্করণ</a> &ndash; <b>গীত</b> &ndash; <a href="Ps_1.html">1</a> ... <a href="Ps_94.html">94</a> <a href="Ps_95.html">95</a> <b>96</b> <a href="Ps_97.html">97</a> <a href="Ps_98.html">98</a> ... <a href="Ps_150.html">150</a> </div><hr>
<h1>Ps 96</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে নতুন গীত গাও;<br> <span class="br-ind"><br><span class="indent">&nbsp;</span></span>সকল পৃথিবী, সদাপ্রভুর উদ্দেশে গীত গাও।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর উদ্দেশে গীত গাও; তাঁর নামের প্রশংসা করো;<br> <span class="br-ind"><br><span class="indent">&nbsp;</span></span>দিনের পর দিন তাঁর পরিত্রাণ ঘোষণা করো।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সমস্ত জাতির মধ্যে তাঁর মহিমা আর সব লোকের মাঝে<br> <span class="br-ind"><br><span class="indent">&nbsp;</span></span>তাঁর বিস্ময়কর কাজের কথা প্রচার করো। <span class="br-p"><br><br></span><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু মহান এবং সর্বোচ্চ প্রশংসার যোগ্য;<br> <span class="br-ind"><br><span class="indent">&nbsp;</span></span>সব দেবতার উপরে তিনি সম্ভ্রমের যোগ্য।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কারণ, জাতিগণের সকল দেবতা কেবল প্রতিমা মাত্র,<br> <span class="br-ind"><br><span class="indent">&nbsp;</span></span>কিন্তু সদাপ্রভু আকাশমণ্ডল সৃষ্টি করেছেন।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দীপ্তি ও প্রতাপ তাঁকে ঘিরে রেখেছে;<br> <span class="br-ind"><br><span class="indent">&nbsp;</span></span>পরাক্রম ও মহিমা তাঁর পবিত্রস্থান পূর্ণ করে। <span class="br-p"><br><br></span><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জাতিগণের সমস্ত কুল সদাপ্রভুকে স্বীকার করো,<br> <span class="br-ind"><br><span class="indent">&nbsp;</span></span>স্বীকার করো যে সদাপ্রভু মহিমান্বিত ও পরাক্রমী।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুকে তাঁর যোগ্য মহিমায় মহিমান্বিত করো!<br> <span class="br-ind"><br><span class="indent">&nbsp;</span></span>নৈবেদ্য সাজিয়ে তাঁর প্রাঙ্গণে প্রবেশ করো।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর পবিত্র শোভায় সদাপ্রভুর আরাধনা করো,<br> <span class="br-ind"><br><span class="indent">&nbsp;</span></span>সমস্ত পৃথিবী, তাঁর সম্মুখে কম্পিত হও;<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সমস্ত জাতিগণের মধ্যে বলো, “সদাপ্রভু রাজত্ব করেন।”<br> <span class="br-ind"><br><span class="indent">&nbsp;</span></span>পৃথিবী দৃঢ়ভাবে প্রতিষ্ঠিত, তা বিচলিত হবে না;<br> <span class="br-ind"><br><span class="indent">&nbsp;</span></span>তিনি সমতার সঙ্গে সকল মানুষের বিচার করবেন। <span class="br-p"><br><br></span><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশমণ্ডল আনন্দ করুক, পৃথিবী উল্লসিত হোক;<br> <span class="br-ind"><br><span class="indent">&nbsp;</span></span>সমুদ্র ও যা কিছু তার মধ্যে আছে, গর্জন করুক।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সমস্ত ময়দান ও সেখানকার সবকিছু উল্লসিত হোক;<br> <span class="br-ind"><br><span class="indent">&nbsp;</span></span>জঙ্গলের সকল গাছ আনন্দ সঙ্গীত করুক।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সমস্ত সৃষ্টি সদাপ্রভুর সম্মুখে আনন্দ করুক, কারণ তিনি আসছেন,<br> <span class="br-ind"><br><span class="indent">&nbsp;</span></span>এই জগতের বিচার করার জন্য তিনি আসছেন।<br> <span class="br-ind"><br><span class="indent">&nbsp;</span></span>তিনি ধার্মিকতায় এই পৃথিবীর বিচার করবেন<br> <span class="br-ind"><br><span class="indent">&nbsp;</span></span>এবং তাঁর সত্য অনুযায়ী সব মানুষের বিচার করবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>