<html><head>
<meta http-equiv="Content-Type" content="text/html;charset=utf-8" />
<title>Ruth 1 &ndash; রূত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>রূত</b> &ndash; <b>1</b> <a href="Ruth_2.html">2</a> <a href="Ruth_3.html">3</a> <a href="Ruth_4.html">4</a> </div><hr>
<h1>Ruth 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইস্রায়েল জাতির চুক্তিকৃত ইতিহাসের দুটি গুরুত্বপূর্ণ অংশের মাঝে রূতের বিবরণ নামের এই সংক্ষিপ্ত পুস্তকটি একটি সেতুর মতো। প্রথম অংশটির (আদি পুস্তক—বিচারকর্তৃগণের বিবরণ) মূল আলোচ্য বিষয়, কীভাবে অব্রাহামের বংশধরেরা একটি জাতিতে পরিণত হল এবং ইস্রায়েল জাতির সঙ্গে ঈশ্বরের স্থাপিত চুক্তি। আর দ্বিতীয় অংশটির বিষয় (শমূয়েল—রাজাবলি), ইস্রায়েল জাতির রাজাদের কাহিনি এবং ইস্রায়েলের রাজকীয় বংশের প্রধান হিসেবে দাউদের সঙ্গে ঈশ্বরের স্থাপিত চুক্তি। প্রারম্ভে বিচারকর্তৃগণের যুগের কথা এবং শেষে দাউদের বংশতালিকার মাঝে রূতের বিবরণ একটি উত্তরণ হিসেবে কাজ করেছে। <!--raw 1 bo --><p/><!--endraw 1-->এই পুস্তকটি দেখলে মনে হয়, যেন দাউদের রাজা হওয়ার অধিকারকে সমর্থন করার জন্যই এটি লেখা হয়েছিল। কারণ তিনি ছিলেন রূত নামের মোয়াবীয় নারীর প্রপৌত্র। ইস্রায়েলীদের মিশর দেশ থেকে চলে আসার যাত্রাপথে মোয়াবীয়রা যেহেতু কোনো সাহায্য করেনি তাই মোয়াবীয় জাতির কোনো বংশধরকে ইস্রায়েল জাতির অন্তর্ভুক্ত করার অনুমোদন পরবর্তী দশ প্রজন্ম পর্যন্ত তাদের বিধিব্যবস্থায় ছিল না। কিন্তু মোয়াবীয়রা যদি ইস্রায়েল জাতির সঙ্গে সংযুক্ত হতে না পারে তাহলে পরবর্তীকালে তাদের মধ্যে কেউ একজন রাজার দায়িত্ব পালন করবে কীভাবে? <!--raw 1 bo --><p/><!--endraw 1-->এই পুস্তকটির গঠন একটি মঞ্চস্থ নাটকের মতো। এর প্রতিটি দৃশ্যের বৈশিষ্ট্য হল, একটি সংক্ষিপ্ত ভূমিকা এবং তারপর দুটি চরিত্রের মধ্যে বাক্য বিনিময়। পুস্তকটি শেষ হচ্ছে দশ প্রজন্ম দীর্ঘ একটি বংশতালিকার বিবরণ দিয়ে যার সমাপ্তি দাউদকে দিয়ে। সুতরাং এই পুস্তকটির গঠনের মধ্যেই এর উদ্দেশ্য প্রতিফলিত, যেখানে বলা হয়েছে, যে জাতিকে দশ প্রজন্ম ধরে প্রায় বহিষ্কার বা বর্জন করে রাখা হয়েছিল, সেই জাতিরই এক নারীর অন্তরে প্রকৃত ও খাঁটি বিশ্বাস বজায় ছিল। <!--raw 1 bo --><p/><!--endraw 1-->এছাড়াও এই পুস্তকটি আর একটি দিককে তুলে ধরে যে, এই জগতে ঈশ্বরের উদ্দেশ্যগুলি কীভাবে সম্পূর্ণ হয়। ঈশ্বরের উত্তম বিধিবিধান (দরিদ্র মানুষদের মাঠ থেকে শস্য কুড়াতে দেওয়া), বিভিন্ন ঘটনার ঊর্ধ্বে তাঁর বিচক্ষণ পরিচালনা এবং বিভিন্ন ব্যক্তির করুণা, এসব কিছু মিলেমিশে এই কাহিনিকে এক মুক্তিলাভের উপসংহারে পৌঁছাতে সাহায্য করেছে।
</div>
<div class="biblehtmlcontent verses" id="verses">
<div class="v" id="v1"><h2>নয়মী তার স্বামী ও পুত্রদের হারায়</h2><span class="vn">1</span> <span class="br-p"><br><br></span>বিচারপতিরা যখন দেশ শাসন করছিল সেই সময় দেশে দুর্ভিক্ষ হয়। যিহূদিয়ার বেথলেহেম থেকে একটি লোক তার স্ত্রী ও দুটি পুত্রদের নিয়ে কিছু দিনের জন্য মোয়াব দেশে থাকবে বলে সেখানে যায়।</div>
<div class="v" id="v2"><span class="vn">2</span> সেই লোকটির নাম ছিল ইলীমেলক, তার স্ত্রীর নাম নয়মী এবং তাঁর দুই পুত্রের নাম মহলোন ও কিলিয়োন। তারা যিহূদিয়ার বেথলেহেমের অধিবাসী ইফ্রাথীয় ছিল। তারা মোয়াব দেশে গিয়া বসবাস করতে লাগল।</div>
<div class="v" id="v3"><span class="vn">3</span> <span class="br-p"><br><br></span>কিন্তু ঘটনাক্রমে নয়মীর স্বামী ইলীমেলক মারা গেলেন। তাই সে দুই পুত্রকে নিয়ে একা বসবাস করতে লাগল।</div>
<div class="v" id="v4"><span class="vn">4</span> নয়মীর দুই পুত্র মোয়াবের কন্যাদের বিয়ে করল। সেই দুই মোয়াবীয় মহিলার নাম ছিল অর্পা ও রূত। মোয়াবে দেশে এরা দশ বছর থাকার পর,</div>
<div class="v" id="v5"><span class="vn">5</span> নয়মীর দুটি পুত্র মহলোন ও কিলিয়োনও মারা গেল। তাই নয়মী স্বামী ও দুই পুত্রদের হারিয়ে একা হয়ে গেল।</div>
<div class="v" id="v6"><h2>নয়মী ও রূত বেথলেহেমে ফিরে আসে</h2><span class="vn">6</span> <span class="br-p"><br><br></span>এরপর নয়মী তার দুই পুত্রের স্ত্রীদের নিয়ে মোয়াব দেশ থেকে ফিরে আসার জন্য তৈরি হল। মোয়াব দেশে থাকার সময় সে শুনেছিল যে সদাপ্রভু দুর্ভিক্ষের সময় তার লোকদের খাবার জুগিয়েছেন।</div>
<div class="v" id="v7"><span class="vn">7</span> তাই নয়মী তার দুই পুত্রবধূকে নিয়ে যিহূদা দেশের রাস্তার দিকে গেল।</div>
<div class="v" id="v8"><span class="vn">8</span> <span class="br-p"><br><br></span>কিন্তু নয়মী তার দুই পুত্রবধূকে বলল, “তোমরা যে যার মায়ের বাড়িতে ফিরে যাও। সদাপ্রভু তোমাদের দয়া দেখান, যেমন তোমরা যারা মারা গেছে তাদের উপর ও আমার উপর দয়া দেখিয়েছ।</div>
<div class="v" id="v9"><span class="vn">9</span> সদাপ্রভু তোমাদের দুজনকে নিজের নিজের স্বামীর ঘর পেতে সাহায্য করুন!” <span class="br-p"><br><br></span>তারপর সে তাদের চুমু খেল আর তারা জোরে জোরে কাঁদতে লাগল</div>
<div class="v" id="v10"><span class="vn">10</span> এবং তারা নয়মীকে বলল, “না, আমরা তোমার সঙ্গে তোমার লোকেদের কাছে ফিরে যাব।”</div>
<div class="v" id="v11"><span class="vn">11</span> <span class="br-p"><br><br></span>কিন্তু নয়মী বলল, “কন্যারা তোমাদের লোকেদের কাছে ফিরে যাও। কেন তোমরা আমার সঙ্গে যাবে? আমার সঙ্গে আর কি কোনও পুত্র আছে যে তোমাদের স্বামী হতে পারবে?</div>
<div class="v" id="v12"><span class="vn">12</span> কন্যারা, ফিরে যাও। কারণ আমি খুব বুড়ি, বিয়ে করে আরেকটি স্বামী করবার বয়স আর নেই। যদি আমার আশাও থাকে, যদি আজ রাতে আমি বিয়ে করে স্বামী পাই এবং পুত্রদের জন্ম দেই,</div>
<div class="v" id="v13"><span class="vn">13</span> তারা যতদিন পযন্ত না বড় হচ্ছে ততদিন পযন্ত তোমরা কি তাদের জন্য বিয়ে না করে অপেক্ষা করবে? আমার কন্যারা, না, এটি করা তোমাদের থেকে আমার জন্য খুবই শক্ত কাজ। কারণ সদাপ্রভু আমার বিরোধী হয়েছেন!”</div>
<div class="v" id="v14"><span class="vn">14</span> <span class="br-p"><br><br></span>নয়মীর এসব কথা শুনে, আবার তারা জোরে জোরে চিৎকার করে কাঁদতে লাগল। তারপর অর্পা তার শাশুড়ীকে চুমু দিয়ে তার পথে চলে গেল, কিন্তু রূত তাকে ধরে থাকল।</div>
<div class="v" id="v15"><span class="vn">15</span> <span class="br-p"><br><br></span>নয়মী তাকে বলল, “দেখো, তোমার জা তার লোক ও তার দেবতাদের কাছে ফিরে গেল। তাই তুমিও তার সঙ্গে ফিরে যাও।”</div>
<div class="v" id="v16"><span class="vn">16</span> <span class="br-p"><br><br></span>কিন্তু রূত বলল, “আপনার কাছ থেকে ফিরে যেতে বা আপনাকে ছেড়ে যেতে আর আমাকে অনুরোধ করবেন না। আপনি যেখানে যাবেন আমিও সেখানে যাব। আপনি যেখানে থাকবেন আমিও সেখানে থাকবো। আপনার লোকেরা আমার লোক এবং আপনার ঈশ্বর হবে আমার ঈশ্বর।</div>
<div class="v" id="v17"><span class="vn">17</span> আপনি যেখানে মরবেন আমিও সেখানে মরব, এবং আপনি যেখানে কবর নেবেন আমিও সেখানে কবর নেব। তাই সদাপ্রভুই এই বিষয়ে আমার বিচার করে শাস্তি দিন। আর যাই হোক শুধু মৃত্যুই যেন আমাকে আপনার থেকে আলাদা করে।”</div>
<div class="v" id="v18"><span class="vn">18</span> যখন নয়মী দেখলো যে, রূত কোনমতেই তাকে ছেড়ে যাবে না, তাই সে আর কিছু বলল না।</div>
<div class="v" id="v19"><span class="vn">19</span> <span class="br-p"><br><br></span>তাই তারা দুজনে চলতে লাগলো, যতক্ষণ পর্যন্ত না তারা বেথলেহেমে পৌঁছালো। তাদের জন্য বেথলেহেম নগরটি খুশি হল। সেই জায়গার মহিলারা বললেন, “এই মহিলাটি কি নয়মী?”</div>
<div class="v" id="v20"><span class="vn">20</span> <span class="br-p"><br><br></span>নয়মী তাদের বলল, “আমাকে নয়মী<sup class="fnm"><a name="fnm1" href="#fn1">1</a></sup> বলো না। আমাকে মারা<sup class="fnm"><a name="fnm2" href="#fn2">2</a></sup> বলে ডাক। কারণ সর্বশক্তিমান ঈশ্বর আমার জীবনে অনেক সমস্যা নিয়ে এসেছেন।</div>
<div class="v" id="v21"><span class="vn">21</span> আমি পরিপূর্ণা হয়ে মোয়াবে গিয়েছিলাম, কিন্তু সদাপ্রভু আমাকে খালি করে ফিরিয়ে নিয়ে এসেছেন। কেন আমাকে নয়মী বলছ? সদাপ্রভু আমার বিরুদ্ধে কথা বলেছেন। সর্বশক্তিমান আমাকে দুঃখভোগ করতে অনুমতি দিয়েছেন।”</div>
<div class="v" id="v22"><span class="vn">22</span> <span class="br-p"><br><br></span>তাই নয়মী তার বউমা মোয়াবীয় রূতের সঙ্গে মোয়াব দেশ থেকে বেথলেহেমে ফিরে এল। যব ঝেড়ে জমা করার সময় তারা বেথলেহেমে এসে পৌঁছাল।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> মনোরমা বা সুন্দরী</div>
<div class="fn"><sup class="fnt"><a name="fn2" href="#fnm2">2</a></sup> তিক্তা</div>
</div>
<!-- PARSED ABOVE; EDITING MAY BREAK PARSER -->
</body></html>