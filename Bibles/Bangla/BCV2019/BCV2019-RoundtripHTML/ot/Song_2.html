<html><head>
<meta http-equiv="Content-Type" content="text/html;charset=utf-8" />
<title>Song 2 &ndash; পরমগীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 2);">
<div id="navbar"><a href="../index.html">বাংলা সমকালীন সংস্করণ</a> &ndash; <b>পরমগীত</b> &ndash; <a href="Song_1.html">1</a> <b>2</b> <a href="Song_3.html">3</a> <a href="Song_4.html">4</a> ... <a href="Song_8.html">8</a> </div><hr>
<h1>Song 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রেমিকা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি শারোণের গোলাপ,<br> <span class="br-ind"><br><span class="indent">&nbsp;</span></span>উপত্যকায় ফুটে থাকা লিলি।<br></div>
<div class="v" id="v2"><h2>প্রেমিক</h2><span class="vn">2</span> <span class="br-ind"><br><span class="indent">&nbsp;</span></span>তরুণীদের মধ্যে আমার<br> <span class="br-ind"><br><span class="indent">&nbsp;</span></span>প্রেমিকা ঠিক যেন কাঁটাগাছের মধ্যে ফুটে থাকা লিলিফুল।<br></div>
<div class="v" id="v3"><h2>প্রেমিকা</h2><span class="vn">3</span> <span class="br-ind"><br><span class="indent">&nbsp;</span></span>তরুণদের মধ্যে আমার প্রেমিক ঠিক<br> <span class="br-ind"><br><span class="indent">&nbsp;</span></span>যেন অরণ্যের বৃক্ষরাজির মধ্যে একটি আপেল গাছ।<br> <span class="br-ind"><br><span class="indent">&nbsp;</span></span>তাঁর ছায়ায় বসলে আমার আনন্দ হয়,<br> <span class="br-ind"><br><span class="indent">&nbsp;</span></span>তাঁর ফলের স্বাদ আমার মুখে মিষ্টি লাগে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি আমাকে ভোজসভায় নিয়ে গেলেন,<br> <span class="br-ind"><br><span class="indent">&nbsp;</span></span>তখন যেন তাঁর পতাকাই হয়ে উঠল প্রেম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা আমাকে কিশমিশ দিয়ে সবল করো,<br> <span class="br-ind"><br><span class="indent">&nbsp;</span></span>আপেল দিয়ে চনমনে করে তোল,<br> <span class="br-ind"><br><span class="indent">&nbsp;</span></span>কেননা প্রেম আমাকে মূর্চ্ছিত করেছে।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁর বাম বাহু আমার মস্তকের নিচে,<br> <span class="br-ind"><br><span class="indent">&nbsp;</span></span>আর তাঁর ডান বাহু আমাকে আলিঙ্গন করে।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জেরুশালেমের কন্যারা, মাঠের গজলা হরিণীদের এবং<br> <span class="br-ind"><br><span class="indent">&nbsp;</span></span>হরিণশাবকদের দিব্যি দিয়ে আমি তোমাদের বলছি,<br> <span class="br-ind"><br><span class="indent">&nbsp;</span></span>যতক্ষণ না বাসনা জেগে উঠছে,<br> <span class="br-ind"><br><span class="indent">&nbsp;</span></span>ততক্ষণ প্রেমকে জাগিও না বা তাকে উত্তেজিত কোরো না। <span class="br-p"><br><br></span><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ওই শোনো! এ যে আমার প্রেমিক!<br> <span class="br-ind"><br><span class="indent">&nbsp;</span></span>ওই দেখো,<br> <span class="br-ind"><br><span class="indent">&nbsp;</span></span>পর্বতমালা পেরিয়ে,<br> <span class="br-ind"><br><span class="indent">&nbsp;</span></span>লম্ফঝম্প সহকারে পাহাড় টপকে তিনি আসছেন।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার প্রেমিক গজলা হরিণের বা হরিণশাবকের মতো।<br> <span class="br-ind"><br><span class="indent">&nbsp;</span></span>ওই দেখো!<br> <span class="br-ind"><br><span class="indent">&nbsp;</span></span>উনি দাঁড়িয়ে আছেন আমাদের প্রাচীরের পশ্চাতে, গবাক্ষ দিয়ে অপলকে দেখছেন,<br> <span class="br-ind"><br><span class="indent">&nbsp;</span></span>জাফরির মধ্যে দিয়ে একদৃষ্টিতে তাকিয়ে আছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার প্রেমিক মুখ খুললেন এবং আমাকে বললেন,<br> <span class="br-ind"><br><span class="indent">&nbsp;</span></span>“প্রিয়তমা আমার,<br> <span class="br-ind"><br><span class="indent">&nbsp;</span></span>ওগো আমার সুন্দরীশ্রেষ্ঠা, উঠে পড়ো এবং আমার সঙ্গে চলো।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চেয়ে দেখো! শীতকাল চলে গেছে;<br> <span class="br-ind"><br><span class="indent">&nbsp;</span></span>বারিধারাও সমাপ্ত হয়েছে এবং বিদায় নিয়েছে।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মাঠে মাঠে ফুল ফুটেছে;<br> <span class="br-ind"><br><span class="indent">&nbsp;</span></span>গান গাওয়ার ঋতু এসেছে,<br> <span class="br-ind"><br><span class="indent">&nbsp;</span></span>আমাদের দেশে এখন<br> <span class="br-ind"><br><span class="indent">&nbsp;</span></span>ঘুঘুর ডাক শোনা যাচ্ছে।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ডুমুর বৃক্ষের ফল পুষ্ট হয়েছে;<br> <span class="br-ind"><br><span class="indent">&nbsp;</span></span>মুকুলিত দ্রাক্ষালতা বাতাসে তার সৌরভ ছড়াচ্ছে।<br> <span class="br-ind"><br><span class="indent">&nbsp;</span></span>উঠে এসো, চলো, প্রিয়া আমার।<br> <span class="br-ind"><br><span class="indent">&nbsp;</span></span>আমার সুন্দরীশ্রেষ্ঠা, চলে এসো আমার সঙ্গে।”<br></div>
<div class="v" id="v14"><h2>প্রেমিক</h2><span class="vn">14</span> <span class="br-ind"><br><span class="indent">&nbsp;</span></span>আমার কপোতের অবস্থান যেন শৈলের ফাটলে,<br> <span class="br-ind"><br><span class="indent">&nbsp;</span></span>যেন পাহাড়ি এলাকার গুপ্ত স্থানে,<br> <span class="br-ind"><br><span class="indent">&nbsp;</span></span>আমাকে দেখতে দাও তোমার মুখশ্রী,<br> <span class="br-ind"><br><span class="indent">&nbsp;</span></span>আমাকে শুনতে দাও তোমার কণ্ঠস্বর;<br> <span class="br-ind"><br><span class="indent">&nbsp;</span></span>কেননা তোমার মুখশ্রী লাবণ্যময়,<br> <span class="br-ind"><br><span class="indent">&nbsp;</span></span>তোমার কণ্ঠস্বর মধুর।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা আমাদের জন্য সেইসব শিয়ালদের ধরো,<br> <span class="br-ind"><br><span class="indent">&nbsp;</span></span>সেইসব ক্ষুদ্র শিয়ালদের,<br> <span class="br-ind"><br><span class="indent">&nbsp;</span></span>যারা দ্রাক্ষাক্ষেত্রকে,<br> <span class="br-ind"><br><span class="indent">&nbsp;</span></span>আমাদের মুকুলিত দ্রাক্ষাক্ষেত্রকে তছনছ করে দেয়।<br></div>
<div class="v" id="v16"><h2>প্রেমিকা</h2><span class="vn">16</span> <span class="br-ind"><br><span class="indent">&nbsp;</span></span>আমার প্রেমিক শুধু আমার এবং আমিও শুধু তাঁর;<br> <span class="br-ind"><br><span class="indent">&nbsp;</span></span>লিলিফুলের মাঝে তাঁর পদচারণ।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দিন শেষ হওয়ার আগে<br> <span class="br-ind"><br><span class="indent">&nbsp;</span></span>এবং ছায়া মুছে যাওয়ার আগে,<br> <span class="br-ind"><br><span class="indent">&nbsp;</span></span>ওগো আমার প্রিয়তম, ফিরে এসো এবং<br> <span class="br-ind"><br><span class="indent">&nbsp;</span></span>রুক্ষ পর্বতের গজলা হরিণ বা হরিণশাবকের মতো হয়ে ওঠো।<br></div>
</div>
<!-- PARSED ABOVE; EDITING MAY BREAK PARSER -->
</body></html>