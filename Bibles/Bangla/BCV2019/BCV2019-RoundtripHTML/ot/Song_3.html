<html><head>
<meta http-equiv="Content-Type" content="text/html;charset=utf-8" />
<title>Song 3 &ndash; পরমগীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 3);">
<div id="navbar"><a href="../index.html">বাংলা সমকালীন সংস্করণ</a> &ndash; <b>পরমগীত</b> &ndash; <a href="Song_1.html">1</a> <a href="Song_2.html">2</a> <b>3</b> <a href="Song_4.html">4</a> <a href="Song_5.html">5</a> ... <a href="Song_8.html">8</a> </div><hr>
<h1>Song 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সারারাত আমার শয্যায় আমি একজনের প্রতীক্ষায় পথ চেয়ে বসেছিলাম,<br> <span class="br-ind"><br><span class="indent">&nbsp;</span></span>যাঁকে আমার হৃদয় ভালোবাসে;<br> <span class="br-ind"><br><span class="indent">&nbsp;</span></span>তাঁর জন্য পথ চেয়ে বসে থাকলাম কিন্তু তাঁর দেখা পেলাম না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি এখন উঠব এবং নগরে যাব,<br> <span class="br-ind"><br><span class="indent">&nbsp;</span></span>সেখানকার পথে-ঘাটে ও উন্মুক্ত চত্বরে তাঁকে অন্বেষণ করব,<br> <span class="br-ind"><br><span class="indent">&nbsp;</span></span>যাঁকে আমার হৃদয় ভালোবাসে।<br> <span class="br-ind"><br><span class="indent">&nbsp;</span></span>এইভাবে আমি তাঁকে অন্বেষণ করলাম কিন্তু তাঁর দেখা পেলাম না।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>নগররক্ষীরা রাতপাহারা দেবার সময় আমাকে দেখতে পেল।<br> <span class="br-ind"><br><span class="indent">&nbsp;</span></span>“তোমরা কি তাঁকে দেখেছ,<br> <span class="br-ind"><br><span class="indent">&nbsp;</span></span>যাঁকে আমার হৃদয় ভালোবাসে?”<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এইসব বলে কোনরকমে তাদের এড়িয়ে আমি যখন অগ্রসর হলাম ঠিক তখনই তাঁর দেখা পেলাম,<br> <span class="br-ind"><br><span class="indent">&nbsp;</span></span>যাঁকে আমার হৃদয় ভালোবাসে।<br> <span class="br-ind"><br><span class="indent">&nbsp;</span></span>আমি তাঁকে আঁকড়ে ধরলাম, তাঁকে কিছুতেই ছাড়লাম না,<br> <span class="br-ind"><br><span class="indent">&nbsp;</span></span>যতক্ষণ না তাঁকে আমার মায়ের বাড়িতে,<br> <span class="br-ind"><br><span class="indent">&nbsp;</span></span>আমার জন্মদাত্রীর কক্ষে নিয়ে গেলাম।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জেরুশালেমের কন্যারা, মাঠের গজলা হরিণীদের<br> <span class="br-ind"><br><span class="indent">&nbsp;</span></span>এবং হরিণীদের দিব্যি দিয়ে আমি তোমাদের বলছি,<br> <span class="br-ind"><br><span class="indent">&nbsp;</span></span>যতক্ষণ না বাসনা জেগে উঠছে,<br> <span class="br-ind"><br><span class="indent">&nbsp;</span></span>ততক্ষণ প্রেমকে জাগিও না বা তাকে উত্তেজিত কোরো না। <span class="br-p"><br><br></span><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বণিকদের বিভিন্ন মশলাপাতি সহযোগে<br> <span class="br-ind"><br><span class="indent">&nbsp;</span></span>তৈরি গন্ধরস ও কুন্দুরুর সুবাস ছড়িয়ে,<br> <span class="br-ind"><br><span class="indent">&nbsp;</span></span>মরুপ্রান্তর পেরিয়ে<br> <span class="br-ind"><br><span class="indent">&nbsp;</span></span>ধূম্রস্তম্ভের মতো কে আসে ওই?<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ও মা! দেখো, দেখো! এ যে শলোমনের শিবিকা,<br> <span class="br-ind"><br><span class="indent">&nbsp;</span></span>যাকে ষাটজন যোদ্ধা পাহারা দিচ্ছে,<br> <span class="br-ind"><br><span class="indent">&nbsp;</span></span>যারা ইস্রায়েলের সর্বোত্তম বীর,<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এঁরা প্রত্যেকেই সশস্ত্র, প্রত্যেকেই রণাঙ্গনের অভিজ্ঞতালব্ধ,<br> <span class="br-ind"><br><span class="indent">&nbsp;</span></span>এঁদের প্রত্যেকের কটিদেশে<br> <span class="br-ind"><br><span class="indent">&nbsp;</span></span>নিজ নিজ তরবারি সংলগ্ন,<br> <span class="br-ind"><br><span class="indent">&nbsp;</span></span>রাত্রিকালীন সন্ত্রাসের মোকাবিলায় সর্বদা প্রস্তুত।<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>রাজা শলোমন তাঁর নিজের জন্য এই শিবিকাটি তৈরি করেছেন,<br> <span class="br-ind"><br><span class="indent">&nbsp;</span></span>লেবাননের কাঠ দিয়ে তিনি এটি নির্মাণ করেছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি এর স্তম্ভগুলি রুপো দিয়ে,<br> <span class="br-ind"><br><span class="indent">&nbsp;</span></span>আর তলার অংশ সোনা দিয়ে তৈরি করেছেন,<br> <span class="br-ind"><br><span class="indent">&nbsp;</span></span>এর বসার গদিটি বেগুনিয়া বস্ত্রে সুসজ্জিত,<br> <span class="br-ind"><br><span class="indent">&nbsp;</span></span>এর অন্দরসজ্জায় জেরুশালেমের কন্যাদের<br> <span class="br-ind"><br><span class="indent">&nbsp;</span></span>প্রীতিপূর্ণ কারুকাজ।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ওগো সিয়োন-কন্যারা,<br> <span class="br-ind"><br><span class="indent">&nbsp;</span></span>তোমরা বাইরে বেরিয়ে এসো,<br> <span class="br-ind"><br><span class="indent">&nbsp;</span></span>দেখো, রাজা শলোমনকে,<br> <span class="br-ind"><br><span class="indent">&nbsp;</span></span>তিনি মাথায় মুকুট পরছেন,<br> <span class="br-ind"><br><span class="indent">&nbsp;</span></span>সেই মুকুট যা তাঁর বিবাহের দিন তাঁর মা মাথায় পরিয়ে দিয়েছিলেন,<br> <span class="br-ind"><br><span class="indent">&nbsp;</span></span>যেদিন তাঁর হৃদয় হর্ষোৎফুল্ল হয়ে উঠেছিল।<br></div>
</div>
<!-- PARSED ABOVE; EDITING MAY BREAK PARSER -->
</body></html>