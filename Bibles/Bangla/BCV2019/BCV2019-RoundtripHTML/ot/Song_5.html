<html><head>
<meta http-equiv="Content-Type" content="text/html;charset=utf-8" />
<title>Song 5 &ndash; পরমগীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 5);">
<div id="navbar"><a href="../index.html">বাংলা সমকালীন সংস্করণ</a> &ndash; <b>পরমগীত</b> &ndash; <a href="Song_1.html">1</a> ... <a href="Song_3.html">3</a> <a href="Song_4.html">4</a> <b>5</b> <a href="Song_6.html">6</a> <a href="Song_7.html">7</a> <a href="Song_8.html">8</a> </div><hr>
<h1>Song 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রেমিক</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মম ভগিনী, মম বধূ, আমি এসেছি আমার কাননে;<br> <span class="br-ind"><br><span class="indent">&nbsp;</span></span>আমার গন্ধরস ও আমার সুগন্ধি সঙ্গে এনেছি।<br> <span class="br-ind"><br><span class="indent">&nbsp;</span></span>আমি আমার মধু ও আমার মধুর চাক চুষেছি,<br> <span class="br-ind"><br><span class="indent">&nbsp;</span></span>আমার দ্রাক্ষারস এবং আমার দুধ পান করেছি।<br> <span class="br-ind"><br><span class="indent">&nbsp;</span></span>হে বন্ধুরা, আহার করো এবং পান করো;<br> <span class="br-ind"><br><span class="indent">&nbsp;</span></span>আকণ্ঠ তোমাদের প্রেমসুধা পান করো।<br></div>
<div class="v" id="v2"><h2>বান্ধবীদের দল</h2><h2>প্রেমিকা</h2><span class="vn">2</span> <span class="br-ind"><br><span class="indent">&nbsp;</span></span>আমি ঘুমাচ্ছিলাম কিন্তু আমার হৃদয় জেগে ছিল।<br> <span class="br-ind"><br><span class="indent">&nbsp;</span></span>ওই শোনো! আমার প্রেমিক দরজায় করাঘাত করছেন:<br> <span class="br-ind"><br><span class="indent">&nbsp;</span></span>“দরজা খোলো, আমার ভগিনী, আমার প্রিয়া,<br> <span class="br-ind"><br><span class="indent">&nbsp;</span></span>আমার কপোত, আমার নিখুঁত সৌন্দর্য।<br> <span class="br-ind"><br><span class="indent">&nbsp;</span></span>আমার মস্তক শিশিরে ভিজে গেছে,<br> <span class="br-ind"><br><span class="indent">&nbsp;</span></span>রাতের আর্দ্রতায় সিক্ত হয়েছে আমার কেশরাশি।”<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি তো আমার অঙ্গাবরণ খুলে ফেলেছি—<br> <span class="br-ind"><br><span class="indent">&nbsp;</span></span>তা কি আবার আমায় পরিধান করতে হবে?<br> <span class="br-ind"><br><span class="indent">&nbsp;</span></span>আমার দুই পা ধুয়েছি—<br> <span class="br-ind"><br><span class="indent">&nbsp;</span></span>তা কি আবার ধূলিমলিন করব?<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার প্রেমিক দুয়ারের ছিদ্র দিয়ে অর্গল খোলার জন্য তাঁর হাত বাড়ালেন;<br> <span class="br-ind"><br><span class="indent">&nbsp;</span></span>তাঁর জন্য আমার হৃৎস্পন্দনের গতি বাড়তে শুরু করল।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার প্রেমিকের জন্য দরজা খোলার জন্য আমি উঠলাম,<br> <span class="br-ind"><br><span class="indent">&nbsp;</span></span>আর দরজার অর্গলে লেগে থাকা গন্ধরসে আমার দু-হাত ভিজে গেল,<br> <span class="br-ind"><br><span class="indent">&nbsp;</span></span>তরল গন্ধরসে আমার আঙুলগুলি সিক্ত হল।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রেমিকের জন্য আমি দরজা খুললাম, কিন্তু আমার প্রেমিক ফিরে গেছেন,<br> <span class="br-ind"><br><span class="indent">&nbsp;</span></span>চলে গেছেন তিনি।<br> <span class="br-ind"><br><span class="indent">&nbsp;</span></span>তাঁর প্রস্থানে আমার হৃদয় ম্রিয়মাণ হয়ে গেল।<br> <span class="br-ind"><br><span class="indent">&nbsp;</span></span>তাঁকে কত খুঁজলাম,<br> <span class="br-ind"><br><span class="indent">&nbsp;</span></span>কিন্তু কোথাও তাঁর দেখা পেলাম না,<br> <span class="br-ind"><br><span class="indent">&nbsp;</span></span>তাঁকে কত ডাকলাম,<br> <span class="br-ind"><br><span class="indent">&nbsp;</span></span>কিন্তু তিনি সাড়া দিলেন না।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নগররক্ষীরা পাহারা দেবার সময় দেখতে আমাকে পেল।<br> <span class="br-ind"><br><span class="indent">&nbsp;</span></span>ওরা আমাকে প্রহার করল,<br> <span class="br-ind"><br><span class="indent">&nbsp;</span></span>ক্ষতবিক্ষত করল;<br> <span class="br-ind"><br><span class="indent">&nbsp;</span></span>পাঁচিলের ধারের ওই নগররক্ষীগুলি আমার কাপড়জামাও ছিনিয়ে নিল!<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে জেরুশালেমের কন্যারা, আমি তোমাদের দিব্যি দিয়ে বলছি,<br> <span class="br-ind"><br><span class="indent">&nbsp;</span></span>তোমরা যদি আমার প্রেমিকের দেখা পাও, তাহলে,<br> <span class="br-ind"><br><span class="indent">&nbsp;</span></span>কী বলবে তাঁকে? বলবে যে,<br> <span class="br-ind"><br><span class="indent">&nbsp;</span></span>তাঁর প্রেমে আমি অচৈতন্যপ্রায়।<br></div>
<div class="v" id="v9"><h2>বান্ধবীদের দল</h2><span class="vn">9</span> <span class="br-ind"><br><span class="indent">&nbsp;</span></span>হে পরমাসুন্দরী,<br> <span class="br-ind"><br><span class="indent">&nbsp;</span></span>অন্য প্রেমিকদের তুলনায় তোমার প্রেমিক কী কারণে অনন্য?<br> <span class="br-ind"><br><span class="indent">&nbsp;</span></span>আমাদের যে তুমি এত দিব্যি দিচ্ছ,<br> <span class="br-ind"><br><span class="indent">&nbsp;</span></span>অন্য প্রেমিকদের তুলনায় তোমার প্রেমিক কী কারণে অসাধারণ?<br></div>
<div class="v" id="v10"><h2>প্রেমিকা</h2><span class="vn">10</span> <span class="br-ind"><br><span class="indent">&nbsp;</span></span>আমার প্রেমিক দীপ্যমান ও রক্তিম,<br> <span class="br-ind"><br><span class="indent">&nbsp;</span></span>দশ হাজার জনের মধ্যেও সেরা।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর মস্তক খাঁটি সোনার মতো;<br> <span class="br-ind"><br><span class="indent">&nbsp;</span></span>তাঁর কেশ কোঁকড়ানো ও দাঁড়কাকের মতো কুচকুচে কালো।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর নয়নযুগল যেন জলস্রোতের তীরের কপোত,<br> <span class="br-ind"><br><span class="indent">&nbsp;</span></span>যারা দুগ্ধস্নাত ও অলংকারখচিত মণির মতো।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর কপোল সুগন্ধি মশলার কেয়ারির মতো সুবাসিত।<br> <span class="br-ind"><br><span class="indent">&nbsp;</span></span>তাঁর ওষ্ঠাধর লিলিফুলের মতো, যা গন্ধরসের সৌরভ ছড়ায়।<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাঁর বাহুযুগল বৈদূর্যমণিতে খচিত সোনার আংটির মতো;<br> <span class="br-ind"><br><span class="indent">&nbsp;</span></span>তাঁর দেহ নীলকান্তমণিতে খচিত মসৃণ গজদন্তের মতো।<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাঁর ঊরুদ্বয় খাঁটি সোনা দিয়ে তৈরি তলদেশের উপরে বসানো মার্বেল পাথরের স্তম্ভ। তাঁর আকৃতি লেবাননের মতো,<br> <span class="br-ind"><br><span class="indent">&nbsp;</span></span>উৎকৃষ্ট সিডার বৃক্ষের মতো।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাঁর মুখের নিজস্ব মাধুর্য আছে; সব মিলিয়ে তিনি ভারী সুন্দর।<br> <span class="br-ind"><br><span class="indent">&nbsp;</span></span>হে জেরুশালেমের কন্যারা, ইনিই আমার প্রেমিক, ইনিই আমার বন্ধু।<br></div>
</div>
<!-- PARSED ABOVE; EDITING MAY BREAK PARSER -->
</body></html>