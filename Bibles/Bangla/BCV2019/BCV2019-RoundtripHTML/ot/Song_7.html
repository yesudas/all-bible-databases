<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; পরমগীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">বাংলা সমকালীন সংস্করণ</a> &ndash; <b>পরমগীত</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে রাজদুহিতা! পাদুকা পরিহিত<br> <span class="br-ind"><br><span class="indent">&nbsp;</span></span>তোমার দুটি চরণ কী মনোহর!<br> <span class="br-ind"><br><span class="indent">&nbsp;</span></span>তোমার রম্য ঊরুদ্বয় রত্ন সদৃশ,<br> <span class="br-ind"><br><span class="indent">&nbsp;</span></span>যেন এক দক্ষ কারিগরের উত্তম শিল্পসৌকর্য।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার নাভিদেশ সুডৌল পানপাত্রের মতো,<br> <span class="br-ind"><br><span class="indent">&nbsp;</span></span>যার মিশ্রিত সুরা কখনও ফুরায় না।<br> <span class="br-ind"><br><span class="indent">&nbsp;</span></span>তোমার কটিদেশ<br> <span class="br-ind"><br><span class="indent">&nbsp;</span></span>যেন লিলি ফুলে ঘেরা স্বর্ণ নির্মিত গমের স্তূপ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কুচযুগ যেন দুটি হরিণশাবক,<br> <span class="br-ind"><br><span class="indent">&nbsp;</span></span>যেন এক হরিণীর যমজ শাবক।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার গ্রীবা হস্তীদন্ত নির্মিত মিনার।<br> <span class="br-ind"><br><span class="indent">&nbsp;</span></span>তোমার দুই নয়ন বৎ-রব্বীম দ্বারের<br> <span class="br-ind"><br><span class="indent">&nbsp;</span></span>পাশে অবস্থিত হিষ্‌বোনের সরোবরগুলির মতো।<br> <span class="br-ind"><br><span class="indent">&nbsp;</span></span>তোমার নাক<br> <span class="br-ind"><br><span class="indent">&nbsp;</span></span>যেন দামাস্কাসের পানে চেয়ে থাকা লেবাননের মিনার।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার মস্তক যেন কর্মিল পাহাড়ের মুকুট।<br> <span class="br-ind"><br><span class="indent">&nbsp;</span></span>তোমার কেশরাশি যেন জমকালো নকশা খচিত রাজকীয় পর্দা,<br> <span class="br-ind"><br><span class="indent">&nbsp;</span></span>যে অসামান্য অলকগুচ্ছে রাজাও বন্দি হয়ে যান।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে মোর প্রেম, তুমি কত সুন্দর এবং<br> <span class="br-ind"><br><span class="indent">&nbsp;</span></span>তোমার মাধুর্যের কারণে কী মনোহর তোমার ব্যক্তিত্ব!<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার দীর্ঘাঙ্গী চেহারা খেজুর গাছের মতো<br> <span class="br-ind"><br><span class="indent">&nbsp;</span></span>আর তোমার কুচযুগ একগুচ্ছ ফলের মতো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি বললাম, “আমি এই খেজুর গাছে আরোহণ করব;<br> <span class="br-ind"><br><span class="indent">&nbsp;</span></span>এর ফল আমি শক্ত হাতে অধিকার করব।”<br> <span class="br-ind"><br><span class="indent">&nbsp;</span></span>তোমার কুচদ্বয় হয়ে<br> <span class="br-ind"><br><span class="indent">&nbsp;</span></span>উঠুক দ্রাক্ষাগুচ্ছস্বরূপ,<br> <span class="br-ind"><br><span class="indent">&nbsp;</span></span>তোমার নিঃশ্বাস ভরে উঠুক আপেলের গন্ধে,<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর তোমার মুখ হয়ে উঠুক উৎকৃষ্ট সুরাসম।<br> <span class="br-ind"><br><span class="indent">&nbsp;</span></span>এই সুরা কেবলমাত্র আমার প্রেমিকের কাছে পৌঁছাক,<br> <span class="br-ind"><br><span class="indent">&nbsp;</span></span>যা তাঁর দন্তশ্রেণী ও ওষ্ঠাধর<br> <span class="br-ind"><br><span class="indent">&nbsp;</span></span>বেয়ে ধীরে প্রবাহিত হবে।<br></div>
<div class="v" id="v10"><h2>প্রেমিকা</h2><span class="vn">10</span> <span class="br-ind"><br><span class="indent">&nbsp;</span></span>আমি কেবলমাত্র আমার প্রেমিকের<br> <span class="br-ind"><br><span class="indent">&nbsp;</span></span>এবং আমার প্রতি তিনি আসক্ত।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ওগো মোর প্রেমিক, এসো, আমরা পল্লীগ্রামের দিকে যাই,<br> <span class="br-ind"><br><span class="indent">&nbsp;</span></span>চলো আমরা গ্রামদেশে গিয়ে নিশিযাপন করি।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ভোরবেলা চলো আমরা দ্রাক্ষাক্ষেত্রে যাই,<br> <span class="br-ind"><br><span class="indent">&nbsp;</span></span>দেখি দ্রাক্ষালতায় কুঁড়ি এল কি না,<br> <span class="br-ind"><br><span class="indent">&nbsp;</span></span>তা মঞ্জরিত হল কি না,<br> <span class="br-ind"><br><span class="indent">&nbsp;</span></span>আর ডালিম গাছে ফুল ফুটল কি না—ওখানেই<br> <span class="br-ind"><br><span class="indent">&nbsp;</span></span>আমি তোমায় আমার প্রেম নিবেদন করব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>চারপাশে এখন দূদাফলের সৌরভ,<br> <span class="br-ind"><br><span class="indent">&nbsp;</span></span>আর আমাদের দোরগোড়াতেই আছে<br> <span class="br-ind"><br><span class="indent">&nbsp;</span></span>নতুন ও পুরোনো বিভিন্ন উপাদেয় খাদ্যদ্রব্য,<br> <span class="br-ind"><br><span class="indent">&nbsp;</span></span>হে প্রিয়, যেগুলি আমি তোমার জন্য সংরক্ষণ করেছি।<br></div>
</div>
<!-- PARSED ABOVE; EDITING MAY BREAK PARSER -->
</body></html>