<html><head>
<meta http-equiv="Content-Type" content="text/html;charset=utf-8" />
<title>Song 8 &ndash; পরমগীত &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 8);">
<div id="navbar"><a href="../index.html">বাংলা সমকালীন সংস্করণ</a> &ndash; <b>পরমগীত</b> &ndash; <a href="Song_1.html">1</a> ... <a href="Song_6.html">6</a> <a href="Song_7.html">7</a> <b>8</b> </div><hr>
<h1>Song 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি যদি আমার মায়ের স্তন্যপান করা হতে<br> <span class="br-ind"><br><span class="indent">&nbsp;</span></span>আমার সহোদর ভাইয়ের মতো!<br> <span class="br-ind"><br><span class="indent">&nbsp;</span></span>তাহলে তোমাকে ঘরের বাইরে দেখতে পেলে,<br> <span class="br-ind"><br><span class="indent">&nbsp;</span></span>আমি তোমাকে চুম্বন করতাম,<br> <span class="br-ind"><br><span class="indent">&nbsp;</span></span>তখন আর কেউ আমাকে তুচ্ছতাচ্ছিল্য করতে পারত না।<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি তোমাকে পথ দেখাতাম<br> <span class="br-ind"><br><span class="indent">&nbsp;</span></span>আর নিয়ে যেতাম<br> <span class="br-ind"><br><span class="indent">&nbsp;</span></span>আমার মায়ের ঘরে—<br> <span class="br-ind"><br><span class="indent">&nbsp;</span></span>যে মা আমার শিক্ষাদাত্রী।<br> <span class="br-ind"><br><span class="indent">&nbsp;</span></span>আমি তোমাকে পান করার জন্য সুগন্ধি মশলা মিশ্রিত সুরা দিতাম,<br> <span class="br-ind"><br><span class="indent">&nbsp;</span></span>দিতাম আমার ডালিম ফলের নির্যাস।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁর বাম বাহু আমার মস্তকের নিচে,<br> <span class="br-ind"><br><span class="indent">&nbsp;</span></span>আর তাঁর ডান বাহু আমাকে আলিঙ্গন করে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জেরুশালেমের কন্যারা, আমি তোমাদের দিব্যি দিয়ে বলছি,<br> <span class="br-ind"><br><span class="indent">&nbsp;</span></span>যতক্ষণ না বাসনা জেগে উঠছে,<br> <span class="br-ind"><br><span class="indent">&nbsp;</span></span>ততক্ষণ প্রেমকে জাগিও না বা তাকে উত্তেজিত কোরো না।<br></div>
<div class="v" id="v5"><h2>বান্ধবীদের দল</h2><span class="vn">5</span> <span class="br-ind"><br><span class="indent">&nbsp;</span></span>মরুপ্রান্তর পার হয়ে আপন প্রেমিকার কাঁধে মাথা রেখে ওই কে আসে?<br> <span class="br-ind"><br><span class="indent">&nbsp;</span></span>যেখানে তোমার মা তোমাকে প্রসব করেছিলেন<br> <span class="br-ind"><br><span class="indent">&nbsp;</span></span>সেই আপেল গাছের তলায় আমি<br> <span class="br-ind"><br><span class="indent">&nbsp;</span></span>তোমাকে জাগালাম; ওখানে<br> <span class="br-ind"><br><span class="indent">&nbsp;</span></span>তোমার মা তোমার জন্মকালীন প্রসববেদনা সয়েছিলেন।<br></div>
<div class="v" id="v6"><h2>প্রেমিকা</h2><span class="vn">6</span> <span class="br-ind"><br><span class="indent">&nbsp;</span></span>তোমার হৃদয়ে আমাকে অভিজ্ঞানস্বরূপ করে রাখো,<br> <span class="br-ind"><br><span class="indent">&nbsp;</span></span>তোমার বাহুর উপরে আমাকে অভিজ্ঞানস্বরূপ করে রাখো;<br> <span class="br-ind"><br><span class="indent">&nbsp;</span></span>কেননা প্রেম মৃত্যুর মতোই শক্তিশালী,<br> <span class="br-ind"><br><span class="indent">&nbsp;</span></span>এর অর্ন্তজ্বালা কবরের মতো নিষ্ঠুর সত্য।<br> <span class="br-ind"><br><span class="indent">&nbsp;</span></span>এ যেন এক জ্বলন্ত আগুন,<br> <span class="br-ind"><br><span class="indent">&nbsp;</span></span>এক লেলিহান অগ্নিশিখা।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অজস্র জলও প্রেমের তৃষ্ণা মিটাতে পারে না;<br> <span class="br-ind"><br><span class="indent">&nbsp;</span></span>নদীরাও তাকে মুছে দিতে পারে না।<br> <span class="br-ind"><br><span class="indent">&nbsp;</span></span>কেউ যদি প্রেমের বিনিময়ে<br> <span class="br-ind"><br><span class="indent">&nbsp;</span></span>তাঁর ঘরের যাবতীয় ধনসম্পদ দিয়ে দেয়,<br> <span class="br-ind"><br><span class="indent">&nbsp;</span></span>তবে তা ধিক্কারজনক হবে।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাদের একটি অল্পবয়সী বোন আছে,<br> <span class="br-ind"><br><span class="indent">&nbsp;</span></span>তার বক্ষদেশ এখনও প্রস্ফুটিত হয়নি।<br> <span class="br-ind"><br><span class="indent">&nbsp;</span></span>আমাদের এই বোনটির জন্য আমরা কী যে করি,<br> <span class="br-ind"><br><span class="indent">&nbsp;</span></span>কারণ একদিন তো তাকে সর্বসমক্ষে তার কথা বলতে হবে?<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে যদি প্রাচীরস্বরূপা হয়,<br> <span class="br-ind"><br><span class="indent">&nbsp;</span></span>তাহলে আমরা তার উপরে রুপোর মিনার নির্মাণ করব,<br> <span class="br-ind"><br><span class="indent">&nbsp;</span></span>সে যদি দুয়ারস্বরূপা হয়,<br> <span class="br-ind"><br><span class="indent">&nbsp;</span></span>তাহলে আমরা সিডার কাঠ দিয়ে তার ভিত্তিমূলকে ঘিরে দেব।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি প্রাচীরস্বরূপা<br> <span class="br-ind"><br><span class="indent">&nbsp;</span></span>এবং আমার কুচযুগ গম্বুজের মতো।<br> <span class="br-ind"><br><span class="indent">&nbsp;</span></span>এভাবেই আমি তাঁর চোখে<br> <span class="br-ind"><br><span class="indent">&nbsp;</span></span>পরম তৃপ্তিদায়ক হয়ে উঠলাম।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বায়াল-হামনে শলোমনের এক দ্রাক্ষাক্ষেত্র ছিল;<br> <span class="br-ind"><br><span class="indent">&nbsp;</span></span>যা তিনি তার ভাগচাষিদের চাষ করতে দিয়েছেন।<br> <span class="br-ind"><br><span class="indent">&nbsp;</span></span>এর ফলের জন্য তাদের মাথাপিছু<br> <span class="br-ind"><br><span class="indent">&nbsp;</span></span>দিতে হবে এক সহস্র রৌপ্যমুদ্রা।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু আমার নিজের দ্রাক্ষাকুঞ্জ দিতে পারি শুধু আমিই;<br> <span class="br-ind"><br><span class="indent">&nbsp;</span></span>হে শলোমন, এই 1,000 শেকল রৌপ্যমুদ্রা<sup class="fnm"><a name="fnm1" href="#fn1">1</a></sup> তোমার জন্য,<br> <span class="br-ind"><br><span class="indent">&nbsp;</span></span>আর আমার দ্রাক্ষাকুঞ্জের উৎপাদিত ফলের পরিচর্যাকারী কৃষকেরা পাবে মাথাপিছু 200 শেকল<sup class="fnm"><a name="fnm2" href="#fn2">2</a></sup> রৌপ্যমুদ্রা।<br></div>
<div class="v" id="v13"><h2>প্রেমিক</h2><span class="vn">13</span> <span class="br-ind"><br><span class="indent">&nbsp;</span></span>প্রতীক্ষারত বন্ধুদের নিয়ে<br> <span class="br-ind"><br><span class="indent">&nbsp;</span></span>ওগো কাননচারিনী,<br> <span class="br-ind"><br><span class="indent">&nbsp;</span></span>তোমার কণ্ঠস্বর আমাকে শুনতে দাও!<br></div>
<div class="v" id="v14"><h2>প্রেমিকা</h2><span class="vn">14</span> <span class="br-ind"><br><span class="indent">&nbsp;</span></span>ওগো মোর প্রেমিক, চলে এসো,<br> <span class="br-ind"><br><span class="indent">&nbsp;</span></span>এবং সুগন্ধি মশলায় ছেয়ে<br> <span class="br-ind"><br><span class="indent">&nbsp;</span></span>যাওয়া পর্বতমালায় বিচরণরত হরিণী<br> <span class="br-ind"><br><span class="indent">&nbsp;</span></span>কিংবা হরিণশাবক সদৃশ হও।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> অর্থাৎ, প্রায় ১২ কিলোগ্রাম; ১২ পদের ক্ষেত্রেও একই কথা প্রযোজ্য</div>
<div class="fn"><sup class="fnt"><a name="fn2" href="#fnm2">2</a></sup> অর্থাৎ, প্রায় ২.৩ কিলোগ্রাম</div>
</div>
<!-- PARSED ABOVE; EDITING MAY BREAK PARSER -->
</body></html>