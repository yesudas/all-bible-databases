<html><head>
<meta http-equiv="Content-Type" content="text/html;charset=utf-8" />
<title>Zech 1 &ndash; সখরিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 1);">
<div id="navbar"><a href="../index.html">বাংলা সমকালীন সংস্করণ</a> &ndash; <b>সখরিয়</b> &ndash; <b>1</b> <a href="Zech_2.html">2</a> <a href="Zech_3.html">3</a> ... <a href="Zech_14.html">14</a> </div><hr>
<h1>Zech 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->নির্বাসন থেকে ফিরে আসা যিহূদাবাসীদের উদ্দেশে ভাববাদী সখরিয় যে ভাববাণীগুলি বলেছিলেন, তার সূচনা হয় পারস্যের রাজা দারিয়াবসের রাজত্বের দ্বিতীয় বছরে। (৫২০ খ্রীষ্ট পূর্বাব্দে) এই পুস্তকটির মূল অংশ দুটি। প্রথমটিতে রয়েছে, ভাববাণীগুলির দুটি করে পর্ব, প্রাথমিকভাবে যেগুলির আঙ্গিক প্রতীকাত্মক স্বপ্নদর্শনের বিবরণ। দ্বিতীয়টির মূল অংশের অধিকাংশই দেশের নেতৃবৃন্দ সম্বন্ধে কাব্যিক ধাঁচের ভাববাণী। <!--raw 1 bo --><p/><!--endraw 1-->অনুতাপ করার সাধারণ আহ্বান জানানোর পর মন্দির পুনর্নির্মাণের ব্যাপারে লোকদের অনুপ্রাণিত করতে গিয়ে সখরিয় আটটি দর্শনের একটি বিন্যাস লিপিবদ্ধ করেছেন। এর মধ্যে প্রথম ও শেষ দর্শনে চারটি ভিন্ন ভিন্ন রঙের ঘোড়া ও তাদের সওয়ারিদের পৃথিবীতে পাঠানোর কথা বলা হয়েছে। দ্বিতীয় ও তৃতীয় দর্শনে দেখানো হয়েছে শত্রুতাপূর্ণ বিদেশিরা আর কখনও দেশের পক্ষে হুমকিস্বরূপ হবে না। ষষ্ঠ ও সপ্তম দর্শনের বিষয়বস্তু লোকদের পাপমোচন। দুটি কেন্দ্রীয় মূল দর্শনে বলা হয়েছে ঈশ্বর মহাযাজক যিহোশূয় ও যিহূদার কর্মকর্তা সরুব্বাবিলকে প্রতিষ্ঠিত করছেন। সব মিলিয়ে মূল বাণী হল, মন্দির পুনর্নির্মাণের জন্য যা কিছু প্রয়োজন তা ঈশ্বর যথাস্থানে প্রস্তুত করে রেখেছেন। <!--raw 1 bo --><p/><!--endraw 1-->দ্বিতীয় পর্বের ভাববাণীর ছয়টি অংশ। নির্বাসনের দুর্বিপাক এবং মন্দির ধ্বংসের পর থেকে লোকেরা বছরের একটা নির্দিষ্ট সময়ে উপবাস করে আসছিল। তাই এখানে লোকদের অনুরোধ করা হয়েছে, তারা যেন ন্যায়বিচার রক্ষা করে চলে, কারণ সেটাই প্রকৃত উপবাস এবং মন্দির পুনর্নির্মাণের কাজে মন দেয়। এরপর সখরিয় ঘোষণা করেছেন, তাদের সব উপবাস এক সানন্দ উদযাপন হয়ে উঠবে। <!--raw 1 bo --><p/><!--endraw 1-->পুস্তকটির চূড়ান্ত পর্বে ভবিষ্যদ্‌বাণী করা হয়েছে, ঈশ্বর দাউদের বংশে এক ধার্মিক রাজাকে পাঠাবেন। সেদিন সদাপ্রভু সব শত্রুর উপরে বিজয়ী হবেন এবং সমগ্র পৃথিবীর রাজা হবেন।
</div>
<div class="biblehtmlcontent verses" id="verses">
<div class="v" id="v1"><h2>সদাপ্রভুর কাছে ফিরে আসার আহ্বান</h2><span class="vn">1</span> <span class="br-p"><br><br></span>দারিয়াবসের রাজত্বের দ্বিতীয় বছরের অষ্টম মাসে, সদাপ্রভুর বাক্য বেরিখিয়ের ছেলে ভাববাদী সখরিয়ের কাছে এল, বেরিখিয় ছিল ইদ্দোর ছেলে।</div>
<div class="v" id="v2"><span class="vn">2</span> <span class="br-p"><br><br></span>“সদাপ্রভু তোমার পূর্বপুরুষদের উপর ভীষণ রেগে ছিলেন।</div>
<div class="v" id="v3"><span class="vn">3</span> অতএব লোকদের বলো, সর্বশক্তিমান সদাপ্রভু এই কথা বলেন ‘আমার দিকে ফেরো,’ সর্বশক্তিমান সদাপ্রভু ঘোষণা করেন, ‘আর আমিও তোমাদের দিকে ফিরব,’ সর্বশক্তিমান সদাপ্রভু বলেন।</div>
<div class="v" id="v4"><span class="vn">4</span> তোমাদের পূর্বপুরুষদের মতো হয়ো না, যাদের কাছে আগেকার ভাববাদীরা ঘোষণা করেছিল সর্বশক্তিমান সদাপ্রভু এই কথা বলেন ‘তোমাদের মন্দ পথ এবং তোমাদের মন্দ অভ্যাস থেকে ফেরো।’ কিন্তু তারা আমার কথা শোনেনি বা মনোযোগ দেয়নি, এই কথা সদাপ্রভু ঘোষণা করেন।</div>
<div class="v" id="v5"><span class="vn">5</span> তোমাদের পূর্বপুরুষেরা এখন কোথায়? তারা এবং ভাববাদীরা কি চিরকাল বেঁচে থাকে?</div>
<div class="v" id="v6"><span class="vn">6</span> কিন্তু আমি আমার দাস ভাববাদীদের যেসব আদেশ দিয়েছিলাম, আমার সেই বাক্য এবং আদেশ অনুসারে কি তোমাদের পূর্বপুরুষেরা করেনি? <span class="br-p"><br><br></span>“তখন তারা মন ফিরিয়ে বলেছিল, ‘সর্বশক্তিমান সদাপ্রভু আমাদের পথ এবং অভ্যাসের জন্য যা প্রাপ্য তাই তিনি আমাদের প্রতি করেছেন, যেমন তিনি করতে মনস্থির করেছিলেন।’ ”</div>
<div class="v" id="v7"><h2>গুলমেদি গাছের মধ্যে একজন মানুষ</h2><span class="vn">7</span> <span class="br-p"><br><br></span>দারিয়াবসের রাজত্বের দ্বিতীয় বছরের এগারো মাসের, অর্থাৎ শবাট মাসের, চব্বিশ দিনের দিন সদাপ্রভুর বাক্য বেরিখিয়ের ছেলে ভাববাদী সখরিয়ের কাছে এল, বেরিখিয় ছিল ইদ্দোর ছেলে।</div>
<div class="v" id="v8"><span class="vn">8</span> <span class="br-p"><br><br></span>রাতের বেলায় আমি একটি দর্শন দেখলাম, এবং আমি দেখলাম একজন লোক একটি লাল ঘোড়ায় চড়ে আছে। সে একটি খাদের ভিতরে মেদি গাছগুলির মধ্যে দাঁড়িয়েছিল। তার পিছনে লাল, বাদামি এবং সাদা ঘোড়া ছিল।</div>
<div class="v" id="v9"><span class="vn">9</span> <span class="br-p"><br><br></span>আমি জিজ্ঞাসা করলাম, “হে আমার প্রভু, এগুলি কি?” <span class="br-p"><br><br></span>যে স্বর্গদূত আমার সঙ্গে কথা বলছিলেন তিনি আমাকে বললেন, “সেগুলি কি তা আমি তোমাকে দেখাব।”</div>
<div class="v" id="v10"><span class="vn">10</span> <span class="br-p"><br><br></span>তখন যে লোকটি মেদি গাছগুলির মধ্যে দাঁড়িয়েছিলেন তিনি ব্যাখ্যা করলেন, “সারা পৃথিবীতে ঘুরে দেখবার জন্য সদাপ্রভু এগুলিকে পাঠিয়েছেন।”</div>
<div class="v" id="v11"><span class="vn">11</span> <span class="br-p"><br><br></span>আর সদাপ্রভুর যে দূত মেদি গাছগুলির মধ্যে দাঁড়িয়েছিলেন তাঁকে ঘোড়াসওয়ারেরা বলল, “আমরা সারা পৃথিবীতে ঘুরে দেখলাম যে, সমগ্র জগৎ সুস্থিরতা ও শান্তি বিরাজমান।”</div>
<div class="v" id="v12"><span class="vn">12</span> <span class="br-p"><br><br></span>তখন সদাপ্রভুর দূত বললেন, “সর্বশক্তিমান সদাপ্রভু, তুমি জেরুশালেম ও যিহূদার নগরগুলির উপর এই যে সত্তর বছর অসন্তুষ্ট হয়ে রয়েছ তাদের উপর আর কত কাল তুমি মমতা না করে থাকবে?”</div>
<div class="v" id="v13"><span class="vn">13</span> তখন যে স্বর্গদূত আমার সঙ্গে কথা বলছিলেন সদাপ্রভু তাঁকে অনেক মঙ্গলের ও সান্ত্বনার কথা বললেন।</div>
<div class="v" id="v14"><span class="vn">14</span> <span class="br-p"><br><br></span>তখন যে স্বর্গদূত আমার সঙ্গে কথা বলছিলেন তিনি আমাকে বললেন, “তুমি এই কথা ঘোষণা করো: সর্বশক্তিমান সদাপ্রভু এই কথা বলেন ‘জেরুশালেম ও সিয়োনের জন্য আমি অন্তরে খুব উদ্যোগী হয়েছি,</div>
<div class="v" id="v15"><span class="vn">15</span> কিন্তু নিশ্চিন্তে থাকা জাতিগুলির উপরে আমি ভীষণ অসন্তুষ্ট হয়েছি। আমি কেবল অল্প অসন্তুষ্ট হয়েছিলাম, কিন্তু জাতিরা তাদের দুর্দশা আরও বাড়িয়ে দিয়েছিল।’</div>
<div class="v" id="v16"><span class="vn">16</span> <span class="br-p"><br><br></span>“অতএব, সদাপ্রভু এই কথা বলেন, ‘আমি জেরুশালেমকে মমতা করার জন্য ফিরে আসব, এবং সেখানে আবার আমার গৃহ পুনর্নির্মিত হবে। আর জেরুশালেম নির্মাণের জন্য মাপ নেওয়া হবে,’ সর্বশক্তিমান সদাপ্রভু এই কথা ঘোষণা করেন।</div>
<div class="v" id="v17"><span class="vn">17</span> <span class="br-p"><br><br></span>“আরও ঘোষণা করো: সর্বশক্তিমান সদাপ্রভু এই কথা বলেন, ‘আমার নগরগুলি আবার মঙ্গলে উপচে পড়বে, এবং সদাপ্রভু আবার সিয়োনকে সান্ত্বনা দেবেন এবং জেরুশালেমকে মনোনীত করবেন।’ ”</div>
<div class="v" id="v18"><h2>চারটি শিং এবং চারজন কারিগর</h2><span class="vn">18</span> <span class="br-p"><br><br></span>তারপর আমি চোখ তুলে দেখলাম, আর সেখানে আমার সামনে চারটি শিং ছিল!</div>
<div class="v" id="v19"><span class="vn">19</span> যে স্বর্গদূত আমার সঙ্গে কথা বলছিলেন তাঁকে আমি জিজ্ঞাসা করলাম, “এগুলি কি?” <span class="br-p"><br><br></span>তিনি উত্তর দিলেন, “এগুলি সেই শিং যা যিহূদা, ইস্রায়েল এবং জেরুশালেমকে ছিন্নভিন্ন করেছে।”</div>
<div class="v" id="v20"><span class="vn">20</span> <span class="br-p"><br><br></span>সদাপ্রভু তারপর আমাকে চারজন কারিগরকে দেখালেন।</div>
<div class="v" id="v21"><span class="vn">21</span> আমি জিজ্ঞাসা করলাম, “এরা কী করতে আসছে?” <span class="br-p"><br><br></span>তিনি উত্তর দিলেন, “সেই শিংগুলি হল সেইসব জাতির শক্তি যারা যিহূদার লোকদের এমনভাবে ছিন্নভিন্ন করেছে যে, তারা কেউ মাথা তুলতে পারেনি, কিন্তু সেইসব জাতিকে ভয় দেখাবার জন্য ও তাদের শক্তি ধ্বংস করবার জন্য এই কারিগরেরা এসেছে।”</div>
</div>
<!-- PARSED ABOVE; EDITING MAY BREAK PARSER -->
</body></html>