<html><head>
<meta http-equiv="Content-Type" content="text/html;charset=utf-8" />
<title>Zech 9 &ndash; সখরিয় &ndash; বাংলা সমকালীন সংস্করণ</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 9);">
<div id="navbar"><a href="../index.html">বাংলা সমকালীন সংস্করণ</a> &ndash; <b>সখরিয়</b> &ndash; <a href="Zech_1.html">1</a> ... <a href="Zech_7.html">7</a> <a href="Zech_8.html">8</a> <b>9</b> <a href="Zech_10.html">10</a> <a href="Zech_11.html">11</a> ... <a href="Zech_14.html">14</a> </div><hr>
<h1>Zech 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের শত্রুদের বিচার</h2><span class="vn">1</span> <span class="br-p"><br><br></span>এক ভাববাণী: <span class="br-p"><br><br></span><span class="br-ind"><br><span class="indent">&nbsp;</span></span>হদ্রক দেশের বিরুদ্ধে সদাপ্রভুর বাক্য<br> <span class="br-ind"><br><span class="indent">&nbsp;</span></span>এবং দামাস্কাসের উপরে তা অবস্থান করবে—<br> <span class="br-ind"><br><span class="indent">&nbsp;</span></span>কেননা ইস্রায়েলের গোষ্ঠীগুলির ও অন্য সব মানুষের চোখ<br> <span class="br-ind"><br><span class="indent">&nbsp;</span></span>সদাপ্রভুর উপরে রয়েছে—<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আর হমাৎ-এর উপরেও, যে তার সীমানার কাছে,<br> <span class="br-ind"><br><span class="indent">&nbsp;</span></span>এবং সোর ও সীদোনের উপরে, যদিও তারা খুবই দক্ষ।<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সোর তার জন্য একটি দৃঢ় দুর্গ তৈরি করেছে;<br> <span class="br-ind"><br><span class="indent">&nbsp;</span></span>সে ধুলোর মতো রুপোর স্তূপ করেছে,<br> <span class="br-ind"><br><span class="indent">&nbsp;</span></span>এবং রাস্তার কাদার মতো সোনা জড়ো করেছে।<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু প্রভু তার সবকিছু দূর করে দেবেন<br> <span class="br-ind"><br><span class="indent">&nbsp;</span></span>আর তার সমুদ্রের শক্তিকে ধ্বংস করবেন,<br> <span class="br-ind"><br><span class="indent">&nbsp;</span></span>এবং আগুন তাকে গ্রাস করবে।<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অস্কিলোন তা দেখে ভয় পাবে;<br> <span class="br-ind"><br><span class="indent">&nbsp;</span></span>গাজা নিদারুণ যন্ত্রণায় কষ্ট পাবে,<br> <span class="br-ind"><br><span class="indent">&nbsp;</span></span>এবং ইক্রোণের দশাও তা-ই হবে, কারণ তার আশা পূর্ণ হবে না।<br> <span class="br-ind"><br><span class="indent">&nbsp;</span></span>গাজা তার রাজাকে হারাবে<br> <span class="br-ind"><br><span class="indent">&nbsp;</span></span>আর অস্কিলোনে কেউ বাস করবে না।<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিদেশিরা অস্‌দোদ দখল করবে,<br> <span class="br-ind"><br><span class="indent">&nbsp;</span></span>এবং আমি ফিলিস্তিনীদের অহংকার শেষ করে দেব।<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তাদের মুখ থেকে রক্ত,<br> <span class="br-ind"><br><span class="indent">&nbsp;</span></span>দাঁতের মধ্যে থেকে নিষিদ্ধ খাবার বের করব।<br> <span class="br-ind"><br><span class="indent">&nbsp;</span></span>যারা অবশিষ্ট থাকবে তারা আমাদের ঈশ্বরের লোক হবে<br> <span class="br-ind"><br><span class="indent">&nbsp;</span></span>আর তারা হবে যিহূদার একটি পরিবার গোষ্ঠী,<br> <span class="br-ind"><br><span class="indent">&nbsp;</span></span>এবং ইক্রোণ হবে যিবূষীয়ের মতো।<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু আমি আমার গৃহ রক্ষা করব<br> <span class="br-ind"><br><span class="indent">&nbsp;</span></span>অনুপ্রবেশকারী বাহিনী থেকে।<br> <span class="br-ind"><br><span class="indent">&nbsp;</span></span>কোনো অত্যাচারী আর কখনও আমার লোকদের ধরবে না,<br> <span class="br-ind"><br><span class="indent">&nbsp;</span></span>কারণ এখন আমি পাহারা দিচ্ছি।<br></div>
<div class="v" id="v9"><h2>সিয়োনের রাজা আসছেন</h2><span class="vn">9</span> <span class="br-ind"><br><span class="indent">&nbsp;</span></span>হে সিয়োন-কন্যা, খুব আনন্দ করো!<br> <span class="br-ind"><br><span class="indent">&nbsp;</span></span>হে জেরুশালেম-কন্যা, জয়ধ্বনি করো!<br> <span class="br-ind"><br><span class="indent">&nbsp;</span></span>দেখো, তোমার রাজা তোমার কাছে আসছেন,<br> <span class="br-ind"><br><span class="indent">&nbsp;</span></span>তিনি ধর্মময় ও বিজয়ী,<br> <span class="br-ind"><br><span class="indent">&nbsp;</span></span>নম্র ও গাধার পিঠে চড়ে আসছেন,<br> <span class="br-ind"><br><span class="indent">&nbsp;</span></span>গাধির বাচ্চার উপরে চড়ে আসছেন।<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি ইফ্রয়িমের কাছ থেকে রথ নিয়ে নেব<br> <span class="br-ind"><br><span class="indent">&nbsp;</span></span>ও জেরুশালেমের যুদ্ধের ঘোড়া,<br> <span class="br-ind"><br><span class="indent">&nbsp;</span></span>এবং যুদ্ধের ধনুক ভেঙে ফেলা হবে।<br> <span class="br-ind"><br><span class="indent">&nbsp;</span></span>তিনি জাতিগণের মধ্যে শান্তি ঘোষণা করবেন।<br> <span class="br-ind"><br><span class="indent">&nbsp;</span></span>তাঁর শাসন সমুদ্র থেকে অপর সমুদ্র পর্যন্ত প্রসারিত হবে<br> <span class="br-ind"><br><span class="indent">&nbsp;</span></span>এবং নদী থেকে পৃথিবীর শেষ সীমা পর্যন্ত হবে।<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ক্ষেত্রে, তোমার সঙ্গে স্থাপিত আমার নিয়মের রক্তের কারণে,<br> <span class="br-ind"><br><span class="indent">&nbsp;</span></span>আমি তোমার বন্দিদের নির্জলা গর্ত থেকে মুক্ত করে দেব।<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আশায় পূর্ণ বন্দিরা, তোমরা তোমাদের দুর্গে ফিরে যাও;<br> <span class="br-ind"><br><span class="indent">&nbsp;</span></span>আমি আজই প্রতিজ্ঞা করছি যে আমি তোমাদের দুই গুণ আশীর্বাদ করব।<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি যেমন ধনুক নত করি তেমনি যিহূদাকে নত করব<br> <span class="br-ind"><br><span class="indent">&nbsp;</span></span>এবং ইফ্রয়িমকে তিরের মতো ব্যবহার করব।<br> <span class="br-ind"><br><span class="indent">&nbsp;</span></span>হে সিয়োন, আমি তোমার ছেলেদের উত্তেজিত করে তুলব,<br> <span class="br-ind"><br><span class="indent">&nbsp;</span></span>হে গ্রীস, তোমার ছেলেদের বিরুদ্ধে,<br> <span class="br-ind"><br><span class="indent">&nbsp;</span></span>এবং তোমাকে যোদ্ধার তরোয়ালের মতো করব।<br></div>
<div class="v" id="v14"><h2>সদাপ্রভু আসবেন</h2><span class="vn">14</span> <span class="br-ind"><br><span class="indent">&nbsp;</span></span>তারপর সদাপ্রভু তাদের ঊর্ধ্বে দর্শন দেবেন;<br> <span class="br-ind"><br><span class="indent">&nbsp;</span></span>তাঁর তির বিদ্যুতের মতো চমকাবে।<br> <span class="br-ind"><br><span class="indent">&nbsp;</span></span>সার্বভৌম সদাপ্রভু তূরী বাজাবেন;<br> <span class="br-ind"><br><span class="indent">&nbsp;</span></span>তিনি দক্ষিণের ঝোড়ো বাতাসের মতো এগিয়ে যাবেন,<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>এবং সর্বশক্তিমান সদাপ্রভু তাদের রক্ষা করবেন।<br> <span class="br-ind"><br><span class="indent">&nbsp;</span></span>তারা ধ্বংস করবে<br> <span class="br-ind"><br><span class="indent">&nbsp;</span></span>এবং গুলতি দ্বারা জয়লাভ করবে।<br> <span class="br-ind"><br><span class="indent">&nbsp;</span></span>তারা মত্ত হবে এবং দ্রাক্ষারসে মত্ত লোকের মতো শব্দ করবে;<br> <span class="br-ind"><br><span class="indent">&nbsp;</span></span>তারা বড় পানপাত্রের মতো পূর্ণ হবে<br> <span class="br-ind"><br><span class="indent">&nbsp;</span></span>যা যজ্ঞবেদির কোণে ছিটাবার জন্য ব্যবহার করা হয়।<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেদিন তাদের ঈশ্বর সদাপ্রভু তাদের রক্ষা করবেন<br> <span class="br-ind"><br><span class="indent">&nbsp;</span></span>যেমন মেষপালক তার মেষদের রক্ষা করেন।<br> <span class="br-ind"><br><span class="indent">&nbsp;</span></span>তারা মুকুটের মণির মতো<br> <span class="br-ind"><br><span class="indent">&nbsp;</span></span>তাঁর দেশে ঝকমক করবে।<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা কেমন আকর্ষণীয় এবং সুন্দর হবে!<br> <span class="br-ind"><br><span class="indent">&nbsp;</span></span>শস্য খেয়ে যুবকেরা সতেজ হয়ে উঠবে,<br> <span class="br-ind"><br><span class="indent">&nbsp;</span></span>এবং নতুন দ্রাক্ষারস পান করে যুবতীরা।<br></div>
</div>
<!-- PARSED ABOVE; EDITING MAY BREAK PARSER -->
</body></html>