<html><head>
<meta http-equiv="Content-Type" content="text/html;charset=utf-8" />
<title>1Cor 13 &ndash; ১ম করিন্থীয় &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 13);">
<div id="navbar"><a href="../index.html">বাংলা বাইবেল</a> &ndash; <b>১ম করিন্থীয়</b> &ndash; <a href="1Cor_1.html">1</a> ... <a href="1Cor_11.html">11</a> <a href="1Cor_12.html">12</a> <b>13</b> <a href="1Cor_14.html">14</a> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রেমের উৎকৃষ্টতার বিষয়।</h2><span class="vn">1</span> <span class="br-p"><br><br></span>যদি আমি মানুষদের এবং দূতদের ভাষাও বলি, কিন্তু আমার প্রেম না থাকে, তবে আমি শব্দ সৃষ্টিকারী পিতল ও ঝমঝমকারী করতাল হয়ে পড়েছি।</div>
<div class="v" id="v2"><span class="vn">2</span> আর যদি ভাববাণী পাই, ও সব গুপ্ত সত্যে ও জ্ঞানে পারদর্শী হই এবং যদি আমার সম্পূর্ণ বিশ্বাস থাকে যাতে আমি পর্বতকে স্থানান্তর করতে পারি, কিন্তু আমার মধ্যে প্রেম না থাকে, তবে আমি কিছুই না।</div>
<div class="v" id="v3"><span class="vn">3</span> এবং যদি আমার সব কিছু দরিদ্রদের ভোজন করাই এবং যদি আমি পোড়াবার জন্য নিজের দেহ দান করি, কিন্তু যদি আমার ভালবাসা না থাকে, তবে আমার কিছুই লাভ নেই।</div>
<div class="v" id="v4"><span class="vn">4</span> ভালবাসা চিরসহিষ্ণু, ভালবাসা দয়ালু, ঈর্ষা করে না, ভালবাসা আত্মশ্লাঘা করে না,</div>
<div class="v" id="v5"><span class="vn">5</span> গর্ব করে না, খারাপ ব্যবহার করে না, স্বার্থপরতা করে না, রেগে যায় না, কারোর ভুল ধরে না,</div>
<div class="v" id="v6"><span class="vn">6</span> ভালবাসা অধার্মিকতায় আনন্দ করে না, কিন্তু সত্যে আনন্দ করে;</div>
<div class="v" id="v7"><span class="vn">7</span> সবই বহন করে, সবই বিশ্বাস করে, সবই আশা করে, সবই ধৈর্য্য ধরে সহ্য করে।</div>
<div class="v" id="v8"><span class="vn">8</span> ভালবাসা কখনও শেষ হয় না। কিন্তু যদি ভাববাণী থাকে, তার লোপ হবে; যদি বিশেষ বিশেষ ভাষা থাকে, সে সব শেষ হবে; যদি জ্ঞান থাকে, তার লোপ হবে।</div>
<div class="v" id="v9"><span class="vn">9</span> কারণ আমরা কিছু অংশে জানি এবং কিছু অংশে ভাববাণী বলি;</div>
<div class="v" id="v10"><span class="vn">10</span> কিন্তু যা পূর্ণ তা আসলে, যা আংশিক তার লোপ হবে।</div>
<div class="v" id="v11"><span class="vn">11</span> আমি যখন শিশু ছিলাম, তখন শিশুর মত কথা বলতাম, শিশুর মত চিন্তা করতাম, শিশুর মত বিচার করতাম; এখন মানুষ হয়েছি বলে শিশু মনভাবগুলি ত্যাগ করেছি।</div>
<div class="v" id="v12"><span class="vn">12</span> কারণ এখন আমরা আয়নায় অস্পষ্ট দেখছি, কিন্তু সেই সময়ে সামনা সামনি হয়ে দেখব; এখন আমি কিছু অংশে জানি, কিন্তু সেই সময়ে আমি নিজে যেমন পরিচিত হয়েছি, তেমনি পরিচয় পাব।</div>
<div class="v" id="v13"><span class="vn">13</span> আর এখন বিশ্বাস, প্রত্যাশা এবং ভালবাসা; এই তিনটি আছে, কিন্তু এদের মধ্যে ভালবাসাই শ্রেষ্ঠ।</div>
</div>
<!-- PARSED ABOVE; EDITING MAY BREAK PARSER -->
</body></html>