<html><head>
<meta http-equiv="Content-Type" content="text/html;charset=utf-8" />
<title>1Thess 4 &ndash; ১ম থিষলনীকীয় &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 4);">
<div id="navbar"><a href="../index.html">বাংলা বাইবেল</a> &ndash; <b>১ম থিষলনীকীয়</b> &ndash; <a href="1Thess_1.html">1</a> <a href="1Thess_2.html">2</a> <a href="1Thess_3.html">3</a> <b>4</b> <a href="1Thess_5.html">5</a> </div><hr>
<h1>1Thess 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধর্ম্মাচরণ করতে উত্সাহিত করা।</h2><span class="vn">1</span> <span class="br-p"><br><br></span>অতএব, হে ভাইয়েরা, সবশেষে আমরা প্রভু যীশুতে তোমাদেরকে উৎসাহিত করছি, কীভাবে চলে ঈশ্বরকে সন্তুষ্ট করতে হয়, এ বিষয়ে আমাদের কাছে যে শিক্ষা গ্রহণ করেছ, আর যেভাবে চলছ, সেইভাবে আমরা উত্সাহ করি তোমরা অধিক পরিমাণে কর।</div>
<div class="v" id="v2"><span class="vn">2</span> <span class="br-p"><br><br></span>কারণ প্রভু যীশুর দ্বারা আমরা তোমাদেরকে কি কি আদেশ দিয়েছি, তা তোমরা জান।</div>
<div class="v" id="v3"><span class="vn">3</span> <span class="br-p"><br><br></span>বিশেষত, ঈশ্বরের ইচ্ছা এই, তোমাদের পবিত্রতা;</div>
<div class="v" id="v4"><span class="vn">4</span> <span class="br-p"><br><br></span>যে তোমরা ব্যভিচার থেকে দূরে থাক, তোমাদের প্রত্যেক জন শেখ যে পবিত্র ও সম্মানিত হয়ে নিজের স্ত্রীর সঙ্গে কেমন করে বাস করতে হয়,</div>
<div class="v" id="v5"><span class="vn">5</span> <span class="br-p"><br><br></span>যারা ঈশ্বরকে জানে না, সেই অইহূদির মত কামাভিলাষে নয়,</div>
<div class="v" id="v6"><span class="vn">6</span> <span class="br-p"><br><br></span>কেউ যেন সীমা লঙ্ঘন করে এই ব্যাপারে নিজের ভাইকে না ঠকায়; কারণ আগে তোমাদেরকে যেমন সাবধান করেছি ও বলেছি, প্রভু এই সব পাপের জন্য সবাইকে শাস্তি দেবেন।</div>
<div class="v" id="v7"><span class="vn">7</span> <span class="br-p"><br><br></span>কারণ ঈশ্বর আমাদেরকে অশুচিতার জন্য নয়, কিন্তু পবিত্রতার জন্য আহ্বান করেছেন।</div>
<div class="v" id="v8"><span class="vn">8</span> <span class="br-p"><br><br></span>এই জন্য যে ব্যক্তি অমান্য করে, সে মানুষকে অমান্য করে তাহা নয়, বরং ঈশ্বরকেই অমান্য করে, যিনি নিজ পবিত্র আত্মা তোমাদেরকে দান করেন।</div>
<div class="v" id="v9"><span class="vn">9</span> <span class="br-p"><br><br></span>আর ভাইয়ের প্রেম সম্পর্কে তোমাদেরকে কিছু লেখা প্রয়োজন নেই, কারণ তোমরা নিজেরা পরস্পর প্রেম করার জন্য ঈশ্বরের কাছে শিক্ষা পেয়েছ;</div>
<div class="v" id="v10"><span class="vn">10</span> <span class="br-p"><br><br></span>আর বাস্তবিক সমস্ত মাকিদনিয়ায় বসবাসকারী সমস্ত ভাইদের প্রতি প্রেম করছ।</div>
<div class="v" id="v11"><span class="vn">11</span> <span class="br-p"><br><br></span>কিন্তু তোমাদেরকে অনুনয় করে বলছি, ভাইয়েরা, আরও বেশি করে প্রেম কর, আর শান্তভাবে থাকতে ও নিজ নিজ কার্য্য করতে এবং নিজের হাতে পরিশ্রম করতে যত্নশীল হও যেমন আমরা তোমাদেরকে নির্দেশ দিয়েছি-</div>
<div class="v" id="v12"><span class="vn">12</span> <span class="br-p"><br><br></span>যেন তোমাদের সম্মানপূর্ণ ব্যবহারের জন্য বাইরের লোকদের কাছে তোমরা যেন গৃহীত হও, যেন তোমাদের কিছুরই অভাব না থাকে।</div>
<div class="v" id="v13"><h2>প্রভু যীশুর পুনরাগমন।</h2><span class="vn">13</span> <span class="br-p"><br><br></span>কিন্তু, হে ভাইগণ আমরা চাই না যে, যারা মারা গেছে তাদের সমন্ধে তোমরা অজ্ঞাত থাক; যেন যাদের প্রত্যাশা নেই, সেই অন্য সকল লোকের মত তোমরা দুঃখিত না হও।</div>
<div class="v" id="v14"><span class="vn">14</span> <span class="br-p"><br><br></span>কারণ আমরা যখন বিশ্বাস করি যে, যীশু মরেছেন এবং উঠেছেন, তখন জানি, ঈশ্বর যীশুতে মরে যাওয়া লোকদেরকেও সেইভাবে তাঁর সঙ্গে নিয়ে আসবেন।</div>
<div class="v" id="v15"><span class="vn">15</span> <span class="br-p"><br><br></span>কারণ আমরা প্রভুর বাক্য দিয়ে তোমাদেরকে এও বলেছি যে, আমরা যারা জীবিত আছি, যারা প্রভুর আগমন পর্যন্ত অবশিষ্ট থাকবো, আমরা নিশ্চই সেই মরে যাওয়া লোকদের অগ্রগামী হব না।</div>
<div class="v" id="v16"><span class="vn">16</span> <span class="br-p"><br><br></span>কারণ প্রভু নিজে আনন্দধ্বনি সহ, প্রধান দূতের রব সহ এবং ঈশ্বরের তূরীবাদ্য সহ স্বর্গ থেকে নেমে আসবেন, আর যাঁরা খ্রীষ্টে মরেছেন, তাঁরা প্রথমে উঠবে।</div>
<div class="v" id="v17"><span class="vn">17</span> <span class="br-p"><br><br></span>পরে আমরা যারা জীবিত আছি, যারা অবশিষ্ট থাকব, আমরা আকাশে প্রভুর সঙ্গে দেখা করবার জন্য একসঙ্গে তাঁদের সঙ্গে মেঘযোগে নীত হইব; আর এভাবে সবসময় প্রভুর সঙ্গে থাকব।</div>
<div class="v" id="v18"><span class="vn">18</span> <span class="br-p"><br><br></span>অতএব তোমরা এই সকল কথা বলে একজন অন্য জনকে সান্ত্বনা দাও।</div>
</div>
<!-- PARSED ABOVE; EDITING MAY BREAK PARSER -->
</body></html>