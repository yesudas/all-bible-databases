<html><head>
<meta http-equiv="Content-Type" content="text/html;charset=utf-8" />
<title>Eph 4 &ndash; ইফিষীয় &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 4);">
<div id="navbar"><a href="../index.html">বাংলা বাইবেল</a> &ndash; <b>ইফিষীয়</b> &ndash; <a href="Eph_1.html">1</a> <a href="Eph_2.html">2</a> <a href="Eph_3.html">3</a> <b>4</b> <a href="Eph_5.html">5</a> <a href="Eph_6.html">6</a> </div><hr>
<h1>Eph 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বর ভক্তের উপযোগী আচরণ করতে আবেদন।</h2><span class="vn">1</span> <span class="br-p"><br><br></span>অতএব প্রভুতে বন্দি আমি তোমাদেরকে আবেদন করছি, তোমরা যে ডাকে আহুত হয়েছ, তার উপযুক্ত হয়ে চল।</div>
<div class="v" id="v2"><span class="vn">2</span> <span class="br-p"><br><br></span>সম্পূর্ণ ভদ্র ও ধীরস্থির ভাবে এবং ধৈর্য্যের সাথে চল; প্রেমে একে অন্যের প্রতি ক্ষমাশীল হও,</div>
<div class="v" id="v3"><span class="vn">3</span> <span class="br-p"><br><br></span>শান্তির যোগবন্ধনে আত্মার ঐক্য রক্ষা করতে যত্নবান হও।</div>
<div class="v" id="v4"><span class="vn">4</span> <span class="br-p"><br><br></span>দেহ এক এবং আত্মা এক; যেমন তোমাদের ডাকের একই প্রত্যাশায় তোমরা আহুত হয়েছ।</div>
<div class="v" id="v5"><span class="vn">5</span> <span class="br-p"><br><br></span>প্রভু এক, বিশ্বাস এক, বাপ্তিষ্ম এক,</div>
<div class="v" id="v6"><span class="vn">6</span> <span class="br-p"><br><br></span>সবার ঈশ্বরও পিতা এক, তিনি সবার উপরে, সবার কাছে ও সবার মনে আছেন।</div>
<div class="v" id="v7"><span class="vn">7</span> <span class="br-p"><br><br></span>কিন্তু খ্রীষ্টের দানের পরিমাণ অনুসারে আমাদের প্রত্যেক জনকে অনুগ্রহ দেওয়া হয়েছে।</div>
<div class="v" id="v8"><span class="vn">8</span> <span class="br-p"><br><br></span>এই জন্য কথায় আছে, “তিনি স্বর্গে উঠে বন্দীদেরকে বন্দি করলেন, মানুষদেরকে নানা আশীর্বাদ দান করলেন।”</div>
<div class="v" id="v9"><span class="vn">9</span> <span class="br-p"><br><br></span>"তিনি উঠলেন" এর তাত্পর্য কি? না এই যে, তিনি পৃথিবীর গভীরে নেমেছিলেন।</div>
<div class="v" id="v10"><span class="vn">10</span> <span class="br-p"><br><br></span>যিনি নেমেছিলেন সেই একই ব্যক্তি যিনি স্বর্গের উপর পর্যন্ত উঠেছেন, যাতে সব কিছুই তাঁর দ্বারা পূর্ণ করতে পারেন।</div>
<div class="v" id="v11"><span class="vn">11</span> <span class="br-p"><br><br></span>আর তিনিই কয়েকজনকে প্রেরিত, ভাববাদী, সুসমাচার প্রচারক এবং কয়েকজনকে পালক ও শিক্ষাগুরু করে দান করেছেন,</div>
<div class="v" id="v12"><span class="vn">12</span> <span class="br-p"><br><br></span>পবিত্রদের তৈরী করার জন্য করেছেন, যেন সেবাকার্য্য সাধন হয়, যেন খ্রীষ্টের দেহকে গেঁথে তোলা হয়,</div>
<div class="v" id="v13"><span class="vn">13</span> <span class="br-p"><br><br></span>যতক্ষণ না আমরা সবাই ঈশ্বরের পুত্রের বিষয়ক বিশ্বাসের ও তত্ত্বজ্ঞানের ঐক্য পর্যন্ত, সিদ্ধ পুরুষের অবস্থা পর্যন্ত, খ্রীষ্টের পূর্ণতার আকারের পরিমাণ পর্যন্ত, না পৌঁছাই;</div>
<div class="v" id="v14"><span class="vn">14</span> <span class="br-p"><br><br></span>যেন আমরা আর বালক না থাকি, মানুষদের ঠকামিতে, চালাকিতে, ভুল পথে চালনায়, ঢেউয়ের আঘাতে এবং সে শিক্ষার বাতাসে ইতস্ততঃ পরিচালিত না হই;</div>
<div class="v" id="v15"><span class="vn">15</span> <span class="br-p"><br><br></span>বরং আমরা প্রেমে সত্য বলি এবং সব সময়ে তাঁর মধ্যে বেড়ে উঠি যিনি খ্রীষ্টের মস্তক,</div>
<div class="v" id="v16"><span class="vn">16</span> <span class="br-p"><br><br></span>যিনি মস্তক, তিনি খ্রীষ্ট, তাঁর থেকে সমস্ত দেহ, প্রত্যেক সন্ধি যে উপকার যোগায়, তাঁর দ্বারা যথাযথ সংলগ্ন ও সংযুক্ত হয়ে প্রত্যেক ভাগের নিজ নিজ পরিমাণ অনুযায়ী কাজ অনুসারে দেহের বৃদ্ধি সাধন করছে, নিজেকেই প্রেমে গেঁথে তোলার জন্য করছে।</div>
<div class="v" id="v17"><h2>আলোর সন্তান হয়ে জীবন যাপন কর।</h2><span class="vn">17</span> <span class="br-p"><br><br></span>অতএব আমি এই বলছি, ও প্রভুতে দৃঢ়রূপে আদেশ করছি, তোমরা আর অযিহুদীদের মত জীবন যাপন করো না; তারা নিজ নিজ মনের অসার ভাবে চলে;</div>
<div class="v" id="v18"><span class="vn">18</span> <span class="br-p"><br><br></span>তাদের মনে অন্ধকার পড়ে আছে, ঈশ্বরের জীবনের থেকে বিচ্ছিন্ন হয়েছে, আন্তরিক অজ্ঞানতার কারণে, হৃদয়ের কঠিনতা প্রযুক্ত হয়েছে।</div>
<div class="v" id="v19"><span class="vn">19</span> <span class="br-p"><br><br></span>তারা অসাড় হয়ে নিজেদের লোভে সব রকম অশুচি কাজ করার জন্য নিজেদেরকে ব্যাভিচারে সমর্পণ করেছে।</div>
<div class="v" id="v20"><span class="vn">20</span> <span class="br-p"><br><br></span>কিন্তু তোমরা খ্রীষ্টের সম্বন্ধে এই রকম শিক্ষা পাও নি;</div>
<div class="v" id="v21"><span class="vn">21</span> <span class="br-p"><br><br></span>তাঁরই বাক্য ত শুনেছ এবং যীশুতে যে সত্য আছে, সেই অনুসারে তাঁতেই শিক্ষিত হয়েছ;</div>
<div class="v" id="v22"><span class="vn">22</span> <span class="br-p"><br><br></span>যেন তোমরা পুরানো আচরণ সম্বন্ধে সেই পুরানো মানুষকে ত্যাগ কর, যা প্রতারণার নানারকম অভিলাষ মতে ভ্রষ্ট হয়ে পড়ছে;</div>
<div class="v" id="v23"><span class="vn">23</span> <span class="br-p"><br><br></span>নিজ নিজ মনের আত্মা যেন ক্রমশঃ নতুন হয়ে ওঠ,</div>
<div class="v" id="v24"><span class="vn">24</span> <span class="br-p"><br><br></span>সেই নতুন মানুষকে নির্ধারণ কর, যা সত্যের পবিত্রতায় ও ধার্মিকতায় ঈশ্বরের সাদৃশ্যে সৃষ্ট হয়েছে।</div>
<div class="v" id="v25"><span class="vn">25</span> <span class="br-p"><br><br></span>অতএব তোমরা, যা মিথ্যে, তা ছেড়ে প্রত্যেকে নিজ নিজ প্রতিবেশীর সঙ্গে সত্যি কথা বলো; কারণ আমরা একে অন্যের অঙ্গ।</div>
<div class="v" id="v26"><span class="vn">26</span> <span class="br-p"><br><br></span>রেগে গেলেও পাপ করো না; সূর্য্য অস্ত যাওয়ার আগে তোমাদের রাগ শান্ত হোক;</div>
<div class="v" id="v27"><span class="vn">27</span> <span class="br-p"><br><br></span>আর শয়তানকে জায়গা দিও না।</div>
<div class="v" id="v28"><span class="vn">28</span> <span class="br-p"><br><br></span>চোর আর চুরি না করুক, বরং নিজ হাত ব্যবহার করে সৎ ভাবে পরিশ্রম করুক, যেন গরিবকে দেবার জন্য তার হাতে কিছু থাকে।</div>
<div class="v" id="v29"><span class="vn">29</span> <span class="br-p"><br><br></span>তোমাদের মুখ থেকে কোন রকম বাজে কথা বের না হোক, কিন্তু দরকারে গেঁথে তোলার জন্য ভালো কথা বের হোক, যেন যারা শোনে, তাদেরকে আশীর্বাদ দান করা হয়।</div>
<div class="v" id="v30"><span class="vn">30</span> <span class="br-p"><br><br></span>আর ঈশ্বরের সেই পবিত্র আত্মাকে দুঃখিত করো না, যার দ্বারা তোমার মুক্তির দিনের অপেক্ষায় মুদ্রাঙ্কিত হয়েছ।</div>
<div class="v" id="v31"><span class="vn">31</span> <span class="br-p"><br><br></span>সব রকম বাজে কথা, রোষ, রাগ, ঝগড়া, ঈশ্বরনিন্দা এবং সব রকম হিংসা তোমাদের মধ্যে থেকে দুর হোক।</div>
<div class="v" id="v32"><span class="vn">32</span> <span class="br-p"><br><br></span>তোমরা একে অপরে মধুর স্বভাব ও কমল মনের হও, একে অপরকে ক্ষমা কর, যেমন ঈশ্বরও খ্রীষ্টে তোমাদেরকে ক্ষমা করেছেন।</div>
</div>
<!-- PARSED ABOVE; EDITING MAY BREAK PARSER -->
</body></html>