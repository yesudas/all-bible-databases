<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; লুক &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">বাংলা বাইবেল</a> &ndash; <b>লুক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভূমিকা। যোহন বাপ্তিষ্মদাতা জন্ম ও তাঁর আগমনের সংবাদ।</h2><span class="vn">1</span> <span class="br-p"><br><br></span>প্রথম থেকে যাঁরা নিজের চোখে দেখেছেন এবং বাক্যের (ঈশ্বরের সুসমাচারের) সেবা করে আসছেন, তাঁরা আমাদের যেমন সমর্পণ করেছেন,</div>
<div class="v" id="v2"><span class="vn">2</span> সেই অনুসারে অনেকেই আমাদের মধ্যে সম্পূর্ণ গ্রহণযোগ্য বিষয়গুলোর বিবরণ লেখার পরিকল্পনা নিয়েছেন।</div>
<div class="v" id="v3"><span class="vn">3</span> সেজন্য আমি নিজেও প্রথম থেকে সমস্ত বিষয়ে ভালোভাবে অনুসন্ধান করেছি বলে, মাননীয় থিয়ফিল, আপনাকেও সেই ঘটনা গুলোর বিস্তারিত বিবরণ লেখা ভালো মনে করলাম।</div>
<div class="v" id="v4"><span class="vn">4</span> যেন, আপনি যেসব সত্য বিষয়ে শিক্ষা পেয়েছেন, সে সকল বিষয়ে নিশ্চিত হতে পারেন।</div>
<div class="v" id="v5"><h2>যোহন বাপ্তাইজকের জন্ম।</h2><span class="vn">5</span> <span class="br-p"><br><br></span>যিহূদিয়ার রাজা হেরোদের সময়ে অবিয়ের দলের মধ্যে সখরিয় নামে একজন যাজক ছিলেন; তাঁর স্ত্রী হারোণ বংশের, তাঁর নাম ইলীশাবেৎ।</div>
<div class="v" id="v6"><span class="vn">6</span> তাঁরা দুই জনেই ঈশ্বরের সামনে ধার্মিক ছিলেন, প্রভুর সমস্ত আদেশ ও চাহিদা মেনে নিখুঁত ভাবে চলতেন।</div>
<div class="v" id="v7"><span class="vn">7</span> তাঁদের সন্তান ছিল না, কারণ ইলীশাবেৎ বন্ধ্যা ছিলেন এবং দুজনেরই অনেক বয়স হয়েছিল।</div>
<div class="v" id="v8"><span class="vn">8</span> এক দিন যখন সখরিয়র নিজের দলের পালা অনুসারে ঈশ্বরের সামনে যাজকীয় কাজ করছিলেন,</div>
<div class="v" id="v9"><span class="vn">9</span> তখন যাজকীয় কাজের নিয়ম অনুসারে গুলিবাঁটের মাধ্যমে তাঁকে প্রভুর সন্মুখে ধূপ জ্বালানোর জন্য মনোনীত করা হল।</div>
<div class="v" id="v10"><span class="vn">10</span> ঐ ধূপ জ্বালানোর সময়ে সমস্ত লোক বাইরে প্রার্থনা করছিল।</div>
<div class="v" id="v11"><span class="vn">11</span> তখন প্রভুর এক দূত তাঁকে দেখা দিলেন যিনি ধূপবেদির ডানদিকে দাঁড়িয়ে ছিলেন।</div>
<div class="v" id="v12"><span class="vn">12</span> তাঁকে দেখে সখরিয় প্রচণ্ড অস্থির হয়ে উঠলেন এবং প্রচণ্ড ভয় পেলেন।</div>
<div class="v" id="v13"><span class="vn">13</span> কিন্তু দূত তাঁকে বললেন, "সখরিয়, ভয় পেও না, কারণ তোমার প্রার্থনা গ্রহণ করা হয়েছে, তোমার স্ত্রী ইলীশাবেৎ তোমার জন্য পুত্র সন্তানের জন্ম দেবেন ও তুমি তার নাম যোহন রাখবে।</div>
<div class="v" id="v14"><span class="vn">14</span> আর তুমি আনন্দিত ও খুশি হবে এবং তার জন্মে অনেকে আনন্দিত হবে।</div>
<div class="v" id="v15"><span class="vn">15</span> কারণ তিনি প্রভুর দৃষ্টিতে মহান হবেন এবং মদ বা মদ জাতীয় কোনও কিছুই পান করবেন না; আর তিনি মায়ের গর্ভ থেকেই পবিত্র আত্মায় পরিপূর্ণ হবেন;</div>
<div class="v" id="v16"><span class="vn">16</span> এবং ইস্রায়েল সন্তানদের অনেককে তাদের ঈশ্বর প্রভুর কাছে ফিরিয়ে আনবেন।</div>
<div class="v" id="v17"><span class="vn">17</span> তিনি প্রভুর আগে এলিয়ের আত্মায় ও শক্তিতে চলবেন, যেন পিতাদের হৃদয় সন্তানদের দিকে ফিরিয়ে আনবে ও আজ্ঞাবহ নয় এমন লোকদের ধার্মিকদের বিজ্ঞতায় ফিরিয়ে আনবে। তিনি এসব প্রভুর জন্য লোককে প্রস্তুত করবেন।"</div>
<div class="v" id="v18"><span class="vn">18</span> তখন সখরিয় দূতকে বললেন, "কীভাবে তা জানব? কারণ আমি বৃদ্ধ হয়েছি এবং আমার স্ত্রীরও অনেক বয়স হয়েছে।"</div>
<div class="v" id="v19"><span class="vn">19</span> এর উত্তরে দূত তাঁকে বললেন, "আমি গাব্রিয়েল, ঈশ্বরের সামনে দাঁড়িয়ে থাকি, তোমার সঙ্গে কথা বলতে ও তোমাকে এসমস্ত বিষয়ের সুসমাচার দেওয়ার জন্য আমাকে পাঠানো হয়েছে।</div>
<div class="v" id="v20"><span class="vn">20</span> আর দেখ, এসব যেদিন ঘটবে, সেদিন পর্যন্ত তুমি নীরব থাকবে, কথা বলতে পারবে না। কারণ তুমি আমার কথায় বিশ্বাস করলে না কিন্তু আমার সমস্ত কথাই ঠিক সময়ে সম্পূর্ণ হবে।"</div>
<div class="v" id="v21"><span class="vn">21</span> এদিকে লোকেরা সখরিয়ের জন্য অপেক্ষা করছিল এবং ঈশ্বরের গৃহের মধ্যে তাঁর দেরি হচ্ছে দেখে তারা অবাক হতে লাগলেন।</div>
<div class="v" id="v22"><span class="vn">22</span> পরে তিনি বাইরে এসে তাদের কাছে কথা বলতে পারলেন না, তখন তারা বুঝল যে, মন্দিরের মধ্যে তিনি নিশ্চয় কোনও দর্শন পেয়েছেন, আর তিনি তাদের কাছে বিভিন্ন ইশারা করতে থাকলেন এবং বোবা হয়ে রইলেন।</div>
<div class="v" id="v23"><span class="vn">23</span> তাঁর সেবা কাজের সময় শেষ হওয়ার পরে তিনি নিজের বাড়িতে চলে গেলেন।</div>
<div class="v" id="v24"><span class="vn">24</span> এর পরে তাঁর স্ত্রী ইলীশাবেৎ গর্ভবতী হলেন এবং তিনি পাঁচ মাস পর্যন্ত নিজেকে গোপনে রাখলেন, বললেন,</div>
<div class="v" id="v25"><span class="vn">25</span> "লোকদের মধ্যে থেকে আমার লজ্জা মুছে দেওয়ার জন্য প্রভু এ সময়ে আমাকে দয়া করে এমন ব্যবহার করেছেন।"</div>
<div class="v" id="v26"><h2>যীশু খ্রীষ্টের জন্ম ও তাঁর আগমনের সংবাদ।</h2><span class="vn">26</span> <span class="br-p"><br><br></span>ইলীশাবেৎ যখন ছয় মাসের গর্ভবতী তখন ঈশ্বর গাব্রিয়েল দূতকে গালীল দেশের নাসরৎ নামে শহরে একটি কুমারীর কাছে পাঠালেন,</div>
<div class="v" id="v27"><span class="vn">27</span> তিনি দায়ূদ বংশের যোষেফ নামে এক ব্যক্তির বাগদত্তা ছিলেন, সেই কুমারীর নাম মরিয়ম।</div>
<div class="v" id="v28"><span class="vn">28</span> দূত তাঁর কাছে গিয়ে তাঁকে বললেন হে অনুগ্রহের পাত্রী, "তোমার মঙ্গল হোক; প্রভু তোমার সঙ্গে আছেন।"</div>
<div class="v" id="v29"><span class="vn">29</span> কিন্তু তিনি এই কথাতে খুবই দুশ্চিন্তাগ্রস্ত হলেন এবং এই কথায় তাঁর মন তোলপাড় হতে লাগল, এ কেমন শুভেচ্ছা?</div>
<div class="v" id="v30"><span class="vn">30</span> দূত তাঁকে বললেন, "মরিয়ম, ভয় পেয় না, কারণ তুমি ঈশ্বরের কাছে অনুগ্রহ পেয়েছ।</div>
<div class="v" id="v31"><span class="vn">31</span> আর দেখ, তুমি গর্ভবতী হয়ে একটি পুত্র সন্তানের জন্ম দেবে ও তাঁর নাম যীশু রাখবে।</div>
<div class="v" id="v32"><span class="vn">32</span> তিনি মহান হবেন ও তাঁকে মহান ঈশ্বরের পুত্র বলা হবে এবং প্রভু ঈশ্বর তাঁর পিতা দায়ূদের সিংহাসন তাঁকে দেবেন;</div>
<div class="v" id="v33"><span class="vn">33</span> তিনি যাকোবের বংশের উপরে চিরকাল রাজত্ব করবেন ও তাঁর রাজ্যের কখনো শেষ হবে না।"</div>
<div class="v" id="v34"><span class="vn">34</span> তখন মরিয়ম দূতকে বললেন, "এ কি করে সম্ভব? কারণ আমি তো কুমারী।"</div>
<div class="v" id="v35"><span class="vn">35</span> উত্তরে দূত তাঁকে বললেন, "পবিত্র আত্মা তোমার উপরে আসবেন এবং মহান ঈশ্বরের শক্তি তোমার উপরে ছায়া করবে; এ কারণে যে পবিত্র সন্তান জন্মাবেন, তাঁকে ঈশ্বরের পুত্র বলা হবে।"</div>
<div class="v" id="v36"><span class="vn">36</span> আর শোন, "তোমার আত্মীয়া যে ইলীশাবেৎ, তিনিও বৃদ্ধা বয়সে পুত্রসন্তান গর্ভে ধারণ করেছেন; এখন তিনি ছয় মাসের গর্ভবতী।</div>
<div class="v" id="v37"><span class="vn">37</span> কারণ ঈশ্বরের জন্য কোনও কিছুই অসম্ভব নয়।"</div>
<div class="v" id="v38"><span class="vn">38</span> তখন মরিয়ম বললেন, "দেখুন, আমি অবশ্যই প্রভুর দাসী; আপনার কথা মতো সমস্তই আমার প্রতি ঘটুক।" পরে দূত তাঁর কাছ থেকে চলে গেলেন।</div>
<div class="v" id="v39"><h2>ইলীশাবেৎ এর সঙ্গে মরিয়মের সাক্ষাৎ।</h2><span class="vn">39</span> <span class="br-p"><br><br></span>তারপর মরিয়ম প্রস্তুত হয়ে পাহাড়ী অঞ্চলে অবস্থিত যিহূদার একটা শহরে গেলেন,</div>
<div class="v" id="v40"><span class="vn">40</span> এবং সখরিয়ের বাড়িতে গিয়ে ইলীশাবেৎকে শুভেচ্ছা জানালেন।</div>
<div class="v" id="v41"><span class="vn">41</span> যখন ইলীশাবেৎ মরিয়মের শুভেচ্ছা শুনলেন, তখনই তাঁর গর্ভের শিশুটি নেচে উঠল ও ইলীশাবেৎ পবিত্র আত্মায় পূর্ণ হলেন,</div>
<div class="v" id="v42"><span class="vn">42</span> এবং তিনি চেঁচিয়ে বলতে লাগলেন, "নারীদের মধ্যে তুমি ধন্যা এবং ধন্য তোমার গর্ভের ফল।</div>
<div class="v" id="v43"><span class="vn">43</span> আর আমার প্রভুর মা আমার কাছে আসবেন, এমন সৌভাগ্য আমার কি করে হল?</div>
<div class="v" id="v44"><span class="vn">44</span> কারণ দেখ, তোমার কাছ থেকে শুভেচ্ছা শোনার সঙ্গে সঙ্গে আমার গর্ভের শিশুটি আনন্দে নেচে উঠল।</div>
<div class="v" id="v45"><span class="vn">45</span> আর ধন্যা যিনি বিশ্বাস করলেন, কারণ প্রভুর কাছ থেকে যা কিছু তাঁর সমন্ধে বলা হয়েছে, সে সমস্তই সফল হবে।"</div>
<div class="v" id="v46"><h2>মরিয়মের গান।</h2><span class="vn">46</span> <span class="br-p"><br><br></span>তখন মরিয়ম বললেন, "আমার প্রাণ প্রভুর মহিমা কীর্তন করছে,</div>
<div class="v" id="v47"><span class="vn">47</span> আমার আত্মা আমার ত্রাণকর্তা ঈশ্বরে আনন্দিত হয়েছে।</div>
<div class="v" id="v48"><span class="vn">48</span> কারণ তিনি আমার মতো তুচ্ছ দাসীকে মনে করেছেন; আর এখন থেকে পুরুষ পরম্পরায় সবাই আমাকে ধন্যা বলবে।</div>
<div class="v" id="v49"><span class="vn">49</span> কারণ যিনি সর্বশক্তিমান, তিনি আমার জন্য মহান মহান কাজ করেছেন এবং তাঁর নাম পবিত্র।</div>
<div class="v" id="v50"><span class="vn">50</span> আর যারা তাঁকে ভয় করে, তাঁর দয়া তাদের উপরে বংশপরম্পরায় থাকবে।</div>
<div class="v" id="v51"><span class="vn">51</span> তিনি তাঁর বাহু দিয়ে শক্তিশালী কাজ করেছেন, যারা নিজেদের হৃদয়ে অহঙ্কারী, তাদের ছিন্নভিন্ন করেছেন।</div>
<div class="v" id="v52"><span class="vn">52</span> তিনি শাসনকর্তাদের সিংহাসন থেকে নামিয়ে দিয়েছেন ও নম্র লোকদের উন্নত করেছেন,</div>
<div class="v" id="v53"><span class="vn">53</span> তিনি ক্ষুধার্তদের উত্তম উত্তম জিনিস দিয়ে পরিপূর্ণ করেছেন এবং ধনীদের খালি হাতে বিদায় করেছেন।</div>
<div class="v" id="v54"><span class="vn">54</span> তিনি তাঁর দাস ইস্রায়েলের সাহায্য করেছেন, যেন আমাদের পূর্বপুরুষদের কাছে করা প্রতিজ্ঞা ও নিজের করা প্রতিজ্ঞা অনুযায়ী,</div>
<div class="v" id="v55"><span class="vn">55</span> অব্রাহাম ও তাঁর বংশের জন্য তাঁর করুণা চিরকাল মনে রাখেন।"</div>
<div class="v" id="v56"><span class="vn">56</span> আর মরিয়ম প্রায় তিনমাস ইলীশাবেতের কাছে থাকলেন, পরে নিজের বাড়িতে ফিরে গেলেন।</div>
<div class="v" id="v57"><h2>যোহনের জন্ম।</h2><span class="vn">57</span> <span class="br-p"><br><br></span>এরপর ইলীশাবেতের প্রসবের সময় সম্পূর্ণ হলে তিনি একটি পুত্র সন্তানের জন্ম দিলেন।</div>
<div class="v" id="v58"><span class="vn">58</span> তখন, তাঁর প্রতিবেশী ও আত্মীয়স্বজনেরা শুনতে পেল যে, প্রভু তাঁর প্রতি মহা দয়া করেছেন, আর তারাও তাঁর সঙ্গে আনন্দ করল।</div>
<div class="v" id="v59"><span class="vn">59</span> এর পরে তারা আট দিনের দিন শিশুটির ত্বকছেদ করতে এলো, আর তার পিতার নাম অনুসারে তার নাম সখরিয় রাখতে চাইল।</div>
<div class="v" id="v60"><span class="vn">60</span> কিন্তু তাঁর মা উত্তরে বললেন, "না, এর নাম হবে যোহন।"</div>
<div class="v" id="v61"><span class="vn">61</span> তারা তাঁকে বলল, "আপনার বংশের মধ্যে এ নামে তো কাউকেই ডাকা হয়নি।"</div>
<div class="v" id="v62"><span class="vn">62</span> পরে তারা তাঁর পিতাকে ইশারাতে জিজ্ঞাসা করল, "আপনার ইচ্ছা কি? এর কি নাম রাখা হবে?"</div>
<div class="v" id="v63"><span class="vn">63</span> তিনি একটি লেখার জিনিস চেয়ে নিয়ে তাতে লিখলেন, ওঁর নাম যোহন। তাতে সবাই খুবই আশ্চর্য্য হল।</div>
<div class="v" id="v64"><span class="vn">64</span> আর তখনই তাঁর মুখ ও তাঁর জিভ খুলে গেল, আর তিনি কথা বললেন ও ঈশ্বরের ধন্যবাদ করতে লাগলেন।</div>
<div class="v" id="v65"><span class="vn">65</span> এরফলে আশেপাশের প্রতিবেশীরা সবাই খুব ভয় পেল ও যিহূদিয়ার পাহাড়ী অঞ্চলের সমস্ত জায়গায় লোকেরা এই সব কথা বলাবলি করতে লাগল।</div>
<div class="v" id="v66"><span class="vn">66</span> আর যত লোক শুনল, তারা নিজেদের মনে মনে চিন্তা করতে লাগল, আর বলল "এই শিশুটি বড় হয়ে তবে কি হবে?" কারণ প্রভুর হাত তাঁর উপরে ছিল।</div>
<div class="v" id="v67"><h2>সখরিয়ের গান।</h2><span class="vn">67</span> <span class="br-p"><br><br></span>তখন তাঁর বাবা সখরিয় পবিত্র আত্মায় পূর্ণ হলেন এবং ভাববাণী বললেন, তিনি বললেন,</div>
<div class="v" id="v68"><span class="vn">68</span> "ধন্য প্রভু, ইস্রায়েলের ঈশ্বর কারণ তিনি আমাদের যত্ন নিয়েছেন ও নিজের প্রজাদের জন্য মুক্তি সাধন করেছেন,</div>
<div class="v" id="v69"><span class="vn">69</span> আর আমাদের জন্য নিজের দাস দায়ূদের বংশে এক শক্তশালী উদ্ধারকর্তা দিয়েছেন,</div>
<div class="v" id="v70"><span class="vn">70</span> যেমন তিনি পূর্বকাল থেকেই তাঁর সেই পবিত্র ভাববাদীদের মাধ্যমে বলে আসছেন,</div>
<div class="v" id="v71"><span class="vn">71</span> আমাদের শত্রুদের হাত থেকে ও যারা আমাদের ঘৃণা করে, তাদের সকলের হাত থেকে উদ্ধার করেছেন।</div>
<div class="v" id="v72"><span class="vn">72</span> আমাদের পূর্বপুরুষদের উপরে দয়া করার জন্য, তিনি নিজের পবিত্র নিয়ম স্মরণ করার জন্য।</div>
<div class="v" id="v73"><span class="vn">73</span> এ সেই প্রতিজ্ঞা, যা তিনি আমাদের পূর্বপুরুষ অব্রাহামের কাছে শপথ করেছিলেন,</div>
<div class="v" id="v74"><span class="vn">74</span> যে, আমরা শত্রুদের হাত থেকে উদ্ধার পেয়ে নির্ভয়ে তাঁকে সেবা করতে পারি,</div>
<div class="v" id="v75"><span class="vn">75</span> পবিত্রতায় ও ধার্মিকতায় তাঁর সেবা করতে পারব, তাঁর উপস্থিতিতে সারা জীবন করতে পারব।</div>
<div class="v" id="v76"><span class="vn">76</span> আর, হে আমার সন্তান, তুমি মহান ঈশ্বরের ভাববাদী বলে পরিচিত হবে, কারণ তাঁর পথ প্রস্তুত করার জন্য, তুমি প্রভুর আগে আগে চলবে,</div>
<div class="v" id="v77"><span class="vn">77</span> তাঁর লোকেদের পাপ ক্ষমার জন্য তাদের পাপ থেকে মুক্তির জ্ঞান দেওয়ার জন্য,</div>
<div class="v" id="v78"><span class="vn">78</span> এ সবই আমাদের ঈশ্বরের সেই দয়া জন্যই হবে এবং এই দয়া অনুযায়ী, মুক্তিদাতা যিনি প্রভাতের সূর্য্যের মত স্বর্গ থেকে এসে আমাদের পরিচর্য্যা করবেন,</div>
<div class="v" id="v79"><span class="vn">79</span> যারা অন্ধকারে ও মৃত্যুর ছায়ায় বসে আছে, তাদের উপরে আলো দেওয়ার জন্য ও আমাদের শান্তির পথে চালানোর জন্য।"</div>
<div class="v" id="v80"><span class="vn">80</span> পরে শিশুটি বড় হয়ে উঠতে লাগল এবং আত্মায় শক্তিশালী হতে লাগল আর সে ইস্রায়েলের জাতির কাছে প্রকাশিত হওয়ার আগে পর্যন্ত মরুভূমিতে জীবন যাপন করছিল।</div>
</div>
<!-- PARSED ABOVE; EDITING MAY BREAK PARSER -->
</body></html>