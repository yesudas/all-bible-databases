<html><head>
<meta http-equiv="Content-Type" content="text/html;charset=utf-8" />
<title>Luke 18 &ndash; লুক &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 18);">
<div id="navbar"><a href="../index.html">বাংলা বাইবেল</a> &ndash; <b>লুক</b> &ndash; <a href="Luke_1.html">1</a> ... <a href="Luke_16.html">16</a> <a href="Luke_17.html">17</a> <b>18</b> <a href="Luke_19.html">19</a> <a href="Luke_20.html">20</a> ... <a href="Luke_24.html">24</a> </div><hr>
<h1>Luke 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রার্থনার বিষয়ে শিক্ষা।</h2><span class="vn">1</span> <span class="br-p"><br><br></span>আর তিনি তাদের এই রকম এক গল্প বললেন যে, তাদের সবসময় প্রার্থনা করা উচিত, নিরুৎসাহ হওয়া উচিত নয়।</div>
<div class="v" id="v2"><span class="vn">2</span> তিনি বললেন, কোনো শহরে এক বিচারক ছিল, সে ঈশ্বরকে ভয় করত না, মানুষকেও মানত না।</div>
<div class="v" id="v3"><span class="vn">3</span> আর সেই শহরে এক বিধবা ছিল, সে তার কাছে এসে বলত, অন্যায়ের প্রতিকার করে আমার বিপক্ষ থেকে আমাকে উদ্ধার করুন!</div>
<div class="v" id="v4"><span class="vn">4</span> বিচারক কিছুদিন পর্যন্ত কিছুই করলেন না; কিন্তু পরে মনে মনে বলল, যদিও আমি ঈশ্বরকে ভয় করি না, মানুষকেও মানি না,</div>
<div class="v" id="v5"><span class="vn">5</span> তবুও এই বিধবা আমাকে কষ্ট দিচ্ছে, সেইজন্য বিচার থেকে একে উদ্ধার করব, না হলে সর্বদা আমাকে জ্বালাতন করবে।</div>
<div class="v" id="v6"><span class="vn">6</span> পরে প্রভু বললেন, শোন, ঐ অধার্মিক বিচারক কি বলে।</div>
<div class="v" id="v7"><span class="vn">7</span> তবে ঈশ্বর কি তাঁর সেই মনোনীতদের পক্ষে অন্যায়ের প্রতিকার করবেন না, যারা দিনরাত তাঁর কাছে ক্রন্দন করে, যদিও তিনি তাদের বিষয়ে দীর্ঘসহিষ্ণু?</div>
<div class="v" id="v8"><span class="vn">8</span> আমি তোমাদের বলছি, তিনি শীঘ্রই তাদের পক্ষে অন্যায়ের প্রতিকার করবেন। কিন্তু মানবপুত্র যখন আসবেন, তখন কি পৃথিবীতে বিশ্বাস দেখতে পাবেন?</div>
<div class="v" id="v9"><h2>পাপ ক্ষমার বিষয়ে শিক্ষা।</h2><span class="vn">9</span> <span class="br-p"><br><br></span>যারা নিজেদের মনে করত যে তারাই ধার্মিক এবং অন্য সবাইকে তুচ্ছ করত, এমন কয়েকজনকে তিনি এই গল্প বললেন।</div>
<div class="v" id="v10"><span class="vn">10</span> দুই ব্যক্তি প্রার্থনা করার জন্য মন্দির গেল; একজন ফরীশী, আর একজন কর আদায়কারী।</div>
<div class="v" id="v11"><span class="vn">11</span> ফরীশী দাঁড়িয়ে নিজের বিষয়ে এই প্রার্থনা করল, হে ঈশ্বর, আমি তোমার ধন্যবাদ করি যে, আমি অন্য সব লোকের মতো ঠগ, অসৎ ও ব্যভিচারীদের মতো কিংবা ঐ কর আদায়কারীর মতো নই;</div>
<div class="v" id="v12"><span class="vn">12</span> আমি সপ্তাহের মধ্যে দুবার উপবাস করি, সমস্ত আয়ের দশমাংশ দান করি।</div>
<div class="v" id="v13"><span class="vn">13</span> কিন্তু কর আদায়কারী দূরে দাঁড়িয়ে স্বর্গের দিকে চোখ তুলতেও সাহস পেল না, বরং সে বুক চাপড়াতে চাপড়াতে বলল, হে ঈশ্বর, আমার প্রতি, এই পাপীর প্রতি দয়া কর।</div>
<div class="v" id="v14"><span class="vn">14</span> আমি তোমাদের বলছি, এই ব্যক্তি ধার্মিক বলে গণ্য হয়ে নিজ বাড়িতে চলে গেল, ঐ ব্যক্তি ধার্মিক নয়; কারণ যে কেউ নিজেকে উঁচু করে, তাকে নীচু করা যাবে; কিন্তু যে নিজেকে নীচু করে, তাকে উঁচু করা যাবে।</div>
<div class="v" id="v15"><h2>শিশুদের বিষয়ে শিক্ষা।</h2><span class="vn">15</span> <span class="br-p"><br><br></span>আর লোকেরা নিজেদের ছোট শিশুদেরও তাঁর কাছে আনল, যেন তিনি তাদের স্পর্শ করেন। শিষ্যেরা তা দেখে তাদের ধমক দিতে লাগলেন।</div>
<div class="v" id="v16"><span class="vn">16</span> কিন্তু তিনি তাদের কাছে ডাকলেন, বললেন," শিশুদের আমার কাছে আসতে দাও, ওদের বারণ কর না, কারণ ঈশ্বরের রাজ্য এদের মত লোকদেরই।</div>
<div class="v" id="v17"><span class="vn">17</span> আমি তোমাদের সত্য বলছি, যে কেউ শিশুর মতো হয়ে ঈশ্বরের রাজ্য গ্রহণ না করে, তবে সে কখনই ঈশ্বরের রাজ্যে প্রবেশ করতে পারবে না।"</div>
<div class="v" id="v18"><h2>ধনাসক্তির বিষয়ে শিক্ষা।</h2><span class="vn">18</span> <span class="br-p"><br><br></span>একজন তত্ত্বাবধায়ক তাঁকে জিজ্ঞাসা করল," হে সৎগুরু, অনন্ত জীবন পেতে হোলে আমাকে কি কি করতে হবে?"</div>
<div class="v" id="v19"><span class="vn">19</span> যীশু তাকে বললেন," আমাকে সৎ কেন বলছো? ঈশ্বর ছাড়া আর কেউ সৎ নয়।</div>
<div class="v" id="v20"><span class="vn">20</span> তুমি শাস্ত্রের আদেশ সকল জান, “ব্যভিচার কর না, মানুষ খুন কর না, চুরি কর না, মিথ্যা সাক্ষ্য দিও না, তোমার বাবা মাকে সম্মান করো।”</div>
<div class="v" id="v21"><span class="vn">21</span> সে বলল, ছোট থেকে এই সব পালন করে আসছি।"</div>
<div class="v" id="v22"><span class="vn">22</span> একথা শুনে যীশু তাকে বললেন, "এখনও একটি বিষয়ে তোমার ভুল আছে; তোমার যা কিছু আছে, সব বিক্রি করে গরিবদের দান কর, তাতে স্বর্গে ধন পাবে; আর এস, আমাকে অনুসরণ কর।"</div>
<div class="v" id="v23"><span class="vn">23</span> কিন্তু একথা শুনে সে খুব দুঃখিত হল, কারণ সে অনেক সম্পত্তির লোক ছিল।</div>
<div class="v" id="v24"><span class="vn">24</span> তখন তার দিকে তাকিয়ে যীশু বললেন, "যারা ধনী তাদের পক্ষে ঈশ্বরের রাজ্যে প্রবেশ করা অনেক কঠিন!</div>
<div class="v" id="v25"><span class="vn">25</span> ঈশ্বরের রাজ্যে ধনবানের প্রবেশ করার থেকে বরং সুচের ছিদ্র দিয়ে উটের প্রবেশ করা সহজ।"</div>
<div class="v" id="v26"><span class="vn">26</span> যারা শুনল, তারা বলল, "তবে কে রক্ষা পেতে পারে?"</div>
<div class="v" id="v27"><span class="vn">27</span> তিনি বললেন, "যা মানুষের কাছে অসাধ্য তা ঈশ্বরের পক্ষে সবই সম্ভব।"</div>
<div class="v" id="v28"><span class="vn">28</span> তখন পিতর তাঁকে বললেন," দেখুন, আমারা যা আমাদের নিজের ছিল, সে সবকিছু ছেড়ে আপনার অনুসরণকারী হয়েছি।"</div>
<div class="v" id="v29"><span class="vn">29</span> তিনি তাদের বললেন, "আমি তোমাদের সত্য বলছি, এমন কেউ নেই, যে ঈশ্বরের রাজ্যের জন্য বাড়ি কি স্ত্রী কি ভাইদের কি বাবা মা কি ছেলে মেয়েদের ত্যাগ করলে,</div>
<div class="v" id="v30"><span class="vn">30</span> এইকালে তার বহুগুণ এবং আগামী যুগে অনন্ত জীবন পাবে না।"</div>
<div class="v" id="v31"><h2>নিজের মৃত্যু ও পুনরুত্থান বিষয়ে যীশুর কথা।</h2><span class="vn">31</span> <span class="br-p"><br><br></span>পরে তিনি সেই বারো জনকে কাছে নিয়ে তাদের বললেন, দেখ, আমরা যিরুশালেমে যাচ্ছি; আর ভাববাদীদের মাধ্যমে যা যা লেখা হয়েছে, সে সব মানবপুত্রে পূর্ণ হবে।</div>
<div class="v" id="v32"><span class="vn">32</span> কারণ তিনি অইহূদির লোকদের হাতে সমর্পিত হবেন এবং লোকেরা তাঁকে ঠাট্টা করবে, তাঁকে অপমান করবে, তাঁর গায়ে থুথু দেবে;</div>
<div class="v" id="v33"><span class="vn">33</span> এবং চাবুক দিয়ে মেরে তাঁকে মেরে ফেলবে; পরে তিন দিনের দিন তিনি পুনরায় উঠবেন।</div>
<div class="v" id="v34"><span class="vn">34</span> এসবের কিছুই তাঁরা বুঝলেন না, এই কথা তাদের থেকে গোপন থাকল এবং কি কি বলা হচ্ছে, তা তারা বুঝে উঠতে পারল না।</div>
<div class="v" id="v35"><h2>যিরুশালেমে যীশুর শেষ যাত্রা।</h2><h2>একজন অন্ধকে চোখ দান।</h2><span class="vn">35</span> <span class="br-p"><br><br></span>আর যখন যীশু এবং তাঁর শিষ্যরা যিরীহোর কাছে আসলেন, একজন অন্ধ পথের পাশে বসে ভিক্ষা করছিল;</div>
<div class="v" id="v36"><span class="vn">36</span> সে লোকদের যাওয়ার শব্দ শুনে জিজ্ঞাসা করল, এর কারণ কি?</div>
<div class="v" id="v37"><span class="vn">37</span> লোকে তাকে বলল, নাসরতীয় যীশু সেখান দিয়ে যাচ্ছেন।</div>
<div class="v" id="v38"><span class="vn">38</span> তখন সে চিৎকার করে বলল, হে যীশু, দায়ূদ-সন্তান, আমাদের প্রতি দয়া করুন।</div>
<div class="v" id="v39"><span class="vn">39</span> যারা আগে আগে যাচ্ছিল, তারা চুপ করো বলে তাকে ধমক দিল, কিন্তু সে আরও জোরে চেঁচাতে লাগল, হে দায়ূদ-সন্তান, আমার প্রতি দয়া করুন।</div>
<div class="v" id="v40"><span class="vn">40</span> তখন যীশু থেমে গিয়ে তাকে তাঁর কাছে আনতে আদেশ করলেন; পরে সে কাছে আসলে যীশু তাকে বললেন, তুমি কি চাও?</div>
<div class="v" id="v41"><span class="vn">41</span> আমি তোমার জন্য কি করব? সে বলল, প্রভু, আমি দেখতে চাই।</div>
<div class="v" id="v42"><span class="vn">42</span> যীশু তাকে বললেন, দেখ; তোমার বিশ্বাস তোমাকে সুস্থ করল।</div>
<div class="v" id="v43"><span class="vn">43</span> তাতে সে তক্ষুনি দেখতে পেল এবং ঈশ্বরের গৌরব করতে করতে তাঁর পিছন পিছন চলল। তা দেখে সব লোক ঈশ্বরের স্তব করল।</div>
</div>
<!-- PARSED ABOVE; EDITING MAY BREAK PARSER -->
</body></html>