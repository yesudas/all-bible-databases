<html><head>
<meta http-equiv="Content-Type" content="text/html;charset=utf-8" />
<title>Matt 22 &ndash; মথি &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 22);">
<div id="navbar"><a href="../index.html">বাংলা বাইবেল</a> &ndash; <b>মথি</b> &ndash; <a href="Matt_1.html">1</a> ... <a href="Matt_20.html">20</a> <a href="Matt_21.html">21</a> <b>22</b> <a href="Matt_23.html">23</a> <a href="Matt_24.html">24</a> ... <a href="Matt_28.html">28</a> </div><hr>
<h1>Matt 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিয়ের ভোজের গল্প।</h2><span class="vn">1</span> <span class="br-p"><br><br></span>যীশু আবার গল্পের মাধ্যমে কথা বললেন, তিনি তাদের বললেন,</div>
<div class="v" id="v2"><span class="vn">2</span> স্বর্গরাজ্য এমন একজন রাজার মতো, যিনি তাঁর ছেলের বিয়ের ভোজ আয়োজন করলেন।</div>
<div class="v" id="v3"><span class="vn">3</span> সেই ভোজে নিমন্ত্রিত লোকদের ডাকার জন্য তিনি তাঁর দাসদের পাঠালেন, কিন্তু লোকেরা আসতে চাইল না।</div>
<div class="v" id="v4"><span class="vn">4</span> তাতে তিনি আবার অন্য দাসদের পাঠালেন, বললেন, "নিমন্ত্রিত লোকদেরকে বল, দেখ, আমার ভোজ প্রস্তুত করেছি, আমার অনেক বলদ ও হৃষ্টপুষ্ট পশু সব মারা হয়েছে, সব কিছুই প্রস্তুত, তোমরা বিয়ের ভোজে এসো।"</div>
<div class="v" id="v5"><span class="vn">5</span> কিন্তু তারা অবহেলা করে কেউ তার ক্ষেতে, কেউ বা তার নিজের কাজে চলে গেল।</div>
<div class="v" id="v6"><span class="vn">6</span> অবশিষ্ট সবাই তাঁর দাসদের ধরে অপমান করল ও বধ করল।</div>
<div class="v" id="v7"><span class="vn">7</span> তাতে রাজা প্রচন্ড রেগে গেলেন এবং সৈন্যসামন্ত পাঠিয়ে সেই হত্যাকারীদের ধ্বংস করলেন ও তাদের শহর পুড়িয়ে দিলেন।</div>
<div class="v" id="v8"><span class="vn">8</span> পরে তিনি তাঁর দাসদের বললেন, "বিয়ের ভোজ তো প্রস্তুত, কিন্তু ঐ নিমন্ত্রিত লোকেরা এর যোগ্য ছিল না,</div>
<div class="v" id="v9"><span class="vn">9</span> অতএব তোমরা রাজপথের মাথায় মাথায় গিয়ে যত লোকের দেখা পাও, সবাইকে বিয়ের ভোজে ডেকে আন।"</div>
<div class="v" id="v10"><span class="vn">10</span> তাতে ঐ দাসেরা রাজপথে গিয়ে ভাল মন্দ যত লোকের দেখা পেল, সবাইকেই সংগ্রহ করে আনল, তাতে বিয়ে বাড়ি অতিথিতে পরিপূর্ণ হল।</div>
<div class="v" id="v11"><span class="vn">11</span> পরে রাজা অতিথিদের দেখার জন্যে ভিতরে এসে এমন এক ব্যক্তিকে দেখতে পেলেন, যার গায়ে বিয়ে বাড়ির পোশাক ছিল না,</div>
<div class="v" id="v12"><span class="vn">12</span> তিনি তাকে বললেন, "হে বন্ধু, তুমি কেমন করে বিয়ে বাড়ির পোশাক ছাড়া এখানে প্রবেশ করলে?" সে উত্তর দিতে পারল না।</div>
<div class="v" id="v13"><span class="vn">13</span> তখন রাজা তাঁর চাকরদের বললেন, "ওর হাত পা বেঁধে ওকে বাইরে অন্ধকারে ফেলে দাও, সেখানে লোকেরা কাঁদবে ও দাঁতে দাঁত ঘষবে।</div>
<div class="v" id="v14"><span class="vn">14</span> যদিও অনেককেই ডাকা হয়েছে, কিন্তু অল্পই মনোনীত।"</div>
<div class="v" id="v15"><h2>যীশুর শত্রুদের কয়েকটি প্রশ্নের উত্তর।</h2><span class="vn">15</span> <span class="br-p"><br><br></span>তখন ফরীশীরা গিয়ে পরিকল্পনা করল, কিভাবে তাঁকে কথার ফাঁদে ফেলা যায়।</div>
<div class="v" id="v16"><span class="vn">16</span> আর তারা হেরোদীয়দের সঙ্গে তাদের শিষ্যদের দিয়ে তাঁকে বলে পাঠাল, "গুরু, আমরা জানি, আপনি সত্যবাদী এবং সঠিক ভাবে ঈশ্বরের পথের বিষয় শিক্ষা দিচ্ছেন এবং আপনি কাউকে ভয় পাননা, কারণ আপনি লোকেরা কে কি বলল সে কথায় বিচার করবেন না।</div>
<div class="v" id="v17"><span class="vn">17</span> ভাল, আমাদের বলুন, আপনার মত কি? কৈসরকে কর দেওয়া উচিত কি না?"</div>
<div class="v" id="v18"><span class="vn">18</span> কিন্তু যীশু তাদের ফাঁদ বুঝতে পেরে বললেন, "ভণ্ডরা, আমার পরীক্ষা কেন করছ?</div>
<div class="v" id="v19"><span class="vn">19</span> সেই করের পয়সা আমাকে দেখাও।" তখন তারা তাঁর কাছে একটি দিনার আনল।</div>
<div class="v" id="v20"><span class="vn">20</span> তিনি তাদের বললেন, "এই মূর্তি ও এই নাম কার?" তারা বলল, "কৈসরের।"</div>
<div class="v" id="v21"><span class="vn">21</span> তখন তিনি তাদের বললেন, "তবে কৈসরের যা কিছু, তা কৈসরকে দাও, আর ঈশ্বরের যা কিছু, তা ঈশ্বরকে দাও।"</div>
<div class="v" id="v22"><span class="vn">22</span> এই কথা শুনে তারা আশ্চর্য্য হল এবং তাঁর কাছ থেকে চলে গেল।</div>
<div class="v" id="v23"><h2>বিবাহ ও পুনরুত্থানের।</h2><span class="vn">23</span> <span class="br-p"><br><br></span>সেই দিন সদ্দূকীরা, যারা বলে মৃত্যু থেকে জীবিত হয় না, তারা তাঁর কাছে এলো।</div>
<div class="v" id="v24"><span class="vn">24</span> এবং তাঁকে জিজ্ঞাসা করল, "গুরু, মোশি বললেন, কেউ যদি সন্তান ছাড়া মারা যায়, তবে তার ভাই তার স্ত্রীকে বিয়ে করে তার ভাইয়ের জন্য বংশ রক্ষা করবে।</div>
<div class="v" id="v25"><span class="vn">25</span> ভাল, আমাদের মধ্যে কোনো একটি পরিবারে সাতটি ভাই ছিল, প্রথম জন বিয়ের পর মারা গেল এবং সন্তান না হওয়ায় তার ভাইয়ের জন্য নিজের স্ত্রীকে রেখে গেল।</div>
<div class="v" id="v26"><span class="vn">26</span> এইভাবেই দ্বিতীয় জন তৃতীয় জন করে সাত জনই তাকে বিয়ে করল।</div>
<div class="v" id="v27"><span class="vn">27</span> সবার শেষে সেই স্ত্রীও মরে গেল।</div>
<div class="v" id="v28"><span class="vn">28</span> অতএব মৃত্যু থেকে জীবিত হওয়ার সময় ঐ সাত জনের মধ্যে সে কার স্ত্রী হবে? সবাই তো তাকে বিয়ে করেছিল।"</div>
<div class="v" id="v29"><span class="vn">29</span> যীশু এর উত্তরে তাদের বললেন, "তোমরা ভুল বুঝছ, কারণ তোমরা না জান শাস্ত্র, না জান ঈশ্বরের ক্ষমতা,</div>
<div class="v" id="v30"><span class="vn">30</span> কারণ মৃত্যু থেকে জীবিত হয়ে লোকে বিয়ে করে না এবং তাদের বিয়ের দেওয়াও হয় না, বরং স্বর্গে ঈশ্বরের দূতদের মতো থাকে।</div>
<div class="v" id="v31"><span class="vn">31</span> কিন্তু মৃতদের মৃত্যু থেকে জীবিত হওয়ার বিষয়ে ঈশ্বর তোমাদের যা বলেছেন, তা কি তোমরা শাস্ত্রে পড়নি?"</div>
<div class="v" id="v32"><span class="vn">32</span> তিনি বলেন, "আমি অব্রাহামের ঈশ্বর, ইসহাকের ঈশ্বর, ও যাকোবের ঈশ্বর," (এই লোকগুলি মৃত্যুর অনেক পরে ঈশ্বর এই কথাগুলি বলেছেন) ঈশ্বর মৃতদের নন, কিন্তু জীবিতদের।</div>
<div class="v" id="v33"><span class="vn">33</span> এই কথা শুনে লোকেরা তাঁর শিক্ষাতে অবাক হয়ে গেল।</div>
<div class="v" id="v34"><h2>শ্রেষ্ট আদেশ।</h2><span class="vn">34</span> <span class="br-p"><br><br></span>ফরীশীরা যখন শুনতে পেল, তিনি সদ্দূকীদের নিরুত্তর করেছেন, তখন তারা একসঙ্গে এসে জুটল।</div>
<div class="v" id="v35"><span class="vn">35</span> আর তাদের মধ্যে এক ব্যক্তি, একজন ব্যবস্থার গুরু, পরীক্ষা করার জন্য তাঁকে জিজ্ঞাসা করল,</div>
<div class="v" id="v36"><span class="vn">36</span> "গুরু, ব্যবস্থার মধ্যে কোন আদেশটি মহান?"</div>
<div class="v" id="v37"><span class="vn">37</span> তিনি তাকে বললেন, "তোমার সমস্ত হৃদয়, তোমার সমস্ত প্রাণ ও তোমার সমস্ত মন দিয়ে তোমার ঈশ্বর প্রভুকে ভালবাসবে,"</div>
<div class="v" id="v38"><span class="vn">38</span> এটা মহান ও প্রথম আদেশ।</div>
<div class="v" id="v39"><span class="vn">39</span> আর দ্বিতীয় আদেশটি হলো, "তোমার প্রতিবেশীকে নিজের মত ভালবাসবে।"</div>
<div class="v" id="v40"><span class="vn">40</span> এই দুটি আদেশেই সমস্ত ব্যবস্থা এবং ভাববাদীদের বই নির্ভর করে।</div>
<div class="v" id="v41"><h2>যীশুর শত্রুরা নিরুত্তর।</h2><span class="vn">41</span> <span class="br-p"><br><br></span>আর ফরীশীরা একত্র হলে যীশু তাদের জিজ্ঞাসা করলেন,</div>
<div class="v" id="v42"><span class="vn">42</span> "খ্রীষ্টের বিষয়ে তোমাদের কি মনে হয়, তিনি কার সন্তান?" তারা বলল, "দায়ূদের।"</div>
<div class="v" id="v43"><span class="vn">43</span> তিনি তাদের বললেন, "তবে দায়ূদ কিভাবে আত্মার আবেশে তাঁকে প্রভু বলেন?" তিনি বলেন,-</div>
<div class="v" id="v44"><span class="vn">44</span> "প্রভু আমার প্রভুকে বললেন, তুমি আমার ডান পাশে বস, যতক্ষণ না আমি তোমার শত্রুদেরকে তোমার পা রাখার জায়গায় পরিণত করি।"</div>
<div class="v" id="v45"><span class="vn">45</span> অতএব দায়ূদ যখন তাঁকে প্রভু বলেন, তখন তিনি কিভাবে তাঁর সন্তান?</div>
<div class="v" id="v46"><span class="vn">46</span> তখন কেউ তাঁকে কোন উত্তর দিতে পারল না, আর সেই দিন থেকে তাঁকে কোন কথা জিজ্ঞাসা করতে কারও সাহস হল না।</div>
</div>
<!-- PARSED ABOVE; EDITING MAY BREAK PARSER -->
</body></html>