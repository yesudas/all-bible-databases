<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; প্রকাশিত বাক্য &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">বাংলা বাইবেল</a> &ndash; <b>প্রকাশিত বাক্য</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাতজন স্বর্গদূত এবং সপ্ত আঘাত।</h2><span class="vn">1</span> <span class="br-p"><br><br></span>পরে আমি স্বর্গে আর একটি মহান এবং আশ্চর্য্য চিহ্ন দেখলাম; সাতজন স্বর্গদূত তাদের হাতে সাতটি আঘাত (ঈশ্বর প্রদত্ত সন্তাপ) নিয়ে আসতে দেখলাম; যেগুলো হলো শেষ আঘাত, কারণ সেগুলো দিয়ে ঈশ্বরের ক্রোধ শেষ হবে।</div>
<div class="v" id="v2"><span class="vn">2</span> <span class="br-p"><br><br></span>আমি একটি আগুন মেশানো কাচের সমুদ্র দেখতে পেলাম; এবং যারা সেই জন্তু এবং তার প্রতিমূর্ত্তি ও তার নামের সংখ্যার ওপরে জয়লাভ করেছে তারা ঐ কাচের সমুদ্রের কিনারায় ঈশ্বরের দেওয়া বীণা হাতে করে দাঁড়িয়ে আছে।</div>
<div class="v" id="v3"><span class="vn">3</span> <span class="br-p"><br><br></span>আর তারা ঈশ্বরের দাস মোশির গীত ও মেষশিশুর এই গীত গাইছিল, <span class="br-p"><br><br></span>“মহান ও আশ্চর্য্য তোমার সব কাজ, <span class="br-p"><br><br></span>হে প্রভু ঈশ্বর, সর্বশক্তিমান; <span class="br-p"><br><br></span>ন্যায্য ও সত্য হলো তোমার সব পথ, <span class="br-p"><br><br></span>হে জাতিগণের রাজা!</div>
<div class="v" id="v4"><span class="vn">4</span> <span class="br-p"><br><br></span>হে প্রভু, কে না তোমাকে ভয় করবে? <span class="br-p"><br><br></span>এবং তোমার নামের গৌরব কে না করবে? <span class="br-p"><br><br></span>কারণ তুমিই একমাত্র পবিত্র, <span class="br-p"><br><br></span>সমস্ত জাতি আসবে, <span class="br-p"><br><br></span>এবং তোমার সামনে উপাসনা করবে, <span class="br-p"><br><br></span>কারণ তোমার ধর্ম্মকার্য সব প্রকাশ হয়েছে।”</div>
<div class="v" id="v5"><span class="vn">5</span> <span class="br-p"><br><br></span>আর তারপরে আমি দেখলাম, স্বর্গে সেই উপাসনা ঘরটা সাক্ষ্য তাঁবুটা খোলা হল;</div>
<div class="v" id="v6"><span class="vn">6</span> <span class="br-p"><br><br></span>তারপর সেই সাতজন স্বর্গদূত সাতটি আঘাত নিয়ে ওই উপাসনা ঘর থেকে বের হয়ে আসলেন, তাঁদের পরনে ছিল পরিষ্কার ও উজ্জ্বল ঝক ঝকে বস্ত্র এবং তাঁদের বুকে সোনার বেল্ট ছিল।</div>
<div class="v" id="v7"><span class="vn">7</span> <span class="br-p"><br><br></span>পরে চারটি প্রাণীর মধ্যে একটি প্রাণী সেই সাতটি স্বর্গদূতকে সাতটি সোনার বাটি দিলেন, সেগুলি যুগে যুগে জীবিত ঈশ্বরের ক্রোধে পূর্ণ ছিল।</div>
<div class="v" id="v8"><span class="vn">8</span> <span class="br-p"><br><br></span>তাতে ঈশ্বরের প্রতাপ থেকে ও তাঁর শক্তি থেকে যে ধোঁয়া বের হচ্ছিল সেই ধোঁয়ায় পবিত্র উপাসনা ঘরটা ভরে গেল; আর সেই সাতটি স্বর্গদূতের সাতটি আঘাত শেষ না হওয়া পর্যন্ত কেউ উপাসনা ঘরে ঢুকতে পারল না।</div>
</div>
<!-- PARSED ABOVE; EDITING MAY BREAK PARSER -->
</body></html>