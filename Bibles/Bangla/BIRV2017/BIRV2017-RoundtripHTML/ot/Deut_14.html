<html><head>
<meta http-equiv="Content-Type" content="text/html;charset=utf-8" />
<title>Deut 14 &ndash; দ্বিতীয় বিবরণ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 14);">
<div id="navbar"><a href="../index.html">বাংলা বাইবেল</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_12.html">12</a> <a href="Deut_13.html">13</a> <b>14</b> <a href="Deut_15.html">15</a> <a href="Deut_16.html">16</a> ... <a href="Deut_34.html">34</a> </div><hr>
<h1>Deut 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তোমরা নিজেদের ঈশ্বর সদাপ্রভুর লোক; তোমরা মৃত লোকদের জন্য নিজেদের শরীর কাটবে না এবং মুখের কোনো অংশে কামাবে না।</div>
<div class="v" id="v2"><span class="vn">2</span> কারণ তুমি ঈশ্বর সদাপ্রভুর পবিত্র লোক; পৃথিবীতে অবস্থিত সমস্ত জাতির মধ্যে থেকে সদাপ্রভু নিজের অধিকারের লোক করার জন্যেই তোমাকেই বেছেছেন।</div>
<div class="v" id="v3"><span class="vn">3</span> তুমি কোনো অশুচি জিনিস খাবে না।</div>
<div class="v" id="v4"><span class="vn">4</span> এই সব পশু যা তুমি খেতে পার; গরু, মেষ এবং ছাগল,</div>
<div class="v" id="v5"><span class="vn">5</span> হরিণ, কৃষ্ণসার হরিণ এবং ছোট হরিণ, বনছাগল, বন্যগরু ও সাদালেজ বিশিষ্ট হরিণ এবং পাহাড়ি মেষ।</div>
<div class="v" id="v6"><span class="vn">6</span> আর পশুদের মধ্যে যত পশু সম্পূর্ণ দুই খণ্ড খুরবিশিষ্ট ও জাবর কাটে, সেই সকল তোমরা খেতে পার।</div>
<div class="v" id="v7"><span class="vn">7</span> কিন্তু যারা জাবর কাটে, কিংবা দুই খণ্ড খুরবিশিষ্ট, তাদের মধ্যে এইগুলি খাবে না; উট, খরগোশ ও শাফন; কারণ তারা জাবর কাটে বটে, কিন্তু দুই খণ্ড খুরবিশিষ্ট না, তারা তোমাদের পক্ষে অশুচি;</div>
<div class="v" id="v8"><span class="vn">8</span> আর শূকর দুই খণ্ড খুরবিশিষ্ট বটে, কিন্তু জাবর কাটে না, সে তোমাদের পক্ষে অশুচি; তোমরা তাদের মাংস খাবে না, তাদের মৃতদেহ ছোঁবেও না।</div>
<div class="v" id="v9"><span class="vn">9</span> জলচর সকলের মধ্যে এই সব তোমাদের খাবার; যাদের পাখনা ও আঁশ আছে, তাদেরকে খেতে পার।</div>
<div class="v" id="v10"><span class="vn">10</span> কিন্তু যাদের পাখনা ও আঁশ নেই, তাদেরকে খাবে না, তারা তোমাদের পক্ষে অশুচি।</div>
<div class="v" id="v11"><span class="vn">11</span> <span class="br-p"><br><br></span>তোমরা সব ধরনের শুচী পাখি খেতে পার</div>
<div class="v" id="v12"><span class="vn">12</span> কিন্তু এগুলি খাবে না; ঈগল, শকুন, বক,</div>
<div class="v" id="v13"><span class="vn">13</span> লাল চিল, কালো চিল ও নিজেদের জাতি অনুসারে সারস,</div>
<div class="v" id="v14"><span class="vn">14</span> আর নিজেদের জাতি অনুসারে সব ধরনের কাক,</div>
<div class="v" id="v15"><span class="vn">15</span> আর উটপাখি, রাতের বাজপাখি, শঙ্খচিল ও নিজেদের জাতি অনুসারে বাজপাখি</div>
<div class="v" id="v16"><span class="vn">16</span> এবং পেঁচা, বড় পেঁচা ও সাদা পেঁচা;</div>
<div class="v" id="v17"><span class="vn">17</span> বড় জলচর পাখি, শকুনী ও মাছরাঙ্গা,</div>
<div class="v" id="v18"><span class="vn">18</span> এবং সারস ও নিজেদের জাতি অনুসারে বক, ঝুঁটিওয়ালা পাখি বিশেষ ও বাদুড়।</div>
<div class="v" id="v19"><span class="vn">19</span> আর ডানাবিশিষ্ট পোকা তোমাদের পক্ষে অশুচি; এ সব খাওয়ার উপযুক্ত না।</div>
<div class="v" id="v20"><span class="vn">20</span> তোমরা সমস্ত উড়ন্ত জিনিস খেতে পার।</div>
<div class="v" id="v21"><span class="vn">21</span> <span class="br-p"><br><br></span>তোমরা নিজে থেকে মারা যাওয়া কোনো প্রাণীর মাংস খাবে না; তোমার শহরের দরজার মাঝখানে কোনো বিদেশীকে খাওয়ার জন্যে তা দিতে পার, কিংবা বিজাতীয় লোকের কাছে বিক্রি করতে পার; কারণ তুমি নিজের ঈশ্বর সদাপ্রভুর পবিত্র লোক। তুমি বাচ্চা ছাগলকে তার মায়ের দুধে রান্না করবে না।</div>
<div class="v" id="v22"><h2>দশমাংশ, প্রথমাংশ ও মোচনবছরের নিয়ম।</h2><span class="vn">22</span> <span class="br-p"><br><br></span>তুমি তোমার বীজ থেকে উৎপন্ন সব শস্যের, বছর বছর যা ক্ষেতে উৎপন্ন হয়, তার দশমাংশ আলাদা করে দেবে।</div>
<div class="v" id="v23"><span class="vn">23</span> আর তোমার ঈশ্বর সদাপ্রভু নিজের নামের বসবাসের জন্যে যে জায়গা বাছবেন, সে জায়গায় তুমি নিজের শস্যের, আঙ্গুররসের ও তেলের দশমাংশ এবং গরু মেষপালের প্রথমজাতদেরকে তাঁর সামনে খাবে; এইভাবে নিজের ঈশ্বর সদাপ্রভুকে সবসময় ভয় করতে শিখবে।</div>
<div class="v" id="v24"><span class="vn">24</span> সেই যাত্রা যদি তোমার জন্যে অনেক দীর্ঘ হয়, তোমার ঈশ্বর সদাপ্রভু নিজের নাম স্থাপনের জন্যে যে জায়গা মনোনীত করবেন, তার দূরত্বের জন্য যদি তুমি নিজের ঈশ্বর সদাপ্রভুর আশীর্বাদে পাওয়া জিনিস সেখান থেকে নিয়ে যেতে না পার,</div>
<div class="v" id="v25"><span class="vn">25</span> তবে সেই জিনিস টাকায় রূপান্তরিত করে সে টাকা বেঁধে হাতে নিয়ে নিজের ঈশ্বর সদাপ্রভুর মনোনীত জায়গায় যাবে।</div>
<div class="v" id="v26"><span class="vn">26</span> পরে সেই টাকা দিয়ে তোমার মনের ইচ্ছায় গরু কি মেষ কি আঙ্গুর রস কি মদ, বা যে কোনো জিনিসে তোমার মনের ইচ্ছা হয়, তা কিনে নিয়ে সেই জায়গায় তোমার ঈশ্বর সদাপ্রভুর সামনে খেয়ে সপরিবারে আনন্দ করবে।</div>
<div class="v" id="v27"><span class="vn">27</span> আর তোমার শহরের দরজার মাঝখানে লেবীয়কে ত্যাগ করবে না, কারণ তোমার সঙ্গে তার কোনো অংশ কি অধিকার নেই।</div>
<div class="v" id="v28"><span class="vn">28</span> তৃতীয় বছরের শেষে তুমি সেই বছরে উৎপন্ন নিজের শস্যাদির যাবতীয় দশমাংশ বের করে এনে নিজের শহরের দরজার ভিতরে সঞ্চয় করে রাখবে;</div>
<div class="v" id="v29"><span class="vn">29</span> তাতে তোমার সঙ্গে যার কোনো অংশ কি অধিকার নেই, সেই লেবীয় এবং বিদেশী, পিতৃহীন ও বিধবা, তোমার শহরের দরজার মধ্যে এই সব লোক এসে খেয়ে তৃপ্তি পাবে; এইভাবে যেন তোমার ঈশ্বর সদাপ্রভু তোমার হাতের সব কাজে তোমাকে আশীর্বাদ করেন।</div>
</div>
<!-- PARSED ABOVE; EDITING MAY BREAK PARSER -->
</body></html>