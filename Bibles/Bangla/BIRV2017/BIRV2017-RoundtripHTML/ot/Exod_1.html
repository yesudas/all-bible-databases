<html><head>
<meta http-equiv="Content-Type" content="text/html;charset=utf-8" />
<title>Exod 1 &ndash; যাত্রাপুস্তক &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 1);">
<div id="navbar"><a href="../index.html">বাংলা বাইবেল</a> &ndash; <b>যাত্রাপুস্তক</b> &ndash; <b>1</b> <a href="Exod_2.html">2</a> <a href="Exod_3.html">3</a> ... <a href="Exod_40.html">40</a> </div><hr>
<h1>Exod 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়দের বৃদ্ধি ও নির্যাতন ভোগ।</h2><span class="vn">1</span> <span class="br-p"><br><br></span>ইস্রায়েলের ছেলেরা, যাঁরা মিশর দেশে গিয়েছিলেন, পরিবারের সবাই যাকোবের সঙ্গে গিয়েছিলেন, তাঁদের নাম হল;</div>
<div class="v" id="v2"><span class="vn">2</span> রূবেন, শিমিয়োন, লেবি ও যিহূদা,</div>
<div class="v" id="v3"><span class="vn">3</span> ইষাখর, সবূলূন ও বিন্যামীন,</div>
<div class="v" id="v4"><span class="vn">4</span> দান, নপ্তালি, গাদ ও আশের।</div>
<div class="v" id="v5"><span class="vn">5</span> যাকোবের বংশ থেকে মোট সত্তর জন মানুষ ছিল; আর যোষেফ মিশরেই ছিলেন।</div>
<div class="v" id="v6"><span class="vn">6</span> পরে যোষেফ, তাঁর ভায়েরা ও সেই সময়ের সমস্ত লোক মারা গেলেন।</div>
<div class="v" id="v7"><span class="vn">7</span> <span class="br-p"><br><br></span>আর ইস্রায়েলের সন্তানেরা ফলবান হল, সংখ্যায় অনেক বৃদ্ধি পেল, খুব শক্তিশালী হয়ে উঠল এবং তাদের মাধ্যমে দেশ ভরে গেল।</div>
<div class="v" id="v8"><span class="vn">8</span> পরে মিশরে এক নতুন রাজা উঠলেন, যিনি যোষেফকে চিনতেন না।</div>
<div class="v" id="v9"><span class="vn">9</span> তিনি তাঁর প্রজাদেরকে বললেন, “দেখ, আমাদের থেকে ইস্রায়েলের সন্তানরা সংখ্যায় বেশি ও শক্তিশালী;</div>
<div class="v" id="v10"><span class="vn">10</span> এস, আমরা তাদের সঙ্গে বুদ্ধির সঙ্গে ব্যবহার করি, নাহলে তারা বৃদ্ধি পাবে এবং যুদ্ধের সময় তারাও শত্রুদের দলে যোগ দিয়ে আমাদের সঙ্গে যুদ্ধ করে এবং এই দেশ থেকে চলে যায়।”</div>
<div class="v" id="v11"><span class="vn">11</span> অতএব তারা কঠিন পরিশ্রম করিয়ে তাদের কষ্ট দেবার জন্য তাদের উপরে শাসকদেরকে নিযুক্ত করল। আর তারা ফরৌণের জন্য ভান্ডারের নগর, পিথোম ও রামিষেষ তৈরী করল।</div>
<div class="v" id="v12"><span class="vn">12</span> কিন্তু তারা তাদের মাধ্যমে যত দুঃখ পেল, ততই বৃদ্ধি পেতে ও ছড়িয়ে পড়তে লাগল; তাই ইস্রায়েল সন্তানদের জন্য তারা খুব চিন্তিত হয়ে পড়ল।</div>
<div class="v" id="v13"><span class="vn">13</span> আর মিশরীয়েরা নিষ্ঠুর ভাবে ইস্রায়েল সন্তানদেরকে দাসের মত কাজ করালো;</div>
<div class="v" id="v14"><span class="vn">14</span> তারা কাদা তৈরির কাজে, ইট ও ক্ষেতের সমস্ত কাজে দাসের মত খাটিয়ে তাদের জীবন কষ্টকর করে তুলল। তারা তাদের দিয়ে যে সব দাসের কাজ করাতো, সে সমস্ত নিষ্ঠুর ভাবে করাতো।</div>
<div class="v" id="v15"><span class="vn">15</span> <span class="br-p"><br><br></span>পরে মিশরের রাজা শিফ্রা ও পূয়া নামে দুই ইব্রীয় ধাত্রীকে এই কথা বললেন,</div>
<div class="v" id="v16"><span class="vn">16</span> “যে সময়ে তোমরা ইব্রীয় স্ত্রীদের ধাত্রীর কাজ করবে ও তাদেরকে প্রসবের সময় দেখবে, যদি ছেলে হয়, তাকে হত্যা করবে; আর যদি মেয়ে হয়, তাকে জীবিত রাখবে।”</div>
<div class="v" id="v17"><span class="vn">17</span> কিন্তু ঐ ধাত্রীরা ঈশ্বরকে ভয় করত, সুতরাং মিশরের রাজার আদেশ না মেনে ছেলে সন্তানদেরকে জীবিত রাখত।</div>
<div class="v" id="v18"><span class="vn">18</span> তাই মিশরের রাজা সেই ধাত্রীদের ডেকে বললেন, “এ রকম কাজ কেন করেছ? ছেলে সন্তানদেরকে কেন জীবিত রেখেছ?”</div>
<div class="v" id="v19"><span class="vn">19</span> ধাত্রীরা ফরৌণকে উত্তরে বলল, “ইব্রীয় স্ত্রীলোকেরা মিশরীয় স্ত্রীলোকদের মত নয়; তারা বলবতী, তাদের কাছে ধাত্রী যাবার আগেই তাদের প্রসব হয়।”</div>
<div class="v" id="v20"><span class="vn">20</span> তাই ঈশ্বর ঐ ধাত্রীদের মঙ্গল করলেন এবং লোকেরা বৃদ্ধি পেয়ে খুব শক্তিশালী হল।</div>
<div class="v" id="v21"><span class="vn">21</span> সেই ধাত্রীরা ঈশ্বরকে ভয় করত বলে তিনি তাদের বংশের বৃদ্ধি করলেন।</div>
<div class="v" id="v22"><span class="vn">22</span> পরে ফরৌণ তাঁর সব প্রজাকে এই আদেশ দিলেন, “তোমরা [ইব্রীয়দের] জন্ম নেওয়া প্রত্যেক ছেলেকে নদীতে ফেলে দেবে, কিন্তু প্রত্যেক মেয়েকে জীবিত রাখবে।”</div>
</div>
<!-- PARSED ABOVE; EDITING MAY BREAK PARSER -->
</body></html>