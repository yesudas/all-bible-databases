<html><head>
<meta http-equiv="Content-Type" content="text/html;charset=utf-8" />
<title>Exod 35 &ndash; যাত্রাপুস্তক &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 35);">
<div id="navbar"><a href="../index.html">বাংলা বাইবেল</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_33.html">33</a> <a href="Exod_34.html">34</a> <b>35</b> <a href="Exod_36.html">36</a> <a href="Exod_37.html">37</a> ... <a href="Exod_40.html">40</a> </div><hr>
<h1>Exod 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তাঁবুর জন্য ইস্রায়েলীয়দের স্বেচ্ছায় দেওয়া উপহার।</h2><span class="vn">1</span> <span class="br-p"><br><br></span>মোশি ইস্রায়েল সন্তানদের সমস্ত মণ্ডলীকে জড়ো করে তাদেরকে বললেন, “সদাপ্রভু তোমাদেরকে এই সব বাক্য পালন করতে আদেশ দিয়েছেন,</div>
<div class="v" id="v2"><span class="vn">2</span> ছয় দিন কাজ করা যাবে, কিন্তু সপ্তম দিন তোমাদের জন্য পবিত্র দিন হবে; সেটা সদাপ্রভুর উদ্দেশ্যে সম্পূর্ণ বিশ্রামের জন্য বিশ্রামদিন হবে; যে কেউ সেই দিনে কাজ করবে, তার প্রাণদণ্ড হবে।</div>
<div class="v" id="v3"><span class="vn">3</span> তোমরা বিশ্রামদিনে তোমাদের কোন বাড়িতে আগুন জ্বালাবে না।”</div>
<div class="v" id="v4"><span class="vn">4</span> মোশি ইস্রায়েল সন্তানদের সমস্ত মণ্ডলীকে বললেন,</div>
<div class="v" id="v5"><span class="vn">5</span> “সদাপ্রভু এই আদেশ দিয়েছেন; তোমরা সদাপ্রভুর জন্য তোমাদের কাছ থেকে উপহার নাও; যার মনে ইচ্ছা হবে, সে সদাপ্রভুর উপহার হিসাবে এই সব দ্রব্য আনবে;</div>
<div class="v" id="v6"><span class="vn">6</span> সোনা, রূপা ও পিতল এবং নীল, বেগুনে, লাল ও সাদা মসীনা সুতো ও ছাগলের লোম</div>
<div class="v" id="v7"><span class="vn">7</span> এবং লাল রঙের ভেড়ার চামড়া ও শীলের চামড়া, শিটীম কাঠ</div>
<div class="v" id="v8"><span class="vn">8</span> এবং প্রদীপের জন্য তেল, আর অভিষেকের তেল ও সুগন্ধি ধূপের জন্য সুগন্ধি</div>
<div class="v" id="v9"><span class="vn">9</span> এবং এফোদের ও বুকপাটার জন্য গোমেদক মণি এবং আরও দামী পাথর।</div>
<div class="v" id="v10"><span class="vn">10</span> আর তোমাদের প্রত্যেক জ্ঞানী লোকেরা এসে সদাপ্রভুর আদেশ মত সমস্ত বস্তু তৈরী করুক;</div>
<div class="v" id="v11"><span class="vn">11</span> সমাগম তাঁবু, তাঁবু, তার ঢাকনা, হুক, তক্তা, খিল, স্তম্ভ ও ভিত্তি,</div>
<div class="v" id="v12"><span class="vn">12</span> আর সিন্দুক ও তার বহন দণ্ড, পাপাবরণ ও আড়াল রাখার পর্দা।</div>
<div class="v" id="v13"><span class="vn">13</span> টেবিল ও তার বহন দণ্ড ও সমস্ত পাত্র, দর্শন রুটি</div>
<div class="v" id="v14"><span class="vn">14</span> এবং আলোর জন্য বাতিদানী ও তার পাত্রগুলি, প্রদীপ ও প্রদীপের জন্য তেল</div>
<div class="v" id="v15"><span class="vn">15</span> এবং ধূপবেদি ও তার বহন দণ্ড এবং অভিষেকের তেল ও সুগন্ধি ধূপ, সমাগম তাঁবুর মধ্যে প্রবেশ দরজার পর্দা,</div>
<div class="v" id="v16"><span class="vn">16</span> হোমবেদি, তার পিতলের জাল, বহন দণ্ড ও সমস্ত পাত্র এবং ধোয়ার পাত্র ও তার পায়া।</div>
<div class="v" id="v17"><span class="vn">17</span> তারা উঠানের পর্দার সঙ্গে আনল তার স্তম্ভ ও ভিত্তি এবং উঠানের ফটকের পর্দা</div>
<div class="v" id="v18"><span class="vn">18</span> এবং সমাগম তাঁবুর খুঁটি, উঠানের খুঁটি ও তাদের দড়ি।</div>
<div class="v" id="v19"><span class="vn">19</span> তারা পবিত্র স্থানে পরিচর্য্যা করার জন্য সূক্ষ্ম বোনা পোশাক আনল, অর্থাৎ হারোণ যাজকের জন্য পবিত্র পোশাক ও যাজকের কাজ করার জন্য তার ছেলেদের পোশাক।</div>
<div class="v" id="v20"><span class="vn">20</span> পরে ইস্রায়েল সন্তানদের সমস্ত মণ্ডলী মোশির সামনে থেকে চলে গেল।</div>
<div class="v" id="v21"><span class="vn">21</span> আর যাদের হৃদয়ে প্রবৃত্তি ও মনে ইচ্ছা হল, তারা সবাই সমাগম তাঁবু তৈরীর জন্য এবং সেই বিষয়ে সমস্ত কাজের ও পবিত্র পোশাকের জন্য সদাপ্রভুর উদ্দেশ্যে উপহার আনল।</div>
<div class="v" id="v22"><span class="vn">22</span> পুরুষ ও স্ত্রী যত লোক মনে ইচ্ছা করল, তারা সবাই এসে বলয়, কানবালা, অঙ্গুরীয় ও হার, সোনার সব রকম গয়না আনল। যে কেউ সদাপ্রভুর উদ্দেশ্যে সোনার উপহার আনতে চাইল, সে আনল।</div>
<div class="v" id="v23"><span class="vn">23</span> আর যাদের কাছে নীল, বেগুনে, লাল ও সাদা মসীনা সুতো, ছাগলের লোম, লাল রঙের ভেড়ার চামড়া ও দামী চামড়া ছিল, তারা সবাই তা আনল।</div>
<div class="v" id="v24"><span class="vn">24</span> যে কেউ রূপা ও পিতলের উপহার উপস্থিত করল, সে সদাপ্রভুর উদ্দেশ্যে সেই উপহার আনল এবং যার কাছে কোন কাজে লাগানোর জন্য শিটীম কাঠ ছিল, সে তাই আনল।</div>
<div class="v" id="v25"><span class="vn">25</span> আর দক্ষ স্ত্রীলোকেরা তাদের হাতে সুতো কেটে, তাদের কাটা নীল, বেগুনে, লাল ও সাদা মসীনা সুতো আনল।</div>
<div class="v" id="v26"><span class="vn">26</span> সমস্ত স্ত্রীলোক যাদের হৃদয় তাদেরকে আলোড়িত করল এবং যারা দক্ষতায় পরিপূর্ণ তারা ছাগলের লোমের সুতো কাটল।</div>
<div class="v" id="v27"><span class="vn">27</span> আর অধ্যক্ষরা এফোদের ও বুকপাটার জন্য গোমেদক মণি</div>
<div class="v" id="v28"><span class="vn">28</span> এবং দীপের, অভিষেকের তেলের ও সুগন্ধি ধূপের জন্য গন্ধদ্রব্য ও তেল আনলেন।</div>
<div class="v" id="v29"><span class="vn">29</span> ইস্রায়েল সন্তানরা ইচ্ছাকৃত সদাপ্রভুর উদ্দেশ্যে উপহার আনল, সদাপ্রভু মোশিকে দিয়ে যা যা করতে আদেশ করেছিলেন, তার কোন রকম কাজ করার জন্য যে পুরুষ ও স্ত্রীলোকদের হৃদয়ের ইচ্ছা হল, তারা সবাই উপহার আনল।</div>
<div class="v" id="v30"><span class="vn">30</span> পরে মোশি ইস্রায়েল সন্তানদেরকে বললেন, “দেখ, সদাপ্রভু যিহূদা বংশীয় হূরের নাতি ঊরির ছেলে বৎসলেলের নাম ধরে ডাকলেন;</div>
<div class="v" id="v31"><span class="vn">31</span> আর তিনি তাকে ঈশ্বরের আত্মায়, জ্ঞানে, বুদ্ধিতে, বিদ্যায় ও সর্বপ্রকার শিল্প কৌশলে পরিপূর্ণ করলেন,</div>
<div class="v" id="v32"><span class="vn">32</span> যাতে তিনি কৌশলের কাজ কল্পনা করতে, সোনা, রূপা ও পিতলের কাজ করতে,</div>
<div class="v" id="v33"><span class="vn">33</span> খোচিত মণি কাটতে, কাঠ খোদাই করতে ও সব রকম কৌশলযুক্ত শিল্প কাজ করতে পারেন।</div>
<div class="v" id="v34"><span class="vn">34</span> এই সকলের শিক্ষা দিতে তার ও দান-বংশীয় অহীষামকের ছেলে অহলীয়াবের হৃদয়ে বাসনা দিলেন।</div>
<div class="v" id="v35"><span class="vn">35</span> তিনি খোদাই করতে ও শিল্প কাজ করতে এবং নীল, বেগুনে, লাল ও সাদা মসীনা সুতোয় খোদাই কাজ করতে এবং তাঁতির কাজ করতে, অর্থাৎ যাবতীয় শিল্প কাজ ও চিত্রের কাজ করতে তাঁদের হৃদয় অভিজ্ঞতায় পরিপূর্ণ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>