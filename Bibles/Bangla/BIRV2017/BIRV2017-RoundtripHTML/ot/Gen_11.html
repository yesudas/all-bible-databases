<html><head>
<meta http-equiv="Content-Type" content="text/html;charset=utf-8" />
<title>Gen 11 &ndash; আদিপুস্তক। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 11);">
<div id="navbar"><a href="../index.html">বাংলা বাইবেল</a> &ndash; <b>আদিপুস্তক।</b> &ndash; <a href="Gen_1.html">1</a> ... <a href="Gen_9.html">9</a> <a href="Gen_10.html">10</a> <b>11</b> <a href="Gen_12.html">12</a> <a href="Gen_13.html">13</a> ... <a href="Gen_50.html">50</a> </div><hr>
<h1>Gen 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাবিলে ভাষা-ভেদ।</h2><span class="vn">1</span> <span class="br-p"><br><br></span>সমস্ত পৃথিবীতে এক ভাষা ও একই কথা ছিল।</div>
<div class="v" id="v2"><span class="vn">2</span> পরে লোকেরা পূর্বদিকে ঘুরতে ঘুরতে শিনিয়র দেশে এক সমভূমি পেয়ে সে জায়গায় বাস করল;</div>
<div class="v" id="v3"><span class="vn">3</span> আর একে-অপরকে বলল, "এস, আমরা ইট তৈরী করে আগুনে পোড়াই," তাতে তাদের পাথরের পরিবর্তে ইট ও চূনের পরিবর্তে আলকাতরা ছিল।</div>
<div class="v" id="v4"><span class="vn">4</span> পরে তারা বলল, "এস, আমরা নিজেদের জন্য এক শহর ও আকাশকে নাগাল পেতে পারে এমন এক উঁচু বাড়ি (মিনার) তৈরী করে নিজেদের নাম বিখ্যাত করি, যদি সমস্ত পৃথিবীতে ছড়িয়ে ছিটিয়ে পড়ি।"</div>
<div class="v" id="v5"><span class="vn">5</span> পরে মানুষেরা যে শহর ও উঁচু বাড়ি (মিনার) তৈরী করছিল, তা দেখতে সদাপ্রভু নেমে এলেন।</div>
<div class="v" id="v6"><span class="vn">6</span> আর সদাপ্রভু বললেন, "দেখ, তারা সবাই এক জাতি ও এক ভাষাবাদী; এখন এই কাজে যুক্ত হল; এর পরে যা কিছু করতে ইচ্ছা করবে, তা থেকে তারা থেমে যাবে না।</div>
<div class="v" id="v7"><span class="vn">7</span> এস, আমরা নিচে গিয়ে, সেই জায়গায় তাদের ভাষার ভেদ জন্মাই, যেন তারা এক জন অন্যের ভাষা বুঝতে না পারে।"</div>
<div class="v" id="v8"><span class="vn">8</span> আর সদাপ্রভু সেখান থেকে সমস্ত পৃথিবীতে তাদেরকে ছিন্নভিন্ন করলেন এবং তারা শহর তৈরী করা থেকে থেমে গেল।</div>
<div class="v" id="v9"><span class="vn">9</span> এই জন্য সেই শহরের নাম বাবিল [ভেদ] হল; কারণ সেই জায়গায় সদাপ্রভু সমস্ত পৃথিবীর ভাষার ভেদ জন্মিয়েছিলেন এবং সেখান থেকে সদাপ্রভু তাদেরকে সমস্ত পৃথিবীতে ছিন্নভিন্ন করেছিলেন।</div>
<div class="v" id="v10"><h2>শেম-বংশের বিবরণ।</h2><span class="vn">10</span> <span class="br-p"><br><br></span>শেমের বংশ-বৃত্তান্ত এই। শেম একশো বছর বয়সে, বন্যার দুই বছর পরে, অর্ফকষদের জন্ম দিলেন।</div>
<div class="v" id="v11"><span class="vn">11</span> অর্ফকষদের জন্ম দিলে পর শেম পাঁচশো বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v12"><span class="vn">12</span> অর্ফকষদ পঁয়ত্রিশ বছর বয়সে শেলহের জন্ম দিলেন।</div>
<div class="v" id="v13"><span class="vn">13</span> শেলহের জন্ম দিলে পর অর্ফকষদ চারশো তিন বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v14"><span class="vn">14</span> শেলহ ত্রিশ বছর বয়সে এবরের জন্ম দিলেন।</div>
<div class="v" id="v15"><span class="vn">15</span> এবরের জন্ম দিলে পর শেলহ চারশো তিন বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v16"><span class="vn">16</span> এবর চৌত্রিশ বছর বয়সে পেলগের জন্ম দিলেন।</div>
<div class="v" id="v17"><span class="vn">17</span> পেলগের জন্ম দিলে পর এবর চারশো ত্রিশ বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v18"><span class="vn">18</span> পেলগ ত্রিশ বছর বয়সে রিয়ূর জন্ম দিলেন।</div>
<div class="v" id="v19"><span class="vn">19</span> রিয়ূর জন্ম দিলে পর পেলগ দুইশো নয় বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v20"><span class="vn">20</span> রিয়ূ বত্রিশ বছর বয়সে সরূগের জন্ম দিলেন।</div>
<div class="v" id="v21"><span class="vn">21</span> সরূগের জন্ম দিলে পর রিয়ূ দুশো সাত বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v22"><span class="vn">22</span> সরূগ ত্রিশ বছর বয়সে নাহোরের জন্ম দিলেন।</div>
<div class="v" id="v23"><span class="vn">23</span> নাহোরের জন্ম দিলে পর সরূগ দুশো বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v24"><span class="vn">24</span> নাহোর উনত্রিশ বছর বয়সে তেরহের জন্ম দিলেন।</div>
<div class="v" id="v25"><span class="vn">25</span> তেরহের জন্ম দিলে পর নাহোর একশো উনিশ বছর জীবিত থেকে আরও ছেলেমেয়ের জন্ম দিলেন।</div>
<div class="v" id="v26"><span class="vn">26</span> তেরহ সত্তর বছর বয়সে অব্রাম, নাহোর ও হারণের জন্ম দিলেন।</div>
<div class="v" id="v27"><span class="vn">27</span> তেরহের বংশ বৃত্তান্ত এই। তেরহ অব্রাম, নাহোর ও হারণের জন্ম দিলেন।</div>
<div class="v" id="v28"><span class="vn">28</span> আর হারণ লোটের জন্ম দিলেন। কিন্তু হারণ নিজের বাবা তেরহের সামনে নিজের জন্মস্থান কলদীয় দেশের ঊরে প্রাণত্যাগ করলেন।</div>
<div class="v" id="v29"><span class="vn">29</span> অব্রাম ও নাহর উভয়েই বিয়ে করলেন; অব্রাহামের স্ত্রীর নাম সারী ও নাহোরের স্ত্রীর নাম মিলকা। এই স্ত্রী হারণের মেয়ে; হারণ মিলকার ও যিস্কার বাবা।</div>
<div class="v" id="v30"><span class="vn">30</span> সারী বন্ধ্যা ছিলেন, তাঁর সন্তান হল না।</div>
<div class="v" id="v31"><span class="vn">31</span> আর তেরহ নিজের ছেলে অব্রামকে ও হারণের ছেলে নিজের নাতি লোটকে এবং অব্রাহামের স্ত্রী সারী নাম্নী ছেলের স্ত্রীকে সঙ্গে নিলেন; তাঁরা একসঙ্গে কনান দেশে যাবার জন্য কলদীয় দেশের ঊর থেকে যাত্রা করলেন; আর হারণ নগর পর্যন্ত গিয়ে সেখানে বাস করলেন।</div>
<div class="v" id="v32"><span class="vn">32</span> পরে তেরহের দুশো পাঁচ বছর বয়স হলে হারণে তাঁর মৃত্যু হল।</div>
</div>
<!-- PARSED ABOVE; EDITING MAY BREAK PARSER -->
</body></html>