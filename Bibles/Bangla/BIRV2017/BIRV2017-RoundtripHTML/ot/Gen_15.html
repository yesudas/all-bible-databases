<html><head>
<meta http-equiv="Content-Type" content="text/html;charset=utf-8" />
<title>Gen 15 &ndash; আদিপুস্তক। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 15);">
<div id="navbar"><a href="../index.html">বাংলা বাইবেল</a> &ndash; <b>আদিপুস্তক।</b> &ndash; <a href="Gen_1.html">1</a> ... <a href="Gen_13.html">13</a> <a href="Gen_14.html">14</a> <b>15</b> <a href="Gen_16.html">16</a> <a href="Gen_17.html">17</a> ... <a href="Gen_50.html">50</a> </div><hr>
<h1>Gen 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রাহামের সঙ্গে ঈশ্বরের নিয়ম স্থাপন</h2><span class="vn">1</span> <span class="br-p"><br><br></span>ঐ ঘটনার পরে দর্শনে সদাপ্রভুর বাক্য অব্রামের কাছে উপস্থিত হল, তিনি বললেন, "অব্রাম, ভয় কর না, আমিই তোমার ঢাল ও তোমার মহাপুরস্কার।"</div>
<div class="v" id="v2"><span class="vn">2</span> অব্রাম বললেন, "হে প্রভু সদাপ্রভু, তুমি আমাকে কি দেবে? আমি তো নিঃসন্তান হয়ে মারা যাচ্ছি এবং এই দম্মেশকীয় ইলীয়েষর আমার বাড়ির উত্তরাধিকারী।"</div>
<div class="v" id="v3"><span class="vn">3</span> আর অব্রাম বললেন, "দেখ, তুমি আমাকে সন্তান দিলে না এবং আমার গৃহের এক জন আমার উত্তরাধিকারী হবে।</div>
<div class="v" id="v4"><span class="vn">4</span> তখন দেখ, তাঁর কাছে সদাপ্রভুর বাক্য উপস্থিত হল, যেমন ঐ ব্যক্তি তোমার উত্তরাধিকারী হবে না, কিন্তু যে তোমার ঔরসে জন্মাবে, সেই তোমার উত্তরাধিকারী হবে।"</div>
<div class="v" id="v5"><span class="vn">5</span> পরে তিনি তাঁকে বাইরে এনে বললেন, "তুমি আকাশের দিকে দেখে যদি তারা গুণতে পার, তবে গুনে বল; তিনি তাঁকে আরও বললেন এইরকম তোমার বংশ হবে।"</div>
<div class="v" id="v6"><span class="vn">6</span> তখন তিনি সদাপ্রভুতে বিশ্বাস করলেন, আর সদাপ্রভু তাঁর পক্ষে তা ধার্মিকতা বলে গণনা করলেন।</div>
<div class="v" id="v7"><span class="vn">7</span> আর তাঁকে বললেন, "যিনি তোমার অধিকারের জন্য এই দেশ দেবেন বলে কলদীয় দেশের ঊর থেকে তোমাকে বের করে এনেছেন, সেই সদাপ্রভু আমি।"</div>
<div class="v" id="v8"><span class="vn">8</span> তখন তিনি বললেন, "হে প্রভু সদাপ্রভু, আমি যে এর অধিকারী হব, তা কিভাবে জানব?</div>
<div class="v" id="v9"><span class="vn">9</span> তিনি তাঁকে বললেন, "তুমি তিন বছরের এক গরু, তিন বছরের এক ছাগল, তিন বছরের একটি ভেড়া এবং এক ঘুঘু ও এক পায়রার বাচ্চা আমার কাছে আন।"</div>
<div class="v" id="v10"><span class="vn">10</span> পরে তিনি ঐ সব তাঁর কাছে এনে দুটো করে টুকরো করলেন এবং এক এক টুকরোর আগে অন্য অন্য টুকরো রাখলেন, কিন্তু পাখিদেরকে দুই টুকরো করলেন না।</div>
<div class="v" id="v11"><span class="vn">11</span> পরে হিংস্র পাখিরা সেই মৃত পশুদের ওপরে পড়লে অব্রাম তাদেরকে তাড়িয়ে দিলেন।</div>
<div class="v" id="v12"><span class="vn">12</span> পরে সূর্য অস্ত যাবার সময়ে অব্রাম গভীরভাবে ঘুমিয়ে পড়লেন; আর দেখ, তিনি ভয়ে ও ভয়ঙ্কার অন্ধকারে মগ্ন হলেন।</div>
<div class="v" id="v13"><span class="vn">13</span> তখন তিনি অব্রামকে বললেন, নিশ্চয় জেনো, তোমার বংশধরেরা পরদেশে প্রবাসী থাকবে এবং বিদেশী লোকদের দাসত্ব করবে ও লোকে তাদেরকে চারশো বছর পর্যন্ত দুঃখ দেবে;</div>
<div class="v" id="v14"><span class="vn">14</span> আবার তারা যে জাতির দাস হবে, আমিই তাঁর বিচার করব; তারপরে তাঁরা যথেষ্ট সম্পত্তি নিয়ে বের হবে।</div>
<div class="v" id="v15"><span class="vn">15</span> আর তুমি শান্তিতে নিজের পূর্বপুরুষদের কাছে যাবে ও ভালোভাবে বৃদ্ধ অবস্থায় কবর প্রাপ্ত হবে।</div>
<div class="v" id="v16"><span class="vn">16</span> আর [তোমার বংশের] চতুর্থ পুরুষ এই দেশে ফিরে আসবে; কারণ ইমোরীয়দের অপরাধ এখনও সম্পূর্ণ হয়নি।</div>
<div class="v" id="v17"><span class="vn">17</span> পরে সূর্য অস্ত হলে ও অন্ধকার হলে দেখ, ধোঁয়াযুক্ত উনুন ও জলন্ত বাতি ঐ দুটি টুকরোর মধ্য দিয়ে চলে গেল।</div>
<div class="v" id="v18"><span class="vn">18</span> সেই দিন সদাপ্রভু অব্রামের সঙ্গে নিয়ম স্থির করে বললেন, "আমি মিশরের নদী থেকে মহানদী, ফরাৎ নদী পর্যন্ত এই দেশ তোমার বংশকে দিলাম;</div>
<div class="v" id="v19"><span class="vn">19</span> কেনিয়, কনিষীয়, কদমোনীয়,</div>
<div class="v" id="v20"><span class="vn">20</span> হিত্তীয়, পরিষীয়, রফারীয়,</div>
<div class="v" id="v21"><span class="vn">21</span> ইমোরীয়, কনানীয়, গির্গাশীয় ও যিবুষীয় লোকদের দেশ দিলাম।"</div>
</div>
<!-- PARSED ABOVE; EDITING MAY BREAK PARSER -->
</body></html>