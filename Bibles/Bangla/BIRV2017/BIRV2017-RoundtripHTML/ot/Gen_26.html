<html><head>
<meta http-equiv="Content-Type" content="text/html;charset=utf-8" />
<title>Gen 26 &ndash; আদিপুস্তক। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 26);">
<div id="navbar"><a href="../index.html">বাংলা বাইবেল</a> &ndash; <b>আদিপুস্তক।</b> &ndash; <a href="Gen_1.html">1</a> ... <a href="Gen_24.html">24</a> <a href="Gen_25.html">25</a> <b>26</b> <a href="Gen_27.html">27</a> <a href="Gen_28.html">28</a> ... <a href="Gen_50.html">50</a> </div><hr>
<h1>Gen 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আগে অব্রামের সময়ে যে দূর্ভিক্ষ হয়, তাছাড়া দেশে আর এক দূর্ভিক্ষ দেখা দিল। তখন ইসহাক গরারে পলেষ্টীয়দের রাজা অবীমেলকের কাছে গেলেন।</div>
<div class="v" id="v2"><span class="vn">2</span> সদাপ্রভু তাঁকে দর্শন দিয়ে বললেন, "তুমি মিশর দেশে নেমে যেও না, আমি তোমাকে যে দেশের কথা বলব, সেখানে থাক;</div>
<div class="v" id="v3"><span class="vn">3</span> এই দেশে বসবাস কর; আমি তোমার সঙ্গে থেকে তোমাকে আশীর্বাদ করব, কারণ আমিই তোমাকে ও তোমার বংশকে এই সব দেশ দেব এবং তোমার বাবা অব্রাহামের কাছে যে শপথ করেছিলাম, তা সফল করব।</div>
<div class="v" id="v4"><span class="vn">4</span> আমি আকাশের তারাদের মতো তোমার বংশ বৃদ্ধি করব, তোমার বংশকে এই সব দেশ দেব ও তোমার বংশে পৃথিবীর যাবতীয় জাতি আশীর্বাদ প্রাপ্ত হবে।</div>
<div class="v" id="v5"><span class="vn">5</span> কারণ অব্রাহাম আমার বাক্য মেনে আমার আদেশ, আমার আজ্ঞা, আমার বিধি ও আমার ব্যবস্থা সব পালন করেছে।"</div>
<div class="v" id="v6"><span class="vn">6</span> তাই ইসহাক গরারে বাস করলেন।</div>
<div class="v" id="v7"><span class="vn">7</span> আর সে জায়গার লোকেরা তাঁর স্ত্রীর বিষয়ে জিজ্ঞাসা করলে তিনি বললেন, "উনি আমার বোন; কারণ, এ আমার স্ত্রী, এই কথা বলতে তিনি ভয় পেলেন, ভাবলেন, কি জানি এই জায়গার লোকেরা রিবিকার জন্য আমাকে হত্যা করবে; কারণ তিনি দেখতে সুন্দরী ছিলেন।</div>
<div class="v" id="v8"><span class="vn">8</span> কিন্তু সে জায়গায় বহুকাল বাস করলে পর কোনো সময়ে পলেষ্টীয়দের রাজা অবীমেলক জানালা দিয়ে দেখলেন, আর দেখ, ইসহাক নিজের স্ত্রী রিবিকার সঙ্গে সোহাগপূর্ণ ব্যবহার করছে।</div>
<div class="v" id="v9"><span class="vn">9</span> তখন অবীমেলক ইসহাককে ডেকে বললেন, "দেখুন, তিনি অবশ্য আপনার স্ত্রী; তবে আপনি বোন বলে তাঁর পরিচয় কেন দিয়েছিলেন?" ইসহাক উত্তর করলেন, "আমি ভাবছিলাম, কি জানি, তাঁর জন্য আমার মৃত্যু হবে।"</div>
<div class="v" id="v10"><span class="vn">10</span> তখন অবীমেলক বললেন, "আপনি আমাদের সঙ্গে এ কি ব্যবহার করলেন? কোনো লোক আপনার ভার্য্যার সঙ্গে অনায়াসে শয়ন করতে পারত; তা হলে আপনি আমাদেরকে দোষী করতেন।"</div>
<div class="v" id="v11"><span class="vn">11</span> তাই অবীমেলক সব লোককে এই আজ্ঞা দিলেন, "যে কেউ এই ব্যক্তিকে কিম্বা এর স্ত্রীকে স্পর্শ করবে, তাঁর প্রাণদণ্ড অবশ্য হবে।"</div>
<div class="v" id="v12"><span class="vn">12</span> আর ইসহাক সেই দেশে চাষবাস করে সেই বছর একশো গুণ শস্য পেলেন এবং সদাপ্রভু তাঁকে আশীর্বাদ করলেন।</div>
<div class="v" id="v13"><span class="vn">13</span> আর তিনি ধনী হলেন এবং আরো বৃদ্ধি পেয়ে অনেক বড় লোক হলেন;</div>
<div class="v" id="v14"><span class="vn">14</span> আর তাঁর ভেড়া ও গরু সম্পত্তি এবং অনেক দাস দাসী হল; আর পলেষ্টীয়রা তাঁর প্রতি হিংসা করতে লাগল।</div>
<div class="v" id="v15"><span class="vn">15</span> তাঁর বাবা অব্রাহামের সময়ে তাঁর দাসরা যে যে কুয়ো খুঁড়েছিল, পলেষ্টীয়রা সেসব বুজিয়ে ফেলেছিল ও ধূলোতে ভর্তি করেছিল।</div>
<div class="v" id="v16"><span class="vn">16</span> পরে অবীমেলক ইসহাককে বললেন, "আমাদের কাছ থেকে চলে যান, কারণ আপনি আমাদের থেকে অনেক শক্তিশালী হয়েছেন।</div>
<div class="v" id="v17"><span class="vn">17</span> পরে ইস্‌হাক সেখান থেকে চলে গেলেন ও গরারের উপত্যকাতে তাঁবু স্থাপন করে সেখানে বাস করলেন।</div>
<div class="v" id="v18"><span class="vn">18</span> ইস্‌হাক নিজের বাবা অব্রাহামের সময়ে খোঁড়া কুয়ো সব আবার খুঁড়লেন; কারণ অব্রাহামের মৃত্যুর পরে পলেষ্টীয়রা সেসব বুজিয়ে ফেলেছিল; তাঁর বাবা সেই সকলের যে যে নাম রেখেছিলেন, তিনিও সেই সেই নাম রাখলেন!</div>
<div class="v" id="v19"><span class="vn">19</span> সেই উপত্যকায় ইসহাকের দাসরা খুঁড়ে জলের উনুই বিশিষ্ট এক কুয়ো পেল।</div>
<div class="v" id="v20"><span class="vn">20</span> তাতে গরারীয় পশুপালকেরা ইসহাকের পশুপালকদের সঙ্গে বিবাদ করে বলল, "এ জল আমাদের; অতএব তিনি সেই কুয়োর নাম এষক [বিবাদ] রাখলেন, যেহেতু তারা তাঁর সঙ্গে বিবাদ করেছিল।</div>
<div class="v" id="v21"><span class="vn">21</span> পরে তাঁর দাসরা আর এক কুয়ো খনন করলে তারা সেটির জন্যও বিবাদ করল; তাতে তিনি সেটির নাম সিটনা [বিপক্ষতা] রাখলেন।</div>
<div class="v" id="v22"><span class="vn">22</span> তিনি সেখান থেকে চলে গিয়ে অন্য এক কুয়ো খনন করলেন; সেটার জন্য তারা বিবাদ করল না; তাই তিনি সেটার নাম রহোবোৎ [প্রশস্ত স্থান] রেখে বললেন, "এখন সদাপ্রভু আমাদেরকে প্রশস্ত স্থান দিলেন, আমরা দেশে ফলবন্ত হব।</div>
<div class="v" id="v23"><span class="vn">23</span> পরে তিনি সেখান থেকে বের-শেবাতে উঠে গেলেন।</div>
<div class="v" id="v24"><span class="vn">24</span> সেই রাতে সদাপ্রভু তাঁকে দর্শন দিয়ে বললেন, "আমি তোমার পিতা অব্রাহামের ঈশ্বর, ভয় কর না, কারণ আমি নিজের দাস অব্রাহামের অনুরোধে তোমার সহবর্তী, আমি আশীর্বাদ করব ও তোমার বংশবৃদ্ধি করব।"</div>
<div class="v" id="v25"><span class="vn">25</span> ইসহাক সেই জায়গায় যজ্ঞবেদি নির্মাণ করে সদাপ্রভুর নামে ডাকলেন, আর সেই জায়গায় তিনি তাঁবু স্থাপন করলেন ও তাঁর দাসরা সেখানে একটা কুয়ো খুঁড়ল।</div>
<div class="v" id="v26"><span class="vn">26</span> আর অবীমেলক নিজের বন্ধু অহূষৎকে ও সেনাপতি ফীকোলকে সঙ্গে নিয়ে গরার থেকে ইসহাকের কাছে গেলেন।</div>
<div class="v" id="v27"><span class="vn">27</span> ইসহাক তাঁদেরকে বললেন, "আপনারা আমার কাছে কি জন্য আসলেন? আপনারা তো আমাকে হিংসা করে আপনাদের থেকে দূর করে দিয়েছেন।"</div>
<div class="v" id="v28"><span class="vn">28</span> তাঁরা বললেন, "আমরা স্পষ্টই দেখলাম, সদাপ্রভু আপনার সহবর্তী, এই জন্য বললাম, আমাদের মধ্য অর্থাৎ আমাদের ও আপনার মধ্যে একটা শপথ হোক, আর আমরা একটা নিয়ম স্থির করি।</div>
<div class="v" id="v29"><span class="vn">29</span> আমরা যেমন আপনাকে স্পর্শ করিনি ও আপনার মঙ্গল ছাড়া আর কিছুই করিনি, বরং আপনাকে শান্তিতে বিদায় করেছি, সেইরকম আপনিও আমাদের উপর হিংসা করবেন না; আপনিই এমন সদাপ্রভুর আশীর্বাদের পাত্র।"</div>
<div class="v" id="v30"><span class="vn">30</span> তখন ইস্‌হাক তাঁদের জন্যে ভোজ প্রস্তুত করলে তাঁরা ভোজন পান করলেন।</div>
<div class="v" id="v31"><span class="vn">31</span> পরে তাঁরা ভোরবেলায় উঠে পরস্পর শপথ করলেন; তখন ইস্‌হাক তাঁদেরকে বিদায় করলে তাঁরা শান্তিতে তাঁর কাছ থেকে চলে গেলেন।</div>
<div class="v" id="v32"><span class="vn">32</span> সেই দিন ইস্‌হাকের দাসরা এসে নিজেদের খোঁড়া কূপের বিষয়ে সংবাদ দিয়ে তাঁকে বলল, "জল পেয়েছি।"</div>
<div class="v" id="v33"><span class="vn">33</span> তিনি তার নাম শিবিয়া [দিব্যি] রাখলেন, এই জন্য আজ পর্যন্ত সেই নগরের নাম বের-শেবা রয়েছে।</div>
<div class="v" id="v34"><span class="vn">34</span> আর এষৌ চল্লিশ বছর বয়সে হিত্তীয় বেরির যিহূদীৎকে এবং হিত্তীয় এলোনের মেয়ে বাসমৎকে বিয়ে করলেন।</div>
<div class="v" id="v35"><span class="vn">35</span> এরা ইসহাকের ও রিবিকার জীবনে দুঃখ দিল।</div>
</div>
<!-- PARSED ABOVE; EDITING MAY BREAK PARSER -->
</body></html>