<html><head>
<meta http-equiv="Content-Type" content="text/html;charset=utf-8" />
<title>Gen 43 &ndash; আদিপুস্তক। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 43);">
<div id="navbar"><a href="../index.html">বাংলা বাইবেল</a> &ndash; <b>আদিপুস্তক।</b> &ndash; <a href="Gen_1.html">1</a> ... <a href="Gen_41.html">41</a> <a href="Gen_42.html">42</a> <b>43</b> <a href="Gen_44.html">44</a> <a href="Gen_45.html">45</a> ... <a href="Gen_50.html">50</a> </div><hr>
<h1>Gen 43</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোষেফের ভায়েরা দ্বিতীয় বার মিশরে যান। যোষেফ নিজের পরিচয় দেন।</h2><span class="vn">1</span> <span class="br-p"><br><br></span>তখন দেশে খুব দূর্ভিক্ষ ছিল।</div>
<div class="v" id="v2"><span class="vn">2</span> আর তাঁরা মিশর থেকে যে শস্য এনেছিলেন, সে সমস্ত খাওয়া হয়ে গেলে তাঁদের বাবা তাঁদেরকে বললেন, "তোমরা আবার যাও, আমাদের জন্য কিছু খাবার কিনে আন।"</div>
<div class="v" id="v3"><span class="vn">3</span> তখন যিহূদা তাঁকে বললেন, "সেই ব্যক্তি দৃঢ় প্রতিজ্ঞা করে আমাদেরকে বলেছেন, তোমাদের ভাই তোমাদের সঙ্গে না এলে তোমরা আমার মুখ দেখতে পাবে না।</div>
<div class="v" id="v4"><span class="vn">4</span> যদি তুমি আমাদের সঙ্গে আমাদের ভাইকে পাঠাও, তবে আমরা গিয়ে তোমার জন্য খাবার কিনে আনব।</div>
<div class="v" id="v5"><span class="vn">5</span> কিন্তু যদি না পাঠাও, তবে যাব না;" কারণ সে ব্যক্তি আমাদেরকে বলেছেন, "তোমাদের ভাই তোমাদের সঙ্গে না আসলে তোমরা আমার মুখ দেখতে পাবে না।"</div>
<div class="v" id="v6"><span class="vn">6</span> তখন ইস্রায়েল বললেন, "আমার সঙ্গে এমন খারাপ ব্যবহার কেন করেছ? ঐ ব্যক্তিকে কেন বলেছ যে, তোমাদের আর এক ভাই আছে?"</div>
<div class="v" id="v7"><span class="vn">7</span> তাঁরা বললেন, "তিনি আমাদের বিষয়ে ও আমাদের বংশের বিষয়ে বিস্তারিতভাবে জিজ্ঞাসা করলেন, বললেন, "তোমাদের বাবা কি এখনও জীবিত আছেন? তোমাদের কি আরো ভাই আছে?" তাতে আমরা সেই কথা অনুসারে উত্তর করেছিলাম। আমরা কিভাবে জানব যে, তিনি বলবেন, "তোমাদের ভাইকে এখানে আন?"</div>
<div class="v" id="v8"><span class="vn">8</span> যিহূদা নিজের বাবা ইস্রায়েলকে আরও বললেন, "বালকটিকে আমার সঙ্গে পাঠিয়ে দাও; আমরা উঠে চলে যাই, তাতে তুমি ও আমাদের বালকেরা ও আমরা বাঁচব; কেউ মরব না।</div>
<div class="v" id="v9"><span class="vn">9</span> আমিই তার জামিন হলাম, আমারই হাত থেকে তাকে নিও, আমি যদি তোমার কাছে তাকে না আনি, তোমার সামনে তাকে উপস্থিত না করি, তবে আমি যাবজ্জীবন তোমার কাছে অপরাধী থাকব।</div>
<div class="v" id="v10"><span class="vn">10</span> এত দেরী না করলে আমরা এর মধ্যে দ্বিতীয় বার ফিরে আসতে পারতাম।"</div>
<div class="v" id="v11"><span class="vn">11</span> তখন তাঁদের বাবা ইস্রায়েল তাঁদেরকে বললেন, "যদি তাই হয়, তবে এক কাজ কর; তোমরা নিজের নিজের পাত্রে এই দেশের সেরা জিনিস, গুগগুলু, মধু, সুগন্ধি জিনিস, গন্ধরস, পেস্তা ও বাদাম কিছু কিছু নিয়ে গিয়ে সেই ব্যক্তিকে উপহার দাও।</div>
<div class="v" id="v12"><span class="vn">12</span> আর নিজের নিজের হাতে দ্বিগুণ টাকা নাও এবং তোমাদের থলির মুখে যে টাকা ফিরে এসেছে তাও হাতে করে আবার নিয়ে যাও কি জানি বা ভুল হয়েছিল</div>
<div class="v" id="v13"><span class="vn">13</span> আর তোমাদের ভাইকে নাও, ওঠ, আবার সেই ব্যক্তির কাছে যাও।</div>
<div class="v" id="v14"><span class="vn">14</span> সর্বশক্তিমান ঈশ্বর তোমাদেরকে সেই ব্যক্তির কাছে করুণার পাত্র করুন, যেন তিনি তোমাদের অন্য ভাইকে ও বিন্যামীনকে ছেড়ে দেন। আর যদি আমাকে পুত্রহীন হতে হয়, তবে পুত্রহীন হলাম।"</div>
<div class="v" id="v15"><span class="vn">15</span> তখন তারা সেই উপহারের জিনিস নিলেন, আর হাতে দ্বিগুণ টাকা ও বিন্যামীনকে নিয়ে যাত্রা করলেন এবং মিশরে গিয়ে যোষেফের সামনে দাঁড়ালেন।</div>
<div class="v" id="v16"><span class="vn">16</span> যোষেফ তাদের সঙ্গে বিন্যামীনকে দেখে নিজের বাড়ির পরিচারককে বললেন, "এই কজন লোককে বাড়ির ভিতরে নিয়ে যাও, আর পশু মেরে খাবার তৈরী কর; কারণ এরা দুপুরে আমার সঙ্গে খাবে।</div>
<div class="v" id="v17"><span class="vn">17</span> সেই ব্যক্তিকে, যোষেফ যেমন বললেন, সেরকম করল, তাদেরকে যোষেফের বাড়িতে নিয়ে গেল।</div>
<div class="v" id="v18"><span class="vn">18</span> কিন্তু যোষেফের বাড়িতে উপস্থিত হওয়াতে তাঁরা ভয় পেলেন ও পরস্পর বললেন, "আগে আমাদের থলিতে যে টাকা ফিরে গিয়েছিল, তারই জন্য ইনি আমাদেরকে এখানে নিয়ে এসেছেন; এখন আমাদের ওপরে পড়ে আক্রমণ করবেন ও আমাদের গাধা নিয়ে আমাদেরকে দাস করে রাখবেন।"</div>
<div class="v" id="v19"><span class="vn">19</span> অতএব তাঁরা যোষেফের বাড়ির পরিচালকের কাছে গিয়ে বাড়ির দরজায় তার সঙ্গে কথা বললেন,</div>
<div class="v" id="v20"><span class="vn">20</span> "মহাশয়, আমারা আগে খাবার কিনতে এসেছিলাম;</div>
<div class="v" id="v21"><span class="vn">21</span> পরে ভাড়া নেওয়া জায়গায় গিয়ে নিজের নিজের থলে খুললাম, আর দেখুন, প্রত্যেক জনের থলের মুখে তার টাকা, যেমন আমাদের আনা টাকা আছে; তা আমরা আবার হাতে করে এনেছি;</div>
<div class="v" id="v22"><span class="vn">22</span> এবং খাবার কেনার জন্য আরো টাকা এনেছি; আমাদের সেই টাকা আমাদের থলেতে কে রেখেছিল, তা আমরা জানি না।"</div>
<div class="v" id="v23"><span class="vn">23</span> সেই ব্যক্তি বলল, "তোমাদের মঙ্গল হোক, ভয় কর না; তোমাদের ঈশ্বর, তোমাদের পৈতৃক ঈশ্বর তোমাদের থলেতে তোমাদেরকে গুপ্ত ধন দিয়েছেন; আমি তোমাদের টাকা পেয়েছি।" পরে সে শিমিয়োনকে তাঁদের কাছে আনল।</div>
<div class="v" id="v24"><span class="vn">24</span> আর সে তাঁদেরকে যোষেফের বাড়ির ভিতরে নিয়ে গিয়ে জল দিল, তাতে তাঁরা পা ধুলেন এবং সে তাঁদের গাধাগুলিকে খাবার দিল।</div>
<div class="v" id="v25"><span class="vn">25</span> আর দুপুরে যোষেফ আসবেন বলে তাঁরা উপহার সাজালেন, কারণ তাঁরা শুনেছিলেন যে, সেখানে তাঁদেরকে খাবার খেতে হবে।</div>
<div class="v" id="v26"><span class="vn">26</span> পরে যোষেফ বাড়ি ফিরে এলে তাঁরা হাতের ওপরে রাখা উপহার ঘরের মধ্যে তাঁর কাছে আনলেন, ও তাঁর সামনে মাটিতে নত হলেন।</div>
<div class="v" id="v27"><span class="vn">27</span> তখন তিনি ভালো-মন্দ জিজ্ঞাসা করে তাঁদেরকে বললেন, "তোমাদের যে বৃদ্ধ বাবার কথা বলেছিলে, তিনি ভালো তো? তিনি কি এখনও জীবিত আছেন?"</div>
<div class="v" id="v28"><span class="vn">28</span> তাঁরা বললেন, "আপনার দাস আমাদের বাবা ভালো আছেন, তিনি এখনও জীবিত আছেন। পরে তাঁরা উপুড় হয়ে প্রণাম করলেন।</div>
<div class="v" id="v29"><span class="vn">29</span> তখন যোষেফ চোখ তুলে নিজের ভাই বিন্যামীনকে, নিজের ভাইকে দেখে বললেন, "তোমাদের যে ছোট ভাইয়ের কথা আমাকে বলেছিলে, সে কি এই?" আর তিনি বললেন, "বৎস, ঈশ্বর তোমার প্রতি অনুগ্রহ করুন।"</div>
<div class="v" id="v30"><span class="vn">30</span> তখন যোষেফ তাড়াতাড়ি করলেন, কারণ তাঁর ভাইয়ের জন্য তাঁর প্রাণ কাঁদছিল, তাই তিনি কাঁদবার জায়গা খুঁজলেন, আর নিজের ঘরে প্রবেশ করে সেখানে কাঁদলেন।</div>
<div class="v" id="v31"><span class="vn">31</span> পরে তিনি মুখ ধুয়ে বাইরে আসলেন ও নিজেকে সামলে খাবার পরিবেশন করতে আদেশ দিলেন।</div>
<div class="v" id="v32"><span class="vn">32</span> তখন তাঁর জন্য আলাদা ও তাঁর ভাইদের জন্য আলাদা এবং তাঁর সঙ্গে ভোজনকারী মিশরীয়দের জন্য আলাদা পরিবেশন করা হল, কারণ ইব্রীয়দের সঙ্গে মিশরীয়েরা খাবার খায় না; কারণ তা মিশরীয়দের ঘৃণার কাজ।</div>
<div class="v" id="v33"><span class="vn">33</span> আর তাঁরা যোষেফের সামনে বড় বড়র জায়গায় ও ছোট ছোটর জায়গায় বসলেন; তখন তাঁরা পরস্পর আশ্চর্য্য বলে মনে করলেন।</div>
<div class="v" id="v34"><span class="vn">34</span> আর তিনি নিজের সামনে থেকে খাবারের অংশ তুলে তাঁদেরকে পরিবেশন করালেন; কিন্তু সবার অংশ থেকে বিন্যামীনের অংশ পাঁচ গুণ বেশি ছিল। পরে তাঁরা পান করলেন ও তাঁর সঙ্গে আনন্দিত হলেন।</div>
</div>
<!-- PARSED ABOVE; EDITING MAY BREAK PARSER -->
</body></html>