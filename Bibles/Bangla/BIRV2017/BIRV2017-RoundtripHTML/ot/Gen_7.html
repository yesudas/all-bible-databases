<html><head>
<meta http-equiv="Content-Type" content="text/html;charset=utf-8" />
<title>Gen 7 &ndash; আদিপুস্তক। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 7);">
<div id="navbar"><a href="../index.html">বাংলা বাইবেল</a> &ndash; <b>আদিপুস্তক।</b> &ndash; <a href="Gen_1.html">1</a> ... <a href="Gen_5.html">5</a> <a href="Gen_6.html">6</a> <b>7</b> <a href="Gen_8.html">8</a> <a href="Gen_9.html">9</a> ... <a href="Gen_50.html">50</a> </div><hr>
<h1>Gen 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর সদাপ্রভু নোহকে বললেন, "তুমি সপরিবারে জাহাজে প্রবেশ কর, কারণ এই কালের লোকদের মধ্যে আমার সামনে তোমাকেই ধার্মিক দেখেছি।</div>
<div class="v" id="v2"><span class="vn">2</span> তুমি শুচি পশুর স্ত্রীপুরুষ নিয়ে প্রত্যেক জাতির সাত সাত জোড়া এবং অশুচি পশুর স্ত্রী ও পুরুষ নিয়ে প্রত্যেক জাতির</div>
<div class="v" id="v3"><span class="vn">3</span> এক এক জোড়া এবং আকাশের পাখিদেরও স্ত্রীপুরুষ নিয়ে প্রত্যেক জাতির সাত সাত জোড়া, সমস্ত ভূমণ্ডলে তাদের বংশ রক্ষার জন্য নিজের সঙ্গে রাখ।</div>
<div class="v" id="v4"><span class="vn">4</span> কারণ সাত দিনের পর আমি পৃথিবীতে চল্লিশ দিনরাত বৃষ্টি বর্ষণ করে আমার সৃষ্টি যাবতীয় প্রাণীকে পৃথিবী থেকে উচ্ছিন্ন করব।</div>
<div class="v" id="v5"><span class="vn">5</span> তখন নোহ সদাপ্রভুর আদেশ অনুসারে সব কাজ করলেন।</div>
<div class="v" id="v6"><span class="vn">6</span> নোহের ছয়শো বছর বয়সে পৃথিবীতে জলপ্লাবন হল।</div>
<div class="v" id="v7"><span class="vn">7</span> জলপ্লাবনের জন্য নোহ ও তাঁর ছেলেরা এবং তাঁর স্ত্রী ও ছেলের বউরা জাহাজে প্রবেশ করলেন।</div>
<div class="v" id="v8"><span class="vn">8</span> নোহের প্রতি ঈশ্বরের আদেশ অনুসারে শুচি অশুচি পশুর</div>
<div class="v" id="v9"><span class="vn">9</span> এবং পাখির ও ভূমিতে চলাচল যাবতীয় জীবের স্ত্রী পুরুষ জোড়া জোড়া জাহাজে প্রবেশ করল, যেমন ঈশ্বর নোহকে আদেশ করেছিল।</div>
<div class="v" id="v10"><span class="vn">10</span> আর সেই সাত দিন পরে পৃথিবীতে জলপ্লাবন হল।</div>
<div class="v" id="v11"><span class="vn">11</span> নোহের বয়সের ছয়শো বছরের দ্বিতীয় মাসের সতেরো দিনে মহাজলধির সমস্ত উনুই ভেঙ্গে গেল এবং আকাশের জানালা সব মুক্ত হল;</div>
<div class="v" id="v12"><span class="vn">12</span> তাতে পৃথিবীতে চল্লিশ দিনরাত মহাবৃষ্টি হল।</div>
<div class="v" id="v13"><span class="vn">13</span> সেই দিন নোহ এবং শেম, হাম ও যেফৎ নামে নোহের ছেলেরা এবং তাঁদের সঙ্গে নোহের স্ত্রী ও তিন ছেলের বউরা জাহাজে প্রবেশ করলেন।</div>
<div class="v" id="v14"><span class="vn">14</span> আর তাঁদের সঙ্গে সর্বজাতীয় বন্য পশু, সবজাতীয় গ্রাম্য পশু, সবজাতীয় মাটিতে চলাচল করা সরীসৃপ জীব ও সবজাতীয় পাখি,</div>
<div class="v" id="v15"><span class="vn">15</span> প্রাণবায়ুবিশিষ্ট সবপ্রকার জীবজন্তু জোড়া জোড়া জাহাজে নোহের কাছে প্রবেশ করল।</div>
<div class="v" id="v16"><span class="vn">16</span> ফলতঃ তাঁর প্রতি ঈশ্বরের আদেশ অনুসারে সমস্ত প্রাণীর স্ত্রী ও পুরুষ প্রবেশ করল। পরে সদাপ্রভু তাঁর জন্য পিছনের দরজা বন্ধ করলেন।</div>
<div class="v" id="v17"><span class="vn">17</span> আর চল্লিশ দিন পর্যন্ত পৃথিবীতে বন্যা হল, তাতে জল বৃদ্ধি পেয়ে জাহাজ ভাসালে তা মাটি ছেড়ে উঠল।</div>
<div class="v" id="v18"><span class="vn">18</span> পরে জল প্রবল হয়ে পৃথিবীতে অনেক বেড়ে গেল এবং জাহাজ জলের উপরে ভেসে উঠল।</div>
<div class="v" id="v19"><span class="vn">19</span> আর পৃথিবীতে জল অত্যন্ত প্রবল হল, আকাশমণ্ডলের নীচের সব মহাপর্বত ডুবে গেল।</div>
<div class="v" id="v20"><span class="vn">20</span> তার উপরে পনেরো হাত জল উঠে প্রবল হল, পর্বত সকল ডুবে গেল।</div>
<div class="v" id="v21"><span class="vn">21</span> তাতে মাটিতে চলাচল যাবতীয় প্রাণী, পাখি, পশুপাল ও বন্য পশু সব এবং সমস্ত মানুষ মারা গেল।</div>
<div class="v" id="v22"><span class="vn">22</span> মাটিতে চলনশীল যত প্রাণীর নাকে প্রাণবায়ুর সঞ্চার ছিল, সকলে মারা গেল।</div>
<div class="v" id="v23"><span class="vn">23</span> এইভাবে পৃথিবী নিবাসী সমস্ত প্রাণী মানুষ, পশু, সরীসৃপ, জীব ও আকাশের পাখি সকল উচ্ছিন্ন হল, পৃথিবী থেকে উচ্ছিন্ন হল, কেবল নোহ ও তাঁর সঙ্গী জাহাজে প্রাণীরা বেঁচে গেলেন।</div>
<div class="v" id="v24"><span class="vn">24</span> আর জল পৃথিবীর উপরে একশো পঞ্চাশ দিন পর্যন্ত প্রবল থাকল।</div>
</div>
<!-- PARSED ABOVE; EDITING MAY BREAK PARSER -->
</body></html>