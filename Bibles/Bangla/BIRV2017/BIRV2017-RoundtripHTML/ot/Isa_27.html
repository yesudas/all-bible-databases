<html><head>
<meta http-equiv="Content-Type" content="text/html;charset=utf-8" />
<title>Isa 27 &ndash; যিশাইয় ভাববাদীর বই৷ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 27);">
<div id="navbar"><a href="../index.html">বাংলা বাইবেল</a> &ndash; <b>যিশাইয় ভাববাদীর বই৷</b> &ndash; <a href="Isa_1.html">1</a> ... <a href="Isa_25.html">25</a> <a href="Isa_26.html">26</a> <b>27</b> <a href="Isa_28.html">28</a> <a href="Isa_29.html">29</a> ... <a href="Isa_66.html">66</a> </div><hr>
<h1>Isa 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সেই দিন সদাপ্রভু নিজের নিদারুন, বিশাল ও সতেজ তরোয়াল দিয়ে পালিয়ে যাওয়া সাপ লিবিয়াথনকে, হ্যাঁ, ব্যাঁকা সাপ লিবিয়াথনকে প্রতিফল দেবেন এবং সমুদ্রের বিশাল জলের প্রাণী নষ্ট করবেন।</div>
<div class="v" id="v2"><span class="vn">2</span> সেই দিন — এক আঙ্গুর ক্ষেত, তোমরা তার বিষয়ে গান কর।</div>
<div class="v" id="v3"><span class="vn">3</span> আমি সদাপ্রভু তার রক্ষক, আমি নিমিষে নিমিষে তাতে জল সেচন করব; কিছুতে যেন তার ক্ষতি না করে তার জন্য দিনরাত তা রক্ষা করব।</div>
<div class="v" id="v4"><span class="vn">4</span> আমার ক্রোধ নেই; আহা! কাঁটা ও কাঁটাঝোপগুলি যদি যুদ্ধে আমার বিরুদ্ধে হত! আমি সে সব আক্রমণ করে একেবারে পুড়িয়ে দিতাম।</div>
<div class="v" id="v5"><span class="vn">5</span> সে বরং আমার পরাক্রমের স্মরণ নিক, আমার সঙ্গে মিলন করুক, আমার সঙ্গে মিলনই করুক।</div>
<div class="v" id="v6"><span class="vn">6</span> আগামী দিনে যাকোব মূল বাঁধবে, ইস্রায়েল মুকুলিত হবে ও আনন্দিত হবে এবং তারা পৃথিবীকে ফলে পরিপূর্ণ করবে।</div>
<div class="v" id="v7"><span class="vn">7</span> তিনি ইস্রায়েলের প্রহারকে যেমন প্রহার করেছেন, সেরকম কি তাকেও প্রহার করলেন? কিম্বা তার দ্বারা নিহত লোকদের হত্যার মত সে কি মারা গেল?</div>
<div class="v" id="v8"><span class="vn">8</span> তুমি অন্য জায়গায় যাওয়ার সময়ে পরিমাণে তার সঙ্গে বিবাদ করলে; তিনি পূর্বের বায়ুর দিনে নিজে প্রবল বায়ু দ্বারা তাকে ঝেড়ে বাইরে করলেন।</div>
<div class="v" id="v9"><span class="vn">9</span> এই জন্য এটার দ্বারা যাকোবের অপরাধ মোচন হবে এবং এটা তার পাপ দূর করার সমস্ত ফল; সে চুনের ভাঙ্গা পাথরগুলির মত যজ্ঞবেদির সমস্ত পাথর ভাঙ্গবে, আশেরা মূর্তি ও সূর্য প্রতিমা সব আর উঠবে না।</div>
<div class="v" id="v10"><span class="vn">10</span> কারণ সূদৃঢ় শহর নির্জন, বাসভূমি মানুষহীন ও পরিত্যক্ত হয়েছে মরুভূমির মত; সেই জায়গায় গোবত্স চরবে ও শোবে এবং গাছের পাতা সব খাবে।</div>
<div class="v" id="v11"><span class="vn">11</span> সেখানকার ডালপালা শুকনো হলে ভাঙ্গা যাবে, স্ত্রীলোকেরা এসে তাতে আগুন দেবে। কারণ সেই জাতি নির্বোধ, সেই জন্য তার সৃষ্টিকর্তা তার প্রতি দয়া করবেন না, তার গঠনকর্তা তার প্রতি কৃপা করবেন না।</div>
<div class="v" id="v12"><span class="vn">12</span> সেই দিন সদাপ্রভু [ফরাৎ] নদীর স্রোত থেকে মিশরের স্রোত পর্যন্ত ফল পাড়বেন; এইভাবে, হে ইস্রায়েল সন্তানরা, তোমাদেরকে একে একে সংগ্রহ করা যাবে।</div>
<div class="v" id="v13"><span class="vn">13</span> আর সেই দিন এক বিশাল তূরী বাজবে; তাতে যারা অশূর দেশে নষ্ট ও মিশর দেশে তাড়িত হয়েছে, তারা আসবে এবং যিরুশালেমে পবিত্র পর্বতে সদাপ্রভুর কাছে নত করবে।</div>
</div>
<!-- PARSED ABOVE; EDITING MAY BREAK PARSER -->
</body></html>