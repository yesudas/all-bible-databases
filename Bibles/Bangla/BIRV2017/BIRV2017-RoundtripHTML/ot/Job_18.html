<html><head>
<meta http-equiv="Content-Type" content="text/html;charset=utf-8" />
<title>Job 18 &ndash; ইয়োবের বিবরণ। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 18);">
<div id="navbar"><a href="../index.html">বাংলা বাইবেল</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_16.html">16</a> <a href="Job_17.html">17</a> <b>18</b> <a href="Job_19.html">19</a> <a href="Job_20.html">20</a> ... <a href="Job_42.html">42</a> </div><hr>
<h1>Job 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিলদদের দ্বিতীয় বক্তৃতা।</h2><span class="vn">1</span> <span class="br-p"><br><br></span>তারপর শুহীয় বিলদদ উত্তর দিলেন এবং বললেন,</div>
<div class="v" id="v2"><span class="vn">2</span> “তোমার কথা শেষ কর! বিবেচনা কর এবং পরে আমরা কথা বলব।</div>
<div class="v" id="v3"><span class="vn">3</span> কেন আমরা পশুর মত গণ্য হচ্ছি; কেন আমরা তোমার চোখে বোকার মত হয়েছি?</div>
<div class="v" id="v4"><span class="vn">4</span> তুমি তোমার রাগে নিজেকে বিদীর্ণ করেছ, তোমার জন্য কি পৃথিবীকে ত্যাগ করা হবে অথবা পাথরকে কি তাদের জায়গা থেকে সরিয়ে দেওয়া হবে?</div>
<div class="v" id="v5"><span class="vn">5</span> সত্যি, পাপীদের আলো নেভান হবে; তার আগুনের শিখা উজ্জ্বল হবে না।</div>
<div class="v" id="v6"><span class="vn">6</span> তার তাঁবুতে আলো অন্ধকার হবে; তার উপরের প্রদীপ নিভে যাবে।</div>
<div class="v" id="v7"><span class="vn">7</span> তার পায়ের শক্তি কমান হবে; তার নিজের পরিকল্পনা তাকে ফেলে দেবে।</div>
<div class="v" id="v8"><span class="vn">8</span> কারণ তার নিজের পায়ের দ্বারাই সে জালে পড়বে; সে ফাঁদের মধ্যে দিয়ে হাঁটবে।</div>
<div class="v" id="v9"><span class="vn">9</span> ফাঁদ গোড়ালি ধরে তাকে নিয়ে যাবে; ফাঁদ তাকে চেপে ধরবে।</div>
<div class="v" id="v10"><span class="vn">10</span> একটি ফাঁদ তার জন্য মাটিতে লুকান আছে এবং তার জন্য রাস্তায় একটা ফাঁদ আছে।</div>
<div class="v" id="v11"><span class="vn">11</span> আতঙ্ক চারিদিক দিয়ে তাকে ভয় দেখাবে; তারা প্রতি পদে তাকে তাড়া করবে।</div>
<div class="v" id="v12"><span class="vn">12</span> তার শক্তি ক্ষুদায় দুর্বল হয় এবং বিপদ তার পাশে তৈরী থাকবে।</div>
<div class="v" id="v13"><span class="vn">13</span> তার শরীরের অংশ খেয়ে ফেলবে; সত্যি, মৃত্যুর প্রথম সন্তান তার শরীরের অংশ খেয়ে ফেলবে।</div>
<div class="v" id="v14"><span class="vn">14</span> সে তার তাঁবু থেকে উচ্ছিন্ন হবে, তার বাড়ি যাতে সে এখন আস্থা রাখে; তাকে মৃত্যুর কাছে নিয়ে আসা হবে, আতঙ্কের রাজার কাছে নিয়ে আসা হবে।</div>
<div class="v" id="v15"><span class="vn">15</span> লোকেরা তার নিজের ইচ্ছায় তার তাঁবুতে বাস করবে না, তারপর তারা দেখবে যে তাদের ঘরে গন্ধক ছড়ানো হয়েছে।</div>
<div class="v" id="v16"><span class="vn">16</span> নিচে তার মূল শুকিয়ে যাবে; উপরে তার শাখা কেটে ফেলা হবে।</div>
<div class="v" id="v17"><span class="vn">17</span> পৃথিবী থেকে তার স্মৃতি ধ্বংস হয়ে যাবে; রাস্তায় তার কোন নাম থাকবে না।</div>
<div class="v" id="v18"><span class="vn">18</span> সে আলো থকে অন্ধকারে চালিত হবে এবং সংসার থেকে তাড়িয়ে দেওয়া হবে।</div>
<div class="v" id="v19"><span class="vn">19</span> তার লোকেদের মধ্যে তার কোন ছেলে বা নাতি থাকবে না, না এমন কোন আত্মীয় থাকবে যেখানে সে ছিল।</div>
<div class="v" id="v20"><span class="vn">20</span> সেই দিনে তাদের যা হবে তা দেখে যারা পশ্চিমে বাস করে তারা আতঙ্কিত হবে; যারা পূর্বে বাস করে তার এতে ভয় পাবে।</div>
<div class="v" id="v21"><span class="vn">21</span> অবশ্যই অধার্মিকদের ঘর এরকম, যারা ঈশ্বরকে জানে না তাদের ঘর এরকম।”</div>
</div>
<!-- PARSED ABOVE; EDITING MAY BREAK PARSER -->
</body></html>