<html><head>
<meta http-equiv="Content-Type" content="text/html;charset=utf-8" />
<title>Job 21 &ndash; ইয়োবের বিবরণ। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 21);">
<div id="navbar"><a href="../index.html">বাংলা বাইবেল</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_19.html">19</a> <a href="Job_20.html">20</a> <b>21</b> <a href="Job_22.html">22</a> <a href="Job_23.html">23</a> ... <a href="Job_42.html">42</a> </div><hr>
<h1>Job 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর।</h2><span class="vn">1</span> <span class="br-p"><br><br></span>তারপর ইয়োব উত্তর করলেন এবং বললেন,</div>
<div class="v" id="v2"><span class="vn">2</span> “আমার কথা মনোযোগ দিয়ে শোন এবং এটাই তোমাদের সান্ত্বনা হোক।</div>
<div class="v" id="v3"><span class="vn">3</span> আমার প্রতি ধৈয্য ধর এবং আমিও কথা বলব; আমার কথা বলার পরে, আমার ওপর বিদ্রূপ কর।</div>
<div class="v" id="v4"><span class="vn">4</span> আমার জন্য, আমার অভিযোগ কি কোন মানুষের কাছে? কেন আমি ধৈয্যহীন হব না?</div>
<div class="v" id="v5"><span class="vn">5</span> আমার দিকে তাকাও এবং অবাক হবে এবং তোমাদের মুখের ওপর হাত দাও।</div>
<div class="v" id="v6"><span class="vn">6</span> যখন আমি আমার কষ্টের বিষয়ে চিন্তা করি, আমি সমস্যায় পড়ি এবং আমার মাংস আতঙ্কিত হয়।</div>
<div class="v" id="v7"><span class="vn">7</span> কেন পাপীরা বেঁচে থাকে, বৃদ্ধ হয় এবং পরাক্রমের শক্তিতে বৃদ্ধি পায়?</div>
<div class="v" id="v8"><span class="vn">8</span> তাদের বংশধাররা তাদের চোখের সামনে তাদের সঙ্গে প্রতিষ্ঠিত হচ্ছে এবং তাদের সন্তানসন্ততিরা তাদের চোখের সামনে প্রতিষ্ঠিত হচ্ছে।</div>
<div class="v" id="v9"><span class="vn">9</span> তাদের বাড়িঘর ভয় থেকে নিরাপদ; না তাদের ওপর ঈশ্বরের লাঠি আছে।</div>
<div class="v" id="v10"><span class="vn">10</span> তাদের ষাঁড় বংশবৃদ্ধি করে; তা এটা করতে ব্যর্থ হয় না; তাদের গরু বাচ্চা জন্ম দেয় এবং গাভীন তার বাছুর হারায় না।</div>
<div class="v" id="v11"><span class="vn">11</span> তারা তাদের বাচ্চাদের পালের মত বাইরে পাঠায় এবং তাদের শিশুরা নাচে।</div>
<div class="v" id="v12"><span class="vn">12</span> তারা তবলা ও বিনে গান করে এবং বাঁশির সুরে আনন্দ করে।</div>
<div class="v" id="v13"><span class="vn">13</span> তারা সৌভাগ্যে তাদের জীবন যাপন করে এবং তারা নিঃশব্দে পাতালে নেমে যায়।</div>
<div class="v" id="v14"><span class="vn">14</span> তারা ঈশ্বরকে বলে, ‘আমাদের থেকে চলে যাও কারণ আমরা তোমার পথ জানতে চাই না।</div>
<div class="v" id="v15"><span class="vn">15</span> সর্বশক্তিমান কে যে আমাদের তাঁর উপাসনা করা উচিত? যদি আমরা তাঁর কাছে প্রার্থনা করি তাহলে আমাদের কি লাভ হবে?’</div>
<div class="v" id="v16"><span class="vn">16</span> দেখ, তাদের উন্নতি কি তাদের হাতেই নেই? পাপীদের পরামর্শ আমার থেকে দূরে।</div>
<div class="v" id="v17"><span class="vn">17</span> কতবার পাপীদের প্রদীপ নেভান হয় অথবা কতবার যে তাদের ওপর বিপদ আসে? কতবার এটা ঘটেছে যে ঈশ্বর তাঁর ক্রোধে তাদের কষ্ট ভাগ করেছেন?</div>
<div class="v" id="v18"><span class="vn">18</span> কতবার তারা বাতাসের সামনে শুকনো নাড়ার মত হয় অথবা তুষের মত হয় যে ঝড় উড়িয়ে নিয়ে যায়?</div>
<div class="v" id="v19"><span class="vn">19</span> তোমরা বল, ‘ঈশ্বর একজনের অপরাধের দায় তার সন্তানদের জন্য রাখেছেন;’ তাকে নিজেকেই এটা ভোগ করতে দাও, যাতে সে জানতে পারে তার অপরাধ।</div>
<div class="v" id="v20"><span class="vn">20</span> তার চোখ তার নিজের ধ্বংস দেখুক এবং তাকে সর্বশক্তিমানের ক্রোধ পান করেতে দাও।</div>
<div class="v" id="v21"><span class="vn">21</span> যখন তার মাসের সংখ্যা অর্ধেক করা হয়েছে, তখন কি কারণে সে তার পরিবারের বিষয়ে চিন্তা করে?</div>
<div class="v" id="v22"><span class="vn">22</span> কেউ কি ঈশ্বরকে জ্ঞানের শিক্ষা দিতে পারে, যেহেতু যারা উচ্চ তিনি তাদেরও বিচার করেন?</div>
<div class="v" id="v23"><span class="vn">23</span> একজন মানুষ তার পূর্ণ শক্তিতে মারা যায়, একেবারে শান্তিতে এবং আরামে।</div>
<div class="v" id="v24"><span class="vn">24</span> তার ভান্ডার সকল দুধে পূর্ণ এবং তার হাড়ের মজ্জা সতেজ।</div>
<div class="v" id="v25"><span class="vn">25</span> আরেকজন মানুষ প্রাণের তিক্ততায় মরে, যে কখনও ভাল কিছুর অভিজ্ঞতা করে নি।</div>
<div class="v" id="v26"><span class="vn">26</span> তারা সমানভাবে ধূলোয় শুয়ে পরবে; তাদের দুজনকেই পোকায় ঢাকে।</div>
<div class="v" id="v27"><span class="vn">27</span> দেখ, আমি জানি তোমার চিন্তা এবং সেই পথ যাতে তোমরা আমার খারাপ চাও।</div>
<div class="v" id="v28"><span class="vn">28</span> কারণ তোমরা বল, ‘রাজকুমারের বাড়ি এখন কোথায়? সেই তাঁবু কোথায় যাতে একসময় পাপীরা বাস করত?’</div>
<div class="v" id="v29"><span class="vn">29</span> তোমরা কি কখন পথিকদের জিজ্ঞাসা কর নি? তোমরা কি জান না সেই প্রমাণ তারা দিতে পারে,</div>
<div class="v" id="v30"><span class="vn">30</span> দুষ্টকে ধ্বংসের দিন পর্যন্ত রাখা হয় এবং যাতে সে ক্রোধের দিনের থেকে রক্ষা পায়?</div>
<div class="v" id="v31"><span class="vn">31</span> দুষ্টের সামনে কে তার পথের জন্য তাকে দোষী করবে? সে যা করেছে তার জন্য কে তাকে প্রতিফল দেবে?</div>
<div class="v" id="v32"><span class="vn">32</span> তবুও সে কবরে জন্ম নেবে; লোকেরা তার কবরের ওপর লক্ষ রাখবে।</div>
<div class="v" id="v33"><span class="vn">33</span> উপত্যকার মাটি তার কাছে মিষ্টি লাগবে; সমস্ত লোক তাকে অনুসরণ করবে, তার আগে অসংখ্য মানুষ যেমন সেখানে ছিল।</div>
<div class="v" id="v34"><span class="vn">34</span> নিরর্থক কোথায় তোমরা কেমন করে আমায় সান্ত্বনা দেবে, যেহেতু তোমাদের উত্তরে কিছুই নেই কিন্তু মিথ্যা রয়েছে?”</div>
</div>
<!-- PARSED ABOVE; EDITING MAY BREAK PARSER -->
</body></html>