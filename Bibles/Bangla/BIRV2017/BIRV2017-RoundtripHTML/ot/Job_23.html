<html><head>
<meta http-equiv="Content-Type" content="text/html;charset=utf-8" />
<title>Job 23 &ndash; ইয়োবের বিবরণ। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 23);">
<div id="navbar"><a href="../index.html">বাংলা বাইবেল</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_21.html">21</a> <a href="Job_22.html">22</a> <b>23</b> <a href="Job_24.html">24</a> <a href="Job_25.html">25</a> ... <a href="Job_42.html">42</a> </div><hr>
<h1>Job 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর।</h2><span class="vn">1</span> <span class="br-p"><br><br></span>তখন ইয়োব উত্তর দিলেন এবং বললেন,</div>
<div class="v" id="v2"><span class="vn">2</span> এমনকি আজও আমার অভিযোগ তিক্ত; আমার আর্তনাদের চেয়ে আমার যন্ত্রণা অনেক বেশি।</div>
<div class="v" id="v3"><span class="vn">3</span> আহা, যদি আমি জানতাম কোথায় আমি তাঁকে পেতে পারি! আহা, আমি যদি তাঁর গৃহে যেতে পারি!</div>
<div class="v" id="v4"><span class="vn">4</span> আমি আমার অভিযোগ তাঁর সামনে সাজিয়ে রাখব এবং তর্কবিতর্কে আমার মুখ পূর্ণ রাখব।</div>
<div class="v" id="v5"><span class="vn">5</span> তিনি আমায় যা উত্তর দেবেন তা আমি জানব এবং যা তিনি আমায় বলবেন বুঝতে পারব।</div>
<div class="v" id="v6"><span class="vn">6</span> তাঁর মহা শক্তিতে কি তিনি আমার বিরুদ্ধে তর্কবিতর্ক করবেন? না, তিনি আমার প্রতি মনোযোগ দেবেন।</div>
<div class="v" id="v7"><span class="vn">7</span> সেখানে সরল লোক হয়ত তাঁর সঙ্গে বিচার করতে পারে। এইভাবে আমি হয়ত আমার বিচারকের থেকে চিরকালের মত মুক্তি পেতে পারি।</div>
<div class="v" id="v8"><span class="vn">8</span> দেখ, আমি সামনে যাই, কিন্তু তিনি সেখানে নেই — এবং পিছনে যাই, কিন্তু আমি তাঁকে দেখতে পাই না —</div>
<div class="v" id="v9"><span class="vn">9</span> বামদিকে, যেখানে তিনি কাজ করেন, কিন্তু আমি তাঁকে দেখতে পাই না — এবং ডানদিকে, যেখানে তিনি নিজেকে লুকিয়েছেন যাতে আমি তাঁকে দেখতে না পাই।</div>
<div class="v" id="v10"><span class="vn">10</span> কিন্তু তিনি জানেন আমি কোন পথ নিয়েছি; যখন তিনি আমায় পরীক্ষা করবেন, আমি সোনার মত বার হয়ে আসব।</div>
<div class="v" id="v11"><span class="vn">11</span> আমার পা তাঁর পায়ের চিহ্ন ধরে চলে; আমি তাঁর পথ ধরে রেখেছি এবং তার থেকে অন্য কোনদিকে ফিরি না।</div>
<div class="v" id="v12"><span class="vn">12</span> তাঁর ঠোঁটের আদেশ থেকে আমি ফিরে যাই নি; তাঁর মুখের কথা আমি আমার হৃদয়ে সঞ্চয় করে রেখেছি, আমার প্রয়োজনীয় বিষয়েরও অধিক।</div>
<div class="v" id="v13"><span class="vn">13</span> কিন্তু তিনি অপরিবর্তনীয়; কে তাঁকে পরিবর্তন করতে পারে? তাঁর প্রাণ যা চায়, তিনি তাই করেন।</div>
<div class="v" id="v14"><span class="vn">14</span> কারণ তিনি তা সফল করবেন যা আমার জন্য নিরূপিত করেছেন; এবং এরকম অনেক কিছু তাঁর মনে আছে।</div>
<div class="v" id="v15"><span class="vn">15</span> এইজন্য, আমি তাঁর উপস্থিতিতে আতঙ্কিত হই; যখন আমি তাঁর বিষয়ে ভাবি, আমি তাঁকে ভয় করি।</div>
<div class="v" id="v16"><span class="vn">16</span> কারণ ঈশ্বর আমার হৃদয় দুর্বল করে বানিয়েছে; সর্বশক্তিমান আমায় আতঙ্কিত করেছেন।</div>
<div class="v" id="v17"><span class="vn">17</span> এমন নয় যে আমি অন্ধকারের দ্বারা নীরব হয়ে আছি, না ঘন অন্ধকার আমার মুখ ঢেকে দিয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>