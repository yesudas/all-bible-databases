<html><head>
<meta http-equiv="Content-Type" content="text/html;charset=utf-8" />
<title>Josh 19 &ndash; যিহোশূয়ের বই &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 19);">
<div id="navbar"><a href="../index.html">বাংলা বাইবেল</a> &ndash; <b>যিহোশূয়ের বই</b> &ndash; <a href="Josh_1.html">1</a> ... <a href="Josh_17.html">17</a> <a href="Josh_18.html">18</a> <b>19</b> <a href="Josh_20.html">20</a> <a href="Josh_21.html">21</a> ... <a href="Josh_24.html">24</a> </div><hr>
<h1>Josh 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর গুলিবাঁট অনুযায়ী দ্বিতীয় অংশ শিমিয়োনের নামে, নিজের নিজের গোষ্ঠী অনুসারে শিমিয়োন-সন্তানদের বংশের নামে উঠল; তাদের অধিকার যিহূদা-সন্তানদের অধিকারের মধ্যে হল।</div>
<div class="v" id="v2"><span class="vn">2</span> তাদের অধিকার হল বের-শেবা, (বা শেবা)। মোলাদা,</div>
<div class="v" id="v3"><span class="vn">3</span> হৎসর-শূয়াল, বালা, এৎসম,</div>
<div class="v" id="v4"><span class="vn">4</span> ইল্‌তোলদ, বথুল, হর্মা,</div>
<div class="v" id="v5"><span class="vn">5</span> সিক্লগ, বৈৎ-মর্কাবোৎ, হৎসর-সুষা,</div>
<div class="v" id="v6"><span class="vn">6</span> বৈৎ-লবায়োৎ ও শারূহণ; তাদের গ্রামের সঙ্গে তেরটি নগর।</div>
<div class="v" id="v7"><span class="vn">7</span> ঐন, রিম্মোণ, এথর ও আশন; তাদের গ্রামের সঙ্গে চারটি নগর।</div>
<div class="v" id="v8"><span class="vn">8</span> আর বালৎ-বের, [অর্থাৎ] দক্ষিণ দেশের রামা পর্যন্ত সেই সমস্ত নগরের চারিদিকের সমস্ত গ্রাম। নিজের নিজের গোষ্ঠী অনুসারে শিমিয়োন-সন্তানদের বংশের এই অধিকার।</div>
<div class="v" id="v9"><span class="vn">9</span> শিমিয়োন-সন্তানদের অধিকার যিহূদা-সন্তানদের অধিকারের এক ভাগ ছিল, কারণ যিহূদা-সন্তানদের অংশ তাদের প্রয়োজনের অপেক্ষা বেশি ছিল; অতএব শিমিয়োন-সন্তানদের তাদের অধিকারের মধ্যে অধিকার পেল।</div>
<div class="v" id="v10"><span class="vn">10</span> পরে গুলিবাঁট অনুযায়ী তৃতীয় অংশ নিজের নিজের গোষ্ঠী অনুসারে সবূলূন- সন্তানদের নামে উঠল; সারীদ পর্যন্ত তাদের অধিকারের সীমা হল।</div>
<div class="v" id="v11"><span class="vn">11</span> তাদের সীমা পশ্চিম দিকে অর্থাৎ মারালায় উঠে গেল এবং দব্বেশৎ পর্যন্ত গেল, যক্নিয়ামের সামনে স্রোত পর্যন্ত গেল।</div>
<div class="v" id="v12"><span class="vn">12</span> আর সারীদ হতে পূর্ব দিকে, সূর্য্য উদয়ের দিকে, ফিরে কিশ্‌লোৎ-তাবোরের সীমা পর্যন্ত গেল; পরে দাবরৎ পর্যন্ত বের হয়ে যাফিয়ে উঠে গেল।</div>
<div class="v" id="v13"><span class="vn">13</span> আর সেই জায়গা থেকে পূর্ব দিকে, সূর্য্য উদয়ের দিকে, হয়ে গাৎ-হেফর দিয়ে এৎ-কাৎসীন পর্যন্ত গেল এবং নেয়ের দিকে বিস্তৃত রিম্মোণে গেল।</div>
<div class="v" id="v14"><span class="vn">14</span> আর ঐ সীমা হন্নাথোনের উত্তর দিকে তা বেষ্টন করল, আর যিপ্তহেল উপত্যকা পর্যন্ত গেল।</div>
<div class="v" id="v15"><span class="vn">15</span> আর কটৎ, নহলাল, শিম্রোণ, যিদালা ও বৈৎলেহম; তাদের গ্রামের সঙ্গে বারটি নগর।</div>
<div class="v" id="v16"><span class="vn">16</span> নিজের নিজের গোষ্ঠী অনুসারে সবূলূন-সন্তানদের এই অধিকার; তাদের গ্রামের সঙ্গে এই সব নগরগুলি।</div>
<div class="v" id="v17"><span class="vn">17</span> পরে গুলিবাঁট অনুযায়ী চতুর্থ অংশ ইষাখরের নামে, নিজের নিজের গোষ্ঠী অনুসারে ইষাখর-সন্তানদের নামে উঠল।</div>
<div class="v" id="v18"><span class="vn">18</span> যিষ্রিয়েল, কসুল্লোৎ, শূনেম,</div>
<div class="v" id="v19"><span class="vn">19</span> হফারয়িম, শীয়োন, অনহরৎ,</div>
<div class="v" id="v20"><span class="vn">20</span> রব্বীৎ, কিশিয়োন, এবস,</div>
<div class="v" id="v21"><span class="vn">21</span> রেমৎ, ঐন্‌-গন্নীম, ঐন্‌-হদ্দা ও বৈৎ-পৎসেস তাদের অধিকার হল।</div>
<div class="v" id="v22"><span class="vn">22</span> আর সেই সীমা তাবোর, শহৎসূমা ও বৈৎ-শেমশ পর্যন্ত গেল, আর যর্দন তাদের সীমার প্রান্ত হল; তাদের গ্রামের সঙ্গে ষোলটি নগর।</div>
<div class="v" id="v23"><span class="vn">23</span> নিজের নিজের গোষ্ঠী অনুসারে ইষাখর-সন্তানদের বংশের এই অধিকার; তাদের গ্রামের সঙ্গে এই সব নগরগুলি।</div>
<div class="v" id="v24"><span class="vn">24</span> পরে গুলিবাঁট অনুযায়ী পঞ্চম অংশ নিজের নিজের গোষ্ঠী অনুসারে আশের-সন্তানদের নামে উঠল।</div>
<div class="v" id="v25"><span class="vn">25</span> তাদের সীমা হিল্‌কৎ, হলী, বেটন, অক্‌ষফ,</div>
<div class="v" id="v26"><span class="vn">26</span> অলম্মেলক, অমাদ, মিশাল এবং পশ্চিমদিকে কর্মিল ও শীহোর-লিব্‌নৎ পর্যন্ত গেল।</div>
<div class="v" id="v27"><span class="vn">27</span> আর সূর্য্যোদয় দিকে বৈৎ-দাগোনের অভিমুখে ঘুরে সবূলূন ও উত্তরদিকে ষিপ্তহেল উপত্যকা, বৈৎ-এমক ও ন্যীয়েল পর্যন্ত গেল, পরে বাঁ দিকে কাবূলে</div>
<div class="v" id="v28"><span class="vn">28</span> এবং এব্রোণে, রহোবে, হম্মোনে ও কান্নাতে এবং মহাসীদোন পর্যন্ত গেল।</div>
<div class="v" id="v29"><span class="vn">29</span> পরে সে সীমা ঘুরে রামায় ও প্রাচীর বেষ্টিত সোর নগরে গেল, পরে সে সীমা ঘুরে হোষাতে গেল এবং অকষীয় প্রদেশের সমুদ্রতীরে,</div>
<div class="v" id="v30"><span class="vn">30</span> আর উম্মা, অফেক ও রহোব তার প্রান্ত হল; তাদের গ্রামগুলির সঙ্গে বাইশটি নগর।</div>
<div class="v" id="v31"><span class="vn">31</span> নিজের নিজের গোষ্ঠী অনুসারে আশের-সন্তানদের বংশের এই অধিকার; তাদের গ্রামের সঙ্গে এই সব নগরগুলি।</div>
<div class="v" id="v32"><span class="vn">32</span> পরে গুলিবাঁট অনুযায়ী ষষ্ঠ অংশ নপ্তালি-সন্তানদের নামে, নিজের নিজের গোষ্ঠী অনুসারে নপ্তালি-সন্তানদের নামে উঠল।</div>
<div class="v" id="v33"><span class="vn">33</span> তাদের সীমা হেলফ অবধি, সানন্নীমের অলোন বৃক্ষ পর্যন্ত, অদামী-নেকব ও যব্‌নিয়েল দিয়ে লক্কুম পর্যন্ত গেল ও তার শেষভাগ যর্দনে ছিল।</div>
<div class="v" id="v34"><span class="vn">34</span> আর ঐ সীমা পশ্চিম দিকে ফিরে অস্‌নোৎ-তাবোর পর্যন্ত গেল এবং সেখান দিয়ে হুক্কোক পর্যন্ত গেল; আর দক্ষিণে সবূলূন পর্যন্ত ও পশ্চিমে আশের পর্যন্ত ও সূর্য্য উদয়ের দিকে যর্দনের কাছে যিহূদা পর্যন্ত গেল।</div>
<div class="v" id="v35"><span class="vn">35</span> আর দেওয়ালে ঘেরা নগর সিদ্দীম, সের, হম্মৎ, রক্কৎ, কিন্নেরৎ,</div>
<div class="v" id="v36"><span class="vn">36</span> অদামা, রামা, হাৎসোর,</div>
<div class="v" id="v37"><span class="vn">37</span> কেদশ, ইদ্রিয়ী, ঐন্‌-হাৎসোর,</div>
<div class="v" id="v38"><span class="vn">38</span> যিরোণ, মিগদল-এল, হোরেম, বৈৎ-অনাৎ ও বৈৎ-শেমশ; তাদের গ্রামের সঙ্গে ঊনিশটি নগর।</div>
<div class="v" id="v39"><span class="vn">39</span> নিজের নিজের গোষ্ঠী অনুসারে নপ্তালি-সন্তানদের বংশের এই অধিকার; তাদের গ্রামের সঙ্গে এই সব নগরগুলি।</div>
<div class="v" id="v40"><span class="vn">40</span> পরে গুলিবাঁট অনুযায়ী সপ্তম অংশ নিজের নিজের গোষ্ঠী অনুসারে দান-সন্তানদের নামে উঠল।</div>
<div class="v" id="v41"><span class="vn">41</span> তাদের অধিকারের সীমা সরা, ইষ্টায়োল, ঈর-শেমশ,</div>
<div class="v" id="v42"><span class="vn">42</span> শালবীন, অয়ালোন, যিৎলা,</div>
<div class="v" id="v43"><span class="vn">43</span> এলোন, তিম্না, ইক্রোণ,</div>
<div class="v" id="v44"><span class="vn">44</span> ইল্‌তকী, গিব্বথোন, বালৎ,</div>
<div class="v" id="v45"><span class="vn">45</span> যিহূদ, বনে-বরক, গাৎ-রিম্মোণ,</div>
<div class="v" id="v46"><span class="vn">46</span> মেয়র্কোন, রক্কোন ও যাফোর সামনের অঞ্চল।</div>
<div class="v" id="v47"><span class="vn">47</span> আর দান-সন্তানদের সীমা সেই সমস্ত স্থান অতিক্রম করল; কারণ দান-সন্তানেরা লেশম নগরের বিরুদ্ধে গিয়ে যুদ্ধ করল এবং তা অধিকার করে তরোয়াল দিয়ে আক্রমণ করল এবং অধিকারের সঙ্গে তার মধ্যে বাস করল এবং নিজেদের পূর্বপুরুষ দানের নাম অনুসারে লেশমের নাম দান রাখল।</div>
<div class="v" id="v48"><span class="vn">48</span> নিজের নিজের গোষ্ঠী অনুসারে দান-সন্তানদের বংশের এই অধিকার; তাদের গ্রামের সঙ্গে এই সব নগরগুলি।</div>
<div class="v" id="v49"><span class="vn">49</span> এইভাবে নিজের নিজের সীমা অনুসারে অধিকারের জন্য তারা দেশ বিভাগের কাজ শেষ করল; আর ইস্রায়েল-সন্তানরা তাদের মধ্যে নূনের পুত্র যিহোশূয়কে এক অধিকার দিল।</div>
<div class="v" id="v50"><span class="vn">50</span> তারা সদাপ্রভুর বাক্য অনুসারে তিনি যে নগর চেয়েছিলেন অর্থাৎ পাহাড়ি অঞ্চল ইফ্রয়িম প্রদেশে তিম্নৎ-সেরহ তাঁকে দিল; তাতে তিনি ঐ নগর নির্মাণ করে সেখানে বাস করলেন।</div>
<div class="v" id="v51"><span class="vn">51</span> এই সমস্ত অধিকার ইলীয়াসর যাজক, নূনের পুত্র যিহোশূয় ও ইস্রায়েল-সন্তানদের বংশের সমস্ত পিতৃকুলপতিদের শীলোতে সদাপ্রভুর সামনে সমাগম-তাঁবুর দরজার কাছে গুলিবাঁটের মাধ্যমে দিলেন। এইভাবে তাঁরা দেশ ভাগের কাজ শেষ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>