<html><head>
<meta http-equiv="Content-Type" content="text/html;charset=utf-8" />
<title>Lam 3 &ndash; যিরমিয়ের বিলাপ। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 3);">
<div id="navbar"><a href="../index.html">বাংলা বাইবেল</a> &ndash; <b>যিরমিয়ের বিলাপ।</b> &ndash; <a href="Lam_1.html">1</a> <a href="Lam_2.html">2</a> <b>3</b> <a href="Lam_4.html">4</a> <a href="Lam_5.html">5</a> </div><hr>
<h1>Lam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ভক্তের দুঃখ ও বিশ্বাস।</h2><span class="vn">1</span> <span class="br-p"><br><br></span>আমি সেই লোক, যে সদাপ্রভুর ক্রোধের দণ্ডের মাধ্যমে দুঃখ দেখেছে।</div>
<div class="v" id="v2"><span class="vn">2</span> তিনি আমাকে চালিয়েছেন এবং আমাকে আলোর বদলে অন্ধকারে হাঁটিয়েছেন।</div>
<div class="v" id="v3"><span class="vn">3</span> অবশ্যই তিনি আমার বিরুদ্ধে ফিরে গেছেন; তিনি তাঁর হাত আমার বিরুদ্ধে সারা দিন ধরে ফিরিয়ে নেন।</div>
<div class="v" id="v4"><span class="vn">4</span> তিনি আমার মাংস ও আমার চামড়া ক্ষয়প্রাপ্ত করেছেন; তিনি আমার হাড়গুলি ভেঙ্গে দিয়েছেন।</div>
<div class="v" id="v5"><span class="vn">5</span> তিনি আমাকে অবরোধ করেছেন এবং আমাকে তিক্ততা ও কঠিন পরিশ্রমের মাধ্যমে ঘিরে রেখেছেন;</div>
<div class="v" id="v6"><span class="vn">6</span> তিনি আমাকে অন্ধকার জায়গায় বাস করিয়েছেন, দীর্ঘ দিনের মৃতদের মতো করেছেন।</div>
<div class="v" id="v7"><span class="vn">7</span> তিনি আমার চারিদিকে দেওয়াল তুলে দিয়েছেন, যাতে আমি পালাতে না পারি; তিনি আমার শিকল ভারী করে দিয়েছেন।</div>
<div class="v" id="v8"><span class="vn">8</span> যখন আমি কাঁদি এবং সাহায্যের জন্যে চিত্কার করি, তিনি আমার প্রার্থনা শোনেন না।</div>
<div class="v" id="v9"><span class="vn">9</span> তিনি ক্ষোদিত পাথরের দেওয়াল তুলে আমার রাস্তা আঁটকে দিয়েছেন, তিনি সব পথ বাঁকা করেছেন।</div>
<div class="v" id="v10"><span class="vn">10</span> তিনি আমার কাছে ওৎ পেতে থাকা ভাল্লুকের মতো, একটা লুকিয়ে থাকা সিংহের মতো।</div>
<div class="v" id="v11"><span class="vn">11</span> তিনি আমার পথকে অন্য দিকে ঘুরিয়েছেন, তিনি আমাকে টুকরো টুকরো করেছেন এবং আমাকে নিঃসঙ্গ করেছেন।</div>
<div class="v" id="v12"><span class="vn">12</span> তিনি তাঁর ধনুকে টান দিয়েছেন এবং আমাকে তীরের লক্ষ্য হিসাবে চিহ্নিত করেছেন।</div>
<div class="v" id="v13"><span class="vn">13</span> তিনি তাঁর তূণের তীর আমার হৃদয়ে বিদ্ধ করিয়েছেন।</div>
<div class="v" id="v14"><span class="vn">14</span> আমি আমার সব লোকদের কাছে হাস্যকর ও দিনের পর দিন তাদের উপহাসের গানের বিষয় হয়েছি।</div>
<div class="v" id="v15"><span class="vn">15</span> তিনি তিক্ততায় আমাকে ভরে দিয়েছেন এবং তেতো রস পান করতে বাধ্য করেছেন।</div>
<div class="v" id="v16"><span class="vn">16</span> তিনি কাঁকর দিয়ে আমার দাঁত ভেঙ্গে দিয়েছেন, তিনি আমাকে ছাইয়ের মধ্যে ঠেলে দিয়েছেন।</div>
<div class="v" id="v17"><span class="vn">17</span> তুমি আমার জীবন থেকে শান্তি সরিয়ে নিয়েছ; আনন্দ আমি ভুলে গিয়েছি।</div>
<div class="v" id="v18"><span class="vn">18</span> তাই আমি বললাম, “আমার শক্তি ও সদাপ্রভুতে আমার আশা নষ্ট হয়েছে।”</div>
<div class="v" id="v19"><span class="vn">19</span> মনে কর আমার দুঃখ ও আমার বিপথে যাওয়া, তেতো রস এবং বিষ।</div>
<div class="v" id="v20"><span class="vn">20</span> আমি অবশ্যই তা মনে রাখছি এবং আমি নিজের কাছে নত হচ্ছি।</div>
<div class="v" id="v21"><span class="vn">21</span> কিন্তু আমি আবার মনে করি; তাই আমার আশা আছে।</div>
<div class="v" id="v22"><span class="vn">22</span> সদাপ্রভুর দয়ার জন্য আমরা নষ্ট হয়নি; কারণ তাঁর দয়া শেষ হয়নি।</div>
<div class="v" id="v23"><span class="vn">23</span> প্রতি সকালে সেগুলি নতুন! তোমার বিশ্বস্ততা মহান।</div>
<div class="v" id="v24"><span class="vn">24</span> আমার প্রাণ বলে, “সদাপ্রভুই আমার অধিকার,” তাই আমি তাঁর উপর আশা করব।</div>
<div class="v" id="v25"><span class="vn">25</span> সদাপ্রভু তার জন্যই ভালো যে তার অপেক্ষা করে, সেই জীবনের পক্ষে যা তাকে খোঁজে।</div>
<div class="v" id="v26"><span class="vn">26</span> সদাপ্রভুর পরিত্রাণের জন্য নীরবে অপেক্ষা করাই ভালো।</div>
<div class="v" id="v27"><span class="vn">27</span> একজন মানুষের পক্ষে যৌবনকালে যোঁয়ালি বহন করা ভালো।</div>
<div class="v" id="v28"><span class="vn">28</span> তাকে একা ও নীরবে বসতে দাও, কারণ সদাপ্রভু তার ওপরে যোঁয়ালি চাপিয়েছেন।</div>
<div class="v" id="v29"><span class="vn">29</span> সে ধূলোতে মুখ দিক, তবে হয়তো আশা হলেও হতে পারে।</div>
<div class="v" id="v30"><span class="vn">30</span> যে তাকে মারছে তার কাছে গাল পেতে দিক। তাকে অপমানে পরিপূর্ণ হতে দাও।</div>
<div class="v" id="v31"><span class="vn">31</span> কারণ প্রভু চিরকালের জন্য তাকে ত্যাগ করবেন না!</div>
<div class="v" id="v32"><span class="vn">32</span> যদিও দুঃখ দেন, তবুও নিজের মহান দয়া অনুসারে করুণা করবেন।</div>
<div class="v" id="v33"><span class="vn">33</span> কারণ তিনি হৃদয়ের সঙ্গে দুঃখ দেন না, মানুষের সন্তানদের শোকার্ত করেন না।</div>
<div class="v" id="v34"><span class="vn">34</span> লোকে যে পৃথিবীর বন্দীদের সবাইকে পায়ের তলায় পিষে দেয়,</div>
<div class="v" id="v35"><span class="vn">35</span> সর্বশক্তিমানের সামনে মানুষের প্রতি অন্যায় করে,</div>
<div class="v" id="v36"><span class="vn">36</span> একজন লোক তার অন্যায় চেপে রাখে, তা সদাপ্রভু কি দেখতে পান না?</div>
<div class="v" id="v37"><span class="vn">37</span> প্রভু আদেশ না করলে কার কথা সফল হতে পারে?</div>
<div class="v" id="v38"><span class="vn">38</span> সর্বশক্তিমানের মুখ থেকে কি বিপদ ও ভালো বিষয় দুইই বের হয় না?</div>
<div class="v" id="v39"><span class="vn">39</span> যে কোনো জীবিত লোক তার পাপের শাস্তির জন্য কেমন করে অভিযোগ করতে পারে?</div>
<div class="v" id="v40"><span class="vn">40</span> এস, আমরা নিজের নিজের রাস্তা বিচার করি ও পরীক্ষা করি এবং সদাপ্রভুর কাছে ফিরে যাই।</div>
<div class="v" id="v41"><span class="vn">41</span> এস, হাতের সঙ্গে হৃদয়কে ও স্বর্গের নিবাসী ঈশ্বরের দিকে হাত উঠাই এবং প্রার্থনা করি:</div>
<div class="v" id="v42"><span class="vn">42</span> “আমরা তোমার বিরুদ্ধে পাপ ও বিদ্রোহ করেছি; তাই তুমি ক্ষমা করনি।</div>
<div class="v" id="v43"><span class="vn">43</span> তুমি নিজেকে রাগে ঢেকে আমাদেরকে তাড়না করেছ, হত্যা করেছ, দয়া করনি।</div>
<div class="v" id="v44"><span class="vn">44</span> তুমি নিজেকে মেঘে ঢেকে রেখেছ, তাই কোনো প্রার্থনা তা ভেদ করতে পারেনা।</div>
<div class="v" id="v45"><span class="vn">45</span> তুমি জাতিদের মধ্যে আমাদেরকে জঞ্জাল ও আবর্জনা করেছ।</div>
<div class="v" id="v46"><span class="vn">46</span> আমাদের সব শত্রু আমাদের বিরুদ্ধে উপহাসের সঙ্গে মুখ খুলেছে।</div>
<div class="v" id="v47"><span class="vn">47</span> ভয় ও ফাঁদ, নির্জনতা ও ধ্বংস আমাদের ওপরে এসেছে।”</div>
<div class="v" id="v48"><span class="vn">48</span> আমার লোকের মেয়ের ধ্বংসের জন্য আমার চোখে জলের ধারা বয়ে যাচ্ছে।</div>
<div class="v" id="v49"><span class="vn">49</span> আমার চোখে সবসময় জলে বয়ে যাচ্ছে, থামে না,</div>
<div class="v" id="v50"><span class="vn">50</span> যে পর্যন্ত সদাপ্রভু স্বর্গ থেকে নীচু হয়ে না তাকান।</div>
<div class="v" id="v51"><span class="vn">51</span> আমার শহরের সমস্ত মেয়ের জন্য আমার চোখ আমার জীবনে কঠিন ব্যথা আনে।</div>
<div class="v" id="v52"><span class="vn">52</span> বিনা কারণে যারা আমার শত্রু, তারা আমাকে পাখির মতো শিকার করেছে।</div>
<div class="v" id="v53"><span class="vn">53</span> তারা আমার জীবন কুয়োতে ধ্বংস করেছে এবং আমার ওপরে পাথর ছুঁড়েছে।</div>
<div class="v" id="v54"><span class="vn">54</span> আমার মাথার ওপর দিয়ে জল বয়ে গেল; আমি বললাম, “আমি ধ্বংস হয়েছি।”</div>
<div class="v" id="v55"><span class="vn">55</span> হে সদাপ্রভু, আমি নীচের গর্তের ভিতর থেকে তোমার নাম ডেকেছি।</div>
<div class="v" id="v56"><span class="vn">56</span> তুমি আমার কন্ঠস্বর শুনেছ; যখন আমি বললাম, “আমার সাহায্যের জন্য তোমার কান লুকিয়ে রেখো না।”</div>
<div class="v" id="v57"><span class="vn">57</span> যে দিন আমি তোমাকে ডেকেছি, সেই দিন তুমি আমার কাছে এসেছ এবং আমাকে বলেছ, “ভয় কোরো না।”</div>
<div class="v" id="v58"><span class="vn">58</span> হে প্রভু, তুমি আমার জীবনের সমস্ত বিবাদগুলি সমাধান করেছ; আমার জীবন মুক্ত করেছ।</div>
<div class="v" id="v59"><span class="vn">59</span> হে সদাপ্রভু, তুমি আমার প্রতি করা অত্যাচার দেখেছ, আমার বিচার ন্যায্যভাবে কর।</div>
<div class="v" id="v60"><span class="vn">60</span> ওদের সব প্রতিশোধ ও আমার বিরুদ্ধে করা সমস্ত পরিকল্পনা তুমি দেখেছ।</div>
<div class="v" id="v61"><span class="vn">61</span> হে সদাপ্রভু, তুমি ওদের অবজ্ঞা ও আমার বিরুদ্ধে করা ওদের সকল পরিকল্পনা শুনেছ;</div>
<div class="v" id="v62"><span class="vn">62</span> যারা আমার বিরুদ্ধে দাঁড়িয়ে বলে এবং তারা আমার বিরুদ্ধে তাদের কথাবার্তা শুনেছ।</div>
<div class="v" id="v63"><span class="vn">63</span> তাদের বসা ও ওঠা দেখ, হে সদাপ্রভু! আমি তাদের বিদ্রূপের গানের বিষয়।</div>
<div class="v" id="v64"><span class="vn">64</span> হে সদাপ্রভু, তুমি তাদের হাতের কাজ অনুসারে প্রতিদান তাদেরকে দেবে।</div>
<div class="v" id="v65"><span class="vn">65</span> তুমি তাদের হৃদয়ে ভয় দেবে, তোমার অভিশাপ তাদের ওপর পড়বে।</div>
<div class="v" id="v66"><span class="vn">66</span> তুমি তাদেরকে রাগে তাড়া করবে এবং সদাপ্রভু স্বর্গের নীচে থেকে তাদেরকে ধ্বংস করবে।</div>
</div>
<!-- PARSED ABOVE; EDITING MAY BREAK PARSER -->
</body></html>