<html><head>
<meta http-equiv="Content-Type" content="text/html;charset=utf-8" />
<title>Neh 12 &ndash; নহিমিয়ের বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 12);">
<div id="navbar"><a href="../index.html">বাংলা বাইবেল</a> &ndash; <b>নহিমিয়ের বই।</b> &ndash; <a href="Neh_1.html">1</a> ... <a href="Neh_10.html">10</a> <a href="Neh_11.html">11</a> <b>12</b> <a href="Neh_13.html">13</a> </div><hr>
<h1>Neh 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাজক ও লেবীয়দের তালিকা।</h2><span class="vn">1</span> <span class="br-p"><br><br></span>যে সব যাজক ও লেবীয়েরা শল্টীয়েলের ছেলে সরুব্বাবিল ও যেশূয়ের সঙ্গে এসেছিলেন তাঁরা হলেন: যাজকদের মধ্যে সরায়, যিরমিয়, ইষ্রা,</div>
<div class="v" id="v2"><span class="vn">2</span> অমরিয়, মল্লুক, হটুশ,</div>
<div class="v" id="v3"><span class="vn">3</span> শখনিয়, রহূম, মরেমোৎ,</div>
<div class="v" id="v4"><span class="vn">4</span> ইদ্দো, গিন্নথোয়, অবিয়,</div>
<div class="v" id="v5"><span class="vn">5</span> মিয়ামীন, মোয়াদিয়, বিল্‌গা,</div>
<div class="v" id="v6"><span class="vn">6</span> শময়িয়, যোয়ারীব, যিদয়িয়,</div>
<div class="v" id="v7"><span class="vn">7</span> সল্লূ, আমোক, হিল্কিয় ও যিদয়িয়। যেশূয়ের সময়ে এঁরা ছিলেন যাজকদের ও তাঁদের বংশের লোকদের মধ্যে প্রধান।</div>
<div class="v" id="v8"><span class="vn">8</span> আবার লেবীয়দের মধ্যে যেশূয়, বিন্নূয়ী, কদ্‌মীয়েল, শেরেবিয়, যিহূদা, ও মত্তনিয়। ধন্যবাদ গানের তদারকির ভার ছিল এই মত্তনিয় ও ভাইদের উপর।</div>
<div class="v" id="v9"><span class="vn">9</span> সেবা কাজের সময় তাদের মুখোমুখি দাঁড়াতেন তাদেরই বংশের বক্‌বুকিয় ও উন্নো।</div>
<div class="v" id="v10"><span class="vn">10</span> যেশূয়ের ছেলে যোয়াকীম, যোয়াকীমের ছেলে ইলীয়াশীব, ইলীয়াশীবের ছেলে যোয়াদা;</div>
<div class="v" id="v11"><span class="vn">11</span> যোয়াদার ছেলে যোনাথন আর যোনাথনের ছেলে যদ্দূয়।</div>
<div class="v" id="v12"><span class="vn">12</span> যোয়াকীমের সময়ে যাজক বংশগুলোর মধ্যে যাঁরা প্রধান ছিলেন তাঁরা হলেন সরায়ের বংশের মরায়, যিরমিয়ের বংশের হনানিয়,</div>
<div class="v" id="v13"><span class="vn">13</span> ইষ্রার বংশের মশুল্লম, অমরিয়ের বংশের যিহোহানন,</div>
<div class="v" id="v14"><span class="vn">14</span> মল্লূকীর বংশের যোনাথন, শবনিয়ের বংশের যোষেফ,</div>
<div class="v" id="v15"><span class="vn">15</span> হারীমের বংশের অদন, মরায়োতের বংশের হিল্কয়</div>
<div class="v" id="v16"><span class="vn">16</span> ইদ্দোর বংশের সখরিয়, গিন্নথোনের বংশের মশুল্লম,</div>
<div class="v" id="v17"><span class="vn">17</span> অবিয়ের বংশের সিখ্রি, মিনিয়ামীনের বংশের একজন, মোয়দিয়ের বংশের পিল্টয়,</div>
<div class="v" id="v18"><span class="vn">18</span> বিল্‌গার বংশের সম্মুয়, শময়িয়ের বংশের যিহোনাথন,</div>
<div class="v" id="v19"><span class="vn">19</span> যোয়ারীবের বংশের মত্তনয়, যিদয়িয়ের বংশের উষি,</div>
<div class="v" id="v20"><span class="vn">20</span> সল্লয়ের বংশের কল্লয়, আমোকের বংশের এবর,</div>
<div class="v" id="v21"><span class="vn">21</span> হিল্কিয়ের বংশের হশবিয়, যিদয়িয়ের বংশের নথনেল।</div>
<div class="v" id="v22"><span class="vn">22</span> ইলীয়াশীব, যোয়াদা, যোহানন, ও যদ্দূয়ের জীবনকালে লেবীয়দের এবং যাজকদের বংশের প্রধানদের নাম তালিকায় লেখা হল, আর তা শেষ হয়েছিল পারস্যের রাজা দারিয়াবসের রাজত্বকালে।</div>
<div class="v" id="v23"><span class="vn">23</span> লেবির বংশের প্রধানদের নাম ইলীয়াশীবের ছেলে যোহাননের সময় পর্যন্ত বংশাবলি নামে বইয়ের মধ্যে লেখা হয়েছিল।</div>
<div class="v" id="v24"><span class="vn">24</span> লেবীয়দের নেতা হশবিয়, শেরেবিয়, কদ্‌মীয়েলের ছেলে যেশূয় ও তাঁদের বংশের লোকেরা ঈশ্বরের লোক দায়ূদের কথামতই অন্য দলের মুখোমুখি দাঁড়িয়ে দলের পর দল ঈশ্বরের প্রশংসা করতেন ও ধন্যবাদ দিতেন।</div>
<div class="v" id="v25"><span class="vn">25</span> মত্তনিয়, বক্‌বুকিয়, ওবদিয়, মশূল্লম, টল্‌মোন ও অক্কুব ছিল রক্ষী। এরা দরজার কাছের ভান্ডার ঘরগুলো পাহারা দিত।</div>
<div class="v" id="v26"><span class="vn">26</span> এরা যোষাদকের ছেলে যেশূয়ের ছেলে যোয়াকীমের সময়ে এবং শাসনকর্তা নহিমিয়ের ও যাজক ইষ্রার সময়ে ছিল।</div>
<div class="v" id="v27"><h2>যিরূশালেমের দেওয়াল প্রতিষ্ঠা।</h2><span class="vn">27</span> <span class="br-p"><br><br></span>যিরূশালেমের দেওয়াল প্রতিষ্ঠা উপলক্ষে লেবীয়েরা যেখানে বাস করত সেখান থেকে তাদের যিরূশালেমে আনা হল যাতে তারা করতাল, বীণা, ও সুরবাহার বাজিয়ে ও ধন্যবাদের গান গেয়ে আনন্দের সঙ্গে সেই অনুষ্ঠান পালন করতে পারে।</div>
<div class="v" id="v28"><span class="vn">28</span> যিরূশালেমের আশেপাশের জায়গা থেকে নটোফাতীয়দের গ্রামগুলো থেকে,</div>
<div class="v" id="v29"><span class="vn">29</span> বৈৎ-গিল্‌গল থেকে এবং গেবা ও অস্মাবত এলাকা থেকে গায়কদেরও এনে জড়ো করা হল। কারণ লেবীয় গায়কেরা যিরূশালেমের চারপাশের এই সব জায়গায় নিজেদের জন্য গ্রাম স্থাপন করেছিল।</div>
<div class="v" id="v30"><span class="vn">30</span> যাজক ও লেবীয়েরা নিজেদের শুচি করলেন এবং লোকদেরও শুচি করলেন; পরে দরজাগুলো ও দেওয়াল শুচি করলেন।</div>
<div class="v" id="v31"><span class="vn">31</span> পরে আমি যিহূদার নেতাদেরকে দেওয়ালের উপরে নিয়ে গেলাম এবং ধন্যবাদ দেবার জন্য দুটি বড় গানের দল নিযুক্ত করলাম। একটা দল দেওয়ালের উপর দিয়ে ডান দিকে সার দরজার দিকে গেল।</div>
<div class="v" id="v32"><span class="vn">32</span> তাদের পিছনে গেল হোশয়িয় ও যিহূদার নেতাদের অর্ধেক লোক।</div>
<div class="v" id="v33"><span class="vn">33</span> তাঁদের সঙ্গে গেলেন অসরিয়, ইষ্রা, মশুল্লম,</div>
<div class="v" id="v34"><span class="vn">34</span> যিহূদা, বিন্যামীন, শময়িয় ও যিরমিয়।</div>
<div class="v" id="v35"><span class="vn">35</span> এছাড়া তূরী হাতে কয়েকজন যাজকের সন্তানদের মধ্যে কতগুলি লোক, অর্থাৎ আসফের বংশধর সক্কুরের সন্তান, মীখায়ের সন্তান মত্তনিয়ের সন্তান, শময়িয়ের পুত্র যে যোনাথন তার পুত্র হলেন সখরিয়,</div>
<div class="v" id="v36"><span class="vn">36</span> ও তার ভাই শময়িয় ও অসরেল, মিললয়, গিললয়, মায়য়, নথনেল, যিহূদা ও হনানি এরা ঈশ্বরের লোক দায়ূদের নির্ধারিত নানা বাদ্যযন্ত্র হাতে নিয়ে চলল এবং অধ্যাপক ইষ্রা তাদের আগে আগে চললেন।</div>
<div class="v" id="v37"><span class="vn">37</span> উনুই দরজার কাছে যেখানে দেওয়াল উপরের দিকে উঠে গেছে সেখানে তাঁরা সোজা দায়ূদ শহরে উঠবার সিঁড়ি দিয়ে উঠে দায়ূদের বাড়ীর পাশ দিয়ে পূর্ব দিকে জল দরজায় গেলেন।</div>
<div class="v" id="v38"><span class="vn">38</span> দ্বিতীয় গানের দলটা দেয়ালের উপর দিয়ে তাদের সঙ্গে দেখা গেল এবং আমি বাকী অর্ধেক লোক নিয়ে তাদের পিছনে পিছনে গেলাম। তারা তুন্দুর দুর্গ পার হয়ে চওড়া দেওয়াল পর্যন্ত গেল।</div>
<div class="v" id="v39"><span class="vn">39</span> তারপর ইফ্রয়িম দরজা, যিশানা দরজা, মাছ দরজা, হননেলের দুর্গ ও হম্মেয়ার দুর্গের পাশ দিয়ে মেষ দরজা পর্যন্ত গেল। তারপর পাহারাদার দরজার কাছে গিয়ে তারা থামল।</div>
<div class="v" id="v40"><span class="vn">40</span> এইভাবে ঈশ্বরের গৃহে ধন্যবাদের গান করা লোকদের ঐ দুই দল এবং আমি ও আমার সঙ্গে অধ্যক্ষদের অর্ধেক লোক;</div>
<div class="v" id="v41"><span class="vn">41</span> আর ইলীয়াকীম, মাসেয়, মিনিয়ামীন, মীখায়, ইলিয়ৈনয়, সখরিয় ও হনানিয় এই যাজকেরা তূরী নিয়ে</div>
<div class="v" id="v42"><span class="vn">42</span> এবং মাসেয়, শময়িয়, ইলীয়াসর, উষি, যিহোহানন, মল্কিয়, এলম ও এষর আমরা সবাই দাঁড়িয়ে থাকলাম; তখন গায়কেরা গান করল ও যিষ্রহিয় তাদের পরিচালক ছিল।</div>
<div class="v" id="v43"><span class="vn">43</span> ঈশ্বর তাদের প্রচুর আনন্দ দান করেছেন বলে সেই দিন লোকেরা বড় একটা উৎসর্গের অনুষ্ঠান করল ও খুব আনন্দ করল। তাদের স্ত্রীলোকেরা ও ছেলেমেয়েরাও আনন্দ করল। যিরূশালেমের লোকদের এই আনন্দের আওয়াজ অনেক দূর পর্যন্ত শোনা গেল।</div>
<div class="v" id="v44"><span class="vn">44</span> আর সেই দিন কেউ কেউ তোলা উপহারের, প্রথম অংশের ও দশমাংশের জন্য ভান্ডার ঘরে ঘরে, ব্যবস্থার যাজকদের ও লেবীয়দের জন্য সমস্ত শহরের মাঠ থেকে পাওয়া অংশ সব তার মধ্যে সংগ্রহ করার জন্য নিযুক্ত হল; কারণ কার্য্যকারী যাজকদের ও লেবীয়দের জন্য যিহূদার আনন্দ সৃষ্টি হয়েছিল।</div>
<div class="v" id="v45"><span class="vn">45</span> দায়ূদ ও তাঁর ছেলে শলোমনের আদেশ অনুসারে যাজক ও লেবীয়েরা তাঁদের ঈশ্বরের সেবা কাজ ও শুচি করবার কাজ করতেন আর গায়ক ও রক্ষীরাও তাদের নির্দিষ্ট কাজ করত।</div>
<div class="v" id="v46"><span class="vn">46</span> অনেক কাল আগে দায়ূদ ও আসফের সময়ে ঈশ্বরের উদ্দেশ্যে গৌরব ও ধন্যবাদের গান গাইবার জন্য গায়কদের ও পরিচালকদের নিযুক্ত করা হয়েছিল।</div>
<div class="v" id="v47"><span class="vn">47</span> সরুব্বাবিল ও নহিমিয়ের সময়েও ইস্রায়েলীয়েরা সকলেই গায়ক ও রক্ষীদের প্রতিদিনের পাওনা অংশ দিত। এছাড়া তারা অন্যান্য লেবীয়দের অংশও পবিত্র করে রাখত আর লেবীয়েরা পবিত্র করে রাখত হারোণের বংশধরদের অংশ।</div>
</div>
<!-- PARSED ABOVE; EDITING MAY BREAK PARSER -->
</body></html>