<html><head>
<meta http-equiv="Content-Type" content="text/html;charset=utf-8" />
<title>Num 1 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 1);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <b>1</b> <a href="Num_2.html">2</a> <a href="Num_3.html">3</a> ... <a href="Num_36.html">36</a> </div><hr>
<h1>Num 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীদের গোষ্ঠী গণনা।</h2><span class="vn">1</span> <span class="br-p"><br><br></span>মিশর দেশ থেকে লোকেদের বের হয়ে আসার পর দ্বিতীয় বছরের দ্বিতীয় মাসের প্রথম দিনে সদাপ্রভু সীনয় মরুভূমিতে সমাগম তাঁবুতে মোশিকে বললেন,</div>
<div class="v" id="v2"><span class="vn">2</span> “তোমরা লোকেদের গোষ্ঠী অনুসারে, বংশ অনুসারে, নাম সংখ্যা অনুসারে ইস্রায়েল সন্তানদের সমস্ত মণ্ডলীর, প্রত্যেক পুরুষ, প্রত্যেক লোককে গোন।</div>
<div class="v" id="v3"><span class="vn">3</span> কুড়ি বছর ও তার বেশি বয়সী যত পুরুষ ইস্রায়েলের মধ্যে যুদ্ধে যাবার যোগ্য, তাদের সৈন্য অনুসারে তুমি ও হারোণ তাদেরকে গণনা কর।</div>
<div class="v" id="v4"><span class="vn">4</span> আর প্রত্যেক বংশ থেকে একজন করে, একজন গোষ্ঠী প্রধান, তোমাদের সহকারী হবে।</div>
<div class="v" id="v5"><span class="vn">5</span> আর যে ব্যক্তিরা তোমাদের সহকারী হবে, তাদের নাম হল- রূবেণের পক্ষে শদেয়ূরের ছেলে ইলীষূর।</div>
<div class="v" id="v6"><span class="vn">6</span> শিমিয়োনের পক্ষে সূরীশদ্দয়ের ছেলে শলুমীয়েল।</div>
<div class="v" id="v7"><span class="vn">7</span> যিহূদার পক্ষে অম্মীনাদবের ছেলে নহশোন।</div>
<div class="v" id="v8"><span class="vn">8</span> ইষাখরের পক্ষে সূয়ারের ছেলে নথনেল।</div>
<div class="v" id="v9"><span class="vn">9</span> সবূলূনের পক্ষে হেলোনের ছেলে ইলীয়াব।</div>
<div class="v" id="v10"><span class="vn">10</span> যোষেফের ছেলেদের মধ্যে ইফ্রয়িমের পক্ষে অম্মীহূদের ছেলে ইলীশামা, মনঃশির পক্ষে পদাহসূরের ছেলে গমলীয়েল।</div>
<div class="v" id="v11"><span class="vn">11</span> বিন্যামীনের পক্ষে গিদিয়োনির ছেলে অবীদান।</div>
<div class="v" id="v12"><span class="vn">12</span> দানের পক্ষে অম্মীশদ্দয়ের ছেলে অহীয়েষর।</div>
<div class="v" id="v13"><span class="vn">13</span> আশেরের পক্ষে অক্রণের ছেলে পগীয়েল।</div>
<div class="v" id="v14"><span class="vn">14</span> গাদের পক্ষে দ্যূয়েলের ছেলে ইলীয়াসফ।</div>
<div class="v" id="v15"><span class="vn">15</span> নপ্তালির পক্ষে ঐননের ছেলে অহীরঃ।”</div>
<div class="v" id="v16"><span class="vn">16</span> এরা মণ্ডলীর মনোনীত লোক, তারা তাদের পূর্বপুরুষদের বংশের শাসনকর্তা; তারা ইস্রায়েলের হাজারপতি ছিল।</div>
<div class="v" id="v17"><span class="vn">17</span> তখন মোশি ও হারোণ নথিভুক্ত ব্যক্তিদেরকে সঙ্গে নিলেন</div>
<div class="v" id="v18"><span class="vn">18</span> এবং দ্বিতীয় মাসের প্রথম দিনে সমস্ত মণ্ডলীকে জড়ো করলেন। কুড়ি বছর ও তার থেকে বেশি বয়সী লোকেদের নাম পূর্বপুরুষরা সনাক্ত করেছেন। তাঁকে পূর্বপুরুষের নাম অনুসারে তাদের গোত্র ও পরিবারের নাম ছিল।</div>
<div class="v" id="v19"><span class="vn">19</span> এইভাবে মোশি সদাপ্রভুর আদেশ অনুসারে সীনয় মরুভূমিতে তাদেরকে গণনা করলেন।</div>
<div class="v" id="v20"><span class="vn">20</span> ইস্রায়েলের প্রথমজাত যে রূবেণ, তার সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের সংখ্যা গণনা করা হল।</div>
<div class="v" id="v21"><span class="vn">21</span> তাঁরা রূবেণ বংশ থেকে ছেচল্লিশ হাজার পাঁচশো লোক গণনা করলেন।</div>
<div class="v" id="v22"><span class="vn">22</span> শিমিয়োন সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের সংখ্যা গণনা করা হল।</div>
<div class="v" id="v23"><span class="vn">23</span> তাঁরা শিমিয়োন বংশ থেকে ঊনষষ্টি হাজার তিনশো লোক গণনা করলেন।</div>
<div class="v" id="v24"><span class="vn">24</span> গাদ সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v25"><span class="vn">25</span> তাঁরা গাদ বংশ থেকে পঁয়তাল্লিশ হাজার ছয়শো পঞ্চাশজন লোক গণনা করলেন।</div>
<div class="v" id="v26"><span class="vn">26</span> যিহূদা সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v27"><span class="vn">27</span> তাঁরা যিহূদা বংশ থেকে চুয়াত্তর হাজার ছয়শো জন লোক গণনা করলেন।</div>
<div class="v" id="v28"><span class="vn">28</span> ইষাখর সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v29"><span class="vn">29</span> তাঁরা ইষাখর বংশ থেকে চুয়ান্ন হাজার চারশো জন লোক গণনা করলেন।</div>
<div class="v" id="v30"><span class="vn">30</span> সবূলূন সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v31"><span class="vn">31</span> তাঁরা সবূলূন বংশ থেকে সাতান্ন হাজার চারশো জন লোক গণনা করলেন।</div>
<div class="v" id="v32"><span class="vn">32</span> যোষেফ সন্তানদের মধ্যে ইফ্রয়িম সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v33"><span class="vn">33</span> ইফ্রয়িম বংশ থেকে চল্লিশ হাজার পাঁচশো জন লোক গণনা করলেন।</div>
<div class="v" id="v34"><span class="vn">34</span> মনঃশি সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v35"><span class="vn">35</span> তাঁরা মনঃশি বংশ থেকে বত্রিশ হাজার দুশো জন লোক গণনা করলেন।</div>
<div class="v" id="v36"><span class="vn">36</span> বিন্যামীন সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v37"><span class="vn">37</span> তাঁরা বিন্যামীন বংশ থেকে পঁয়ত্রিশ হাজার চারশো জন লোক গণনা করলেন।</div>
<div class="v" id="v38"><span class="vn">38</span> দান সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v39"><span class="vn">39</span> তাঁরা দান বংশ থেকে বাষট্টি হাজার সাতশো জন লোক গণনা করলেন।</div>
<div class="v" id="v40"><span class="vn">40</span> আশের সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v41"><span class="vn">41</span> তাঁরা আশের বংশ থেকে একচল্লিশ হাজার পাঁচশো জন লোক গণনা করলেন।</div>
<div class="v" id="v42"><span class="vn">42</span> নপ্তালি সন্তানদের গোষ্ঠী ও পরিবার অনুসারে কুড়ি বছর ও তার থেকে বেশি বয়সী যুদ্ধে যাবার যোগ্য সমস্ত পুরুষের নাম সংখ্যা গণনা করা হল।</div>
<div class="v" id="v43"><span class="vn">43</span> তাঁরা নপ্তালি বংশ থেকে তিপ্পান্ন হাজার চারশো জন লোক গণনা করলেন।</div>
<div class="v" id="v44"><span class="vn">44</span> এইসব লোকেদের মোশি ও হারোণের মাধ্যমে এবং ইস্রায়েলের বারোজন শাসনকর্তা অর্থাৎ পরিবারের এক একজন শাসনকর্তার মাধ্যমে গণনা করা হল।</div>
<div class="v" id="v45"><span class="vn">45</span> সুতরাং কুড়ি বছর ও তার থেকে বেশি বয়সী ইস্রায়েলের মধ্যে থেকে যুদ্ধে যাবার যোগ্য সমস্ত পুরুষের সংখ্যা পরিবার অনুসারে গণনা করা হল।</div>
<div class="v" id="v46"><span class="vn">46</span> তাঁরা ছয় লক্ষ তিন হাজার পাঁচশো পঞ্চাশ জন লোকসংখ্যা গণনা করলেন।</div>
<div class="v" id="v47"><span class="vn">47</span> কিন্তু যে লোকেরা লেবির বংশধর তাদের গণনা করা হল না।</div>
<div class="v" id="v48"><span class="vn">48</span> কারণ সদাপ্রভু মোশিকে বলেছিলেন,</div>
<div class="v" id="v49"><span class="vn">49</span> “তুমি শুধু লেবি বংশের গণনা কোরো না এবং ইস্রায়েল সন্তানদের মধ্যে তাদের সংখ্যা গ্রহণ কোরো না।</div>
<div class="v" id="v50"><span class="vn">50</span> পরিবর্তে, সাক্ষ্যের সমাগম তাঁবুর দেখাশোনা ও সমাগম তাঁবুর সব দ্রব্য ও তার সমস্ত বিষয়ের দেখাশোনা করার জন্য লেবীয়দেরকে নিযুক্ত কর; অবশ্যই তারা সমাগম তাঁবু বহন করবে ও তারা সমাগম তাঁবুর সমস্ত জিনিসপত্র বহন করবে। তারা অবশ্যই সমাগম তাঁবুর যত্ন নেবে ও তার চারপাশে তাদের শিবির গড়বে।</div>
<div class="v" id="v51"><span class="vn">51</span> যখন সমাগম তাঁবু অন্য জায়গায় নিয়ে যাবে, অবশ্যই লেবীয়েরা তা ভাঙ্গবে। যখন সমাগম তাঁবু স্থাপন করা হবে, অবশ্যই লেবীয়েরা তা স্থাপন করবে। অন্য কোন লোক সমাগম তাঁবুর কাছে গেলে তার প্রাণদণ্ড হবে।</div>
<div class="v" id="v52"><span class="vn">52</span> যখন ইস্রায়েল সন্তানেরা তাদের তাঁবু স্থাপন করবে, প্রত্যেক ব্যক্তি তার শিবিরের পতাকার সামনে আসবে।</div>
<div class="v" id="v53"><span class="vn">53</span> কিন্তু ইস্রায়েল সন্তানদের মণ্ডলীর ওপর যাতে আমার রাগ না হয়, এর জন্য লেবীয়েরা অবশ্যই সাক্ষ্যের সমাগম তাঁবু ঘিরে তাদের তাঁবু স্থাপন করবে। লেবিয়েরা অবশ্যই সাক্ষ্যের সমাগম তাঁবুর দেখাশোনা করবে।”</div>
<div class="v" id="v54"><span class="vn">54</span> ইস্রায়েল সন্তানরা সেইরকম করল। সদাপ্রভু মোশিকে যা যা আদেশ করেছিলেন, সেই অনুসারে তারা সবই করল।</div>
</div>
<!-- PARSED ABOVE; EDITING MAY BREAK PARSER -->
</body></html>