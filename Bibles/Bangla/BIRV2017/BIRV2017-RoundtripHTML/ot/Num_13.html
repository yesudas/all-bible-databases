<html><head>
<meta http-equiv="Content-Type" content="text/html;charset=utf-8" />
<title>Num 13 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 13);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> ... <a href="Num_11.html">11</a> <a href="Num_12.html">12</a> <b>13</b> <a href="Num_14.html">14</a> <a href="Num_15.html">15</a> ... <a href="Num_36.html">36</a> </div><hr>
<h1>Num 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনান দেশ দেখার জন্য লোক পাঠানো। ইস্রায়েলীয়দের অবিশ্বাস।</h2><span class="vn">1</span> <span class="br-p"><br><br></span>তখন সদাপ্রভু মোশিকে বললেন,</div>
<div class="v" id="v2"><span class="vn">2</span> “আমি ইস্রায়েল সন্তানদেরকে যে কনান দেশ দেব, তুমি সেটা পরীক্ষা করার জন্য কয়েক জন ব্যক্তিকে পাঠাও। তাদের পূর্বপুরুষদের প্রত্যেক বংশের মধ্যে থেকে একজন করে লোক পাঠাও। প্রত্যেক ব্যক্তি তাদের মধ্যে শাসনকর্তা হবে।”</div>
<div class="v" id="v3"><span class="vn">3</span> সদাপ্রভুর আদেশ অনুসারে মোশি পারণ মরুভূমি থেকে তাদেরকে পাঠালেন। তাঁরা সবাই ইস্রায়েল সন্তানদের শাসনকর্তা ছিলেন।</div>
<div class="v" id="v4"><span class="vn">4</span> তাদের নাম হল: রূবেণ বংশের মধ্যে সক্কূরের ছেলে শম্মূয়;</div>
<div class="v" id="v5"><span class="vn">5</span> শিমিয়োন বংশের মধ্যে হোরির ছেলে শাফট;</div>
<div class="v" id="v6"><span class="vn">6</span> যিহূদা বংশের মধ্যে যিফুন্নির ছেলে কালেব;</div>
<div class="v" id="v7"><span class="vn">7</span> ইষাখর বংশের মধ্যে যোষেফের ছেলে যিগাল;</div>
<div class="v" id="v8"><span class="vn">8</span> ইফ্রয়িম বংশের মধ্যে নূনের ছেলে হোশেয়;</div>
<div class="v" id="v9"><span class="vn">9</span> বিন্যামীন বংশের মধ্যে রাফূর ছেলে পল্টি;</div>
<div class="v" id="v10"><span class="vn">10</span> সবূলূন বংশের মধ্যে সোদির ছেলে গদ্দীয়েল;</div>
<div class="v" id="v11"><span class="vn">11</span> যোষেফ বংশের অর্থাৎ মনঃশি বংশের মধ্যে সূষির ছেলে গদ্দি;</div>
<div class="v" id="v12"><span class="vn">12</span> দান বংশের মধ্যে গমল্লির ছেলে অম্মীয়েল;</div>
<div class="v" id="v13"><span class="vn">13</span> আশের বংশের মধ্যে মীখায়েলের ছেলে সথুর;</div>
<div class="v" id="v14"><span class="vn">14</span> নপ্তালি বংশের মধ্যে বপ্সির ছেলে নহ্বি;</div>
<div class="v" id="v15"><span class="vn">15</span> গাদ বংশের মধ্যে মাখির ছেলে গ্যূয়েল।</div>
<div class="v" id="v16"><span class="vn">16</span> মোশি যাদেরকে দেশ পরীক্ষা করতে পাঠালেন, এইগুলি সেই লোকেদের নাম। আর মোশি নূনের ছেলে হোশেয়ের নাম যিহোশূয় রাখলেন।</div>
<div class="v" id="v17"><span class="vn">17</span> কনান দেশ পরীক্ষা করতে পাঠাবার সময়ে মোশি তাদেরকে বললেন, “নেগেভ থেকে চলে যাও এবং পাহাড়ী অঞ্চলে গিয়ে ওঠ।</div>
<div class="v" id="v18"><span class="vn">18</span> গিয়ে দেখ, সে দেশ কেমন ও সেখানে বসবাসকারী লোকেরা বলবান কি দুর্বল, অল্প কি অনেক</div>
<div class="v" id="v19"><span class="vn">19</span> এবং তারা যে দেশে বাস করে সে দেশ কেমন, ভাল কি মন্দ? যে সব শহরে বাস করে, সেগুলি কি রকম? তারা কি শিবির পছন্দ করে নাকি শক্তিশালী শহর?</div>
<div class="v" id="v20"><span class="vn">20</span> সেখানকার জমি কেমন দেখ, ফসল চাষের জন্য উর্বর কিনা এবং সেখানে গাছ আছে কি না। আর তোমরা সাহসী হও এবং সেই দেশের কিছু ফল সঙ্গে করে এনো।” তখন প্রথম আঙ্গুর পাকার সময় ছিল।</div>
<div class="v" id="v21"><span class="vn">21</span> তাঁরা যাত্রা করে সীন মরুভূমি থেকে লেব-হমাতের কাছে রহোব পর্যন্ত সমস্ত দেশ পরীক্ষা করলেন।</div>
<div class="v" id="v22"><span class="vn">22</span> তাঁরা নেগেভ থেকে চলে গিয়ে হিব্রোণে উপস্থিত হলেন। সেখানে অহীমান, শেশয় ও তল্ময়, অনাকের এই তিন সন্তান ছিল। মিশরের সোয়নের গড়ে উঠার সাত বছর আগে হিব্রোণ গড়ে ওঠে।</div>
<div class="v" id="v23"><span class="vn">23</span> যখন তাঁরা ইষ্কোল উপত্যকাতে পৌঁছালেন, তাঁরা সেখানে এক গোছা আঙ্গুরের একটি শাখা কাটলেন। তাঁরা সেটা একটি লাঠিতে করে দুজন বহন করলেন। তাঁরা কতকগুলি ডালিম ও ডুমুরফলও সঙ্গে করে আনলেন।</div>
<div class="v" id="v24"><span class="vn">24</span> ইস্রায়েল সন্তানেরা ঐখানে সেই আঙ্গুরের গোছা কেটেছিলেন, তাই সেই উপত্যকা ইষ্কোল [থলুয়া] নামে পরিচিত হল।</div>
<div class="v" id="v25"><span class="vn">25</span> তাঁরা দেশ পরীক্ষা করে চল্লিশ দিনের পর ফিরে আসলেন।</div>
<div class="v" id="v26"><span class="vn">26</span> পরে তাঁরা এসে পারণ মরুভূমির কাদেশ নামক স্থানে মোশির ও হারোণের এবং ইস্রায়েল সন্তানদের সমস্ত মণ্ডলীর কাছে উপস্থিত হয়ে তাদেরকে ও সমস্ত মণ্ডলীকে সংবাদ দিলেন এবং সেই দেশের ফল তাদেরকে দেখালেন।</div>
<div class="v" id="v27"><span class="vn">27</span> তাঁরা মোশিকে বললেন, “আপনি আমাদেরকে যে দেশে পাঠিয়ে ছিলেন, আমরা সেখানে গিয়েছিলাম; দেশটিতে সত্যিই দুধ ও মধু প্রবাহিত হয়; আর এই দেখুন, তার ফল।</div>
<div class="v" id="v28"><span class="vn">28</span> যাই হোক, সেখানকার লোকেরা যারা তাদের বাড়ি তৈরী করে, তারা বলবান ও সেখানকার শহরগুলি দেওয়ালে ঘেরা ও খুব বড়। সেখানে আমরা অনাকের সন্তানদেরকেও দেখেছি।</div>
<div class="v" id="v29"><span class="vn">29</span> নেগেভে অমালেকরা বাস করে। পাহাড়ী অঞ্চলে হিত্তীয়, যিবূষীয় ও ইমোরীয়েরা বাস করে। সমুদ্রের কাছে ও যর্দনের তীরে কনানীয়েরা বাস করে।”</div>
<div class="v" id="v30"><span class="vn">30</span> তখন কালেব মোশির সাক্ষাৎে লোকদেরকে উত্সাহ করার জন্য বললেন, “এস, আমরা একেবারে উঠে গিয়ে দেশ অধিকার করি; কারণ আমরা সেটা জয় করতে সমর্থ।”</div>
<div class="v" id="v31"><span class="vn">31</span> কিন্তু যে ব্যক্তিরা তাঁর সঙ্গে গিয়েছিলেন, তাঁরা বললেন, “আমরা সেই লোকদের বিরুদ্ধে যেতে সমর্থ নই, কারণ আমাদের থেকে তারা বলবান।”</div>
<div class="v" id="v32"><span class="vn">32</span> এইভাবে তারা যে দেশ পরীক্ষা করতে গিয়েছিলেন, ইস্রায়েল সন্তানদের সাক্ষাৎে সেই দেশের সম্মন্ধে নিরুত্সাহ করে বললেন, “আমরা যে দেশ পরীক্ষা করতে স্থানে স্থানে গিয়েছিলাম, সে দেশ তার অধিবাসীদেরকে গ্রাস করে এবং তার মধ্যে আমরা যত লোককে দেখেছি, তারা সবাই অনেক বেশি উচ্চতার।</div>
<div class="v" id="v33"><span class="vn">33</span> সেখানে আমরা নেফিলিমকে দেখলাম-অনাকের সন্তান নেফিলিমের থেকে এসেছে। তাদেরকে দেখে আমরা নিজেদের চোখে ফড়িঙ্গের মত এবং তাদের চোখেও সেই রকম হলাম।”</div>
</div>
<!-- PARSED ABOVE; EDITING MAY BREAK PARSER -->
</body></html>