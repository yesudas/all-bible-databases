<html><head>
<meta http-equiv="Content-Type" content="text/html;charset=utf-8" />
<title>Num 2 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 2);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> <b>2</b> <a href="Num_3.html">3</a> <a href="Num_4.html">4</a> ... <a href="Num_36.html">36</a> </div><hr>
<h1>Num 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিবিরে থাকার ও যাত্রা করার নিয়ম।</h2><span class="vn">1</span> <span class="br-p"><br><br></span>সদাপ্রভু মোশি ও হারোণকে বললেন,</div>
<div class="v" id="v2"><span class="vn">2</span> “ইস্রায়েল সন্তানরা প্রত্যেকে তাদের বংশধরদের চিহ্নের সঙ্গে পতাকার কাছে শিবির করবে; তারা একটু দূরত্ব বজায় রেখে সমাগম তাঁবুর চারদিকে শিবির স্থাপন করবে।</div>
<div class="v" id="v3"><span class="vn">3</span> পূর্ব দিকে সূর্য উদয়ের দিকে, নিজেদের সৈন্য অনুসারে যিহূদার লোকেরা তাদের শিবিরের পতাকার কাছে একত্রিত হবে এবং অম্মীনাদবের ছেলে নহশোন যিহূদা সন্তানদের নেতা হবে।</div>
<div class="v" id="v4"><span class="vn">4</span> যিহূদার সৈন্যসংখ্যা চুয়াত্তর হাজার ছয়শো জন।</div>
<div class="v" id="v5"><span class="vn">5</span> তার পাশে ইষাখর বংশ শিবির গড়বে এবং সূয়ারের ছেলে নথনেল ইষাখর সন্তানদের নেতা হবে।</div>
<div class="v" id="v6"><span class="vn">6</span> নথনেলের সৈন্য সংখ্যা চুয়ান্ন হাজার চারশো জন।</div>
<div class="v" id="v7"><span class="vn">7</span> আর সবূলূন বংশ ইষাখরের পাশে শিবির করবে, হেলোনের ছেলে ইলীয়াব সবূলূন সন্তানদের নেতা হবে।</div>
<div class="v" id="v8"><span class="vn">8</span> সবূলূনের সৈন্য সংখ্যা সাতান্ন হাজার চারশো জন।</div>
<div class="v" id="v9"><span class="vn">9</span> যিহূদার শিবিরের মোট গণনা করা সৈন্য সংখ্যা এক লক্ষ ছেয়াশী হাজার চারশো জন। তারা প্রথমে শিবির থেকে এগিয়ে যাবে।</div>
<div class="v" id="v10"><span class="vn">10</span> দক্ষিণ দিকের সৈন্যরা রূবেণের শিবিরের পতাকা ঘিরে থাকবে। শদেয়ূরের ছেলে ইলীষূর রূবেণ সন্তানদের নেতা হবে।</div>
<div class="v" id="v11"><span class="vn">11</span> রূবেণের সৈন্য সংখ্যা ছেচল্লিশ হাজার পাঁচশো জন।</div>
<div class="v" id="v12"><span class="vn">12</span> তার পাশে শিমিয়োন বংশ শিবির গড়বে। সূরীশদ্দয়ের ছেলে শলুমীয়েল শিমিয়োনের সন্তানদের নেতা হবে।</div>
<div class="v" id="v13"><span class="vn">13</span> শিমিয়োনের সৈন্য সংখ্যা ঊনষষ্টি হাজার তিনশো জন।</div>
<div class="v" id="v14"><span class="vn">14</span> গাদ বংশও তার পাশে থাকবে। দ্যুয়েলের ছেলে ইলীয়াসফ গাদ সন্তানদের নেতা হবে।</div>
<div class="v" id="v15"><span class="vn">15</span> গাদের সৈন্য সংখ্যা পঁয়তাল্লিশ হাজার ছয়শো পঞ্চাশ জন।</div>
<div class="v" id="v16"><span class="vn">16</span> রূবেণের শিবিরের গণনা করা মোট সৈন্য সংখ্যা এক লক্ষ একান্ন হাজার চারশো পঞ্চাশ জন। তারা শিবির থেকে দ্বিতীয় বারে এগিয়ে যাবে।</div>
<div class="v" id="v17"><span class="vn">17</span> তারপরে সমাগম তাঁবু লেবীয়দের শিবিরের সঙ্গে সমস্ত শিবিরের মধ্যবর্ত্তী হয়ে এগিয়ে যাবে। যারা যেমন শিবিরে জড়ো হয়, তারা তেমন ভাবে নিজের জায়গায় নিজের পতাকার পাশে পাশে চলবে।</div>
<div class="v" id="v18"><span class="vn">18</span> ইফ্রয়িমের সৈন্যরা পশ্চিম পাশে শিবির গড়বে। অম্মীহূদের ছেলে ইলীশামা ইফ্রয়িম সন্তানদের নেতা হবে।</div>
<div class="v" id="v19"><span class="vn">19</span> ইফ্রয়িমের সৈন্য সংখ্যা চল্লিশ হাজার পাঁচশো জন।</div>
<div class="v" id="v20"><span class="vn">20</span> তাদের পাশে মনঃশি বংশ থাকবে। পদাহসূরের ছেলে গমলীয়েল মনঃশি সন্তানদের নেতা হবে।</div>
<div class="v" id="v21"><span class="vn">21</span> মনঃশির সৈন্য সংখ্যা বত্রিশ হাজার দুশো জন।</div>
<div class="v" id="v22"><span class="vn">22</span> আর বিন্যামীন বংশ তার পাশে থাকবে। গিদিয়োনির ছেলে অবীদান বিন্যামীন সন্তানদের নেতা হবে।</div>
<div class="v" id="v23"><span class="vn">23</span> বিন্যামীনের সৈন্য সংখ্যা পঁয়ত্রিশ হাজার চারশো জন।</div>
<div class="v" id="v24"><span class="vn">24</span> ইফ্রয়িমের শিবিরের মোট গণনা করা সৈন্য সংখ্যা এক লক্ষ আট হাজার একশো জন। তারা তৃতীয় বারে এগিয়ে যাবে।</div>
<div class="v" id="v25"><span class="vn">25</span> দানের সৈন্যদের সমাগম তাঁবুর উত্তর পাশে শিবিরের পতাকা থাকবে। অম্মীশদ্দয়ের ছেলে অহীয়েষর দান সন্তানদের নেতা হবে।</div>
<div class="v" id="v26"><span class="vn">26</span> দানের সৈন্য সংখ্যা বাষট্টি হাজার সাতশো জন।</div>
<div class="v" id="v27"><span class="vn">27</span> তাদের পাশে আশের বংশ শিবির গড়বে। অক্রণের ছেলে পগীয়েল আশের সন্তানদের নেতা হবে।</div>
<div class="v" id="v28"><span class="vn">28</span> আশেরের সৈন্য সংখ্যা একচল্লিশ হাজার পাঁচশো জন।</div>
<div class="v" id="v29"><span class="vn">29</span> নপ্তালি বংশ তার পাশে থাকবে। ঐননের ছেলে অহীরঃ নপ্তালি সন্তানদের নেতা হবে।</div>
<div class="v" id="v30"><span class="vn">30</span> নপ্তালির সৈন্য সংখ্যা তিপ্পান্ন হাজার চারশো জন।</div>
<div class="v" id="v31"><span class="vn">31</span> দানের শিবিরের মোট লোক সংখ্যা এক লক্ষ সাতান্ন হাজার ছয়শো জন। তারা তাদের পতাকা নিয়ে শিবির থেকে শেষে এগিয়ে যাবে।”</div>
<div class="v" id="v32"><span class="vn">32</span> মোশি ও হারোণ ইস্রায়েল সন্তানদের পিতৃকুল অনুসারে ছয় লক্ষ তিন হাজার সাড়ে পাঁচশো জন সৈন্য সংখ্যা গণনা করলেন।</div>
<div class="v" id="v33"><span class="vn">33</span> কিন্তু মোশি ও হারোণ লেবীয়দের ইস্রায়েল সন্তানদের মধ্যে গণনা করলেন না। যেমন সদাপ্রভু মোশিকে আদেশ করেছিলেন।</div>
<div class="v" id="v34"><span class="vn">34</span> ইস্রায়েল সন্তানরা মোশিকে দেওয়া সদাপ্রভুর সমস্ত আদেশ অনুসারে কাজ করত। তারা পতাকার কাছে শিবির গড়তো। তারা তাদের বংশ অনুসারে শিবির থেকে গোষ্ঠী ও পরিবার অনুসারে শিবিরের কাছে একত্রিত হত ও যাত্রা করত।</div>
</div>
<!-- PARSED ABOVE; EDITING MAY BREAK PARSER -->
</body></html>