<html><head>
<meta http-equiv="Content-Type" content="text/html;charset=utf-8" />
<title>Num 27 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 27);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> ... <a href="Num_25.html">25</a> <a href="Num_26.html">26</a> <b>27</b> <a href="Num_28.html">28</a> <a href="Num_29.html">29</a> ... <a href="Num_36.html">36</a> </div><hr>
<h1>Num 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাবার সম্পত্তিতে মেয়েদের অধিকার।</h2><span class="vn">1</span> <span class="br-p"><br><br></span>তখন যোষেফের ছেলে মনঃশির গোষ্ঠীর অন্তর্ভুক্ত সলফাদের মেয়েরা আসল। সলফাদ হেফরের সন্তান, হেফর গিলিয়দের সন্তান, গিলিয়দ মাখীরের সন্তান, মাখীর মনঃশির সন্তান। সেই মেয়েদের নাম এই, মহলা, নোয়া, হগ্‌লা, মিল্কা ও তির্সা।</div>
<div class="v" id="v2"><span class="vn">2</span> তারা মোশির সামনে ও ইলীয়াসর যাজকের সামনে এবং নেতাদের ও সমস্ত মণ্ডলীর সামনে সমাগম তাঁবুর প্রবেশপথে দাঁড়িয়ে এই কথা বলল,</div>
<div class="v" id="v3"><span class="vn">3</span> “আমাদের বাবা মরুভূমিতে মারা গেছেন, তিনি কোরহের দলের মধ্যে, সদাপ্রভুর বিরুদ্ধে চক্রান্তকারীদের দলের মধ্যে ছিলেন না; কিন্তু তিনি নিজের পাপে মারা গেছেন এবং তাঁর কোন ছেলে নেই।</div>
<div class="v" id="v4"><span class="vn">4</span> আমাদের বাবার ছেলে হয়নি বলে তাঁর গোষ্ঠী থেকে তাঁর নাম কেন লোপ পাবে? আমাদের বাবার বংশের ভাইদের মধ্যে আমাদেরকে অধিকার দিন।”</div>
<div class="v" id="v5"><span class="vn">5</span> তখন মোশি সদাপ্রভুর সামনে তাদের বিচার উপস্থিত করলেন।</div>
<div class="v" id="v6"><span class="vn">6</span> সদাপ্রভু মোশিকে বললেন,</div>
<div class="v" id="v7"><span class="vn">7</span> “সলফাদের মেয়েরা ঠিকই বলছে; তুমি তাদের বাবার বংশের ভাইদের মধ্যে অবশ্যই তাদেরকে নিজের অধিকার দেবে ও তাদের বাবার অধিকার তাদেরকে সমর্পণ করবে।</div>
<div class="v" id="v8"><span class="vn">8</span> ইস্রায়েল সন্তানদেরকে বল, ‘কোন ব্যক্তি যদি মারা যায় এবং তার ছেলে না থাকে, তবে তোমরা তার অধিকার তার মেয়েকে দেবে।</div>
<div class="v" id="v9"><span class="vn">9</span> যদি মেয়ে না থাকে, তবে তার ভাইদেরকে তার অধিকার দেবে।</div>
<div class="v" id="v10"><span class="vn">10</span> যদি তার ভাই না থাকে, তবে তার বাবার ভাইদেরকে তার অধিকার দেবে।</div>
<div class="v" id="v11"><span class="vn">11</span> যদি তার বাবার ভাই না থাকে, তবে তার গোষ্ঠীর মধ্যে কাছের কোন আত্মীয়কে তার অধিকার দেবে, সে তা অধিকার করবে; সদাপ্রভু মোশিকে যেমন আদেশ দিয়েছিলেন, সেই অনুসারে এটা ইস্রায়েল সন্তানদের পক্ষে বিচারের নিয়ম হবে’।”</div>
<div class="v" id="v12"><h2>মোশি ও যিহোশূয়ের বিষয়।</h2><span class="vn">12</span> <span class="br-p"><br><br></span>সদাপ্রভু মোশিকে বললেন, “তুমি এই অবারীম পর্বতে ওঠ, আর যে দেশ আমি ইস্রায়েল সন্তানকে দিয়েছি, তা দেখ।</div>
<div class="v" id="v13"><span class="vn">13</span> দেখার পর তোমার ভাই হারোণের মত তুমিও তোমার লোকেদের সঙ্গে জড়ো হবে।</div>
<div class="v" id="v14"><span class="vn">14</span> এটা ঘটবে কারণ তোমরা দুজনে সীন মরুভূমিতে আমার আদেশের বিরুদ্ধে বিদ্রোহ করেছিলে। সেখানে, যখন জল শিলার মধ্যে থেকে প্রবাহিত হয়েছে, তুমি রাগে পুরো মণ্ডলীর চোখে আমাকে পবিত্র রূপে মান্য করতে ব্যর্থ হয়েছ।” এ সীন প্রান্তরের কাদেসে অবস্থিত মরীবার জল।</div>
<div class="v" id="v15"><span class="vn">15</span> তখন মোশি সদাপ্রভুকে বললেন,</div>
<div class="v" id="v16"><span class="vn">16</span> “সমস্ত মানুষের আত্মাদের ঈশ্বর সদাপ্রভু মণ্ডলীর উপরে এমন একজন ব্যক্তিকে নিযুক্ত করুন,</div>
<div class="v" id="v17"><span class="vn">17</span> যে তাদের সামনে বাইরে যায় ও তাদের সামনে ভিতরে আসে এবং তাদেরকে বাইরে পরিচালিত করে ও ভিতরে নিয়ে আসে; যেন সদাপ্রভুর মণ্ডলী মেষপালকহীন ভেড়ার পালের মত না হয়।”</div>
<div class="v" id="v18"><span class="vn">18</span> সদাপ্রভু মোশিকে বললেন, “নূনের ছেলে যিহোশূয়, যার মধ্যে আমার আত্মা বসবাস করে এবং তুমি তাকে নিয়ে তার মাথায় হাত রাখো।</div>
<div class="v" id="v19"><span class="vn">19</span> ইলীয়াসর যাজকের ও সমস্ত মণ্ডলীর সামনে তাকে উপস্থিত কর এবং তাদের সাক্ষাৎে তাকে পরিচালনা করতে আদেশ দাও।</div>
<div class="v" id="v20"><span class="vn">20</span> তাকে তোমার ক্ষমতা তার ওপর দাও, তার ফলে ইস্রায়েল সন্তানদের সমস্ত মণ্ডলী তাকে মেনে চলে।</div>
<div class="v" id="v21"><span class="vn">21</span> সে ইলীয়াসর যাজকের সামনে দাঁড়াবে এবং ইলীয়াসর তার জন্য ঊরীমের বিচারের মাধ্যমে দ্বারা আমার ইচ্ছা জিজ্ঞাসা করবে। সে ও তার সঙ্গে সমস্ত ইস্রায়েল সন্তান, অর্থাৎ সমস্ত মণ্ডলী তার আদেশে বাইরে যাবে ও তার আদেশে ভিতরে আসবে।”</div>
<div class="v" id="v22"><span class="vn">22</span> তাই মোশি সদাপ্রভুর আদেশ মত কাজ করলেন। তিনি যিহোশূয়কে নিয়ে ইলীয়াসর যাজকের সামনে ও সমস্ত মণ্ডলীর সামনে উপস্থিত করলেন।</div>
<div class="v" id="v23"><span class="vn">23</span> তিনি তাঁর মাথায় হাত রাখলেন এবং পরিচালনা করতে আদেশ দিলেন, যেমন সদাপ্রভু তাঁকে করতে বলেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>