<html><head>
<meta http-equiv="Content-Type" content="text/html;charset=utf-8" />
<title>Num 28 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 28);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> ... <a href="Num_26.html">26</a> <a href="Num_27.html">27</a> <b>28</b> <a href="Num_29.html">29</a> <a href="Num_30.html">30</a> ... <a href="Num_36.html">36</a> </div><hr>
<h1>Num 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রতিদিনের বলিদানের নিয়ম।</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “তুমি ইস্রায়েল সন্তানদেরকে আদেশ কর, তাদেরকে বল, আমার উপহার, আমার উদ্দেশ্যে মিষ্টি সুগন্ধের জন্য আগুনে তৈরী ভক্ষ্য নৈবেদ্য, সঠিক সময়ে আমার উদ্দেশ্যে নিবেদন করতে হবে।</div>
<div class="v" id="v3"><span class="vn">3</span> তুমি তাদেরকে এই কথা বল, ‘তোমরা সদাপ্রভুর উদ্দেশ্যে আগুনে তৈরী উপহার হিসাবে এইসব নিবেদন করবে প্রতিদিন, নিত্য হোমাবলির জন্য এক বছরের নির্দ্দোষ দুইটি পুরুষ ভেড়া।</div>
<div class="v" id="v4"><span class="vn">4</span> তোমরা একটি ভেড়ার বাচ্চা সকালে উৎসর্গ করবে, আর একটি ভেড়ার বাচ্চা সন্ধ্যাবেলায় উৎসর্গ করবে।</div>
<div class="v" id="v5"><span class="vn">5</span> তোমরা ভক্ষ্য নৈবেদ্যের জন্য হিনের চার ভাগের এক ভাগ উখলিতে তৈরী তেলে মেশানো ঐফার দশ ভাগের এক ভাগ সূজি দেবে।</div>
<div class="v" id="v6"><span class="vn">6</span> এটা প্রতিদিনের হোমবলি যেটা সদাপ্রভুর উদ্দেশ্যে মিষ্টি সুগন্ধের জন্য আগুনে তৈরী উপহার হিসাবে সীনয় পর্বতে নির্ধারিত হয়েছিল।</div>
<div class="v" id="v7"><span class="vn">7</span> একটি ভেড়ার বাচ্চার জন্য হিনের চার ভাগের এক ভাগ পেয় নৈবেদ্য হবে। তুমি পবিত্র স্থানে সদাপ্রভুর উদ্দেশ্যে মদিরার পেয় নৈবেদ্য ঢেলে দেবে।</div>
<div class="v" id="v8"><span class="vn">8</span> একটি ভেড়ার বাচ্চা সন্ধ্যাবেলায় উৎসর্গ করবে, সকালের ভক্ষ্য ও পেয় নৈবেদ্যের মত তাও সদাপ্রভুর উদ্দেশ্যে মিষ্টি সুগন্ধের জন্য আগুনে তৈরী উপহার হিসাবে উৎসর্গ করবে।</div>
<div class="v" id="v9"><span class="vn">9</span> বিশ্রামবারে এক বছরের নির্দ্দোষ দুইটি পুরুষ ভেড়া ও তেল মেশানো এক ঐফার দুয়ের দশ ভাগের এক ভাগ সূজির ভক্ষ্য নৈবেদ্য ও তার সঙ্গে পেয় নৈবেদ্য নিবেদন করবে।</div>
<div class="v" id="v10"><span class="vn">10</span> এইগুলি প্রতিদিনের হোমবলি ও তার সঙ্গে পেয় নৈবেদ্য ছাড়া প্রতি বিশ্রামবারের হোমবলি।</div>
<div class="v" id="v11"><span class="vn">11</span> প্রতি মাসের শুরুতে তোমরা সদাপ্রভুর উদ্দেশ্যে হোমবলির জন্য নির্দ্দোষ দুইটি ষাঁড়ের বাচ্চা, একটি ভেড়া ও এক বছরের সাতটি পুরুষ ভেড়া উৎসর্গ করবে।</div>
<div class="v" id="v12"><span class="vn">12</span> তোমরা এক একটি ষাঁড়ের জন্য তিনের দশ ভাগের এক ভাগ তেল মেশানো সূজির ভক্ষ্য নৈবেদ্য এবং সেই ভেড়ার জন্য দুয়ের দশ ভাগের এক ভাগ তেল মেশানো সূজির ভক্ষ্য নৈবেদ্য উত্সর্গ করবে।</div>
<div class="v" id="v13"><span class="vn">13</span> তোমরা এক একটি ভেড়ার বাচ্চার জন্য এক এক দশ ভাগের এক ভাগ তেল মেশানো সূজির ভক্ষ্য নৈবেদ্য। তাতে সেই হোমবলি সদাপ্রভুর উদ্দেশ্যে মিষ্টি সুগন্ধের জন্য আগুনে তৈরী উপহার হবে।</div>
<div class="v" id="v14"><span class="vn">14</span> এক একটি ষাঁড়ের জন্য হিনের অর্ধেক, সেই ভেড়ার জন্য হিনের তিন ভাগের এক ভাগ ও এক একটি ভেড়ার বাচ্চার জন্য হিনের চার ভাগের এক ভাগ আঙ্গুর রস তার পেয় নৈবেদ্য হবে। এটা বছরের প্রতি মাসের মাসিক হোমবলি।</div>
<div class="v" id="v15"><span class="vn">15</span> পাপার্থক বলির জন্য সদাপ্রভুর উদ্দেশ্যে একটি পুরুষ ছাগল। প্রতিদিনের হোমবলি ও তার পেয় নৈবেদ্য ছাড়াও এটা উৎসর্গ করতে হবে।</div>
<div class="v" id="v16"><span class="vn">16</span> প্রথম মাসের চৌদ্দতম দিনে সদাপ্রভুর নিস্তারপর্ব।</div>
<div class="v" id="v17"><span class="vn">17</span> এই মাসের পনেরোতম দিনে উৎসব হবে; সাত দিন তাড়ীশূন্য রুটি খেতে হবে।</div>
<div class="v" id="v18"><span class="vn">18</span> প্রথম দিনে পবিত্র সভা হবে; তোমরা কোন রকম কাজ করবে না।</div>
<div class="v" id="v19"><span class="vn">19</span> কিন্তু সদাপ্রভুর উদ্দেশ্যে আগুনে তৈরী উপহার হিসাবে হোমবলির দোষমুক্ত দুইটি ষাঁড়ের বাচ্চা, একটি ভেড়া ও এক বছরের সাতটি পুরুষ ভেড়া উৎসর্গ করবে।</div>
<div class="v" id="v20"><span class="vn">20</span> ভক্ষ্য নৈবেদ্য হিসাবে এক একটি ষাঁড়ের জন্য তিন দশ ভাগের এক ভাগ ও সেই ভেড়ার জন্য দুয়ের দশ ভাগের এক ভাগ।</div>
<div class="v" id="v21"><span class="vn">21</span> তার সঙ্গে সাতটি ভেড়ার বাচ্চার মধ্যে এক এক বছরের জন্য একের দশ ভাগের এক ভাগ তেল মেশানো সূজি</div>
<div class="v" id="v22"><span class="vn">22</span> এবং তোমাদের প্রায়শ্চিত্ত করার জন্য পাপার্থক বলি হিসাবে একটি পুরুষ ছাগল।</div>
<div class="v" id="v23"><span class="vn">23</span> এই সমস্ত তোমরা প্রতিদিনের হোমবলির জন্য সকালের হোমবলি ছাড়াও নিবেদন করবে।</div>
<div class="v" id="v24"><span class="vn">24</span> এই নিয়ম অনুসারে তোমরা সাত দিন ধরে প্রতিদিন সদাপ্রভুর উদ্দেশ্যে মিষ্টি সুগন্ধের জন্য আগুনে তৈরী উপহার হিসাবে ভক্ষ্য নিবেদন করবে; প্রতিদিনের হোমবলি ও তার পেয় নৈবেদ্য ছাড়াও এটা নিবেদিত হবে।</div>
<div class="v" id="v25"><span class="vn">25</span> সপ্তম দিনে তোমাদের পবিত্র সভা হবে; তোমরা কোনো রকম কাজ করবে না।</div>
<div class="v" id="v26"><span class="vn">26</span> আবার প্রথমজাতের দিনে, যখন তোমরা নিজেদের সাত সপ্তাহের উৎসবে সদাপ্রভুর উদ্দেশ্যে নূতন ভক্ষ্য নৈবেদ্য আনবে, তখন তোমাদের পবিত্র সভা হবে; তোমরা কোন রকম কাজ করবে না।</div>
<div class="v" id="v27"><span class="vn">27</span> কিন্তু সদাপ্রভুর উদ্দেশ্যে মিষ্টি সুগন্ধের জন্য হোমবলি হিসাবে দুইটি ষাঁড়ের বাচ্চা, একটি ভেড়া ও এক বছরের সাতটি পুরুষ ভেড়া উৎসর্গ করবে।</div>
<div class="v" id="v28"><span class="vn">28</span> তাদের ভক্ষ্য নৈবেদ্য হিসাবে এক একটি ষাঁড়ের জন্য তিনের দশ ভাগের এক ভাগ, একটি ভেড়ার জন্য দুয়ের দশ ভাগের এক ভাগ উত্সর্গ করবে।</div>
<div class="v" id="v29"><span class="vn">29</span> সাতটি ভেড়ার বাচ্চার মধ্যে এক এক বছরের জন্য একের দশ ভাগের এক ভাগ তেল মেশানো সূজি</div>
<div class="v" id="v30"><span class="vn">30</span> এবং তোমাদের প্রায়শ্চিত্ত করার জন্য একটি পুরুষ ছাগল উত্সর্গ করবে।</div>
<div class="v" id="v31"><span class="vn">31</span> যখন এই সমস্ত দোষমুক্ত পশুর সঙ্গে পেয় নৈবেদ্য উত্সর্গ করবে, এটা প্রতিদিনের হোমবলি এবং তার ভক্ষ্য নৈবেদ্য ের সঙ্গে যুক্ত হওয়া চাই’।”</div>
</div>
<!-- PARSED ABOVE; EDITING MAY BREAK PARSER -->
</body></html>