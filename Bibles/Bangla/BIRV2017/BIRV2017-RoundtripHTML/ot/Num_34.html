<html><head>
<meta http-equiv="Content-Type" content="text/html;charset=utf-8" />
<title>Num 34 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 34);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> ... <a href="Num_32.html">32</a> <a href="Num_33.html">33</a> <b>34</b> <a href="Num_35.html">35</a> <a href="Num_36.html">36</a> </div><hr>
<h1>Num 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনান দেশের সীমানা নির্ধারণ ও ভাগ।</h2><span class="vn">1</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v2"><span class="vn">2</span> “তুমি ইস্রায়েল সন্তানদেরকে আদেশ দাও, তাদেরকে বল, ‘যখন তোমরা কনান দেশে প্রবেশ করবে, তোমরা অধিকারের জন্য যে দেশ পাবে, চারদিকের সীমানা অনুসারে সেই কনান দেশ।</div>
<div class="v" id="v3"><span class="vn">3</span> ইদোমের কাছে অবস্থিত সিন মরুভূমি থেকে তোমাদের দক্ষিণ অঞ্চল হবে ও পূর্বদিকে লবণ সমুদ্রের শেষভাগ থেকে তোমাদের দক্ষিণ সীমানা হবে।</div>
<div class="v" id="v4"><span class="vn">4</span> তোমাদের সীমানা অক্রব্বীম আরোহণ পথের দক্ষিণ দিকে ফিরে সিন পর্যন্ত যাবে এবং হৎসর-অদরে এসে অস্মোন পর্যন্ত যাবে।</div>
<div class="v" id="v5"><span class="vn">5</span> পরে ঐ সীমানা অস্মোন থেকে মিশরের নদী পর্যন্ত বেড়িয়ে আসবে এবং সমুদ্র পর্যন্ত এই সীমানার শেষ হবে।</div>
<div class="v" id="v6"><span class="vn">6</span> পশ্চিম সীমানার জন্য মহাসমুদ্র তোমাদের পক্ষে থাকল, এটাই তোমাদের পশ্চিম সীমানা হবে।</div>
<div class="v" id="v7"><span class="vn">7</span> তোমাদের উত্তর সীমানা এটা; তোমরা মহাসমুদ্র থেকে নিজেদের জন্য হোর পর্বত লক্ষ্য করবে।</div>
<div class="v" id="v8"><span class="vn">8</span> হোর পর্বত থেকে হমাতের প্রবেশস্থান লক্ষ্য করবে। সেখান থেকে সেই সীমানা সদাদ পর্যন্ত ছড়িয়ে যাবে।</div>
<div class="v" id="v9"><span class="vn">9</span> তখন সেই সীমানা সিফ্রোণ পর্যন্ত যাবে ও হৎসর-ঐনন পর্যন্ত ছড়িয়ে যাবে; এটাই তোমাদের উত্তর সীমানা হবে।</div>
<div class="v" id="v10"><span class="vn">10</span> তখন পূর্ব সীমানার জন্য তোমরা হৎসর ঐনন থেকে শফাম লক্ষ্য করবে।</div>
<div class="v" id="v11"><span class="vn">11</span> তখন সেই সীমানা শফাম থেকে ঐনের পূর্বদিক হয়ে রিব্লা পর্যন্ত নেমে যাবে; সে সীমানা নেমে পূর্বদিকে কিন্নেরৎ হ্রদের তট পর্যন্ত যাবে।</div>
<div class="v" id="v12"><span class="vn">12</span> তখন সেই সীমানা যর্দন দিয়ে যাবে এবং লবণ সমুদ্র পর্যন্ত ছড়িয়ে যাবে; চারদিকের সীমানা অনুসারে এই তোমাদের দেশ হবে’।”</div>
<div class="v" id="v13"><span class="vn">13</span> তখন মোশি ইস্রায়েল সন্তানদেরকে এই আদেশ দিলেন, “যে দেশ তোমরা গুলিবাঁটের মাধ্যমে অধিকার করবে, সদাপ্রভু সাড়ে নয় বংশকে যে দেশ দিতে আদেশ করেছেন এই সেই দেশ।</div>
<div class="v" id="v14"><span class="vn">14</span> কারণ নিজেদের পূর্বপুরুষদের বংশ অনুসারে রূবেণ সন্তানদের বংশ, নিজেদের পূর্বপুরুষদের বংশ অনুসারে গাদ সন্তানদের বংশ নিজের অধিকার পেয়েছে ও মনঃশির অর্ধেক বংশও পেয়েছে।</div>
<div class="v" id="v15"><span class="vn">15</span> যিরীহোর কাছে অবস্থিত যর্দনের পূর্বপারে সূর্য্যোদয়ের দিকে সেই আড়াই বংশ নিজেদের অধিকার পেয়েছে।”</div>
<div class="v" id="v16"><span class="vn">16</span> সদাপ্রভু মোশিকে বললেন,</div>
<div class="v" id="v17"><span class="vn">17</span> “যারা তোমাদের অধিকারের জন্য দেশ ভাগ করে দেবে, তাদের নাম এই; ইলীয়াসর যাজক ও নূনের ছেলে যিহোশূয়।</div>
<div class="v" id="v18"><span class="vn">18</span> তোমরা প্রত্যেক বংশ থেকে একজন করে নেতাকে দেশ ভাগ করার জন্য গ্রহণ করবে।</div>
<div class="v" id="v19"><span class="vn">19</span> সেই ব্যক্তিদের নাম এই, যিহূদা বংশের যিফূন্নির ছেলে কালেব।</div>
<div class="v" id="v20"><span class="vn">20</span> শিমিয়োন সন্তানদের বংশের অম্মীহূদের ছেলে শমূয়েল।</div>
<div class="v" id="v21"><span class="vn">21</span> বিন্যামীন বংশের কিশ্লোনের ছেলে ইলীদদ।</div>
<div class="v" id="v22"><span class="vn">22</span> দান সন্তানদের বংশশের নেতা যগ্লির ছেলে বুক্কি।</div>
<div class="v" id="v23"><span class="vn">23</span> যোষেফের ছেলেদের মধ্যে মনঃশি সন্তানদের বংশের নেতা এফোদের ছেলে হন্নীয়েল।</div>
<div class="v" id="v24"><span class="vn">24</span> ইফ্রয়িম সন্তানদের বংশের নেতা শিপ্তনের ছেলে কমূয়েল।</div>
<div class="v" id="v25"><span class="vn">25</span> সবূলূন সন্তানদের বংশের নেতা পর্ণকের ছেলে ইলীষাফণ।</div>
<div class="v" id="v26"><span class="vn">26</span> ইষাখর সন্তানদের বংশের নেতা অসসনের ছেলে পল্টিয়েল।</div>
<div class="v" id="v27"><span class="vn">27</span> আশের সন্তানদের বংশের নেতা শলোমির ছেলে অহীহূদ।</div>
<div class="v" id="v28"><span class="vn">28</span> নপ্তালি সন্তানদের বংশের নেতা অম্মীহূদের ছেলে পদহেল।”</div>
<div class="v" id="v29"><span class="vn">29</span> কনান দেশে ইস্রায়েল সন্তানদের জন্য অধিকার ভাগ করে দিতে সদাপ্রভু এইসব লোককে আদেশ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>