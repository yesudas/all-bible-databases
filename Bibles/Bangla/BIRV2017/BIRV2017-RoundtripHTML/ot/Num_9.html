<html><head>
<meta http-equiv="Content-Type" content="text/html;charset=utf-8" />
<title>Num 9 &ndash; গণনার বই। &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 9);">
<div id="navbar"><a href="../index.html">বাংলা বাইবেল</a> &ndash; <b>গণনার বই।</b> &ndash; <a href="Num_1.html">1</a> ... <a href="Num_7.html">7</a> <a href="Num_8.html">8</a> <b>9</b> <a href="Num_10.html">10</a> <a href="Num_11.html">11</a> ... <a href="Num_36.html">36</a> </div><hr>
<h1>Num 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিস্তারপর্ব পালন।</h2><span class="vn">1</span> <span class="br-p"><br><br></span>ইস্রায়েল মিশর দেশ থেকে বেরিয়ে আসার পর দ্বিতীয় বছরের প্রথম মাসে সীনয় মরুভূমিতে সদাপ্রভু মোশিকে বললেন,</div>
<div class="v" id="v2"><span class="vn">2</span> “ইস্রায়েল সন্তানরা সঠিক সময়ে নিস্তারপর্ব পালন করুক।</div>
<div class="v" id="v3"><span class="vn">3</span> এই মাসের চৌদ্দতম দিনে সন্ধ্যাবেলায় সঠিক সময়ে তোমরা তা পালন কোরো, পর্বের সমস্ত নিয়ম ও সমস্ত শাসন অনুসারে তা পালন করবে।”</div>
<div class="v" id="v4"><span class="vn">4</span> তখন মোশি ইস্রায়েল সন্তানদেরকে নিস্তারপর্ব পালন করতে আদেশ করলেন।</div>
<div class="v" id="v5"><span class="vn">5</span> তাতে তারা প্রথম মাসের চৌদ্দতম দিনে সন্ধ্যাবেলায় সীনয় মরুভূমিতে নিস্তারপর্ব পালন করল; সদাপ্রভু মোশিকে যে আদেশ করেছিলেন, সেই অনুসারেই ইস্রায়েল সন্তানরা সমস্তকিছু করল।</div>
<div class="v" id="v6"><span class="vn">6</span> কয়েক জন লোক একটি মানুষের মৃতদেহ স্পর্শ করে অশুচি হওয়ার জন্য সেইদিন নিস্তারপর্ব পালন করতে পারল না; অতএব তারা সেদিন মোশির ও হারোণের সামনে উপস্থিত হল।</div>
<div class="v" id="v7"><span class="vn">7</span> সেই লোকগুলি তাকে বলল, “আমরা একটি মানুষের মৃতদেহ স্পর্শ করে অশুচি হয়েছি, তার জন্য কেন ইস্রায়েল সন্তানদের মধ্যে নির্দিষ্ট সময়ে সদাপ্রভুর উদ্দেশ্যে উপহার উত্সর্গ করা থেকে আলাদা রেখেছেন?”</div>
<div class="v" id="v8"><span class="vn">8</span> মোশি তাদেরকে বললেন, “তোমরা দাঁড়াও, তোমাদের বিষয়ে সদাপ্রভু কি আদেশ দেন, তা শুনি।”</div>
<div class="v" id="v9"><span class="vn">9</span> সদাপ্রভু মোশিকে বললেন, “তুমি ইস্রায়েল সন্তানদেরকে বল,</div>
<div class="v" id="v10"><span class="vn">10</span> ‘তোমাদের কিংবা তোমাদের হবু সন্তানদের মধ্যে যখন কেউ মৃতদেহ স্পর্শ করে অশুচি হয়, কিংবা দূর কোন পথে থাকে, তখন সে সদাপ্রভুর উদ্দেশ্যে নিস্তারপর্ব পালন করবে।’</div>
<div class="v" id="v11"><span class="vn">11</span> দ্বিতীয় মাসে চৌদ্দতম দিনে সন্ধ্যাবেলায় তারা তা পালন করবে; তারা তাড়ীশূন্য রুটি ও তেতো শাকের সঙ্গে খাবে।</div>
<div class="v" id="v12"><span class="vn">12</span> তারা সকাল পর্যন্ত তার কিছুই অবশিষ্ট রাখবে না ও পশুটির কোন হাড় ভাঙ্গবে না; নিস্তারপর্বের সমস্ত নিয়ম অনুসারে তারা তা পালন করবে।</div>
<div class="v" id="v13"><span class="vn">13</span> কিন্তু যে কেউ শুচি থাকে ও পথিক না হয়, সে যদি নিস্তারপর্ব পালন না করে, তবে সেই প্রাণী তার লোকেদের মধ্যে থেকে উচ্ছেদ হবে; কারণ সঠিক সময়ে সদাপ্রভুর উদ্দেশ্যে উপহার না আনাতে সে নিজের পাপ নিজে বহন করবে।</div>
<div class="v" id="v14"><span class="vn">14</span> যদি কোন বিদেশীয় লোক তোমাদের মধ্যে বসবাস করে, আর সদাপ্রভুর উদ্দেশ্যে নিস্তারপর্ব পালন করে; তবে সে নিস্তারপর্বের নিয়ম হিসাবে ও পর্বের ব্যবস্থা অনুসারে তা পালন করবে; বিদেশী কি স্বদেশী উভয়ের জন্যই তোমাদের পক্ষে একমাত্র ব্যবস্থা হবে।”</div>
<div class="v" id="v15"><h2>সীনয় থেকে ইস্রায়েলীয়দের যাত্রা।</h2><span class="vn">15</span> <span class="br-p"><br><br></span>যে দিন সমাগম তাঁবু স্থাপিত হল, সেইদিন মেঘ সমাগম তাঁবু অর্থাৎ সাক্ষ্য তাঁবু ঢেকে দিল। সন্ধ্যাবেলায় মেঘ সমাগম তাঁবুর উপরে সকাল পর্যন্ত আগুনের আকার ধারণ করলো।</div>
<div class="v" id="v16"><span class="vn">16</span> এইরকম রোজ হত; মেঘ সমাগম তাঁবু ঢেকে দিত, আর রাত্রিতে আগুনের আকার দেখা যেত।</div>
<div class="v" id="v17"><span class="vn">17</span> আর যে কোন সময়ে তাঁবুর উপর থেকে মেঘ উপরের দিকে উঠে যায়, তখন ইস্রায়েল সন্তানরা যাত্রা করত এবং মেঘ যেখানে অবস্থান করত, ইস্রায়েল সন্তানরা সেইখানে শিবির স্থাপন করত।</div>
<div class="v" id="v18"><span class="vn">18</span> সদাপ্রভুর আদেশ অনুসারেই ইস্রায়েল সন্তানরা যাত্রা করত, সদাপ্রভুর আদেশ অনুসারেই শিবির স্থাপন করত, তারা তাদের শিবিরে থাকত।</div>
<div class="v" id="v19"><span class="vn">19</span> আর মেঘ যখন সমাগম তাঁবুর সমাগম তাঁবুর উপরে অনেক দিন অবস্থান করত, তখন ইস্রায়েল সন্তানরা সদাপ্রভুর আদেশ পালন করত; যাত্রা করত না।</div>
<div class="v" id="v20"><span class="vn">20</span> আর মেঘ কখন কখন সমাগম তাঁবুর উপরে অল্প দিন থাকত, সদাপ্রভুর আদেশে তারা শিবিরে থাকত, আর সদাপ্রভুর আদেশেই যাত্রা করত।</div>
<div class="v" id="v21"><span class="vn">21</span> কখন কখন মেঘ সন্ধ্যাবেলা থেকে সকাল পর্যন্ত থাকত; আর মেঘ সকালে উপরের দিকে উঠে গেলে তারা যাত্রা করত; অথবা দিন কি রাত্রি হোক, মেঘ উপরে গেলেই তারা যাত্রা করত।</div>
<div class="v" id="v22"><span class="vn">22</span> দুই দিন কিংবা একমাস কিংবা এক বছর হোক, সমাগম তাঁবুর উপরে মেঘ যতদিন থাকত, ইস্রায়েল সন্তানরাও ততদিন শিবিরে বাস করত; যাত্রা করত না; কিন্তু মেঘ উপরে উঠে গেলেই তারা যাত্রা করত।</div>
<div class="v" id="v23"><span class="vn">23</span> সদাপ্রভুর আদেশেই তারা শিবিরে থাকত, সদাপ্রভুর আদেশেই যাত্রা করত; তারা মোশির মাধ্যমে দেওয়া সদাপ্রভুর আদেশ অনুসারে সদাপ্রভুর নির্দেশ পালন করত।</div>
</div>
<!-- PARSED ABOVE; EDITING MAY BREAK PARSER -->
</body></html>