<html><head>
<meta http-equiv="Content-Type" content="text/html;charset=utf-8" />
<title>Prov 10 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 10);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_8.html">8</a> <a href="Prov_9.html">9</a> <b>10</b> <a href="Prov_11.html">11</a> <a href="Prov_12.html">12</a> ... <a href="Prov_31.html">31</a> </div><hr>
<h1>Prov 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নানা বিষয়ে নীতিকথা</h2><h2>শলোমনের হিতোপদেশ।</h2><span class="vn">1</span> <span class="br-p"><br><br></span>জ্ঞানবান ছেলে বাবার আনন্দজনক, কিন্তু বুদ্ধিহীন ছেলে মায়ের বেদনাজনক।</div>
<div class="v" id="v2"><span class="vn">2</span> দুষ্টতার দ্বারা সঞ্চিত ধনের কোনো মূল্য নেই, কিন্তু ধার্মিকতা মৃত্যু থেকে রক্ষা করে।</div>
<div class="v" id="v3"><span class="vn">3</span> সদাপ্রভু ধার্মিকের প্রাণ ক্ষুধায় দুর্বল হতে দেন না; কিন্তু তিনি দুষ্টদের অভিলাষ ব্যর্থ করেন।</div>
<div class="v" id="v4"><span class="vn">4</span> যে অলস হাতে কাজ করে, সে দরিদ্র হয়; কিন্তু পরিশ্রমীদের হাত ধনবান করে।</div>
<div class="v" id="v5"><span class="vn">5</span> যে গ্রীষ্মকালে সঞ্চয় করে, সে বুদ্ধিমান ছেলে; যে শস্য কাটবার সময় ঘুমিয়ে থাকে, তার জন্য লজ্জাকর।</div>
<div class="v" id="v6"><span class="vn">6</span> ধার্মিকের মাথায় অনেক আশীর্বাদ থাকে; কিন্তু দুষ্টদের মুখ হিংস্রতা ঢেকে রাখে।</div>
<div class="v" id="v7"><span class="vn">7</span> একজন লোক যে সঠিক কাজ করেছে তা আমাদেরকে আনন্দিত করে যখন আমরা তার বিষয়ে ভাবি; কিন্তু দুষ্টদের নাম সরে যাবে।</div>
<div class="v" id="v8"><span class="vn">8</span> যে বিচক্ষণ সে আদেশ গ্রহণ করে, কিন্তু অজ্ঞান বাচাল পতিত হবে।</div>
<div class="v" id="v9"><span class="vn">9</span> সে সততায় চলে, সে নির্ভয়ে চলে; কিন্তু কুটিলাচারীকে চেনা যাবে।</div>
<div class="v" id="v10"><span class="vn">10</span> যে চোখ দিয়ে ইশারা করে, সে দুঃখ দেয়; আর অজ্ঞান বাচাল ধ্বংস হবে।</div>
<div class="v" id="v11"><span class="vn">11</span> ধার্মিকের মুখ জীবনের উনুই; কিন্তু দুষ্টদের মুখ হিংস্রতা ঢেকে রাখে।</div>
<div class="v" id="v12"><span class="vn">12</span> ঘৃণা ঝগড়া বাড়ায়, কিন্তু প্রেম সব অধর্ম ঢেকে দেয়।</div>
<div class="v" id="v13"><span class="vn">13</span> জ্ঞানবানের ঠোঁটে প্রজ্ঞা পাওয়া যায়, কিন্তু বুদ্ধিবিহীনের পেছনে দন্ড রয়েছে।</div>
<div class="v" id="v14"><span class="vn">14</span> জ্ঞানবানেরা জ্ঞান সঞ্চয় করে, কিন্তু অজ্ঞানের মুখ সর্বনাশকে কাছে নিয়ে আসে।</div>
<div class="v" id="v15"><span class="vn">15</span> ধনবানের ধনই তার শক্তিশালী নগর, দরিদ্রদের দরিদ্রতাই তাদের সর্বনাশ।</div>
<div class="v" id="v16"><span class="vn">16</span> ধার্মিকের পারিশ্রমিক জীবনজনক, দুষ্টদের লাভ পাপজনক।</div>
<div class="v" id="v17"><span class="vn">17</span> যে শাসন মানে, সে জীবন-পথে চলে; কিন্তু যে অনুযোগ মানেনা, সে পথভ্রষ্ট হয়।</div>
<div class="v" id="v18"><span class="vn">18</span> যে ঘৃণা করে ঢেকে রাখে, তার ঠোঁট মিথ্যাবাদী; এবং যে অপবাদ ছড়ায়, সে বোকা।</div>
<div class="v" id="v19"><span class="vn">19</span> প্রচুর বাক্যে অধর্ম অনুপস্থিত থাকে না; কিন্তু যে তাতে সাবধান থাকে যা সে বলে, সেই হল জ্ঞানী।</div>
<div class="v" id="v20"><span class="vn">20</span> ধার্মিকের জিভ বিশুদ্ধ রূপার মত, দুষ্টদের হৃদয়ের মূল্য কম।</div>
<div class="v" id="v21"><span class="vn">21</span> ধার্মিকের ঠোঁট অনেককে প্রতিপালন করে, কিন্তু অজ্ঞানেরা বুদ্ধির অভাবে মারা পড়ে।</div>
<div class="v" id="v22"><span class="vn">22</span> সদাপ্রভুর ভালো উপহার ধনসম্পদ আনে এবং তিনি তার সঙ্গে দুঃখ যুক্ত করেন না।</div>
<div class="v" id="v23"><span class="vn">23</span> খারাপ কাজ করা অজ্ঞানের আনন্দ, আর প্রজ্ঞা বুদ্ধিমানের আনন্দ।</div>
<div class="v" id="v24"><span class="vn">24</span> দুষ্ট যা ভয় করে, তার প্রতি তাই ঘটবে; কিন্তু ধার্মিকদের ইচ্ছা সফল হবে।</div>
<div class="v" id="v25"><span class="vn">25</span> যখন ঘূর্ণবায়ু বয়ে যায়, দুষ্ট আর নেই; কিন্তু ধার্মিক চিরস্থায়ী ভিত্তিমূলের মত।</div>
<div class="v" id="v26"><span class="vn">26</span> যেমন দাঁতের পক্ষে অম্লরস ও চোখের পক্ষে ধোঁয়া, তেমনি নিজের প্রেরণ কর্তাদের পক্ষে অলস।</div>
<div class="v" id="v27"><span class="vn">27</span> সদাপ্রভুর ভয় আয়ুবৃদ্ধি করে, কিন্তু দুষ্টদের বছরের সংখ্যা কমবে।</div>
<div class="v" id="v28"><span class="vn">28</span> ধার্মিকদের প্রত্যাশা আনন্দজনক; কিন্তু দুষ্টদের আশ্বাস কম হবে।</div>
<div class="v" id="v29"><span class="vn">29</span> সদাপ্রভুর পথ সততার পক্ষে দুর্গ, কিন্তু তা অধর্মাচারীদের পক্ষে সর্বনাশ।</div>
<div class="v" id="v30"><span class="vn">30</span> ধার্মিক লোক কখনও নিপাতিত হবে না; কিন্তু দুষ্টরা দেশে থাকবে না।</div>
<div class="v" id="v31"><span class="vn">31</span> ধার্মিকের মুখ প্রজ্ঞার ফলে ফলবান্; কিন্তু বিপথগামীদের জিভ কাটা যাবে।</div>
<div class="v" id="v32"><span class="vn">32</span> ধার্মিকের ঠোঁট গ্রহণযোগ্যতার বিষয় জানে, কিন্তু দুষ্টদের মুখ কুটিলতামাত্র।</div>
</div>
<!-- PARSED ABOVE; EDITING MAY BREAK PARSER -->
</body></html>