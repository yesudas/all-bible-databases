<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের প্রজ্ঞার উপকারীতা।</h2><span class="vn">1</span> <span class="br-p"><br><br></span>আমার পুত্র, তুমি যদি আমার সমস্ত কথা গ্রহণ কর, যদি আমার সমস্ত আদেশ তোমার কাছে সঞ্চয় কর।</div>
<div class="v" id="v2"><span class="vn">2</span> প্রজ্ঞার দিকে কান দাও এবং তুমি তোমার হৃদয়কে বুদ্ধিতে প্রবর্তিত কর;</div>
<div class="v" id="v3"><span class="vn">3</span> যদি সুবিবেচনার জন্যে চিত্কার কর এবং এর জন্য তোমার রবকে তোলো;</div>
<div class="v" id="v4"><span class="vn">4</span> যদি তুমি তার খোঁজ কর তা রূপা খোঁজার মতো হয় এবং লুক্কায়িত সম্পদের মতো তার খোঁজ কর;</div>
<div class="v" id="v5"><span class="vn">5</span> তবে সদাপ্রভুর ভয় বুঝতে পারবে, ঈশ্বরের বিষয়ে জ্ঞান খুঁজে পাবে।</div>
<div class="v" id="v6"><span class="vn">6</span> কারণ সদাপ্রভুই প্রজ্ঞা দান করেন, তাঁরই মুখ থেকে জ্ঞান ও বুদ্ধি বের হয়।</div>
<div class="v" id="v7"><span class="vn">7</span> যারা তাঁকে সন্তুষ্ট করে তিনি তাদের জন্য প্রজ্ঞা সঞ্চয় করে রাখেন, যারা সততায় চলে, তিনি তাদের ঢাল।</div>
<div class="v" id="v8"><span class="vn">8</span> তিনি বিচারের পথগুলি রক্ষা করেন এবং তিনি তাদের জন্য পথ সংরক্ষণ করবেন যারা তাতে বিশ্বস্ত।</div>
<div class="v" id="v9"><span class="vn">9</span> অতএব তুমি ধার্মিকতা ও বিচার বুঝবে, ন্যায় ও সব ভালো পথ বুঝবে,</div>
<div class="v" id="v10"><span class="vn">10</span> কারণ প্রজ্ঞা তোমার হৃদয়ে প্রবেশ করবে, জ্ঞান তোমার প্রাণে সন্তুষ্টি দেবে,</div>
<div class="v" id="v11"><span class="vn">11</span> বিচক্ষণতা তোমার প্রহরী হবে, বুদ্ধি তোমাকে রক্ষা করবে;</div>
<div class="v" id="v12"><span class="vn">12</span> তারা তোমাকে মন্দ পথ থেকে উদ্ধার করবে, তাদের থেকে যারা বিপথগামী বিষয়ে কথা বলে।</div>
<div class="v" id="v13"><span class="vn">13</span> তারা সরল পথ ত্যাগ করে, অন্ধকার পথে চলার জন্য;</div>
<div class="v" id="v14"><span class="vn">14</span> তারা খারাপ কাজ করে আনন্দ পায় দুষ্টতার কুটিলতায় আনন্দ পায়;</div>
<div class="v" id="v15"><span class="vn">15</span> তারা বাঁকা পথ অনুসরণ করে এবং প্রতারণা ব্যবহার করে তারা তাদের পথ লুকিয়ে ফেলেছে।</div>
<div class="v" id="v16"><span class="vn">16</span> প্রজ্ঞা এবং বিচক্ষণতা তোমাকে অসৎ মহিলার থেকে রক্ষা করবে, সেই চাটুবাদিনী বিজাতীয়া থেকে,</div>
<div class="v" id="v17"><span class="vn">17</span> যে যৌবনকালের বন্ধুকে ত্যাগ করে, নিজের ঈশ্বরের নিয়ম ভুলে যায়;</div>
<div class="v" id="v18"><span class="vn">18</span> কারণ তার বাড়ী মৃত্যুর দিকে ঝুকে থাকে এবং তার পথ কবরের দিকে থাকে;</div>
<div class="v" id="v19"><span class="vn">19</span> যারা তার কাছে যায়, তারা আর ফেরে না, তারা জীবনের পথ পায় না;</div>
<div class="v" id="v20"><span class="vn">20</span> যেন তুমি ভালো লোকদের পথে চলতে পার এবং ধার্মিকদের পথ অবলম্বন কর;</div>
<div class="v" id="v21"><span class="vn">21</span> কারণ যারা সঠিক কাজ করবে তারা এই দেশে বাস করবে এবং যারা ন্যায়পরায়ণ তাঁরা সেখানে অবশিষ্ট থাকবে।</div>
<div class="v" id="v22"><span class="vn">22</span> কিন্তু দুষ্টরা দেশ থেকে উচ্ছিন্ন হবে, বিশ্বাসঘাতকেরা সেখান থেকে ছিন্নভিন্ন হবে।</div>
</div>
<!-- PARSED ABOVE; EDITING MAY BREAK PARSER -->
</body></html>