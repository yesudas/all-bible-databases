<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যখন তুমি শাসনকর্তার সঙ্গে খেতে বসবে, তখন তোমার সামনে কে আছে, ভালোভাবে পর্যবেক্ষণ কোরো;</div>
<div class="v" id="v2"><span class="vn">2</span> আর যদি তুমি এমন একজনের মতো হও যে প্রচুর খাবার খায়, তবে ছুরি নিয়ে নিজের গলায় দেয়।</div>
<div class="v" id="v3"><span class="vn">3</span> তার সুস্বাদু খাবারের আকাঙ্ক্ষা কোরো না, কারণ তা মিথ্যার খাবার।</div>
<div class="v" id="v4"><span class="vn">4</span> ধনী হতে খুব কঠিন কাজ কোরো না, তোমার নিজের বুদ্ধি হতে থেমে যাও।</div>
<div class="v" id="v5"><span class="vn">5</span> তুমি কি অর্থের দিকে দেখছ? তা আর নেই এবং কারণ ঈগল যেমন আকাশে উড়ে যায়, তেমনি ধন নিজের জন্য নিশ্চয়ই পক্ষ তৈরী করে।</div>
<div class="v" id="v6"><span class="vn">6</span> কুদৃষ্টিকারীর খাবার খেও না, তার সুস্বাদু খাবারের আকাঙ্ক্ষা কোরো না;</div>
<div class="v" id="v7"><span class="vn">7</span> কারণ সে এমন ধরনের লোক যে খাবারের দাম গণ্য করে; সে তোমাকে বলে, “তুমি খাবার খাও ও পান কর!” কিন্তু তার হৃদয় তোমার সঙ্গে নয়।</div>
<div class="v" id="v8"><span class="vn">8</span> তুমি যা খেয়েছ, তা বমি করবে এবং তোমার প্রশংসা নষ্ট হবে।</div>
<div class="v" id="v9"><span class="vn">9</span> নির্বোধের কানে বোলো না, কারণ সে তোমার বাক্যের প্রজ্ঞা অবজ্ঞা করবে।</div>
<div class="v" id="v10"><span class="vn">10</span> সীমার পুরাতন পাথর সরিও না, অথবা অনাথদের ক্ষেতে অবৈধভাবে প্রবেশ কোরো না।</div>
<div class="v" id="v11"><span class="vn">11</span> কারণ তাদের উদ্ধারকর্তা শক্তিশালী এবং তিনি তোমার বিরুদ্ধে তাদের পক্ষে সমর্থন করবে।</div>
<div class="v" id="v12"><span class="vn">12</span> তোমার হৃদয়কে নির্দেশে নিযুক্ত কর এবং জ্ঞানের কথায় কান দেও।</div>
<div class="v" id="v13"><span class="vn">13</span> বালককে শাসন করতে সংযত হয়ো না; কারণ তুমি লাঠি দিয়ে তাকে মারলে সে মরবে না।</div>
<div class="v" id="v14"><span class="vn">14</span> যদি তুমি তাকে লাঠি দিয়ে মার, পাতাল থেকে তার প্রাণকে রক্ষা করবে।</div>
<div class="v" id="v15"><span class="vn">15</span> আমার পুত্র, তোমার হৃদয় যদি জ্ঞানশালী হয়, তবে আমার হৃদয়ও আনন্দিত হবে;</div>
<div class="v" id="v16"><span class="vn">16</span> আমার অন্তর উল্লাসিত হবে, যখন তোমার ঠোঁট যা ঠিক তাই বলে।</div>
<div class="v" id="v17"><span class="vn">17</span> তোমার মন পাপীদের প্রতি হিংসা না করুক, কিন্তু তুমি সমস্ত দিন সদাপ্রভুর ভয়ে থাক।</div>
<div class="v" id="v18"><span class="vn">18</span> অবশ্যই সেখানে ভবিষ্যত আছে, তোমার আশা উছিন্ন হবে না।</div>
<div class="v" id="v19"><span class="vn">19</span> শোনো, আমার পুত্র এবং জ্ঞানবান হও এবং তোমার হৃদয়কে সঠিক পথে চালাও।</div>
<div class="v" id="v20"><span class="vn">20</span> মাতালদের সঙ্গী হয়ো না, অথবা পেটুক মাংসভোজনকারীদের সঙ্গী হয়ো না।</div>
<div class="v" id="v21"><span class="vn">21</span> কারণ মাতাল ও পেটুকের অভাব ঘটে এবং তন্দ্রা তাদেরকে নেকড়া পরায়।</div>
<div class="v" id="v22"><span class="vn">22</span> তোমার জন্মদাতা বাবার কথা শোনো, তোমার মা বৃদ্ধা হলে তাঁকে তুচ্ছ কর না।</div>
<div class="v" id="v23"><span class="vn">23</span> সত্য কিনে নাও, বিক্রয় কর না; প্রজ্ঞা, শাসন ও সুবিবেচনা কিনে নাও।</div>
<div class="v" id="v24"><span class="vn">24</span> ধার্মিকের বাবা মহা-উল্লাসিত হন এবং জ্ঞানবানের জন্মদাতা তাতে আনন্দ করেন।</div>
<div class="v" id="v25"><span class="vn">25</span> তোমার বাবা-মা আহ্লাদিত হোন এবং তোমার জন্মদাত্রী উল্লাসিতা হোন।</div>
<div class="v" id="v26"><span class="vn">26</span> আমার পুত্র, তোমার হৃদয় আমাকে দেও এবং তোমার চোখ আমার পথসমূহকে মেনে চলুক।</div>
<div class="v" id="v27"><span class="vn">27</span> কারণ বেশ্যা গভীর খাত এবং বিজাতীয়া স্ত্রী সঙ্কীর্ণ গর্ত।</div>
<div class="v" id="v28"><span class="vn">28</span> সে ডাকাতের মতো বসে থাকে এবং মানুষদের মধ্যে বিশ্বাসঘাতক দলের বৃদ্ধি করে।</div>
<div class="v" id="v29"><h2>মদ্যপানের ফল।</h2><span class="vn">29</span> <span class="br-p"><br><br></span>কার দুর্ভাগ্য? কে দুঃখ প্রকাশ করে? কে ঝগড়া করে? কে অভিযোগ করে? কে অকারণে আঘাত পায়? কার চোখ লাল হয়?</div>
<div class="v" id="v30"><span class="vn">30</span> যারা আঙ্গুর রসের কাছে দীর্ঘকাল থাকে, যারা আঙ্গুর রস মেশানোর চেষ্টা করে।</div>
<div class="v" id="v31"><span class="vn">31</span> আঙ্গুর রসের প্রতি তাকিয় না, যদিও ওটা লাল, যদিও ওটা পাত্রে চকমক করে এবং যদিও সহজে নেমে যায়;</div>
<div class="v" id="v32"><span class="vn">32</span> অবশেষে এটা সাপের মতো কামড়ায় এবং বিষধরের মতো দংশন করে।</div>
<div class="v" id="v33"><span class="vn">33</span> তোমার চোখ পরকীয়াদেরকে দেখবে, তোমার হৃদয় খারাপ কথা বলবে;</div>
<div class="v" id="v34"><span class="vn">34</span> তুমি তার মতো হবে, যে সমুদ্রের মাঝখানে শোয় অথবা যে মাস্তুলের ওপরে শোয়।</div>
<div class="v" id="v35"><span class="vn">35</span> তুমি বলবে, “তারা আমাকে মেরেছে, কিন্তু আমি ব্যথা পাইনি;” তারা আমাকে প্রহার করেছে, কিন্তু আমি বুঝতে পারিনি। আমি কখন জেগে উঠব? আর তার খোঁজ করব।</div>
</div>
<!-- PARSED ABOVE; EDITING MAY BREAK PARSER -->
</body></html>