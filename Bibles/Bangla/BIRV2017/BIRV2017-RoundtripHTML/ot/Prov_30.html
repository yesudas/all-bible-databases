<html><head>
<meta http-equiv="Content-Type" content="text/html;charset=utf-8" />
<title>Prov 30 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 30);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_28.html">28</a> <a href="Prov_29.html">29</a> <b>30</b> <a href="Prov_31.html">31</a> </div><hr>
<h1>Prov 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আগূরের কথা</h2><span class="vn">1</span> <span class="br-p"><br><br></span>যাকিরের ছেলে আগূরের কথা; ভাববাণী। ঈথীয়েলের প্রতি, ঈথীয়েল ও উকলের প্রতি, সেই ব্যক্তির উক্তি।</div>
<div class="v" id="v2"><span class="vn">2</span> সত্য, আমি মানুষের থেকে পশুর মত, মানুষের বিবেচনা আমার নেই।</div>
<div class="v" id="v3"><span class="vn">3</span> আমি প্রজ্ঞা শিক্ষা করিনি, পবিত্রতমের জ্ঞান আমার নেই।</div>
<div class="v" id="v4"><span class="vn">4</span> কে স্বর্গে গিয়ে নেমে এসেছেন? কে নিজের হাতের মুঠোয় বাতাস গ্রহণ করেছেন? কে নিজের কাপড়ে জলরাশি বেঁধেছেন? কে পৃথিবীর সব প্রান্ত স্থাপন করেছেন? তাঁর নাম কি? তাঁর ছেলের নাম কি? যদি জান, বল।</div>
<div class="v" id="v5"><span class="vn">5</span> ঈশ্বরের প্রত্যেক বাক্য পরীক্ষাসিদ্ধ; তিনি তাঁর শরণাপন্নদের ঢাল।</div>
<div class="v" id="v6"><span class="vn">6</span> তাঁর বাক্যের মধ্যে কিছু যোগ কোরো না; পাছে তিনি তোমার দোষ ব্যক্ত করেন, আর তুমি মিথ্যাবাদী প্রতিপন্ন হও।</div>
<div class="v" id="v7"><span class="vn">7</span> আমি তোমার কাছে দুই বর ভিক্ষা করেছি, আমার জীবন থাকতে তা অস্বীকার কোরো না;</div>
<div class="v" id="v8"><span class="vn">8</span> অলীকতা ও মিথ্যাকথা আমার কাছ থেকে দূর কর; দরিদ্রতা বা ঐশ্বর্য্য আমাকে দিও না, আমার দেওয়া খাবার আমাকে খাওয়াও;</div>
<div class="v" id="v9"><span class="vn">9</span> পাছে বেশী তৃপ্ত হলে আমি তোমাকে অস্বীকার করে বলি, সদাপ্রভু কে? কিংবা পাছে দরিদ্র হলে চুরি করে বসি ও আমার ঈশ্বরের নাম অপব্যবহার করি।</div>
<div class="v" id="v10"><span class="vn">10</span> কর্তার কাছে দাসের দুর্নাম কোরো না, পাছে সে তোমাকে শাপ দেয় ও তুমি অপরাধী হও।</div>
<div class="v" id="v11"><span class="vn">11</span> এক বংশ আছে, তারা বাবাকে শাপ দেয়, আর মায়ের জন্য মঙ্গলবাদ করে না।</div>
<div class="v" id="v12"><span class="vn">12</span> এক বংশ আছে, তারা নিজেদের দৃষ্টিতে শুচি, তবু নিজেদের মালিন্য থেকে ধোয়া হয়নি।</div>
<div class="v" id="v13"><span class="vn">13</span> এক বংশ আছে, তাদের দৃষ্টি কেমন উঁচুঁ। তাদের চোখের পাতা উন্নত।</div>
<div class="v" id="v14"><span class="vn">14</span> এক বংশ আছে, তাদের দাঁত খড়গ ও চোয়াল ছুরি, যেন দেশ থেকে দুঃখীদেরকে, মানুষদের মধ্য থেকে দরিদ্রদেরকে গ্রাস করে।</div>
<div class="v" id="v15"><span class="vn">15</span> জোঁকের দুটো মেয়ে আছে, “দেওয়া এবং দেওয়া।”</div>
<div class="v" id="v16"><span class="vn">16</span> পাতাল; বন্ধ্যা গর্ভ; জলের জন্য তৃষ্ণার্ত ভূমি এবং আগুন যা কখনো বলে না, “যথেষ্ট।”</div>
<div class="v" id="v17"><span class="vn">17</span> যে চোখ নিজের বাবাকে পরিহাস করে, নিজের মায়ের আদেশ মানতে অবহেলা করে, উপত্যকার কাকেরা তা তুলে নেবে, ঈগল পাখির বাচ্চারা তা খেয়ে ফেলবে।</div>
<div class="v" id="v18"><span class="vn">18</span> তিনটে আমার জ্ঞানের বাইরে, চারটে আমি বুঝতে পারি না;</div>
<div class="v" id="v19"><span class="vn">19</span> ঈগল পাখির পথ আকাশে, সাপের পথ পাহাড়ের ওপরে, জাহাজের পথ সমুদ্রের মাঝখানে, পুরুষের পথ যুবতীতে।</div>
<div class="v" id="v20"><span class="vn">20</span> ব্যভিচারিনীর পথও সেরকম; সে খেয়ে মুখ মোছে, আর বলে, আমি অধর্ম করিনি।</div>
<div class="v" id="v21"><span class="vn">21</span> তিনটের ভারে ভূমি কাঁপে, চারটের ভারে কাঁপে, সইতে পারে না;</div>
<div class="v" id="v22"><span class="vn">22</span> দাসের ভার, যখন সে রাজত্ব প্রাপ্ত হয়, মূর্খের ভার, যখন সে খেয়ে পরিতৃপ্ত হয়,</div>
<div class="v" id="v23"><span class="vn">23</span> ঘৃণিত স্ত্রীর ভার, যখন সে পত্নীর পদ প্রাপ্ত হয়, আর দাসীর ভার, যখন সে নিজের কর্ত্রীর জায়গা লাভ করে।</div>
<div class="v" id="v24"><span class="vn">24</span> পৃথিবীতে চারটে খুব ছোট, তাছাড়া তারা বড় বুদ্ধি ধরে;</div>
<div class="v" id="v25"><span class="vn">25</span> পিপড়ে শক্তিমান্ জাতি নয়, তবু গ্রীষ্মকালে নিজের নিজের খাবারের আয়োজন কর;</div>
<div class="v" id="v26"><span class="vn">26</span> শাফন জন্তু বলবান জাতি নয়, তবুও পাহাড়ে ঘর বাঁধে;</div>
<div class="v" id="v27"><span class="vn">27</span> পঙ্গপালদের রাজা নেই, তবুও তারা দল বেঁধে যায়;</div>
<div class="v" id="v28"><span class="vn">28</span> টিকটিকি হাত দিয়ে চলে, তবুও রাজার প্রাসাদে থাকে।</div>
<div class="v" id="v29"><span class="vn">29</span> তিনটে সুন্দরভাবে যায়, চারটে সুন্দরভাবে চলে;</div>
<div class="v" id="v30"><span class="vn">30</span> সিংহ, যে পশুদের মধ্যে বিক্রমী, যে কাকেও দেখেও ফিরে যায় না;</div>
<div class="v" id="v31"><span class="vn">31</span> যুদ্ধের ঘোড়া, আর ছাগল এবং রাজা, যাঁর বিরুদ্ধে কেউ উঠে না।</div>
<div class="v" id="v32"><span class="vn">32</span> তুমি যদি নিজের বড়াই করে মূর্খের কাজ করে থাক, কিংবা যদি খারাপ মতলব করে থাক, তবে তোমার মুখে হাত দাও।</div>
<div class="v" id="v33"><span class="vn">33</span> কারণ দুধ মন্থনে মাখন বের হয়, নাক মন্থনে রক্ত বের হয় ও রাগ মন্থনে বিরোধ বের হয়।</div>
</div>
<!-- PARSED ABOVE; EDITING MAY BREAK PARSER -->
</body></html>