<html><head>
<meta http-equiv="Content-Type" content="text/html;charset=utf-8" />
<title>Prov 4 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 4);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> <a href="Prov_2.html">2</a> <a href="Prov_3.html">3</a> <b>4</b> <a href="Prov_5.html">5</a> <a href="Prov_6.html">6</a> ... <a href="Prov_31.html">31</a> </div><hr>
<h1>Prov 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমার পুত্ররা, বাবার উপদেশ শোন, সুবিবেচনা বোঝবার জন্য মনোযোগ কর।</div>
<div class="v" id="v2"><span class="vn">2</span> আমি তোমাদেরকে সুশিক্ষা দেব; তোমরা আমার শিক্ষা ত্যাগ কোরো না।</div>
<div class="v" id="v3"><span class="vn">3</span> কারণ আমিও নিজে আমার বাবার ছেলে ছিলাম, মায়ের চোখে শান্ত ও একমাত্র সন্তান ছিলাম।</div>
<div class="v" id="v4"><span class="vn">4</span> বাবা আমাকে শিক্ষা দিতেন, বলতেন, তোমার হৃদয়ে আমার কথা ধরে রাখ; আমার আদেশ সব পালন কর, জীবনযাপন কর;</div>
<div class="v" id="v5"><span class="vn">5</span> প্রজ্ঞা ও সুবিবেচনা অর্জন কর, সুবিবেচনা অর্জন কর, ভুলো না; আমার মুখের কথা থেকে মুখ সরিয়ে নিও না।</div>
<div class="v" id="v6"><span class="vn">6</span> প্রজ্ঞাকে ছেড়ো না, সে তোমাকে রক্ষা করবে; তাকে প্রেম কর, সে তোমাকে নিরাপদে রাখবে।</div>
<div class="v" id="v7"><span class="vn">7</span> প্রজ্ঞাই প্রধান বিষয়, তুমি প্রজ্ঞা উপার্জন কর; সব খরচ দিয়ে সুবিবেচনা পেতে পারো।</div>
<div class="v" id="v8"><span class="vn">8</span> তাকে যত্ন কর, সে তোমাকে উন্নত করবে, যখন তাকে গ্রহণ কর, সে তোমাকে সম্মান দেবে।</div>
<div class="v" id="v9"><span class="vn">9</span> সে তোমার মাথায় বিজয়ের মালা দেবে, সে একটি সুন্দর মুকুট তোমাকে দান করবে।</div>
<div class="v" id="v10"><span class="vn">10</span> আমার পুত্র, শোনো, আমার কথায় মনোযোগ দাও, তাতে তোমার জীবনের আয়ু বৃদ্ধি হবে।</div>
<div class="v" id="v11"><span class="vn">11</span> আমি তোমাকে প্রজ্ঞার পথ দেখিয়েছি, তোমাকে সরল পথে চালিয়েছি।</div>
<div class="v" id="v12"><span class="vn">12</span> তোমার চলার সময় বাধা পাবে না এবং যদি তুমি দৌড়াও, তোমার হোঁচট লাগবে না।</div>
<div class="v" id="v13"><span class="vn">13</span> উপদেশ ধরে রেখো, ছেড়ে দিও না, তা রক্ষা কর, কারণ তা তোমার জীবন।</div>
<div class="v" id="v14"><span class="vn">14</span> দুষ্টদের পথে যেও না, মন্দদের পথে যেও না,</div>
<div class="v" id="v15"><span class="vn">15</span> এড়িয়ে চল, তার কাছ দিয়ে যেও না; তা থেকে মুখ ঘুরিয়ে এগিয়ে যাও।</div>
<div class="v" id="v16"><span class="vn">16</span> কারণ খারাপ কাজ না করলে তাদের ঘুম হয় না, কাউকে হোঁচট না লাগালে তাদের ঘুম চলে যায়।</div>
<div class="v" id="v17"><span class="vn">17</span> কারণ তারা দুষ্টতার রুটি খায়, তারা অত্যাচারের আঙ্গুর রস পান করে।</div>
<div class="v" id="v18"><span class="vn">18</span> কিন্তু ধার্মিকদের পথ সকালের আলোর মত, যা দুপুর পর্যন্ত ধীরে ধীরে বাড়তে থাকে;</div>
<div class="v" id="v19"><span class="vn">19</span> দুষ্টদের পথ অন্ধকারের মত; তারা কিসে হোঁচট খাবে, জানে না।</div>
<div class="v" id="v20"><span class="vn">20</span> আমার পুত্র, আমার বাক্যে মনোযোগ দাও; আমার কথায় কান দাও।</div>
<div class="v" id="v21"><span class="vn">21</span> তারা তোমার চোখের বাইরে না যাক, তোমার হৃদয়ে তা রাখ।</div>
<div class="v" id="v22"><span class="vn">22</span> কারণ যারা তা খোঁজে, তাদের পক্ষে তা জীবন, তা তাদের শরীরের স্বাস্থ্যস্বরূপ।</div>
<div class="v" id="v23"><span class="vn">23</span> সব কিছুর থেকে তোমরা হৃদয় রক্ষা কর, কারণ তা থেকে জীবনের সঞ্চার হয়।</div>
<div class="v" id="v24"><span class="vn">24</span> মুখের কুটিলতা নিজে থেকে দূর কর, বিকৃত কথা নিজে থেকে দূর কর।</div>
<div class="v" id="v25"><span class="vn">25</span> তোমার চোখের দৃষ্টি সরল হোক, তোমার সামনে তোমার দৃষ্টি নির্ধারণ কর।</div>
<div class="v" id="v26"><span class="vn">26</span> তোমার চলার পথ সমান কর, তোমার সমস্ত পথ নিরাপদ হোক।</div>
<div class="v" id="v27"><span class="vn">27</span> ডান দিকে কি বাম দিকে ফিরো না, খারাপ থেকে তোমার পা সরিয়ে নাও।</div>
</div>
<!-- PARSED ABOVE; EDITING MAY BREAK PARSER -->
</body></html>