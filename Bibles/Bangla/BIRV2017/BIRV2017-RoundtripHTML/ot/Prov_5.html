<html><head>
<meta http-equiv="Content-Type" content="text/html;charset=utf-8" />
<title>Prov 5 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 5);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_3.html">3</a> <a href="Prov_4.html">4</a> <b>5</b> <a href="Prov_6.html">6</a> <a href="Prov_7.html">7</a> ... <a href="Prov_31.html">31</a> </div><hr>
<h1>Prov 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পরদার আলস্যাদি বিষয়ে চেতনা-বাক্য।</h2><span class="vn">1</span> <span class="br-p"><br><br></span>আমার পুত্র, আমার প্রজ্ঞা যত্ন সহকারে শোনো, আমার বুদ্ধির প্রতি কান দাও;</div>
<div class="v" id="v2"><span class="vn">2</span> যেন তুমি বিবেচনা রক্ষা কর, যেন তোমার ঠোঁট জ্ঞানের কথা পালন করে।</div>
<div class="v" id="v3"><span class="vn">3</span> কারণ ব্যাভিচারিনীর ঠোঁট থেকে মধু ঝড়ে, তার তালু তেলের থেকেও মসৃণ;</div>
<div class="v" id="v4"><span class="vn">4</span> কিন্তু তার শেষ ফল তেতো গাছের মত তেতো, ধারালো তরোয়ালের মত কাটে।</div>
<div class="v" id="v5"><span class="vn">5</span> তার পা মৃত্যুর কাছে নেমে যায়, তার পা পাতালে পড়ে।</div>
<div class="v" id="v6"><span class="vn">6</span> সে জীবনের সমান পথ পায় না, তার পথ সব অস্থির; সে কিছু জানে না।</div>
<div class="v" id="v7"><span class="vn">7</span> অতএব আমার পুত্ররা, আমার কথা শোনো, আমার মুখের বাক্য থেকে মুখ ফিরিয়ে নিও না।</div>
<div class="v" id="v8"><span class="vn">8</span> তুমি সেই স্ত্রীর থেকে নিজের পথ দূরে রাখ, তার ঘরের দরজার কাছে যেও না;</div>
<div class="v" id="v9"><span class="vn">9</span> পাছে তুমি নিজের সম্মান অন্যদেরকে দাও, নিজের জীবন নিষ্ঠুর ব্যক্তিকে দাও।</div>
<div class="v" id="v10"><span class="vn">10</span> না হলে অন্য লোকে তোমার ধনে তৃপ্ত হয়, আর তোমার পরিশ্রমের ফল বিদেশীদের ঘরে থাকে;</div>
<div class="v" id="v11"><span class="vn">11</span> জীবনের শেষকালে তুমি অনুশোচনা করবে যখন তোমার মাংস ও শরীর ক্ষয়ে যায়;</div>
<div class="v" id="v12"><span class="vn">12</span> তুমি বলবে, “হায়, আমি উপদেশ ঘৃণা করেছি, আমার হৃদয় শাসন তুচ্ছ করেছে;</div>
<div class="v" id="v13"><span class="vn">13</span> আমি নিজের শিক্ষকদের কথা মেনে চলি নি নিজের উপদেশকদের কথা শুনিনি;</div>
<div class="v" id="v14"><span class="vn">14</span> আমি সমাজ ও মন্ডলীর মধ্যে প্রায় সম্পূর্ণ বিনষ্ট হয়ে গিয়েছিলাম।”</div>
<div class="v" id="v15"><span class="vn">15</span> তুমি নিজের কুয়োর জল পান কর, নিজের কুয়োর স্রোতের জল পান কর।</div>
<div class="v" id="v16"><span class="vn">16</span> তোমার ঝরনা কি বাইরে বেরিয়ে যাবে? মোড়ে কি জলের স্রোত হয়ে যাবে?</div>
<div class="v" id="v17"><span class="vn">17</span> ওটা শুধু তোমারই হোক, তোমার সঙ্গে বিদেশী না থাকুক।</div>
<div class="v" id="v18"><span class="vn">18</span> তোমার ঝরনা ধন্য হোক, তুমি নিজের যৌবনে স্ত্রীতে আমোদ কর।</div>
<div class="v" id="v19"><span class="vn">19</span> কারণ সে প্রেমময় হরিণী ও অনুগ্রহপূর্ণ হরিণী; তারই বক্ষ দ্বারা তুমি সব সময় তৃপ্ত হও; তার প্রেমে তুমি সবসময় আকৃষ্ট থাক।</div>
<div class="v" id="v20"><span class="vn">20</span> আমার পুত্র, তুমি পরের স্ত্রীতে কেন আকৃষ্ট হবে? পরজাতীয় মহিলার বক্ষ কেন আলিঙ্গন করবে?</div>
<div class="v" id="v21"><span class="vn">21</span> একজন ব্যক্তির সমস্ত কিছুই সদাপ্রভু দেখেন; তিনি তার সব পথ লক্ষ্য করেন।</div>
<div class="v" id="v22"><span class="vn">22</span> দুষ্ট নিজের অপরাধের জন্য ধরা পড়ে, তার পাপ তাকে শক্ত করে ধরে থাকবে।</div>
<div class="v" id="v23"><span class="vn">23</span> সে উপদেশের অভাবে মারা যাবে, সে তার নিজের মূর্খামিতে বিপথে যায়।</div>
</div>
<!-- PARSED ABOVE; EDITING MAY BREAK PARSER -->
</body></html>