<html><head>
<meta http-equiv="Content-Type" content="text/html;charset=utf-8" />
<title>Prov 6 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 6);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_4.html">4</a> <a href="Prov_5.html">5</a> <b>6</b> <a href="Prov_7.html">7</a> <a href="Prov_8.html">8</a> ... <a href="Prov_31.html">31</a> </div><hr>
<h1>Prov 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমার পুত্র, তুমি যদি তোমার অর্থ সরিয়ে রাখো যেমন তোমার প্রতিবেশীর জামিন হয়ে থাক, যদি তুমি কাউকে ঋণ দেবার জন্য প্রতিশ্রুতি দিয়ে থাক, তবে তুমি তা জানো না,</div>
<div class="v" id="v2"><span class="vn">2</span> তবে তুমি নিজেই তোমার প্রতিশ্রুতির ফাঁদে পড়েছ, নিজের মুখের কথায় ধরা পড়েছ।</div>
<div class="v" id="v3"><span class="vn">3</span> এই ব্যাপারে, আমার পুত্র, এটা কর এবং নিজেকে রক্ষা কর; কারণ তুমি তোমার প্রতিবেশীর দয়ার পাত্র হয়েছ, যাও এবং নিজেকে নত কর এবং তোমাকে মুক্ত করতে প্রতিবেশীর কাছে ভিক্ষা চাও;</div>
<div class="v" id="v4"><span class="vn">4</span> তোমার চোখে ঘুম আসতে দিও না, চোখের পাতাকে বন্ধ হতে দিও না;</div>
<div class="v" id="v5"><span class="vn">5</span> নিজেকে হরিণের মত ব্যাধের হাত থেকে, পাখির মত শিকারীর হাত থেকে উদ্ধার কর।</div>
<div class="v" id="v6"><span class="vn">6</span> হে অলস, তুমি পিপড়ের দিকে তাকাও, তার কাজ সব দেখে জ্ঞানবান হও।</div>
<div class="v" id="v7"><span class="vn">7</span> তার কোনো সেনাপতি, কর্মচারী বা শাসক নেই,</div>
<div class="v" id="v8"><span class="vn">8</span> তবু সে গরমকালে নিজের খাবার তৈরী করে, শস্য কাটবার সময়ে খাবার সঞ্চয় করে।</div>
<div class="v" id="v9"><span class="vn">9</span> হে অলস, তুমি কত কাল শুয়ে থাকবে? কখন ঘুম থেকে উঠবে?</div>
<div class="v" id="v10"><span class="vn">10</span> “আর একটু ঘুম, আর একটু তন্দ্রা, আর একটু শুয়ে হাত জড়সড় করব,”</div>
<div class="v" id="v11"><span class="vn">11</span> তাই তোমার দরিদ্রতা ডাকাতের মত আসবে, তোমার অভাব সজ্জিত সৈন্যর মত আসবে।</div>
<div class="v" id="v12"><span class="vn">12</span> অপদার্থ লোক, যে লোক অপরাধী, সে কথার কুটিলতায় চলে,</div>
<div class="v" id="v13"><span class="vn">13</span> তার চোখ পিটপিট করে, পা দিয়ে ইঙ্গিত করে, সে আঙুল দিয়ে সঙ্কেত দেয়,</div>
<div class="v" id="v14"><span class="vn">14</span> তার হৃদয়ে কুটিলতা থাকে, সে সব সময় খারাপ ভাবনা করে, সে ঝগড়া বাধিয়ে দেয়।</div>
<div class="v" id="v15"><span class="vn">15</span> সেই জন্য হঠাৎ তার বিপদ আসবে, হঠাৎ সে ভেঙে পড়বে; আর প্রতিকার হবে না।</div>
<div class="v" id="v16"><span class="vn">16</span> এই ছয়টি বস্তুকে সদাপ্রভু ঘৃণা করেন, সাতটি জিনিস তাঁর কাছে জঘন্যতম;</div>
<div class="v" id="v17"><span class="vn">17</span> গর্বিতের চোখ, মিথ্যাবাদী জিভ, নির্দোষের রক্তপাতকারী হাত,</div>
<div class="v" id="v18"><span class="vn">18</span> খারাপ ভাবনাকারী হৃদয়, খারাপ কাজ করতে দ্রুতগামী পা,</div>
<div class="v" id="v19"><span class="vn">19</span> সাক্ষী যে মিথ্যা কথা বলে ও যে ভাইদের মধ্যে বিবাদ বপন করে।</div>
<div class="v" id="v20"><span class="vn">20</span> আমার পুত্র, তুমি তোমার বাবার আদেশ পালন কর এবং তোমার মায়ের শিক্ষা ত্যাগ কোরো না।</div>
<div class="v" id="v21"><span class="vn">21</span> সব সময় তা তোমার হৃদয়ে গেঁথে রাখ, তোমার গলায় বেঁধে রাখ।</div>
<div class="v" id="v22"><span class="vn">22</span> যখন তুমি হাঁটবে তারা তোমাকে পথ দেখাবে, যখন তুমি ঘুমাবে, তারা তোমার দিকে নজর রাখবে এবং তুমি যখন জেগে থাকবে, তারা তোমাকে শিক্ষা দেবে।</div>
<div class="v" id="v23"><span class="vn">23</span> কারণ আজ্ঞা প্রদীপ ও শিক্ষা আলো এবং নিয়মানুবর্তিতার অনুযোগ জীবনের পথ;</div>
<div class="v" id="v24"><span class="vn">24</span> সে তোমাকে রক্ষা করবে অসৎ নারী থেকে, ব্যাভিচারিনীর স্বছন্দ শব্দ থেকে।</div>
<div class="v" id="v25"><span class="vn">25</span> তুমি হৃদয়ে ওর সৌন্দর্য্যে লালসিত হয়ো না এবং ওর চাহনিতে ধরা পড় না।</div>
<div class="v" id="v26"><span class="vn">26</span> একজন বেশ্যার সঙ্গে শোয়ার মূল্য একবেলা খাবারের দামের সমান হতে পারে, কিন্তু পরের স্ত্রী [মানুষের] মহামূল্য প্রাণ শিকার করে।</div>
<div class="v" id="v27"><span class="vn">27</span> কেউ যদি বুকের মধ্যে আগুন রাখে, তবে তার কাপড় কি পুড়ে যাবে না?</div>
<div class="v" id="v28"><span class="vn">28</span> কেউ যদি জ্বলন্ত আগুনের উপর দিয়ে চলে, তবে তার পায়ের তলা কি পুড়ে যাবে না?</div>
<div class="v" id="v29"><span class="vn">29</span> সেরকম যে প্রতিবাসীর স্ত্রীর কাছে যায়; যে কারোর তার সঙ্গে সম্পর্ক থাকে, সে অদন্ডিত হয়ে যাবে না।</div>
<div class="v" id="v30"><span class="vn">30</span> যখন সে ক্ষুধার্ত থাকে তার প্রয়োজনীয়তা মেটাবার জন্য যদি সে চুরি করে, লোকেরা সেই চোরকে অবজ্ঞা করে না।</div>
<div class="v" id="v31"><span class="vn">31</span> কিন্তু যদি সে ধরা পড়ে, সে সাত গুণ ফিরিয়ে দেবে যা সে চুরি করেছে, সে অবশ্যই তার বাড়ির সব মূল্য দেবে।</div>
<div class="v" id="v32"><span class="vn">32</span> যে ব্যভিচার করে তার কোনো জ্ঞান নেই, সে তা করে নিজেকে ধ্বংস করে।</div>
<div class="v" id="v33"><span class="vn">33</span> সে আঘাত ও অবমাননা পাবে; তার দুর্নাম কখনও ঘুচবে না।</div>
<div class="v" id="v34"><span class="vn">34</span> যেহেতু অন্তর্জ্বালা স্বামীর রাগ, প্রতিশোধের দিনে সে ক্ষমা করবে না;</div>
<div class="v" id="v35"><span class="vn">35</span> সে কোন প্রকার প্রায়শ্চিত্ত গ্রাহ্য করবে না, অনেক ঘুষ দিলেও সন্মত হবে না।</div>
</div>
<!-- PARSED ABOVE; EDITING MAY BREAK PARSER -->
</body></html>