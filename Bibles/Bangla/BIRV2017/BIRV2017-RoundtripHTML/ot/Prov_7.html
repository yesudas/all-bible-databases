<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমার পুত্র, আমার কথা সব পালন কর, আমার আদেশ সব তোমার কাছে সঞ্চয় কর।</div>
<div class="v" id="v2"><span class="vn">2</span> আমার আদেশ সব পালন কর, জীবন পাবে এবং চোখের তারার মত আমার ব্যবস্থা রক্ষা কর;</div>
<div class="v" id="v3"><span class="vn">3</span> তোমার আঙ্গুলে সেগুলো বেঁধে রাখ, তোমার হৃদয় ফলকে তা লিখে রাখ।</div>
<div class="v" id="v4"><span class="vn">4</span> প্রজ্ঞাকে বল, “তুমি আমার বোন এবং সুবিবেচনাকে তোমার সখী বল,”</div>
<div class="v" id="v5"><span class="vn">5</span> তাতে তুমি পরস্ত্রী থেকে রক্ষা পাবে, ব্যাভিচারিনীর স্বছন্দ শব্দ থেকে রক্ষা পাবে।</div>
<div class="v" id="v6"><span class="vn">6</span> আমি নিজের ঘরের জানালা থেকে জালি দিয়ে দেখছিলাম;</div>
<div class="v" id="v7"><span class="vn">7</span> নির্বোধদের মধ্যে আমার চোখ পড়ল, আমি যুবকদের মধ্যে এক জনকে দেখলাম, সে বুদ্ধিহীন যুবক।</div>
<div class="v" id="v8"><span class="vn">8</span> সে গলিতে গেল, ঐ স্ত্রীর কোণের কাছে আসল, তার বাড়ীর পথে চলল।</div>
<div class="v" id="v9"><span class="vn">9</span> তখন সন্ধ্যাবেলা, দিন শেষ হয়েছিল, রাত অন্ধকার হয়েছিল।</div>
<div class="v" id="v10"><span class="vn">10</span> তখন দেখ, এক স্ত্রী তার সামনে আসল, সে বেশ্যার পোশাক পরেছিল ও অভিসন্ধির হৃদয় ছিল;</div>
<div class="v" id="v11"><span class="vn">11</span> সে ঝগড়াটে ও অবাধ্যা, তার পা ঘরে থাকে না;</div>
<div class="v" id="v12"><span class="vn">12</span> সে কখনও সড়কে, কখনও রাস্তায়, কোণে কোণে অপেক্ষা করতে থাকে।</div>
<div class="v" id="v13"><span class="vn">13</span> সে তাকে ধরে চুমু খেল, নির্লজ্জ মুখে তাকে বলল,</div>
<div class="v" id="v14"><span class="vn">14</span> ‘আমাকে মঙ্গলের জন্য বলিদান করতে হয়েছে, আজ আমি নিজের মানত পূর্ণ করেছি;</div>
<div class="v" id="v15"><span class="vn">15</span> তাই তোমার সঙ্গে দেখা করতে বাইরে এসেছি, সযত্নে তোমার মুখ দেখতে এসেছি, তোমাকে পেয়েছি।</div>
<div class="v" id="v16"><span class="vn">16</span> আমি খাটে বুটাদার চাদর পেতেছি, মিশরের সূতোর্ চিত্রবিচিত্র পর্দার কাপড় লাগিয়েছি।</div>
<div class="v" id="v17"><span class="vn">17</span> আমি গন্ধরস, অগুরু ও দারুচিনি দিয়ে নিজের বিছানা গন্ধে ভরিয়ে দিয়েছি।</div>
<div class="v" id="v18"><span class="vn">18</span> চল, আমরা সকাল পর্যন্ত কামরসে মত্ত হই, আমরা প্রেমের বাহুল্যে আমোদ করি।</div>
<div class="v" id="v19"><span class="vn">19</span> কারণ কর্তা ঘরে নেই, তিনি দূরে গেছেন;</div>
<div class="v" id="v20"><span class="vn">20</span> টাকার তোড়া সঙ্গে নিয়ে গেছেন, পূর্ণিমার দিন ঘরে আসবেন।’</div>
<div class="v" id="v21"><span class="vn">21</span> অনেক মিষ্টি কথায় সে তার মন চুরি করল, ঠোটের চাটুকরিতে তাকে আকর্ষণ করল।</div>
<div class="v" id="v22"><span class="vn">22</span> তখনি সে তার পেছনে গেল, যেমন গরু মরতে যায়, যেমন শেকলে বাঁধা ব্যক্তি বকর শাস্তি পেতে যায়;</div>
<div class="v" id="v23"><span class="vn">23</span> শেষে তার যকৃত বানে বিধল; যেমন পাখি ফাঁদে পড়তে বেগে ধাবিত হয়, আর জানে না যে, তার জীবন বিপদগ্রস্ত।</div>
<div class="v" id="v24"><span class="vn">24</span> এখন আমার পুত্ররা, আমার কথা শোন, আমার মুখের কথায় মন দাও।</div>
<div class="v" id="v25"><span class="vn">25</span> তোমার মন ওর পথে না যাক, তুমি ওর পথে যেও না।</div>
<div class="v" id="v26"><span class="vn">26</span> কারণ সে অনেককে আঘাত করে মেরে ফেলেছে, তারা গণনা করতে পারবে না।</div>
<div class="v" id="v27"><span class="vn">27</span> তার ঘর পাতালের পথ, যে পথ মৃত্যুর কক্ষে নেমে যায়।</div>
</div>
<!-- PARSED ABOVE; EDITING MAY BREAK PARSER -->
</body></html>