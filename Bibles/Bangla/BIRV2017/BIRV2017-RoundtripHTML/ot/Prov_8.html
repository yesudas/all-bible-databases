<html><head>
<meta http-equiv="Content-Type" content="text/html;charset=utf-8" />
<title>Prov 8 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 8);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_6.html">6</a> <a href="Prov_7.html">7</a> <b>8</b> <a href="Prov_9.html">9</a> <a href="Prov_10.html">10</a> ... <a href="Prov_31.html">31</a> </div><hr>
<h1>Prov 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজ্ঞার বর্ণনা ও নিমন্ত্রণ</h2><span class="vn">1</span> <span class="br-p"><br><br></span>প্রজ্ঞা কি ডাকে না? বুদ্ধি কি চিত্কার করে না?</div>
<div class="v" id="v2"><span class="vn">2</span> সে পথের পাশে উঁচু জায়গার চূড়োয়, মার্গ সকলের সংযোগ স্থানে দাঁড়ায়;</div>
<div class="v" id="v3"><span class="vn">3</span> সে প্রবেশ দরজার কাছে, নগরের দরজার কাছে সে চিত্কার করে বলে,</div>
<div class="v" id="v4"><span class="vn">4</span> “হে মানুষেরা, আমি তোমাদেরকে ডাকি এবং মানবজাতির সন্তানদের কাছে আমি আমার রব তুলি।</div>
<div class="v" id="v5"><span class="vn">5</span> হে নির্বোধেরা, চতুরতা শিক্ষা কর; হে নির্বোধ সব, সুবুদ্ধি হৃদয় হও।</div>
<div class="v" id="v6"><span class="vn">6</span> শোনো, কারণ আমি উত্কৃষ্ট কথা বলব এবং যখন আমার ঠোঁট খুলবে যা সঠিক তা বলব।</div>
<div class="v" id="v7"><span class="vn">7</span> আমার মুখ সত্য কথা বলবে এবং দুষ্টতা আমার ঠোঁটের ঘৃণার বস্তু।</div>
<div class="v" id="v8"><span class="vn">8</span> আমার মুখের সব বাক্য ধর্ম্মময়; তার মধ্যে বাঁকা বা খারাপ কিছুই নেই।</div>
<div class="v" id="v9"><span class="vn">9</span> বুদ্ধিমানের কাছে সে সব স্পষ্ট, জ্ঞানীদের কাছে সে সব সরল।</div>
<div class="v" id="v10"><span class="vn">10</span> আমার শাসনই গ্রহণ কর, রূপা নয়, উত্কৃষ্ট সোনার থেকে জ্ঞান নাও।</div>
<div class="v" id="v11"><span class="vn">11</span> কারণ আমি, প্রজ্ঞা, মুক্তোর থেকেও ভালো, কোনো ইচ্ছার বস্তু তার সমান নয়।</div>
<div class="v" id="v12"><span class="vn">12</span> আমি প্রজ্ঞা, চতুরতার ঘরে বাস করি এবং আমি বিচক্ষণ ও জ্ঞানের অধিকারী।</div>
<div class="v" id="v13"><span class="vn">13</span> সদাপ্রভুর ভয় দুষ্টদের প্রতি ঘৃণা; অহঙ্কার, দাম্ভিকতা ও খারাপ পথ এবং কুটিল কথা আমি ঘৃণা করি।</div>
<div class="v" id="v14"><span class="vn">14</span> পরামর্শ ও বুদ্ধিকৌশল আমার, আমিই সুবিবেচনা, পরাক্রম আমার।</div>
<div class="v" id="v15"><span class="vn">15</span> আমার জন্য রাজারা রাজত্ব করেন, মন্ত্রিরা ধর্ম্মব্যবস্থা স্থাপন করেন।</div>
<div class="v" id="v16"><span class="vn">16</span> আমার জন্য শাসনকর্তারা শাসন করেন, অধিপতিরা, পৃথিবীর সব বিচারকর্তারা, করেন।</div>
<div class="v" id="v17"><span class="vn">17</span> যারা আমাকে প্রেম করে, আমিও তাদেরকে প্রেম করি, যারা সযত্নে আমাকে খোঁজে তারা আমাকে পায়।</div>
<div class="v" id="v18"><span class="vn">18</span> আমার কাছে আছে ঐশ্বর্য্য ও সম্মান, অক্ষয় সম্পত্তি ও ধার্মিকতা।</div>
<div class="v" id="v19"><span class="vn">19</span> সোনা ও বিশুদ্ধ সোনার থেকেও আমার ফল ভালো, আমি যা উত্পাদন করি তা বিশুদ্ধ রূপার থেকে ভালো।</div>
<div class="v" id="v20"><span class="vn">20</span> আমি ধার্মিকতার পথে চলি, ন্যায়ের মধ্য দিয়ে যাই,</div>
<div class="v" id="v21"><span class="vn">21</span> যেন, যারা আমাকে প্রেম করে, তাদেরকে সম্পদ দিই, তাদের ভান্ডার সব পরিপূর্ণ করি।</div>
<div class="v" id="v22"><span class="vn">22</span> সদাপ্রভু নিজের পথের শুরুতে আমাকে রেখে ছিলেন, তাঁর কাজ সকলের আগে, আগে থেকে।</div>
<div class="v" id="v23"><span class="vn">23</span> আমি স্থাপিত হয়েছি অনাদিকাল থেকে, আদি থেকে, পৃথিবী সৃষ্টির আগে থেকে।</div>
<div class="v" id="v24"><span class="vn">24</span> সেখানে সমুদ্রের আগে, তখন আমি জন্মেছিলাম, যখন জলভর্তি ঝরনা সব হয়নি।</div>
<div class="v" id="v25"><span class="vn">25</span> পর্বত সব বসানোর আগে, উপপর্বত সবার আগে আমি জন্মেছিলাম;</div>
<div class="v" id="v26"><span class="vn">26</span> তখন তিনি স্থল ও মাঠ সৃষ্টি করেননি, জগতের ধূলোর প্রথম অণুও সৃষ্টি করেননি।</div>
<div class="v" id="v27"><span class="vn">27</span> যখন তিনি আকাশমন্ডল প্রতিষ্ঠা করেন, তখন আমি সেখানে ছিলাম; যখন তিনি জলধিপৃষ্ঠের ওপর চক্রাকার সীমা নির্ধারন করলেন,</div>
<div class="v" id="v28"><span class="vn">28</span> যখন তিনি ওপরের আকাশ দৃঢ়রূপে তৈরী করলেন, যখন জলের ঢেউ সব শক্তিশালী হল,</div>
<div class="v" id="v29"><span class="vn">29</span> যখন তিনি সমুদ্রের সীমা ঠিক করলেন, যেন জল তাঁর আদেশ অমান্য না করে, যখন তিনি পৃথিবীর মূল নির্ধারণ করলেন;</div>
<div class="v" id="v30"><span class="vn">30</span> সেই সময় আমি তার কাছে কার্য্যকারী ছিলাম; আমি দিনের পর দিন আনন্দময় ছিলাম, তার সামনে প্রতিদিন আমোদ করতাম;</div>
<div class="v" id="v31"><span class="vn">31</span> আমি তাঁর ভূমন্ডলে আমোদ করতাম, মানুষের ছেলেদের নিয়ে আনন্দ করতাম।</div>
<div class="v" id="v32"><span class="vn">32</span> এবং এখন, আমার পুত্ররা, এখন আমার কথা শোনো; কারণ তারা ধন্য, যারা আমার পথে চলে।</div>
<div class="v" id="v33"><span class="vn">33</span> তোমরা শাসনের কথা শোনো, জ্ঞানবান হও; তা অগ্রাহ্য কোরো না।</div>
<div class="v" id="v34"><span class="vn">34</span> ধনী সেই ব্যক্তি, যে আমার কথা শোনে, যে দিন দিন আমার দরজায় জেগে থাকে, আমার দরজার পাশে অপেক্ষা করে।</div>
<div class="v" id="v35"><span class="vn">35</span> কারণ যে আমাকে পায়, সে জীবন পায় এবং সদাপ্রভুর অনুগ্রহ লাভ করে।</div>
<div class="v" id="v36"><span class="vn">36</span> কিন্তু যে আমার বিরুদ্ধে পাপ করে, সে নিজেকে করে; সে সব লোক ঘৃণা করে, তারা মৃত্যুকে ভালবাসে।”</div>
</div>
<!-- PARSED ABOVE; EDITING MAY BREAK PARSER -->
</body></html>