<html><head>
<meta http-equiv="Content-Type" content="text/html;charset=utf-8" />
<title>Prov 9 &ndash; হিতোপদেশ &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 9);">
<div id="navbar"><a href="../index.html">বাংলা বাইবেল</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_7.html">7</a> <a href="Prov_8.html">8</a> <b>9</b> <a href="Prov_10.html">10</a> <a href="Prov_11.html">11</a> ... <a href="Prov_31.html">31</a> </div><hr>
<h1>Prov 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রজ্ঞা নিজের ঘর তৈরী করেছে, সে কুঠার দিয়ে কেটে সাতটা স্তম্ভ খোদাই করেছে;</div>
<div class="v" id="v2"><span class="vn">2</span> সে নিজের পশুর মাংস প্রস্তুত করেছে; সে আঙ্গুর রস মিশিয়েছে এবং সে নিজের মেজও সাজিয়েছে।</div>
<div class="v" id="v3"><span class="vn">3</span> সে নিজের দাসীদেরকে পাঠিয়েছে, সে নগরের সবচেয়ে উঁচু জায়গা থেকে ডেকে বলে,</div>
<div class="v" id="v4"><span class="vn">4</span> “যে সরল, সে এই জায়গায় আসুক; যার বুদ্ধি নেই সে তাকে বলে,</div>
<div class="v" id="v5"><span class="vn">5</span> এস, আমার খাদ্য দ্রব্য খাও, আমার মেশানো আঙ্গুর রস পান কর।”</div>
<div class="v" id="v6"><span class="vn">6</span> নির্বোধদের সঙ্গ ছেড়ে জীবন ধারণ কর, সুবিবেচনার পথে চলো।</div>
<div class="v" id="v7"><span class="vn">7</span> যে নিন্দককে শিক্ষা দেয়, সে লজ্জা পায়, যে দুষ্টকে তিরস্কার করে, সে কলঙ্ক পায়।</div>
<div class="v" id="v8"><span class="vn">8</span> নিন্দককে অনুযোগ কোরো না, পাছে সে তোমাকে ঘৃণা করে; জ্ঞানবানকেই অনুযোগ কর, সে তোমাকে প্রেম করবে।</div>
<div class="v" id="v9"><span class="vn">9</span> জ্ঞানবানকে [শিক্ষা] দাও, সে আরও জ্ঞানবান হইবে; ধার্মিককে জ্ঞান দাও, তার পাণ্ডিত্য বাড়বে।</div>
<div class="v" id="v10"><span class="vn">10</span> সদাপ্রভুকে ভয় করাই প্রজ্ঞার শুরু, পবিত্রতম-বিষয়ের জ্ঞানই সুবিবেচনা।</div>
<div class="v" id="v11"><span class="vn">11</span> কারণ আমার থেকেই তোমার আয়ু বাড়বে, তোমার জীবনের বছরের সংখ্যা বাড়বে।</div>
<div class="v" id="v12"><span class="vn">12</span> তুমি যদি জ্ঞানবান হও, নিজেরই মঙ্গলের জন্য জ্ঞানবান হবে, যদি নিন্দা কর, একাই তা বহন করবে।</div>
<div class="v" id="v13"><span class="vn">13</span> বুদ্ধিহীন স্ত্রীলোক ঝগড়াটি, সে অবোধ, কিছুই জানে না।</div>
<div class="v" id="v14"><span class="vn">14</span> সে নিজের ঘরের দরজায় বসে, নগরের উঁচু জায়গায় আসন পেতে বসে;</div>
<div class="v" id="v15"><span class="vn">15</span> সে পথিকদেরকে ডাকে, সরলপথগামীদেরকে ডাকে,</div>
<div class="v" id="v16"><span class="vn">16</span> ‘যে অবোধ, সে এই জায়গায় আসুক,’ যে বুদ্ধিহীন, সে তাকে বলে,</div>
<div class="v" id="v17"><span class="vn">17</span> ‘চুরি করা জল মিষ্টি, নিরালার খাবার সুস্বাদু।’</div>
<div class="v" id="v18"><span class="vn">18</span> কিন্তু সে জানে না যে, মৃতরাই সেখানে থাকে, ওরা অতিথিরা পাতালের নীচে থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>