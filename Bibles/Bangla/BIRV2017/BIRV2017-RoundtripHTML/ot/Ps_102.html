<html><head>
<meta http-equiv="Content-Type" content="text/html;charset=utf-8" />
<title>Ps 102 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 102);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_100.html">100</a> <a href="Ps_101.html">101</a> <b>102</b> <a href="Ps_103.html">103</a> <a href="Ps_104.html">104</a> ... <a href="Ps_150.html">150</a> </div><hr>
<h1>Ps 102</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একজন দুঃখীর প্রার্থনা যখন সে অনুভুতি হয় এবং সদাপ্রভুুর সামনে তার বেদনার কথা ঢেলে দেয়।</b> <span class="br-p"><br><br></span>আমার প্রার্থনা শোন, সদাপ্রভুু; শোন আমার কান্না।</div>
<div class="v" id="v2"><span class="vn">2</span> সঙ্কটের দিনে আমার থেকে তোমার মুখ লুকিও না আমার কষ্টের দিনে। আমার কথা শোন। যখন আমি তোমায় ডাকবো আমাকে তাড়াতাড়ি উত্তর দিও।</div>
<div class="v" id="v3"><span class="vn">3</span> কারণ আমার দিন ধোঁয়ার মতো উড়ে গেছে এবং আমার হাড় আগুনের মতো পুড়ে গেছে।</div>
<div class="v" id="v4"><span class="vn">4</span> আমার হৃদয় ভেঙে গেছে এবং আমি ঘাসের মতো শুকিয়ে গেছি; আমি খেতে পারিনা।</div>
<div class="v" id="v5"><span class="vn">5</span> আমার ক্রমাগত কান্নাতে, আমি রোগা হয়ে গেছি।</div>
<div class="v" id="v6"><span class="vn">6</span> আমি প্রান্তরের জলচর পাখির মতো ধ্বংসের মধ্যে আমি পেঁচার মতো হয়েছি।</div>
<div class="v" id="v7"><span class="vn">7</span> আমি শুয়ে জেগে থাকি একাকী পাখির মতো, বাড়ীর ছাদের উপরে একা আছি।</div>
<div class="v" id="v8"><span class="vn">8</span> আমার শত্রুরা আমাকে সারা দিন উপহাস করে, তারা আমাকে পরিহাস করে আমার নাম নিয়ে শাপ দেয়।</div>
<div class="v" id="v9"><span class="vn">9</span> আমি ছাই খাই রুটির মতো এবং আমার পানীয়তে চোখের জল মিশিয়ে পান করি।</div>
<div class="v" id="v10"><span class="vn">10</span> কারণ তোমার রাগ গর্জন করে, তুমি আমাকে তুলে আছাড় মেরেছ।</div>
<div class="v" id="v11"><span class="vn">11</span> আমার দিন হেলে পড়া ছায়ার মতো এবং আমি ঘাসের মতো শুকনো হয়েছি।</div>
<div class="v" id="v12"><span class="vn">12</span> কিন্তু তুমি, সদাপ্রভুু, অনন্তকাল জীবিত এবং তোমার খ্যাতি বংশপরম্পরা।</div>
<div class="v" id="v13"><span class="vn">13</span> তুমি উঠবে এবং সিয়োনের ওপর ক্ষমা করবে।এখন তার ওপর ক্ষমা করার সময়; নিরূপিত সময় এসেছে।</div>
<div class="v" id="v14"><span class="vn">14</span> কারণ তোমার দাসেরা তাঁর পাথরে প্রিয় এবং তাঁর ধ্বংসের ধূলোর জন্য সমবেদনা অনুভব করে।</div>
<div class="v" id="v15"><span class="vn">15</span> জাতিরা তোমার নাম শ্রদ্ধা করবে, সদাপ্রভুু, পৃথিবীর সব রাজা তোমার গৌরবের সম্মান করবে।</div>
<div class="v" id="v16"><span class="vn">16</span> সদাপ্রভুু সিয়োনকে পুনরায় নির্মাণ করবেন এবং তাঁর মহিমা প্রকাশ করবেন।</div>
<div class="v" id="v17"><span class="vn">17</span> ঐ সময় তিনি দীনহীনদের প্রার্থনার উত্তর দেবেন; তিনি তাদের প্রার্থনা বাতিল করবেন না।</div>
<div class="v" id="v18"><span class="vn">18</span> এটি ভবিষ্যৎ প্রজন্মের জন্য লেখা থাকবে এবং যে মানুষ এখনও জন্মায়নি সেও সদাপ্রভুুর প্রশংসা করবে।</div>
<div class="v" id="v19"><span class="vn">19</span> কারণ তিনি পবিত্র উচ্চ থেকে নিচে দেখেছেন সদাপ্রভুু স্বর্গ থেকে পৃথিবীতে লক্ষ্য করেছেন;</div>
<div class="v" id="v20"><span class="vn">20</span> বন্দিদের কান্না শুনতে, নিন্দিতদের মৃত্যু থেকে মুক্ত করতে।</div>
<div class="v" id="v21"><span class="vn">21</span> তারপর লোকেরা সিয়োনে সদাপ্রভুুর নাম প্রচার করব এবং যিরুশালেমে তাঁর প্রশংসা হবে।</div>
<div class="v" id="v22"><span class="vn">22</span> তখন লোকেরা এবং রাজ্যগুলো একসঙ্গে জড় হবে সদাপ্রভুুর সেবা করতে।</div>
<div class="v" id="v23"><span class="vn">23</span> তিনি আমার শক্তি নিয়ে নিয়েছেন জীবনের মাঝপথে। তিনি আমার আয়ু কমিয়ে দিয়েছেন।</div>
<div class="v" id="v24"><span class="vn">24</span> আমি বললাম, “আমার ঈশ্বর, জীবনের মাঝ পথে আমাকে তুলে নিও না; তুমি আছো সব পুরুষে পুরুষে স্থায়ী।</div>
<div class="v" id="v25"><span class="vn">25</span> অতীতে তুমি পৃথিবীর মূল স্থাপন করেছ, আকাশমণ্ডলও তোমার হাতের কাজ।</div>
<div class="v" id="v26"><span class="vn">26</span> সে সব ধ্বংস হবে, কিন্তু তুমি থাকবে; তারা কাপড়ের মতো পুরোনো হয়ে যাবে, যেমন কাপড় পোশাকের মতো সেগুলো খুলে ফেলবে এবং তারা অদৃশ্য হবে।</div>
<div class="v" id="v27"><span class="vn">27</span> কিন্তু তুমি একই আছ এবং তোমার বছর কখনও শেষ হবে না।</div>
<div class="v" id="v28"><span class="vn">28</span> তোমার দাসদের সন্তানরা বেঁচে থাকবে এবং তাদের বংশধরেরা তোমার সামনে বেঁচে থাকবে।”</div>
</div>
<!-- PARSED ABOVE; EDITING MAY BREAK PARSER -->
</body></html>