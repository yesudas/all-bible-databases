<html><head>
<meta http-equiv="Content-Type" content="text/html;charset=utf-8" />
<title>Ps 106 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 106);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_104.html">104</a> <a href="Ps_105.html">105</a> <b>106</b> <a href="Ps_107.html">107</a> <a href="Ps_108.html">108</a> ... <a href="Ps_150.html">150</a> </div><hr>
<h1>Ps 106</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রশংসা কর সদাপ্রভুুর, ধন্যবাদ দাও সদাপ্রভুুকে, কারণ তিনি মঙ্গলময়, তাঁর বিশ্বস্ততার নিয়ম অনন্তকালস্থায়ী।</div>
<div class="v" id="v2"><span class="vn">2</span> কে সদাপ্রভুুর বিক্রমের কাজ সব গণনা করতে পারে? কে তাঁর সব প্রশংসনীয় কাজ প্রচার করতে পারে?</div>
<div class="v" id="v3"><span class="vn">3</span> ধন্য তারা, যারা ন্যায় রক্ষা করে এবং যারা সব সময় যথাযথ কাজ করে।</div>
<div class="v" id="v4"><span class="vn">4</span> সদাপ্রভুু, যখন তোমার লোকেদের ওপর অনুগ্রহ দেখাও তখন আমাকে মনে রেখো; আমাকে সাহায্য কর যখন তাদের রক্ষা কর।</div>
<div class="v" id="v5"><span class="vn">5</span> তখন আমি তোমার মনোনীতদের মঙ্গল দেখবো, যেন তোমার জাতির আনন্দে আনন্দ করি এবং তোমার অধিকারের সঙ্গে গৌরব করি।</div>
<div class="v" id="v6"><span class="vn">6</span> আমরা পাপ করেছি আমাদের পূর্বপুরুষদের মতো, আমরা অন্যায় করেছি এবং অধর্ম করেছি।</div>
<div class="v" id="v7"><span class="vn">7</span> আমাদের পিতারা মিশরে তোমার আশ্চর্য্য কাজ সব বোঝেনি; তারা তোমার কাজের বিশ্বস্ত বিধি অগ্রাহ্য করল তারা সমুদ্রতীরে, লোহিত সাগরে, তারা বিদ্রোহ করল।</div>
<div class="v" id="v8"><span class="vn">8</span> তবুও তিনি তাঁর নামের জন্য তাদেরকে পরিত্রাণ দিলেন, তাতে তিনি তাঁর শক্তি প্রকাশ করলেন।</div>
<div class="v" id="v9"><span class="vn">9</span> তিনি লোহিত সাগরকে ধমক দিলেন এবং তা শুকিয়ে গেল। তারপর তিনি তাদেরকে গভীরের মধ্য দিয়ে নিয়ে গেলেন যেমন প্রান্তর দিয়ে যায়।</div>
<div class="v" id="v10"><span class="vn">10</span> তিনি যারা তাদেরকে কারণ করে তাদের হাত থেকে তাদেরকে বাঁচালেন এবং শত্রুর শক্তি থেকে তাদেরকে উদ্ধার করলেন;</div>
<div class="v" id="v11"><span class="vn">11</span> কিন্তু জল তাদের বিপক্ষদের ঢেকে দিল, তাদের একজনও বাঁচল না।</div>
<div class="v" id="v12"><span class="vn">12</span> তারপর তারা তাঁর বাক্যে বিশ্বাস করল এবং তাঁর প্রশংসা গান করল।</div>
<div class="v" id="v13"><span class="vn">13</span> কিন্তু তারা তাড়াতাড়ি ভুলে গেল তিনি যা করেছিলেন; তারা তাঁর নির্দেশের অপেক্ষা করলো না।</div>
<div class="v" id="v14"><span class="vn">14</span> কিন্তু প্রান্তরে অত্যন্ত লোভ করল এবং মরুভূমিতে ঈশ্বরের পরীক্ষা করল।</div>
<div class="v" id="v15"><span class="vn">15</span> তিনি তাদের অনুরোধ রক্ষা করলেন কিন্তু রোগ পাঠালেন যা তাদের শরীরে ঢুকল।</div>
<div class="v" id="v16"><span class="vn">16</span> তারা শিবিরের মধ্যে মোশি এবং হারোণ সদাপ্রভুুর পবিত্র যাজকের ওপর বিরক্ত হল।</div>
<div class="v" id="v17"><span class="vn">17</span> ভূমি ফাটল এবং দাথনকে গিলে নিলো, অবীরামের অনুগামীদের ঢেকে দিলো।</div>
<div class="v" id="v18"><span class="vn">18</span> তাদের মধ্যে আগুন জ্বলে উঠল; আগুনের শিখা দুষ্টদের পুড়িয়ে দিলো।</div>
<div class="v" id="v19"><span class="vn">19</span> তারা হোরেবে এক গরুর বাচ্চা তৈরী করল, ধাতুর তৈরী মূর্তির কাছে আরাধনা করল।</div>
<div class="v" id="v20"><span class="vn">20</span> তারা ঈশ্বরের মহিমায় ব্যবসা করল ঘাস খাওয়া গরুর মূর্তি নিয়ে।</div>
<div class="v" id="v21"><span class="vn">21</span> তারা তাদের ত্রাণকর্তা ঈশ্বরকে ভুলে গেল, যিনি মিশরে মহৎ কাজ করেছিলেন;</div>
<div class="v" id="v22"><span class="vn">22</span> তিনি হামের দেশে নানা আশ্চর্য্য কাজ করলেন এবং লোহিত সাগরের ধারে নানা ভয়ঙ্কর কাজ করলেন।</div>
<div class="v" id="v23"><span class="vn">23</span> তিনি তাদের ধ্বংসের জন্য আদেশ জারি করলেন তার মনোনীত মোশি তাঁর সামনে ভঙ্গ জায়গায় দাঁড়ালেন তাঁর রাগ দূর করার জন্য যাতে তিনি তাদেরকে ধ্বংস না করেন।</div>
<div class="v" id="v24"><span class="vn">24</span> তারপর তারা উর্বর দেশকে তুচ্ছ করল, তারা তাঁর প্রতিশ্রুতি বিশ্বাস করল না;</div>
<div class="v" id="v25"><span class="vn">25</span> কিন্তু তাঁবুর মধ্যে অভিযোগ করল এবং সদাপ্রভুুকে মান্য করল না।</div>
<div class="v" id="v26"><span class="vn">26</span> তাই তিনি তাদের বিরুদ্ধে শপথ করলেন যে তারা মরূপ্রান্তরে মারা যাক।</div>
<div class="v" id="v27"><span class="vn">27</span> আমি তাদের বংশকে জাতিদের মধ্য থেকে বিচ্ছিন্ন করবোএবং তাদেরকে অন্য দেশে ছিন্নভিন্ন করব।</div>
<div class="v" id="v28"><span class="vn">28</span> তাঁরা বাল-পিয়োরের আরাধনা করল এবং মড়াদের বলি খেলো।</div>
<div class="v" id="v29"><span class="vn">29</span> তারা তাদের কাজের দ্বারা তাঁকে অসন্তুষ্ট করল এবং তাদের মধ্যে মহামারী দেখা দিল।</div>
<div class="v" id="v30"><span class="vn">30</span> তখন পিনহস দাঁড়িয়ে হস্তক্ষেপ করলেন এবং তাতে মহামারী প্রশমিত হল।</div>
<div class="v" id="v31"><span class="vn">31</span> এটা তাঁর পক্ষে ধার্মিকতা বলে গণ্য হল সব প্রজন্ম চিরকালের জন্য।</div>
<div class="v" id="v32"><span class="vn">32</span> তারা মরীবার জলসমীপেও ঈশ্বরের রাগ জন্মাল এবং তাদের জন্য মোশির কষ্টহল</div>
<div class="v" id="v33"><span class="vn">33</span> তারা তাঁকে তিক্ত করল এবং তিনি বেপরোয়াভাবে বললেন।</div>
<div class="v" id="v34"><span class="vn">34</span> তারা জাতিদেরকে ধ্বংস করল না, যেমন সদাপ্রভুু করতে আদেশ দিয়েছিলেন।</div>
<div class="v" id="v35"><span class="vn">35</span> কিন্তু তারা জাতিদের সঙ্গে মিশে গেল এবং তাদের শিক্ষা গ্রহণ করল;</div>
<div class="v" id="v36"><span class="vn">36</span> এবং তাদের প্রতিমার আরাধনা করল, তাতে সে সব তাদের ফাঁদ হয়ে উঠল।</div>
<div class="v" id="v37"><span class="vn">37</span> তারা তাদের ছেলেদের এবং মেয়েদেরকে ভূতদের উদ্দেশ্যে বলিদান করল।</div>
<div class="v" id="v38"><span class="vn">38</span> তারা নির্দ্দোষদের রক্তপাত করল, তাদের ছেলে এবং মেয়েদের রক্তপাত করল, তারা কনানীয় প্রতিমাদের উদ্দেশ্যে তাদেরকে বলিদান করল; দেশ রক্তে অপবিত্র করলো।</div>
<div class="v" id="v39"><span class="vn">39</span> তারা তাদের কাজের দ্বারা কলুষিত হল এবং ব্যভিচারী হলো তাদের কাজের জন্য।</div>
<div class="v" id="v40"><span class="vn">40</span> তাই সদাপ্রভুু তাঁর লোকেদের ওপর রেগে গেলেন এবং তিনি তাঁর লোকেদেরকে ঘৃণা করলেন।</div>
<div class="v" id="v41"><span class="vn">41</span> তিনি তাদেরকে জাতিদের হাতে তুলে দিলেন এবং যারা তাদের কারণ করত তারা তাদের ওপরে কর্তৃত্ব করল।</div>
<div class="v" id="v42"><span class="vn">42</span> তাদের শত্রুরা তাদের পদদলিত করল এবং তারা তাদের কর্তৃত্বের কাছে পরাধীন হল।</div>
<div class="v" id="v43"><span class="vn">43</span> অনেক বার তিনি তাদেরকে সাহায্য করতে এলেন কিন্তু তারা বিদ্রোহী হল এবং নিজেদের পাপে দুর্বল হয়ে পড়ল।</div>
<div class="v" id="v44"><span class="vn">44</span> তবুও তিনি যখন তাদের বেদনার কথা শুনলেন, তখন সাহায্যের জন্য তাদের কান্না শুনলেন।</div>
<div class="v" id="v45"><span class="vn">45</span> তিনি মনে করলেন তাদের সঙ্গে তার নিয়মের কথা এবং নরম হলেন কারণ তাঁর বিশ্বস্ততার বিধি।</div>
<div class="v" id="v46"><span class="vn">46</span> তিনি তাদের বিজেতাদের তিনি করুণা করলেন।</div>
<div class="v" id="v47"><span class="vn">47</span> আমাদের রক্ষা কর, সদাপ্রভুু, আমাদের ঈশ্বর, জাতিদের মধ্য থেকে আমাদেরকে সংগ্রহ কর; যেন আমরা তোমার পবিত্র নামের স্তব করি এবং তোমার প্রশংসায় জয়ধ্বনি করি।</div>
<div class="v" id="v48"><span class="vn">48</span> ধন্য সদাপ্রভুু, ইস্রায়েলের ঈশ্বর, অনাদিকাল অবধি অনন্তকাল পর্যন্ত। সব লোক বলুক, আমেন। সদাপ্রভুুর প্রশংসা কর। পঞ্চম খণ্ড।</div>
</div>
<!-- PARSED ABOVE; EDITING MAY BREAK PARSER -->
</body></html>