<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভুুকে ধন্যবাদ দাও, কারণ তিনি মঙ্গলময় এবং তাঁর দয়া অনন্তকালস্থায়ী।</div>
<div class="v" id="v2"><span class="vn">2</span> সদাপ্রভুুর মুক্তরা এ কথা বলুক, যাদেরকে তিনি বিপক্ষের হাত থেকে মুক্ত করেছেন,</div>
<div class="v" id="v3"><span class="vn">3</span> যাদেরকে তিনি জড়ো করেছেন নানা দেশ থেকে, পূর্ব এবং পশ্চিম থেকে, উত্তর এবং দক্ষিণে থেকে।</div>
<div class="v" id="v4"><span class="vn">4</span> তারা প্রান্তরে নির্জন পথে ঘুরে বেড়াল এবং থাকবার জায়গা পেলনা।</div>
<div class="v" id="v5"><span class="vn">5</span> তারা ক্ষুধার্ত এবং তৃষ্ণার্ত হল, তারা অবসাদে অবসন্ন হল।</div>
<div class="v" id="v6"><span class="vn">6</span> তারপর তারা সংকটে সদাপ্রভুুর কাছে কাঁদল এবং তিনি তাদেরকে কষ্ট থেকে উদ্ধার করলেন।</div>
<div class="v" id="v7"><span class="vn">7</span> তিনি তাকে সরল পথে নিয়ে গেলেন, যাতে তারা থাকবার জন্য শহরে যেতে পারে।</div>
<div class="v" id="v8"><span class="vn">8</span> লোকেরা সদাপ্রভুুর প্রশংসা করুক, তাঁর বিশ্বস্ততার বিধির জন্য এবং মানুষদের জন্য তাঁর আশ্চর্য্য কাজ করেছেন।</div>
<div class="v" id="v9"><span class="vn">9</span> কারণ তিনি তৃষ্ণার্তদের তৃষ্ণা মেটান এবং যারা ক্ষুধার্ত তাদের ভালো জিনিষ দিয়ে পূর্ণ করেন।</div>
<div class="v" id="v10"><span class="vn">10</span> কিছু লোক অন্ধকারে এবং বিষাদে বসেছিল, বন্দিরা দুঃখে এবং শেকলে বাঁধা ছিল;</div>
<div class="v" id="v11"><span class="vn">11</span> এর কারণ তারা ঈশ্বরের বাক্যের বিরোধিতা করেছিল এবং মহান ঈশ্বরের নির্দেশ অমান্য করত;</div>
<div class="v" id="v12"><span class="vn">12</span> তিনি কষ্টের মধ্য দিয়ে তাদের হৃদয়কে নম্র করলেন; তারা পড়ে গেল এবং তাদের সাহায্য করার কেউ ছিল না।</div>
<div class="v" id="v13"><span class="vn">13</span> তারপর সঙ্কটে তারা সদাপ্রভুুর কাছে কাঁদল এবং তিনি তাদের দূর্দশা থেকে বের করে আনলেন।</div>
<div class="v" id="v14"><span class="vn">14</span> তিনি অন্ধকার এবং বিষাদ থেকে তাদেরকে বের করে আনলেন এবং তাদের বন্ধন ছিঁড়ে দিলেন।</div>
<div class="v" id="v15"><span class="vn">15</span> লোকেরা সদাপ্রভুু প্রশংসা করুক তাঁর বিশ্বস্ততার বিধির জন্য এবং মানুষদের জন্য তিনি আশ্চর্য্য কাজ করেছেন।</div>
<div class="v" id="v16"><span class="vn">16</span> কারণ তিনি পিতলের কবাট ভেঙে দিয়েছেন এবং লোহার হুড়কো ভেঙে দিলেন।</div>
<div class="v" id="v17"><span class="vn">17</span> তারা বোকা ছিল বিরোধিতার পথে এবং তারা তাদের পাপের কারণে দূর্দশাগ্রস্ত ছিল।</div>
<div class="v" id="v18"><span class="vn">18</span> তাদের ভালো খাবারের জন্য অরুচি হলো এবং তাদের মৃত্যুর দরজার কাছে আনা হল।</div>
<div class="v" id="v19"><span class="vn">19</span> তারপর সঙ্কটে তারা সদাপ্রভুুর কাছে কাঁদল এবং তিনি তাদের দূর্দশা থেকে বের করে আনলেন।</div>
<div class="v" id="v20"><span class="vn">20</span> তিনি তাঁর বাক্য পাঠালেন এবং তাদেরকে সুস্থ করলেন এবং তাদের ধ্বংসের হাত থেকে উদ্ধার করেন।</div>
<div class="v" id="v21"><span class="vn">21</span> লোকে সদাপ্রভুুর প্রশংসা করুক তাঁর বিশ্বস্ততার বিধির জন্য এবং মানুষদের জন্য তিনি আশ্চর্য্য কাজ করেছেন।</div>
<div class="v" id="v22"><span class="vn">22</span> তারা ধন্যবাদ বলি উৎসর্গ করুক এবং গান গেয়ে তাঁর কাজ প্রচার করুক।</div>
<div class="v" id="v23"><span class="vn">23</span> কিছুলোক জাহাজে চড়ে সমুদ্র যাত্রা করে এবং তারা জলরাশির ওপর ব্যবসায় করে।</div>
<div class="v" id="v24"><span class="vn">24</span> এরা সদাপ্রভুুর কাজ দেখল এবং সমুদ্রের ওপর তাঁর আশ্চর্য্য ব্যাপার দেখল।</div>
<div class="v" id="v25"><span class="vn">25</span> তিনি আজ্ঞা দিয়ে ঝড় উত্থাপন করেন, যা জলের ঢেউ তোলেন।</div>
<div class="v" id="v26"><span class="vn">26</span> ঢেউগুলো স্বর্গের কাছে পৌঁছায়, তারপর তারা জলের নিচে নামে; মানুষের সাহস গলে যায় বিপদের কারণে।</div>
<div class="v" id="v27"><span class="vn">27</span> তারা হেলে পড়ে এবং মাতালের মতো টলতে টলতে যায় এবং তাদের বুদ্ধি লোপ হয়।</div>
<div class="v" id="v28"><span class="vn">28</span> তারা সঙ্কটে সদাপ্রভুুর কাছে কাঁদল এবং তিনি তাদের দূর্দশার থেকে বের করে আনলেন।</div>
<div class="v" id="v29"><span class="vn">29</span> তিনি ঝড়কে শান্ত করলেন এবং ঢেউ থেমে গেল</div>
<div class="v" id="v30"><span class="vn">30</span> তারপর তারা আনন্দ করল কারণ সমুদ্র শান্ত হল এবং তিনি তাদেরকে তাদের পছন্দের পোতাশ্রয়ে নিয়ে যান।</div>
<div class="v" id="v31"><span class="vn">31</span> লোকেরা সদাপ্রভুুর প্রশংসা করল তার বিশ্বস্ততার বিধির জন্য এবং তাঁর আশ্চর্য্য কাজ তিনি যা করেছেন তাঁর জন্য।</div>
<div class="v" id="v32"><span class="vn">32</span> তারা তাঁকে মহিমান্বিত করুক জন সমাবেশে এবং তাঁর প্রশংসা করুক প্রাচীনদের সভাতে।</div>
<div class="v" id="v33"><span class="vn">33</span> তিনি সব নদীকে মরুভূমিতে ফেরান, জলের ঝরনাগুলোকে শুকনো ভূমিতে পরিণত করেন,</div>
<div class="v" id="v34"><span class="vn">34</span> এবং তিনি ফলবান দেশকে অনুর্বর করেন, কারণ দুষ্ট লোকেদের জন্য।</div>
<div class="v" id="v35"><span class="vn">35</span> তিনি মরুভূমিকে জলাশয়ে পরিণত করেন, শুকনো ভূমিকে জলের ঝরনারূপে পরিণত করেন;</div>
<div class="v" id="v36"><span class="vn">36</span> তিনি ক্ষুধার্ত লোকদেরকে বাস করান এবং তাঁরা বসবাস করার শহর তৈরী করেন।</div>
<div class="v" id="v37"><span class="vn">37</span> তারা ক্ষেতে বীজ রোপণ করল, দ্রাক্ষালতা রোপণ করে এবং প্রচুর ফসল নিয়ে এল।</div>
<div class="v" id="v38"><span class="vn">38</span> তিনি তাদেরকে আশীর্বাদ করেন, তাই তারা অনেক বৃদ্ধি পায় এবং তিনি তাদের পশুদেরকে কমতে দেন না।</div>
<div class="v" id="v39"><span class="vn">39</span> তারা কমে যায় এবং নত হয়, যন্ত্রণা বেদনা এবং কষ্টের জন্য।</div>
<div class="v" id="v40"><span class="vn">40</span> তিনি কর্তাদের ওপরে তুচ্ছতা ঢেলে দেন, মরুভূমিতে তাদেরকে ভ্রমণ করান যেখানে পথ নেই;</div>
<div class="v" id="v41"><span class="vn">41</span> কিন্তু দরিদ্রকে দুঃখ থেকে রক্ষা করেন, আর মেষপালের মতো পরিবার দেন।</div>
<div class="v" id="v42"><span class="vn">42</span> তা দেখে সরল লোকে দেখে এবং আনন্দিত হয় এবং সব দুষ্টতার মুখ বন্ধ করে।</div>
<div class="v" id="v43"><span class="vn">43</span> জ্ঞানবান কে? সে এই সমস্ত বিবেচনা করবে এবং তারা সদাপ্রভুুর বিশ্বস্ততার বিধি কাজ আলোচনা করবে।</div>
</div>
<!-- PARSED ABOVE; EDITING MAY BREAK PARSER -->
</body></html>