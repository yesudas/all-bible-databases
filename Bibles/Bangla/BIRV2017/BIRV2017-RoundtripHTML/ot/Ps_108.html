<html><head>
<meta http-equiv="Content-Type" content="text/html;charset=utf-8" />
<title>Ps 108 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 108);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_106.html">106</a> <a href="Ps_107.html">107</a> <b>108</b> <a href="Ps_109.html">109</a> <a href="Ps_110.html">110</a> ... <a href="Ps_150.html">150</a> </div><hr>
<h1>Ps 108</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গীত। দায়ূদের সঙ্গীত।</b> <span class="br-p"><br><br></span>আমার হৃদয় স্থির, ঈশ্বর, আমি গান গাব এবং আমার গৌরব সহ স্তব করব।</div>
<div class="v" id="v2"><span class="vn">2</span> ঘুম থেকে ওঠো, বাঁশি এবং বীণা; আমি ঊষাকে জাগাব।</div>
<div class="v" id="v3"><span class="vn">3</span> আমি তোমাকে ধন্যবাদ দেবো, সদাপ্রভুু, লোকেদের মধ্যে; আমি তোমার প্রশংসা গান গাব জাতিদের মধ্যে।</div>
<div class="v" id="v4"><span class="vn">4</span> কারণ তোমার বিশ্বস্ততার বিধি আকাশমণ্ডলের ওপরে মহৎ এবং তোমার বিশ্বাসযোগ্যতা আকাশ পর্যন্ত পৌঁছয়।</div>
<div class="v" id="v5"><span class="vn">5</span> ঈশ্বর, আকাশমণ্ডলের ওপরে উন্নত হও এবং সারা পৃথিবীর ওপরে তোমার গৌরব উন্নত হোক।</div>
<div class="v" id="v6"><span class="vn">6</span> যাতে তুমি যাদের ভালোবাসো তারা যেন উদ্ধার পায়, তোমার ডানহাত দিয়ে আমাদের উদ্ধার কর এবং আমাকে উত্তর দাও।</div>
<div class="v" id="v7"><span class="vn">7</span> ঈশ্বর তাঁর পবিত্রতায় কথা বলেছেন, “আমি উল্লাস করব; আমি শিখিম ভাগ করব এবং সুক্কোতের উপত্যকার অংশ ভাগ করে দেবো।</div>
<div class="v" id="v8"><span class="vn">8</span> গিলিয়দ আমার, মনঃশিও আমার; ইফ্রয়িমও আমার মাথার বর্ম; যিহূদা আমার বিচারদণ্ড;</div>
<div class="v" id="v9"><span class="vn">9</span> মোয়াব আমার ধোবার পাত্র; আমি ইদোমের ওপরে আমার জুতো ছুড়বো; আমি পলেষ্টিয়ার ওপরে জয়ধ্বনি করবো।</div>
<div class="v" id="v10"><span class="vn">10</span> কে আমাকে এই শক্তিশালী শহরে নিয়ে যাবে? কে আমাকে ইদোম পর্যন্ত পথ দেখিয়ে নিয়ে যাবে?”</div>
<div class="v" id="v11"><span class="vn">11</span> ঈশ্বর, তুমি কি আমাকে অগ্রাহ্য করনি? তুমি আমাদের বাহিনীদের সঙ্গে যুদ্ধে যাওনি?</div>
<div class="v" id="v12"><span class="vn">12</span> শত্রুদের বিরুদ্ধে আমাকে সাহায্য কর; কারণ মানুষের সাহায্য বৃথা।</div>
<div class="v" id="v13"><span class="vn">13</span> আমরা ঈশ্বরের সাহায্য নিয়ে বিজয়ী হব, তিনিই আমাদের শত্রুদের পদদলিত করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>