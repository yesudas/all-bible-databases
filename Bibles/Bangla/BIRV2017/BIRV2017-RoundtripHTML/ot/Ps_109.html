<html><head>
<meta http-equiv="Content-Type" content="text/html;charset=utf-8" />
<title>Ps 109 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 109);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_107.html">107</a> <a href="Ps_108.html">108</a> <b>109</b> <a href="Ps_110.html">110</a> <a href="Ps_111.html">111</a> ... <a href="Ps_150.html">150</a> </div><hr>
<h1>Ps 109</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। দায়ূদের সঙ্গীত।</b> <span class="br-p"><br><br></span>ঈশ্বর আমি যার প্রশংসা করি, নীরব থেকো না।</div>
<div class="v" id="v2"><span class="vn">2</span> কারণ দুষ্ট এবং প্রতারক আমাকে আক্রমণ করে তারা আমার বিরুদ্ধে মিথ্যা কথা বলে।</div>
<div class="v" id="v3"><span class="vn">3</span> তারা আমাকে ঘিরে ধরে এবং ঘৃণাজনক কথা বলে এবং অকারণে আমাকে আক্রমণ করে।</div>
<div class="v" id="v4"><span class="vn">4</span> আমার ভালবাসার পরিবর্তে তারা আমার নিন্দা করে কিন্তু আমি তাদের জন্য প্রার্থনা করি।</div>
<div class="v" id="v5"><span class="vn">5</span> তারা আমার ভালোর পরিবর্তে খারাপ করে এবং আমার ভালোবাসাকে ঘৃণা করে।</div>
<div class="v" id="v6"><span class="vn">6</span> তুমি সেই লোকের ওপরে দুষ্টলোককে নিযুক্ত কর; বিপক্ষ তার ডান দিকে দাঁড়িয়ে থাকুক।</div>
<div class="v" id="v7"><span class="vn">7</span> যখন তার বিচার হবে, সে দোষী হোক, তার প্রার্থনা পাপ হিসাবে মানা হোক।</div>
<div class="v" id="v8"><span class="vn">8</span> তার আয়ু অল্পদিনের হোক; অন্য লোক তার অধ্যক্ষপদ নিয়ে নিক।</div>
<div class="v" id="v9"><span class="vn">9</span> তার সন্তানেরা পিতৃহীন হোক, তার স্ত্রী বিধবা হোক।</div>
<div class="v" id="v10"><span class="vn">10</span> তার সন্তানেরা ঘুরে বেড়াক এবং ভিক্ষা করুক, তাদের ধ্বংস স্থান থেকে দূরে [খাদ্য] খোঁজ করুক।</div>
<div class="v" id="v11"><span class="vn">11</span> মহাজন তার সবকিছু নিয়ে নিক; অন্য লোকেরা লুট করুক যা তার উপার্জন।</div>
<div class="v" id="v12"><span class="vn">12</span> তার ওপর কেউ দয়ার হাত না বাড়াক, তার অনাথ সন্তানদের ওপর কেউ করুণা না করুক।</div>
<div class="v" id="v13"><span class="vn">13</span> তার ভবিষ্যৎ প্রজন্ম বিচ্ছিন্ন হোক, পরের বংশধরের নাম মুছে যাক।</div>
<div class="v" id="v14"><span class="vn">14</span> তার পূর্ব পুরুষদের পাপ সদাপ্রভুুর কাছে উল্লেখ থাকুক, তার মায়ের পাপ ভুলে না যাক।</div>
<div class="v" id="v15"><span class="vn">15</span> তার দোষ সবসময় সদাপ্রভুুর সামনে থাকুক, যেন সদাপ্রভুু পৃথিবী থেকে তার স্মৃতি মুছে দেন।</div>
<div class="v" id="v16"><span class="vn">16</span> যেহেতু এইলোক কাউকে দয়া দেখানোর বিষয় মাথা ঘামাননি, কিন্তু তার বদলে নিপীড়িতদের তাড়না করত এবং অত্যন্ত গরিব লোককে এবং নিরুত্সাহ লোককে হত্যা করত।</div>
<div class="v" id="v17"><span class="vn">17</span> সে অভিশাপ দিতে ভালবাসত, সেটাই তারই ওপর আসল। সে আশীর্বাদ করতে ঘৃণা করতো; তার ওপর যেন আশীর্বাদ না আসুক।</div>
<div class="v" id="v18"><span class="vn">18</span> সে অভিশাপকে কাপড়ের মতো পরত এবং তার অভিশাপ তার অন্তর থেকে জলের মতো, তার হাড়ের মধ্যে থেকে তেলের মত আসল।</div>
<div class="v" id="v19"><span class="vn">19</span> তার অভিশাপগুলো পরার পোশাকের মতো ও নিত্য কোমরবন্ধনের মতো হোক।</div>
<div class="v" id="v20"><span class="vn">20</span> সদাপ্রভুু থেকে এইফল পায় আমার বিপক্ষেরা, আমার প্রাণের বিরুদ্ধে যারা খারাপ কথা বলে তারা।</div>
<div class="v" id="v21"><span class="vn">21</span> সদাপ্রভুু আমার প্রভু, নিজ নামের অনুরোধে আমার সঙ্গে ব্যবহার কর; কারণ তোমার বিশ্বস্ত বিধি মঙ্গলময়, আমাকে বাঁচাও।</div>
<div class="v" id="v22"><span class="vn">22</span> কারণ আমি দুঃখী এবং গরিব এবং আমার হৃদয় আহত হয়েছে।</div>
<div class="v" id="v23"><span class="vn">23</span> আমি হেলে পড়ছি সন্ধ্যার ছায়ার মতো; আমাকে ঝাকানো হচ্ছে পঙ্গপালের মতো।</div>
<div class="v" id="v24"><span class="vn">24</span> আমার হাঁটু দুর্বল হয়েছ উপবাসের থেকে, আমি চামড়া এবং হাড়ে পরিণত হয়েছি।</div>
<div class="v" id="v25"><span class="vn">25</span> আমি অভিযোগকারীদের কাছে অবজ্ঞার পাত্র হয়েছি; যখন আমাকে দেখে তারা তাদের মাথা নাড়ে।</div>
<div class="v" id="v26"><span class="vn">26</span> আমাকে সাহায্য করো সদাপ্রভুু আমার ঈশ্বর; আমাকে বাঁচাও তোমার বিশ্বস্ততার বিধির দ্বারা।</div>
<div class="v" id="v27"><span class="vn">27</span> যেন তারা জানতে পারে যে, এটা তোমার কাজ যে তুমি সদাপ্রভুু, এ সব করেছ।</div>
<div class="v" id="v28"><span class="vn">28</span> যদিও তারা আমাকে শাপ দেয়, দয়া করে তুমি আশীর্বাদ কর; যখন তারা আক্রমণ করে যেন তারা লজ্জিত হয়। কিন্তু তোমার এ দাস আনন্দ করবে।</div>
<div class="v" id="v29"><span class="vn">29</span> আমার বিপক্ষরা লজ্জিত পোশাকে পরিহিত হবে এবং ডাকাতি করা পোশাকের মতো লজ্জায় ঢেকে যাবে।</div>
<div class="v" id="v30"><span class="vn">30</span> আমি আনন্দের সঙ্গে উষ্ণ ধন্যবাদ দেবো সদাপ্রভুুকে; আমি লোকাদের মধ্যে তাঁর প্রশংসা করব।</div>
<div class="v" id="v31"><span class="vn">31</span> কারণ তিনি গরিবদের ডানদিকে দাঁড়িয়ে থাকেন, তাদের হাত থেকে তাকে বাচান যারা তাকে হুমকি দেয়।</div>
</div>
<!-- PARSED ABOVE; EDITING MAY BREAK PARSER -->
</body></html>