<html><head>
<meta http-equiv="Content-Type" content="text/html;charset=utf-8" />
<title>Ps 119 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 119);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_117.html">117</a> <a href="Ps_118.html">118</a> <b>119</b> <a href="Ps_120.html">120</a> <a href="Ps_121.html">121</a> ... <a href="Ps_150.html">150</a> </div><hr>
<h1>Ps 119</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আলেফ।</b> <span class="br-p"><br><br></span>ধন্য তারা, যাদের পথ নির্দোষ, যারা সদাপ্রভুুর ব্যবস্থা পথে চলে।</div>
<div class="v" id="v2"><span class="vn">2</span> ধন্য তারা, যারা তাঁর বিধিসম্মত আদেশ পালন করে; যারা সমস্ত মন দিয়ে তাঁকে খোঁজে।</div>
<div class="v" id="v3"><span class="vn">3</span> তারা অন্যায় করে না, তারা তাঁর পথে চলে।</div>
<div class="v" id="v4"><span class="vn">4</span> তুমি তোমর নির্দেশ পালন করতে আদেশ করেছ, যেন আমরা যত্ন সহকারে তা পালন করি।</div>
<div class="v" id="v5"><span class="vn">5</span> আহা! যা আমি দৃঢ়ভাবে প্রতিষ্ঠিত করব তোমার সংবিধি পালনে।</div>
<div class="v" id="v6"><span class="vn">6</span> তখন আমি লজ্জিত হব না, যখন আমি তোমার আদেশগুলোর বিষয় চিন্তা করি।</div>
<div class="v" id="v7"><span class="vn">7</span> যখন আমি তোমার ধর্মময় শাসন শিক্ষা করি, তখন আমি আন্তরিক ভাবে তোমার ধন্যবাদ করব।</div>
<div class="v" id="v8"><span class="vn">8</span> আমি তোমার বিধি পালন করব; আমাকে একা ছেড়ে দিও না। <span class="br-p"><br><br></span><b>বৈৎ।</b></div>
<div class="v" id="v9"><span class="vn">9</span> <span class="br-p"><br><br></span>যুবক কেমন করে নিজের পথ বিশুদ্ধ রাখবে? তোমার বাক্য পালনের মাধ্যমেই করবে।</div>
<div class="v" id="v10"><span class="vn">10</span> আমি সমস্ত মন দিয়ে তোমায় খুঁজেছি, আমাকে তোমার আদেশ পথ ছেড়ে ঘুরে বেড়াতে দিও না।</div>
<div class="v" id="v11"><span class="vn">11</span> আমি তোমার বাক্য হৃদয়ে সঞ্চয় করে রেখেছি, যেন আমি তোমার বিরুদ্ধে পাপ না করি।</div>
<div class="v" id="v12"><span class="vn">12</span> হে সদাপ্রভুু; তুমি ধন্য, আমাকে তোমার বিধি শেখাও।</div>
<div class="v" id="v13"><span class="vn">13</span> আমি আমার মুখ দিয়ে তোমার সমস্ত ধর্মময় আদেশ ঘোষণা করেছি যা তুমি প্রকাশ করেছ।</div>
<div class="v" id="v14"><span class="vn">14</span> সমস্ত ধন সম্পত্তির থেকেও আমি তোমার নিয়মের আদেশ আনন্দ করি।</div>
<div class="v" id="v15"><span class="vn">15</span> আমি তোমার নির্দেশগুলোয় ধ্যান করব এবং তোমার পথের প্রতি মনোযোগ দেব।</div>
<div class="v" id="v16"><span class="vn">16</span> আমি তোমার বিধিগুলোয় আনন্দ করি, তোমার বাক্য ভুলে যাব না। <span class="br-p"><br><br></span><b>গিমেল।</b></div>
<div class="v" id="v17"><span class="vn">17</span> <span class="br-p"><br><br></span>তোমার দাসের প্রতি দয়াবান হও, যেন আমি বাঁচি এবং তোমার বাক্য পালন করি।</div>
<div class="v" id="v18"><span class="vn">18</span> আমার চোখ খুলে দাও, যেন আমি তোমার ব্যবস্থায় আশ্চর্য্য আশ্চর্য্য বিষয় দেখতে পাই।</div>
<div class="v" id="v19"><span class="vn">19</span> আমি পৃথিবীতে বিদেশী, আমার থেকে তোমার আদেশগুলো লুকিও না।</div>
<div class="v" id="v20"><span class="vn">20</span> আমার প্রাণ সব সময় আকাঙ্ক্ষায় চূর্ণ তোমার ধর্মময় আদেশের জন্য।</div>
<div class="v" id="v21"><span class="vn">21</span> তুমি অহঙ্কারীদেরকে ধমক দিয়েছ, যারা অভিশপ্ত, যারা তোমার আদেশ ছেড়ে ঘুরে বেড়ায়।</div>
<div class="v" id="v22"><span class="vn">22</span> আমার থেকে দূর্নাম ও অপমান দূর কর, কারণ আমি তোমার নিয়মের আদেশ পালন করেছি।</div>
<div class="v" id="v23"><span class="vn">23</span> যদিও শাসকেরা আমার বিরুদ্ধে চক্রান্ত এবং নিন্দা করেছে; তবুও তোমার দাস তোমার বিধি ধ্যান করে।</div>
<div class="v" id="v24"><span class="vn">24</span> তোমার নিয়মের আদেশ আমার আনন্দজনক এবং সেগুলি আমার পরামর্শদাতা। <span class="br-p"><br><br></span><b>দালৎ।</b></div>
<div class="v" id="v25"><span class="vn">25</span> <span class="br-p"><br><br></span>আমার প্রাণ ধূলোতে জড়িয়ে আছে, তোমার বাক্য অনুযায়ী আমাকে জীবন দাও।</div>
<div class="v" id="v26"><span class="vn">26</span> আমি আমার পথের কথা তোমায় বলেছি এবং তুমি আমাকে উত্তর দিয়েছ, তোমার বিধি আমাকে শেখাও।</div>
<div class="v" id="v27"><span class="vn">27</span> তোমার নির্দেশ আমাকে বুঝিয়ে দাও, যাতে আমি তোমার আশ্চর্য্য শিক্ষা সব ধ্যান করতে পারি।</div>
<div class="v" id="v28"><span class="vn">28</span> দুঃখে আমার হৃদয় গলে পড়ছে, তোমার বাক্যে আমাকে ওঠাও।</div>
<div class="v" id="v29"><span class="vn">29</span> আমার থেকে মিথ্যার পথ দূর কর, অনুগ্রহ করে আমাকে তোমার ব্যবস্থা শেখাও।</div>
<div class="v" id="v30"><span class="vn">30</span> আমি বিশ্বস্ততার পথ মনোনীত করেছি, আমি সব সময় তোমার ধর্মময় আদেশ আমার সামনে রাখেছি।</div>
<div class="v" id="v31"><span class="vn">31</span> আমি তোমার নিয়মের আদেশ সমূহে জড়িয়ে আছি; সদাপ্রভুু আমাকে লজ্জিত হতে দিও না।</div>
<div class="v" id="v32"><span class="vn">32</span> আমি তোমার আদেশ পথে দৌড়াব, কারণ তুমি তা করতে আমার হৃদয় বড় করেছ। <span class="br-p"><br><br></span><b>হে।</b></div>
<div class="v" id="v33"><span class="vn">33</span> <span class="br-p"><br><br></span>হে সদাপ্রভুু, তোমার বিধির পথ আমাকে শেখাও, আর আমি শেষ পর্যন্ত তা পালন করব।</div>
<div class="v" id="v34"><span class="vn">34</span> আমাকে বুদ্ধি দাও এবং আমি তোমার ব্যবস্থা পালন করব; আমি আমার সমস্ত হৃদয় দিয়ে তা পালন করব।</div>
<div class="v" id="v35"><span class="vn">35</span> তোমার আদেশ পথে আমাকে পরিচালনা করাও, কারণ আমি সেই পথে চলতে আনন্দ পাই।</div>
<div class="v" id="v36"><span class="vn">36</span> তোমার নিয়মের আদেশের দিকে আমার হৃদয়কে পরিচালনা দাও এবং অসৎ লাভের থেকে দূরে রাখ।</div>
<div class="v" id="v37"><span class="vn">37</span> মন্দ বিষয় থেকে আমার চোখ ফেরাও, আমাকে তোমার পথে পুনরুজ্জীবিত কর।</div>
<div class="v" id="v38"><span class="vn">38</span> তোমার দাসের জন্য তোমার প্রতিজ্ঞা পূর্ণ কর, যা তুমি তাদের জন্য তৈরী করেছিলে যারা তোমায় সম্মান করে।</div>
<div class="v" id="v39"><span class="vn">39</span> আমার অপমান দূর কর, যার আমি ভয় করি, কারণ তোমার ধর্মময় আদেশ ভাল।</div>
<div class="v" id="v40"><span class="vn">40</span> দেখ, আমি তোমার নির্দেশগুলোর জন্য আকাঙ্ক্ষা করে আসছি; তোমার ধার্মিকতায় আমাকে জীবিত রেখো। <span class="br-p"><br><br></span><b>বৌ।</b></div>
<div class="v" id="v41"><span class="vn">41</span> <span class="br-p"><br><br></span>হে সদাপ্রভুু, আমাকে তোমার অক্ষয় ভালবাসা দাও- তোমার প্রতিজ্ঞা অনুসারে তোমার পরিত্রাণ দাও।</div>
<div class="v" id="v42"><span class="vn">42</span> তবে আমি তাদের উত্তর দিতে পারব যারা আমায় উপহাস করে, কারণ আমি তোমার বাক্যে নির্ভর করেছি।</div>
<div class="v" id="v43"><span class="vn">43</span> আমার মুখ থেকে সত্যের বাক্য নিয়ে নিও না, কারণ আমি তোমার ধর্মময় আদেশের জন্য অপেক্ষা করছি।</div>
<div class="v" id="v44"><span class="vn">44</span> আমি সব সময় তোমার ব্যবস্থা পালন করব, যুগে যুগে চিরকাল করব।</div>
<div class="v" id="v45"><span class="vn">45</span> আমি নিরাপদে চলব, কারণ আমি তোমার নির্দেশগুলোর খোঁজ করেছি।</div>
<div class="v" id="v46"><span class="vn">46</span> আমি রাজাদের সামনে তোমার গুরত্বপূর্ণ আদেশের কথা বলব এবং লজ্জিত হব না।</div>
<div class="v" id="v47"><span class="vn">47</span> আমি তোমার আদেশগুলোয় আনন্দ করব, যা আমি ভীষণ ভালবাসি।</div>
<div class="v" id="v48"><span class="vn">48</span> আমি তোমার আদেশগুলোর কাছে অঞ্জলি ওঠাব, যা আমি ভালবাসি; আমি তোমার বিধি ধ্যান করব। <span class="br-p"><br><br></span><b>সয়িন।</b></div>
<div class="v" id="v49"><span class="vn">49</span> <span class="br-p"><br><br></span>তোমার দাসের জন্য তোমার প্রতিজ্ঞা স্মরণ কর, কারণ তুমি আমাকে আশা দিয়েছ।</div>
<div class="v" id="v50"><span class="vn">50</span> আমার দুঃখে এটাই আমার সান্ত্বনা: যে তোমার প্রতিজ্ঞা আমাকে বাঁচিয়ে রেখেছে।</div>
<div class="v" id="v51"><span class="vn">51</span> অহঙ্কারীরা আমাকে বিদ্রূপ করেছে, তবুও আমি তোমার ব্যবস্থা থেকে ফিরিনি।</div>
<div class="v" id="v52"><span class="vn">52</span> হে সদাপ্রভুু, আমি প্রাচীনকাল থেকে তোমার ধর্মময় আদেশ শিখছি, আর সান্ত্বনা পেয়েছি।</div>
<div class="v" id="v53"><span class="vn">53</span> আমার ক্রোধ জ্বলে উঠেছে, পাপীদের জন্য যারা তোমার ব্যবস্থা অগ্রাহ্য করে।</div>
<div class="v" id="v54"><span class="vn">54</span> তোমার বিধি আমার গান হয়েছে যেখানে আমি অস্থায়ীভাবে বাস করি।</div>
<div class="v" id="v55"><span class="vn">55</span> হে সদাপ্রভুু, আমি রাতে তোমার নামের বিষয়ে চিন্তা করি এবং আমি তোমার ব্যবস্থা পালন করি।</div>
<div class="v" id="v56"><span class="vn">56</span> এটাই আমার অভ্যাস কারণ আমি তোমার নির্দেশগুলো পালন করেছি। <span class="br-p"><br><br></span><b>হেৎ।</b></div>
<div class="v" id="v57"><span class="vn">57</span> <span class="br-p"><br><br></span>সদাপ্রভুু আমার অধিকার; আমি দৃঢ়প্রতিজ্ঞ তোমার বাক্য সকল পালনে।</div>
<div class="v" id="v58"><span class="vn">58</span> আমি সমস্ত হৃদয় দিয়ে আন্তরিকভাবে অনুরোধ করি তোমার দয়া পাবার; তোমার প্রতিজ্ঞা অনুযায়ী, আমার প্রতি কৃপা কর।</div>
<div class="v" id="v59"><span class="vn">59</span> আমি আমার পথ পরীক্ষা করেছি এবং তোমার নিয়মের আদেশের দিকে আমার চরণ ফিরিয়েছি।</div>
<div class="v" id="v60"><span class="vn">60</span> আমি তাড়াতাড়ি করলাম এবং তোমার আদেশগুলো পালনে দেরী করলাম না।</div>
<div class="v" id="v61"><span class="vn">61</span> পাপীদের দড়ি আমাকে ফাঁদে ফেলেছে, আমি তোমার ব্যবস্থা ভুলে যাই নি।</div>
<div class="v" id="v62"><span class="vn">62</span> আমি মাঝ রাত্রে তোমার ধন্যবাদ করতে উঠি, তোমার ন্যায় বিধানের জন্য।</div>
<div class="v" id="v63"><span class="vn">63</span> আমি সেই সকলের সঙ্গী যারা তোমাকে সম্মান করে এবং যারা তোমার নির্দেশগুলো পালন করে।</div>
<div class="v" id="v64"><span class="vn">64</span> হে সদাপ্রভুু, পৃথিবী তোমার চুক্তির বিশ্বস্ততায় পরিপূর্ণ; আমাকে তোমার বিধির শিক্ষা দাও। <span class="br-p"><br><br></span><b>টেট।</b></div>
<div class="v" id="v65"><span class="vn">65</span> <span class="br-p"><br><br></span>হে সদাপ্রভুু, তুমি তোমার দাসের মঙ্গল করেছ, তোমার বাক্যানুসারে করিয়াছ।</div>
<div class="v" id="v66"><span class="vn">66</span> আমাকে সঠিক বিচারশক্তি এবং বুদ্ধি শেখাও, কারণ আমি তোমার আদেশগুলোয় বিশ্বাস করেছি।</div>
<div class="v" id="v67"><span class="vn">67</span> দুঃখ পাওয়ার আগে আমি ভ্রান্ত ছিলাম, কিন্তু এখন আমি তোমার বাক্য পালন করছি।</div>
<div class="v" id="v68"><span class="vn">68</span> তুমি মঙ্গলময় এবং তুমি সেই যিনি মঙ্গল কাজ করেন, তোমার বিধি আমাকে শেখাও।</div>
<div class="v" id="v69"><span class="vn">69</span> অহঙ্কারীরা আমার বিরুদ্ধে মিথ্যা কথা বলেছে, কিন্তু আমি সমস্ত হৃদয় দিয়ে তোমার নির্দেশ পালন করেছি।</div>
<div class="v" id="v70"><span class="vn">70</span> তাদের হৃদয় কঠিন; কিন্তু আমি তোমার ব্যবস্থায় আনন্দ করি।</div>
<div class="v" id="v71"><span class="vn">71</span> এটা আমার জন্য ভাল যে আমি দুঃখ ভোগ করেছি, যেন আমি তোমার বিধি শিখতে পারি।</div>
<div class="v" id="v72"><span class="vn">72</span> হাজার হাজার সোনা ও রূপার চেয়ে তোমার মুখের নির্দেশ আমার জন্য মহা মূল্যবান। <span class="br-p"><br><br></span><b>ইয়োদ।</b></div>
<div class="v" id="v73"><span class="vn">73</span> <span class="br-p"><br><br></span>তোমার হাত আমার গঠন ও স্থাপন করছে; আমাকে বুদ্ধি দাও, যেন আমি তোমার আদেশ সকল শিখতে পারি।</div>
<div class="v" id="v74"><span class="vn">74</span> যারা তোমাকে সম্মান করে, তারা আমাকে দেখে গর্বিত হবে, কারণ আমি তোমরা বাক্যে আশা পাই।</div>
<div class="v" id="v75"><span class="vn">75</span> হে সদাপ্রভুু, আমি জানি তোমার আদেশ ন্যায্য এবং তুমি বিশ্বস্ততায় আমাকে দুঃখ দিয়েছ।</div>
<div class="v" id="v76"><span class="vn">76</span> তোমার চুক্তির বিশ্বস্ততা আমায় সান্ত্বনা দিক, যেমন তুমি তোমার দাসকে প্রতিজ্ঞা করেছ।</div>
<div class="v" id="v77"><span class="vn">77</span> আমার প্রতি করুণা কর, যেন আমি বাঁচি; কারণ তোমার ব্যবস্থা আমার আনন্দদায়ক।</div>
<div class="v" id="v78"><span class="vn">78</span> অহঙ্কারীদের লজ্জায় ফেলা হোক, কারণ তারা আমার নিন্দা করেছে; কিন্তু আমি তোমার নির্দেশগুলোয় ধ্যান করব।</div>
<div class="v" id="v79"><span class="vn">79</span> যারা তোমাকে সম্মান করে, তারা আমার দিকে ফিরুক, তারা যারা তোমার নিয়মের আদেশ জানে তারা ফিরুক।</div>
<div class="v" id="v80"><span class="vn">80</span> আমার হৃদয় তোমার বিধিতে নির্দোষ হোক, যেন আমি লজ্জায় না পড়ি। <span class="br-p"><br><br></span><b>কফ।</b></div>
<div class="v" id="v81"><span class="vn">81</span> <span class="br-p"><br><br></span>আমি তোমার পরিত্রাণের আকাঙ্খা করি, আমি তোমার বাক্যে আমার আশা রেখেছি।</div>
<div class="v" id="v82"><span class="vn">82</span> আমার চোখ তোমার প্রতিজ্ঞা দেখার আকাঙ্খা করে; কখন তুমি আমাকে সান্ত্বনা করবে?</div>
<div class="v" id="v83"><span class="vn">83</span> কারণ আমি ধোঁয়ায় ভরা দ্রাক্ষার থলির মত হয়েছি; আমি তোমার বিধি ভুলে যাই নি।</div>
<div class="v" id="v84"><span class="vn">84</span> কত দিন তোমার দাস এসব সহ্য করবে? কবে তুমি আমার তাড়নাকারীদের বিচার করবে?</div>
<div class="v" id="v85"><span class="vn">85</span> অহঙ্কারীরা আমার জন্য গর্ত খুঁড়েছে, তারা তোমার ব্যবস্থার নিন্দা করে।</div>
<div class="v" id="v86"><span class="vn">86</span> তোমার সমস্ত আদেশ বিশ্বসনীয়; যে সমস্ত লোক আমাকে অন্যায়ভাবে অত্যাচার করে; আমায় সাহায্য কর।</div>
<div class="v" id="v87"><span class="vn">87</span> তারা পৃথিবীতে আমাকে প্রায় শেষ করে ফেলেছিল, কিন্তু আমি তোমার নির্দেশগুলো ত্যাগ করিনি।</div>
<div class="v" id="v88"><span class="vn">88</span> যেমন তোমার চুক্তির বিশ্বস্ততার প্রতিজ্ঞা অনুসারে আমাকে জীবিত রাখো, যাতে আমি তোমার নিয়মের আদেশ পালন করতে পারি যা তুমি বলেছ। <span class="br-p"><br><br></span><b>লামদ।</b></div>
<div class="v" id="v89"><span class="vn">89</span> <span class="br-p"><br><br></span>হে সদাপ্রভুু, তোমার বাক্য অনন্তকাল স্থায়ী, তোমার বাক্য স্বর্গে দৃঢ় ভাবে স্থাপিত।</div>
<div class="v" id="v90"><span class="vn">90</span> তোমার বিশ্বস্ততা পুরুষে পুরুষে স্থায়ী; তুমি পৃথিবীকে স্থাপন করেছ এবং তা স্থির থাকে।</div>
<div class="v" id="v91"><span class="vn">91</span> সমস্ত কিছুই আজ পর্যন্ত স্থির রয়েছে, যেমন তুমি বলেছ তোমার ন্যায় বিধানে, কারণ সমস্ত কিছুই তোমার দাস।</div>
<div class="v" id="v92"><span class="vn">92</span> যদি তোমার ব্যবস্থা আমার আনন্দদায়ক না হত, তবে আমি আপন দুঃখে ধ্বংস হতাম।</div>
<div class="v" id="v93"><span class="vn">93</span> আমি তোমার নির্দেশগুলো কখনও ভুলে যাব না, কারণ তার দ্বারাই তুমি আমাকে জীবিত রেখেছ।</div>
<div class="v" id="v94"><span class="vn">94</span> আমি তোমারই, আমাকে রক্ষা কর; কারণ আমি তোমার নির্দেশগুলো অন্বেষণ করি।</div>
<div class="v" id="v95"><span class="vn">95</span> পাপীরা আমাকে ধ্বংস করার জন্য প্রস্তুত; কিন্তু আমি তোমার নিয়মের আদেশ বোঝার চেষ্টা করব।</div>
<div class="v" id="v96"><span class="vn">96</span> আমি দেখেছি যে সমস্ত কিছুরই সীমা আছে; কিন্তু তোমার আদেশ এটি মহান, অপরিসীম। <span class="br-p"><br><br></span><b>মেম।</b></div>
<div class="v" id="v97"><span class="vn">97</span> <span class="br-p"><br><br></span>আহা, আমি তোমার ব্যবস্থা কেমন ভালবাসি। এটা সমস্ত দিন আমার ধ্যানের বিষয়।</div>
<div class="v" id="v98"><span class="vn">98</span> তোমার আদেশ আমাকে শত্রুর থেকেও জ্ঞানবান করে; কারণ তোমার আদেশ চিরকাল আমার সঙ্গে আছে।</div>
<div class="v" id="v99"><span class="vn">99</span> আমার বেশি বুদ্ধি আমার সমস্ত গুরুর থেকে, কারণ আমি তোমার নিয়মের আদেশের ধ্যান করি।</div>
<div class="v" id="v100"><span class="vn">100</span> প্রাচীন লোকদের থেকেও আমি বেশি বুদ্ধিমান, তার কারণ আমি তোমার নির্দেশগুলো পালন করেছি।</div>
<div class="v" id="v101"><span class="vn">101</span> আমি সমস্ত কুপথ থেকে আমার পা দূরে রেখেছি, যেন আমি তোমার বাক্য পালন করি।</div>
<div class="v" id="v102"><span class="vn">102</span> আমি তোমার ন্যায় বিধান থেকে ফিরি নি, কারণ তুমিই আমাকে নির্দেশ দিয়েছ।</div>
<div class="v" id="v103"><span class="vn">103</span> তোমার বাক্য সকল আমার মুখে কেমন মিষ্ট লাগে! তা আমার মুখে মধুর থেকে মিষ্টি।</div>
<div class="v" id="v104"><span class="vn">104</span> তোমার নির্দেশগুলোর দ্বারাই আমার বুদ্ধি লাভ হয়। সেইজন্য আমি সমস্ত মিথ্যা পথ ঘৃণা করি। <span class="br-p"><br><br></span><b>নুন।</b></div>
<div class="v" id="v105"><span class="vn">105</span> <span class="br-p"><br><br></span>তোমার বাক্য আমার চরনের প্রদীপ, আমার পথের আলো।</div>
<div class="v" id="v106"><span class="vn">106</span> আমি শপথ করেছি এবং স্থির করেছি, যে আমি তোমার বিধি পালন করব।</div>
<div class="v" id="v107"><span class="vn">107</span> হে সদাপ্রভুু, আমি খুব দুঃখার্ত্ত; তোমার বাক্যের প্রতিজ্ঞা অনুযায়ী আমাকে জীবিত রেখ।</div>
<div class="v" id="v108"><span class="vn">108</span> সদাপ্রভুু, দয়া করে আমার মুখের স্বেচ্ছা দত্ত উপহার সকল গ্রহণ কর এবং তোমার ন্যায় বিধান আমাকে শেখাও।</div>
<div class="v" id="v109"><span class="vn">109</span> আমার প্রাণ সবসময় বিপদে থাকে, তবুও আমি তোমার ব্যবস্থা ভুলে যাই নি।</div>
<div class="v" id="v110"><span class="vn">110</span> পাপীরা আমার জন্য ফাঁদ পেতেছে, কিন্তু আমি তোমার নির্দেশ থেকে দূরে সরে যাই নি।</div>
<div class="v" id="v111"><span class="vn">111</span> আমি তোমার নিয়মের আদেশ আমার দাবি বলে অধিকার করেছি, কারণ সেগুলো আমার হৃদয়ের আনন্দ।</div>
<div class="v" id="v112"><span class="vn">112</span> আমার হৃদয় তোমার বিধি মেনে চলতে স্থির হয়েছে, চিরকালের জন্য, শেষ পর্যন্ত। <span class="br-p"><br><br></span><b>সামক।</b></div>
<div class="v" id="v113"><span class="vn">113</span> <span class="br-p"><br><br></span>আমি দ্বিমনা লোকেদের ঘৃণা করি, কিন্তু তোমার ব্যবস্থা ভালবাসি।</div>
<div class="v" id="v114"><span class="vn">114</span> তুমি আমার লুকানোর জায়গা ও আমার ঢাল; আমি তোমার বাক্যের জন্য অপেক্ষা করি।</div>
<div class="v" id="v115"><span class="vn">115</span> মন্দ কাজকরীরা, আমার কাছ থেকে দূর হও; যাতে আমি আমার ঈশ্বরের আদেশ সকল পালন করতে পারি।</div>
<div class="v" id="v116"><span class="vn">116</span> তোমার বাক্যে আমাকে ধরে রাখ যাতে আমি বাঁচি এবং আমাকে আমার আশায় লজ্জিত হতে দিও না।</div>
<div class="v" id="v117"><span class="vn">117</span> আমাকে তুলে ধর এবং আমি উদ্ধার পাব; আমি সব সময় তোমার বিধি ধ্যান করব।</div>
<div class="v" id="v118"><span class="vn">118</span> তুমি তাদের সকলকে অগ্রাহ্য করেছ, যারা তোমার বিধি ছেড়ে চলে গেছে; কারণ সেই সমস্ত লোকেরা প্রতারক এবং অবিশ্বস্ত।</div>
<div class="v" id="v119"><span class="vn">119</span> তুমি পৃথিবীর সমস্ত পাপীদেরকে মলের মত দূর করে থাক, এইজন্য আমি তোমরা ন্যায় বিধান ভালবাসি।</div>
<div class="v" id="v120"><span class="vn">120</span> তোমার ভয়ে আমার শরীর রোমাঞ্চিত হয়, তোমার শাসনকলাপে আমি ভীত। <span class="br-p"><br><br></span><b>অয়িন।</b></div>
<div class="v" id="v121"><span class="vn">121</span> <span class="br-p"><br><br></span>যা কিছু ন্যায্য এবং সঠিক আমি করি; আমাকে আমার উপদ্রবকারীদের হাতে ছেড়ে দিও না।</div>
<div class="v" id="v122"><span class="vn">122</span> তুমি তোমার দাসের মঙ্গল নিশ্চিত কর, অহঙ্কারীরা আমার ওপর উপদ্রব না করুক।</div>
<div class="v" id="v123"><span class="vn">123</span> তোমার পরিত্রাণের অপেক্ষায় এবং তোমার ধর্মময় বাক্যের জন্য আমার চোখ ক্লান্ত হয়েছে।</div>
<div class="v" id="v124"><span class="vn">124</span> তোমার দাসকে তোমার চুক্তির বিশ্বস্ততা দেখাও এবং আমাকে তোমার বিধি শেখাও।</div>
<div class="v" id="v125"><span class="vn">125</span> আমি তোমার দাস, আমাকে বুদ্ধি দাও, যেন আমি তোমার নিয়মের আদেশগুলো জানতে পারি।</div>
<div class="v" id="v126"><span class="vn">126</span> সদাপ্রভুুর কাজ করবার সময় হল, কারণ লোকেরা তোমার ব্যবস্থা খণ্ডন করেছে।</div>
<div class="v" id="v127"><span class="vn">127</span> সত্যি আমি তোমার আদেশ সকল ভালবাসি, সোনার থেকেও, বিশুদ্ধ সোনার থেকেও ভালবাসি।</div>
<div class="v" id="v128"><span class="vn">128</span> এইজন্য আমি সাবধানে তোমার সমস্ত নির্দেশ অনুসরণ করি এবং আমি সমস্ত মিথ্যার পথ ঘৃণা করি। <span class="br-p"><br><br></span><b>পে।</b></div>
<div class="v" id="v129"><span class="vn">129</span> <span class="br-p"><br><br></span>তোমার নিয়মের আদেশ আশ্চর্য্য, এইজন্য আমি সেগুলো পালন করি।</div>
<div class="v" id="v130"><span class="vn">130</span> তোমার প্রকাশিত বাক্য আলো দান করে; তা সরলদের বুদ্ধি দান করে।</div>
<div class="v" id="v131"><span class="vn">131</span> আমি মুখ খুলে শ্বাস ফেলছিলাম, কারণ আমি তোমার আদেশগুলোর আকাঙ্ক্ষা করছিলাম।</div>
<div class="v" id="v132"><span class="vn">132</span> আমার দিকে ফের এবং আমায় দয়া কর, যেমন তুমি সব সময় করে থাক তাদের জন্য যারা তোমার নাম ভালবাসে।</div>
<div class="v" id="v133"><span class="vn">133</span> তোমার বাক্য দ্বারা আমার চরণকে পরিচালনা দাও; কোন পাপকে আমার উপরে কর্তৃত্ব করতে দিও না।</div>
<div class="v" id="v134"><span class="vn">134</span> মানুষের উপদ্রব থেকে আমাকে উদ্ধার কর, যাতে আমি তোমার নির্দেশগুলো পালন করতে পারি।</div>
<div class="v" id="v135"><span class="vn">135</span> তোমার দাসের ওপর তোমার মুখ উজ্জ্বল হোক এবং তোমার বিধি সকল আমাকে শেখাও।</div>
<div class="v" id="v136"><span class="vn">136</span> আমার চোখ থেকে জলধারা বইছে, কারণ লোকেরা তোমার ব্যবস্থা পালন করে না। <span class="br-p"><br><br></span><b>সাদে।</b></div>
<div class="v" id="v137"><span class="vn">137</span> <span class="br-p"><br><br></span>হে সদাপ্রভুু, তুমি ধার্মিক এবং তোমার আদেশ সকল ন্যায্য।</div>
<div class="v" id="v138"><span class="vn">138</span> তুমি তোমার নিয়মের আদেশ ধার্মিকতায় এবং বিশ্বস্ততায় দিয়েছ।</div>
<div class="v" id="v139"><span class="vn">139</span> রাগ আমাকে ধ্বংস করেছে, কারণ আমার বিপক্ষেরা তোমার বাক্য সকল ভুলে গেছে।</div>
<div class="v" id="v140"><span class="vn">140</span> তোমার বাক্য খুবই পরীক্ষাসিদ্ধ এবং তোমার দাস তা ভালবাসে।</div>
<div class="v" id="v141"><span class="vn">141</span> আমি তুচ্ছ ও অবজ্ঞাত, তবুও আমি তোমার নির্দেশ সকল ভুলে যাই নি।</div>
<div class="v" id="v142"><span class="vn">142</span> তোমার ন্যায়বিচার চিরকাল সঠিক এবং তোমার ব্যবস্থা বিশ্বসনীয়।</div>
<div class="v" id="v143"><span class="vn">143</span> যদিও চরম দূর্দশা ও যন্ত্রণা আমাকে পেয়ে বসেছে, [তবুও] তোমার আদেশ সকল আমার আনন্দদায়ক।</div>
<div class="v" id="v144"><span class="vn">144</span> তোমার নিয়মের আদেশ চিরকাল ধর্মময়; আমাকে বুদ্ধি দাও, যাতে আমি বাঁচি।</div>
<div class="v" id="v145"><span class="vn">145</span> হে সদাপ্রভুু, আমি সমস্ত হৃদয় দিয়ে ডেকেছি; আমাকে উত্তর দাও, আমি তোমার বিধি পালন করব।</div>
<div class="v" id="v146"><span class="vn">146</span> আমি তোমাকে ডেকেছি; আমাকে রক্ষা কর এবং আমি তোমার নিয়মের আদেশ পালন করব।</div>
<div class="v" id="v147"><span class="vn">147</span> আমি ভোরের অগে উঠি এবং সাহায্যের জন্য চিত্কার করি, আমি তোমার বাক্যে সকলে আশা রাখি।</div>
<div class="v" id="v148"><span class="vn">148</span> আমার চোখ সারা রাত খোলা ছিল, যেন আমি তোমার বাক্য ধ্যান করতে পারি।</div>
<div class="v" id="v149"><span class="vn">149</span> তোমার চুক্তির বিশ্বস্ততা অনুসারে আমার রব শোন; হে সদাপ্রভুু, আমাকে জীবিত রাখ, যেমন তুমি প্রতিজ্ঞা করেছ তোমার ন্যায় বিধানে।</div>
<div class="v" id="v150"><span class="vn">150</span> যারা আমায় অত্যাচার করেছে তারা আমার কাছে আসছে; কিন্তু তারা তোমার ব্যবস্থা থেকে অনেক দূরে।</div>
<div class="v" id="v151"><span class="vn">151</span> হে সদাপ্রভুু, তুমিই নিকটবর্ত্তী এবং তোমার সমস্ত আদেশ বিশ্বস্ত।</div>
<div class="v" id="v152"><span class="vn">152</span> অনেক আগে আমি তোমার নিয়মের আদেশ জেনেছি, যা তুমি চিরকালের জন্য স্থাপন করেছ। <span class="br-p"><br><br></span><b>রেশ।</b></div>
<div class="v" id="v153"><span class="vn">153</span> <span class="br-p"><br><br></span>আমার দুঃখ দেখ এবং আমাকে সাহায্য কর, কারণ আমি তোমার ব্যবস্থা ভুলে যাই নি।</div>
<div class="v" id="v154"><span class="vn">154</span> আমার বিবাদ মেটাও এবং আমাকে মুক্ত কর, আমাকে জীবিত রাখ, যেমন তুমি তোমার বাক্যে প্রতিজ্ঞা করেছ।</div>
<div class="v" id="v155"><span class="vn">155</span> পরিত্রাণ পাপীদের থেকে দূরে, কারণ তারা তোমার বিধি সকল ভালবাসে না।</div>
<div class="v" id="v156"><span class="vn">156</span> হে সদাপ্রভুু, তোমার করুণার কার্য্য মহান; আমাকে জীবিত রাখ, যেমন তুমি সবসময় করে থাক।</div>
<div class="v" id="v157"><span class="vn">157</span> আমার তাড়নাকারী ও শত্রু অনেক, তবুও আমি তোমার নিয়মের আদেশ থেকে ফিরি নি।</div>
<div class="v" id="v158"><span class="vn">158</span> আমি বিশ্বাসঘাতকদেরকে ঘৃণা ভাবে দেখলাম, কারণ তারা তোমার বাক্য পালন করে না।</div>
<div class="v" id="v159"><span class="vn">159</span> দেখ, আমি তোমার নির্দেশগুলো কেমন ভালবাসি। সদাপ্রভুু, আমাকে জীবিত রাখ, যেমন তুমি তোমার চুক্তির বিশ্বস্ততায় প্রতিজ্ঞা করেছ।</div>
<div class="v" id="v160"><span class="vn">160</span> তোমার সমস্ত বাক্য সত্য, তোমার প্রত্যেকটা আদেশ চিরস্থায়ী। <span class="br-p"><br><br></span><b>শিন।</b></div>
<div class="v" id="v161"><span class="vn">161</span> <span class="br-p"><br><br></span>শাসকেরা অকারণে আমাকে অত্যাচার করেছে, আমার হৃদয় কাঁপে, তোমার বাক্যের অবাধ্য হতে ভয় লাগে।</div>
<div class="v" id="v162"><span class="vn">162</span> আমি তোমার বাক্যে আনন্দ করি, যেমন কেউ মহা লুট পেলে করে।</div>
<div class="v" id="v163"><span class="vn">163</span> আমি মিথ্যাকে ঘৃণা ও অবজ্ঞা করি, কিন্তু আমি তোমার ব্যবস্থা ভালবাসি।</div>
<div class="v" id="v164"><span class="vn">164</span> আমি দিনে সাতবার তোমার প্রশংসা করি, তোমার ন্যায় বিধানের জন্য।</div>
<div class="v" id="v165"><span class="vn">165</span> যারা তোমার ব্যবস্থা ভালবাসে, তাদের মহা শান্তি; তাদের হোঁচট লাগে না।</div>
<div class="v" id="v166"><span class="vn">166</span> সদাপ্রভুু, আমি তোমার পরিত্রাণের অপেক্ষা করছি এবং আমি তোমার আদেশের বাধ্য হয়েছি।</div>
<div class="v" id="v167"><span class="vn">167</span> আমি তোমার আদেশ পালন করেছি এবং আমি সেগুলো খুব ভালবাসি।</div>
<div class="v" id="v168"><span class="vn">168</span> আমি তোমার নির্দেশ ও আদেশ পালন করেছি; কারণ আমি যা কিছু করি তুমি তা জানো। <span class="br-p"><br><br></span><b>তোঁ।</b></div>
<div class="v" id="v169"><span class="vn">169</span> <span class="br-p"><br><br></span>সদাপ্রভুু, আমার আর্তনাদ তোমার কাছে উপস্থিত হোক, তোমার বাক্য অনুসারে আমাকে বুদ্ধি দাও।</div>
<div class="v" id="v170"><span class="vn">170</span> আমার বিনতি তোমার সামনে উপস্থিত হোক, যেমন তুমি তোমার বাক্যে প্রতিজ্ঞা করেছ, আমাকে সাহায্য কর।</div>
<div class="v" id="v171"><span class="vn">171</span> আমার ঠোঁট তোমার প্রশংসা করুক, কারণ তুমি আমাকে তোমার বিধি সকল শিক্ষা দিচ্ছ।</div>
<div class="v" id="v172"><span class="vn">172</span> আমার জিভ তোমার বাক্যের বিষয় গান করুক, কারণ তোমার সমস্ত আদেশ ন্যায্য।</div>
<div class="v" id="v173"><span class="vn">173</span> তোমার হাত আমায় সাহায্য করুক; কারণ আমি তোমার নির্দেশ মনোনীত করেছি।</div>
<div class="v" id="v174"><span class="vn">174</span> সদাপ্রভুু, আমি তোমার পরিত্রাণের আকাঙ্ক্ষা করেছি এবং তোমার ব্যবস্থা আমার আনন্দ দায়ক।</div>
<div class="v" id="v175"><span class="vn">175</span> আমার জীবিত থাকি এবং তোমার গৌরব করি; তোমার ন্যায় বিধান আমায় সাহায্য করুক;</div>
<div class="v" id="v176"><span class="vn">176</span> আমি হারানো মেষের মত হয়েছি; তোমার দাসের অন্বেষণ কর; কারণ আমি তোমার আদেশ সকল ভুলে যাই নি।</div>
</div>
<!-- PARSED ABOVE; EDITING MAY BREAK PARSER -->
</body></html>