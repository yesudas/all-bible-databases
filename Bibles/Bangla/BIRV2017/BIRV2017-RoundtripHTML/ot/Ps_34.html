<html><head>
<meta http-equiv="Content-Type" content="text/html;charset=utf-8" />
<title>Ps 34 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 34);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_32.html">32</a> <a href="Ps_33.html">33</a> <b>34</b> <a href="Ps_35.html">35</a> <a href="Ps_36.html">36</a> ... <a href="Ps_150.html">150</a> </div><hr>
<h1>Ps 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের একটি গীত। যখন তিনি অবীমেলকের সামনে উন্মাদ হওয়ার ভান করেছিলেন, যিনি তাড়িয়ে দিয়েছিলেন।</b> <span class="br-p"><br><br></span>আমি সর্বদা সদাপ্রভুুর প্রশংসা করব; তাঁর প্রশংসা সবসময় আমার মুখে থাকে।</div>
<div class="v" id="v2"><span class="vn">2</span> আমি সদাপ্রভুুর প্রশংসা করব; নিপীড়িতরা শুনবে এবং আনন্দিত হবে।</div>
<div class="v" id="v3"><span class="vn">3</span> আমার সাথে সদাপ্রভুুর প্রশংসা কর; চল আমরা একসঙ্গে তাঁর নাম উন্নত করি।</div>
<div class="v" id="v4"><span class="vn">4</span> আমি সদাপ্রভুুর খোঁজ করলাম এবং তিনি আমাকে উত্তর দিলেন ও তিনি আমার সমস্ত ভয়ের উপর আমাকে বিজয় দিয়েছেন।</div>
<div class="v" id="v5"><span class="vn">5</span> যারা তাঁর দিকে তাকায় তারা উজ্জ্বল হয় এবং তাদের মুখ কখনও লজ্জিত হবে না।</div>
<div class="v" id="v6"><span class="vn">6</span> এই নিপীড়িত মানুষ চিৎকার করলো এবং সদাপ্রভুু তার কথা শুনলেন ও তার সমস্ত বিপদ থেকে তাকে বাঁচালেন।</div>
<div class="v" id="v7"><span class="vn">7</span> সদাপ্রভুুর দূতেরা, যারা তাঁকে ভয় করে তাদের চারপাশে শিবির স্থাপন করে এবং তিনি তাদের উদ্ধার করেন।</div>
<div class="v" id="v8"><span class="vn">8</span> আস্বাদন কর এবং দেখ সদাপ্রভুু ভালো; ধন্য সেই লোক যে তাঁর আশ্রয় গ্রহণ করেছে।</div>
<div class="v" id="v9"><span class="vn">9</span> তাঁর মনোনীত লোকেরা সদাপ্রভুুকে ভয় কর, কারণ যারা তাঁকে ভয় করে তাদের কোন অভাব হয় না।</div>
<div class="v" id="v10"><span class="vn">10</span> যুবসিংহরাও কখনো কখনো খাদ্যের অভাব অনুভব করে, কিন্তু যাঁরা সদাপ্রভুুর খোঁজ করে তাদের কোন অভাব হবে না।</div>
<div class="v" id="v11"><span class="vn">11</span> এস, সন্তানেরা, আমার কথা শোন, আমি তোমাকে সদাপ্রভুুর ভয়ের শিক্ষা দিই।</div>
<div class="v" id="v12"><span class="vn">12</span> মানুষ জীবনে কি চায়, অনেক দিন বাঁচতে ও একটি ভালো জীবন?</div>
<div class="v" id="v13"><span class="vn">13</span> তারপর মন্দ কথা বলা থেকে এবং মিথ্যা কথা বলা থেকে তোমার ঠোঁটকে দূরে রাখো।</div>
<div class="v" id="v14"><span class="vn">14</span> মন্দ থেকে দূরে যাও এবং যা ভাল তাই কর; শান্তির খোঁজ কর এবং অনুসরণ কর।</div>
<div class="v" id="v15"><span class="vn">15</span> ধার্মিকদের উপর সদাপ্রভুুর চোখ আছে এবং তাদের চিৎকারের প্রতি তাঁর কান আছে।</div>
<div class="v" id="v16"><span class="vn">16</span> সদাপ্রভুু অন্যায়কারীদের বিরুদ্ধে, তিনি তাদের স্মৃতি পৃথিবী থেকে মুছে ফেলবেন।</div>
<div class="v" id="v17"><span class="vn">17</span> ধার্মিকেরা কাঁদলো এবং সদাপ্রভুু শুনলেন ও তাদের সকল বিপদ থেকে তাদের উদ্ধার করলেন।</div>
<div class="v" id="v18"><span class="vn">18</span> সদাপ্রভুু ভাঙ্গা হৃদয়ের কাছাকাছি থাকেন এবং তিনি চূর্ণ আত্মাকে রক্ষা করেন।</div>
<div class="v" id="v19"><span class="vn">19</span> ধার্মিকদের বিপদ অনেক, কিন্তু সেই সবের উপরে সদাপ্রভুু তাদের বিজয় দেয়।</div>
<div class="v" id="v20"><span class="vn">20</span> তিনি তার সব হাড় রক্ষা করেন; তার মধ্যে একটিও ভেঙ্গে যাবে না।</div>
<div class="v" id="v21"><span class="vn">21</span> মন্দ দুষ্টদের হত্যা করবে, যারা ধার্মিকদের ঘৃণা করে তারা নিন্দিত হবে।</div>
<div class="v" id="v22"><span class="vn">22</span> সদাপ্রভুু তাঁর দাসদের প্রাণ মুক্ত করেন; তারা কেউই যারা তাঁর আশ্রয় গ্রহণ করে তারা নিন্দিত হবে না।</div>
</div>
<!-- PARSED ABOVE; EDITING MAY BREAK PARSER -->
</body></html>