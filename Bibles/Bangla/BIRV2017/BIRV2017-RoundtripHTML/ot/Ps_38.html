<html><head>
<meta http-equiv="Content-Type" content="text/html;charset=utf-8" />
<title>Ps 38 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 38);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_36.html">36</a> <a href="Ps_37.html">37</a> <b>38</b> <a href="Ps_39.html">39</a> <a href="Ps_40.html">40</a> ... <a href="Ps_150.html">150</a> </div><hr>
<h1>Ps 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>স্মরণার্থক, দায়ূদের একটি গীত।</b> <span class="br-p"><br><br></span>সদাপ্রভুু, তোমার ক্রোধে আমাকে তিরস্কার করো না, তোমার রোষে আমাকে শাস্তি দিও না।</div>
<div class="v" id="v2"><span class="vn">2</span> কারণ তোমার তীর আমাকে বিদ্ধ করে এবং তোমার হাত আমাকে নিচে চেপে ধরেছে।</div>
<div class="v" id="v3"><span class="vn">3</span> আমার সমস্ত শরীর অসুস্থ তোমার রাগের কারণে; আমার পাপের কারণে আমার হাড়ে কোন স্বাস্হ্য নেই।</div>
<div class="v" id="v4"><span class="vn">4</span> কারণ আমার পাপ আমাকে আচ্ছন্ন করেছে; তারা আমার জন্য ভারী বোঝার মত।</div>
<div class="v" id="v5"><span class="vn">5</span> আমার অজ্ঞানতার কারণে আমার ক্ষত সংক্রমণ হয় এবং দূর্গন্ধ হয়।</div>
<div class="v" id="v6"><span class="vn">6</span> আমি নুইয়ে পরেছি, পাপের ভারে আমি প্রতিদিন ও শোক সম্পর্কে আমি সারাদিন অপমানিত হচ্ছি।</div>
<div class="v" id="v7"><span class="vn">7</span> কারণ আমি লজ্জার সাথে পরাস্ত হয়েছি এবং আমার পুরো শরীর অসুস্থ।</div>
<div class="v" id="v8"><span class="vn">8</span> আমি অসাড় এবং সম্পূর্ণভাবে চূর্ণ হয়েছি; আমি আমার হৃদয়ের যন্ত্রণার কারণে আতর্নাদ করছি।</div>
<div class="v" id="v9"><span class="vn">9</span> প্রভু, তুমি আমার হৃদয়ের গভীর আকাঙ্ক্ষা এবং আমার আর্তস্বর তোমার কাছ লুকানো নেই।</div>
<div class="v" id="v10"><span class="vn">10</span> আমার হৃদয় আঘাত করেছে, আমার শক্তি বিলীন হয়েছে এবং আমার দৃষ্টিশক্তি অস্পষ্ট হয়েছে।</div>
<div class="v" id="v11"><span class="vn">11</span> আমার বন্ধু এবং সঙ্গীরা আমার অবস্হা কারণে আমাকে ত্যাগ করে; আমার প্রতিবেশীরা দূরে দাঁড়িয়ে থাকে।</div>
<div class="v" id="v12"><span class="vn">12</span> যারা আমার প্রাণের খোঁজ করে, তারা ফাঁদ পেতেছে। যারা আমার ক্ষতি কামনা করে তারা ধ্বংসের কথা বলে এবং সমস্ত দিন ধরে প্রতারণাপূর্ণ কথা বলে।</div>
<div class="v" id="v13"><span class="vn">13</span> কিন্তু আমি, বধির মানুষের মত যে কিছুই শুনতে পায়না; আমি একটি বোবা মানুষের মত যে কিছুই বলে না।</div>
<div class="v" id="v14"><span class="vn">14</span> আমি এমন একজন লোকের মতো নই যে শুনতে পায় না এবং যার উত্তর নেই।</div>
<div class="v" id="v15"><span class="vn">15</span> সদাপ্রভুু; নিশ্চয় আমি তোমার জন্য অপেক্ষা করেছি, প্রভু আমার ঈশ্বর, তুমি উত্তর দেবে।</div>
<div class="v" id="v16"><span class="vn">16</span> আমি এটা বলছি যাতে আমার শত্রুরা আমার উপর গর্ব না করে। যখন আমার পা পিছলায়, তারা এই জিনিসে উল্লাসিত হয়।</div>
<div class="v" id="v17"><span class="vn">17</span> কারণ আমি হোঁচট খেয়ে পড়তে চলেছি এবং আমি অবিরত ব্যথা পাচ্ছি।</div>
<div class="v" id="v18"><span class="vn">18</span> আমি আমার অপরাধ স্বীকার করব; আমি আমার পাপ সম্পর্কে চিন্তিত।</div>
<div class="v" id="v19"><span class="vn">19</span> কিন্তু আমার শত্রুরা অসংখ্য; অনেকেই অন্যায়ভাবে আমাকে ঘৃণা করে।</div>
<div class="v" id="v20"><span class="vn">20</span> তারা ভালোর পরিবর্তে মন্দ পরিশোধ দেয়; তারা আমার উপর অভিযোগ দোষারোপ করে যদিও আমি যা ভাল তা অনুধাবন করেছি।</div>
<div class="v" id="v21"><span class="vn">21</span> সদাপ্রভুু; আমাকে পরিত্যাগ করো না, আমার ঈশ্বর, আমার কাছ থেকে দূরে থেকো না।</div>
<div class="v" id="v22"><span class="vn">22</span> প্রভু, আমার পরিত্রাণ, তুমি আমাকে সাহায্য করতে দ্রুত এস।</div>
</div>
<!-- PARSED ABOVE; EDITING MAY BREAK PARSER -->
</body></html>