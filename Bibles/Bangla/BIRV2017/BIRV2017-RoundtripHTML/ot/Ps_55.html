<html><head>
<meta http-equiv="Content-Type" content="text/html;charset=utf-8" />
<title>Ps 55 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 55);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_53.html">53</a> <a href="Ps_54.html">54</a> <b>55</b> <a href="Ps_56.html">56</a> <a href="Ps_57.html">57</a> ... <a href="Ps_150.html">150</a> </div><hr>
<h1>Ps 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীতজ্ঞর জন্য। তার যুক্ত যন্ত্রে। দায়ূদের একটি মস্কীল।</b> <span class="br-p"><br><br></span>ঈশ্বর আমার প্রার্থনা শোন এবং আমার বিনতি থেকে নিজেকে লুকিও না।</div>
<div class="v" id="v2"><span class="vn">2</span> আমার দিকে মনোযোগ দাও; আমার কষ্টের মধ্যেও আমার বিশ্রাম নেই।</div>
<div class="v" id="v3"><span class="vn">3</span> আমার শত্রুদের আওয়াজে কারণে, দুষ্টদের অত্যাচারের কারণে, কারণ তারা আমার উপরে কষ্ট বয়ে আনে এবং রাগে আমাকে নির্যাতন করে।</div>
<div class="v" id="v4"><span class="vn">4</span> আমার হৃদয়ে বড়ই ব্যথা হচ্ছে এবং মৃত্যুর ভয় আমাকে আক্রমণ করেছে।</div>
<div class="v" id="v5"><span class="vn">5</span> ভয় ও কম্প আমার উপর আসে এবং ভয় আমাকে আচ্ছন্ন করেছে।</div>
<div class="v" id="v6"><span class="vn">6</span> আমি বললাম, “আহা! যদি পায়রার মত আমার ডানা হত, তবে আমি উড়ে গিয়ে বিশ্রাম নিতাম।</div>
<div class="v" id="v7"><span class="vn">7</span> দেখ, দূরে আমি যাই, মরুভূমিতে প্রবেশ করি। সেলা*</div>
<div class="v" id="v8"><span class="vn">8</span> আমি ঝড়ো বাতাস এবং ঝড় থেকে আশ্রয়ের জন্য ত্বরা হব।”</div>
<div class="v" id="v9"><span class="vn">9</span> প্রভু তাদের ধ্বংস করে দাও এবং তাদের ভাষা বিভ্রান্ত করে, কারণ আমি শহরে দ্বন্দ্ব ও হিংসা দেখেছি।</div>
<div class="v" id="v10"><span class="vn">10</span> তারা দিন এবং রাতে তাদের শহরকে দেওয়ালের উপর দিয়ে দেখে; আর তার মধ্যে পাপ এবং দুষ্টতা রয়েছে।</div>
<div class="v" id="v11"><span class="vn">11</span> তার মধ্যে দুষ্টতা রয়েছে; নিপীড়ন এবং ছলনা তার রাস্তা ত্যাগ করে না।</div>
<div class="v" id="v12"><span class="vn">12</span> কারণ এটি আমার শত্রু ছিল না, আমাকে বহন করতে পারে; যে আমকে ঘৃণা করেছে সে আমাকে তিরস্কার করে না, তারপরও আমি তার থেকে নিজেকে লুকিয়ে রাখি।</div>
<div class="v" id="v13"><span class="vn">13</span> কিন্তু তুমি তো আমার মত একজন মানুষ, আমার সঙ্গী এবং বন্ধু।</div>
<div class="v" id="v14"><span class="vn">14</span> আমরা একসাথে মধুর সহভাগিতাই ছিলাম; আমরা সদলে ঈশ্বরের গৃহে যেতাম।</div>
<div class="v" id="v15"><span class="vn">15</span> মৃত্যু তাদের উপরে হঠাৎ আসুক; তারা জীবিত ভাবে পাতালে নামুক; কারণ তাদের মধ্যে এবং তাদের অন্তরে দুষ্টতা আছে।</div>
<div class="v" id="v16"><span class="vn">16</span> কিন্তু আমি ঈশ্বকে ডাকব এবং তাতে সদাপ্রভুু আমাকে রক্ষা করবেন।</div>
<div class="v" id="v17"><span class="vn">17</span> সন্ধ্যায় এবং সকালে ও দুপুরে আমি অভিযোগ ও বিলাপ করব এবং তিনি আমার রব শুনবেন।</div>
<div class="v" id="v18"><span class="vn">18</span> তিনি আমার বিরুদ্ধে যে যুদ্ধ হয়েছিল তার থেকে আমার প্রাণকে শান্তি দিয়েছেন; কারণ অনেকে আমার বিরুদ্ধে ছিল।</div>
<div class="v" id="v19"><span class="vn">19</span> ঈশ্বর, তিনি প্রাচীনকাল থেকে তাদের কথা শুনতেন এবং সাড়া দিতেন। সেলা* তাদের পরিবর্তন হয় নাই, আর তারা ঈশ্বরকে ভয় করে না।</div>
<div class="v" id="v20"><span class="vn">20</span> আমার বন্ধু যারা যাদের সাথে শান্তি ছিল তাদের বিরুদ্ধে হাত উঠান হয়েছে, তিনি যে নিয়ম করেছিলেন সেটি তারা অপবিত্র করেছে।</div>
<div class="v" id="v21"><span class="vn">21</span> তার মুখ মাখনের মত মসৃণ ছিল, কিন্তু তার হৃদয় শত্রুতাপূর্ণ; তার বাক্য সকল তেলে চেয়েও নরম ছিল, তখনও তারা তলোয়ারগুলো আঁকড়ে ধরেছিল।</div>
<div class="v" id="v22"><span class="vn">22</span> তোমার ভার সদাপ্রভুুর উপর দাও; সদাপ্রভুু তোমাকে ধরে রাখবেন, তিনি কখনোই একজন ধার্মিক ব্যক্তির পতনের অনুমতি দেবেন না।</div>
<div class="v" id="v23"><span class="vn">23</span> কিন্তু তুমি ঈশ্বর, দুষ্টদের ধ্বংসের গর্তে নামাবে; রক্তক্ষয়ী ও প্রতারণাকারী মানুষেরা বেশি দিন বেঁচে থাকবে না; কিন্তু আমি তোমার উপরে বিশ্বাস করব।</div>
</div>
<!-- PARSED ABOVE; EDITING MAY BREAK PARSER -->
</body></html>