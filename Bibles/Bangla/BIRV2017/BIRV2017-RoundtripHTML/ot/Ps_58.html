<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীতজ্ঞর জন্য। স্বর নাশ কর না। দায়ূদের একটা মিকতাম।</b> <span class="br-p"><br><br></span>তুমি কি সত্যি ন্যায়পরায়ণতা কথা বল? মানব-সন্তান তোমরা কি ন্যায় বিচার করেছ?</div>
<div class="v" id="v2"><span class="vn">2</span> তোমরা হৃদয়ে দুষ্টতার কাজ করেছ; তুমি পৃথিবীতে হিংস্রতায় তোমার হাত ভরিয়েছ।</div>
<div class="v" id="v3"><span class="vn">3</span> দুষ্টরা গর্ভ থেকেই বিচ্ছিন্ন; তারা জন্ম থেকেই মিথ্যা বলে বিপথে যায়।</div>
<div class="v" id="v4"><span class="vn">4</span> তাদের বিষ সাপের বিষের মত; তারা বধির যোদ্ধার মত, যে কান বন্ধ করে রাখে।</div>
<div class="v" id="v5"><span class="vn">5</span> যে মায়াবীদের স্বরে মনোযোগ দেয় না, তারা কেমন দক্ষ সেটা কোনো বিষয় না।</div>
<div class="v" id="v6"><span class="vn">6</span> হে ঈশ্বর, তাদের মুখের মধ্যে তাদের দাঁত ভেঙ্গে দাও; সদাপ্রভুু, যুবসিংহদের বড় দাঁত ভেঙ্গে দাও।</div>
<div class="v" id="v7"><span class="vn">7</span> তারা প্রবাহমান জলের মত বিলীন হোক; যখন তারা তাদের তীর ছোঁড়ে তাদের মত হওয়া উচিত না যাদের কোন নির্দিষ্ট লক্ষ্য নেই।</div>
<div class="v" id="v8"><span class="vn">8</span> দ্রবীভূত শামুকের মত তারা গলে যাক, সূর্য দেখেনি এমন অকালে মহিলার জন্মগ্রহণ করা শিশু মত হোক।</div>
<div class="v" id="v9"><span class="vn">9</span> তোমাদের গড়া পাত্রে গায়ে কাঁটার আগুনের আঁচ লাগার আগেই কাঁচা কি পোড়া সব পাত্রই তিনি বিধ্বস্ত করবেন ঝড়ে।</div>
<div class="v" id="v10"><span class="vn">10</span> ধার্মিক লোক ঈশ্বরের প্রতিফল দেখে আনন্দিত হবে, কিন্তু তিনি দুষ্ট রক্তে নিজের পা ধুইয়ে নেবেন।</div>
<div class="v" id="v11"><span class="vn">11</span> তাই মানুষে বলবে, “ধার্মিক ব্যক্তির জন্য সত্যিই একটি পুরস্কার আছে, নিশ্চয়ই এমন এক ঈশ্বর আছেন যিনি পৃথিবীতে বিচার করেন।”</div>
</div>
<!-- PARSED ABOVE; EDITING MAY BREAK PARSER -->
</body></html>