<html><head>
<meta http-equiv="Content-Type" content="text/html;charset=utf-8" />
<title>Ps 69 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 69);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_67.html">67</a> <a href="Ps_68.html">68</a> <b>69</b> <a href="Ps_70.html">70</a> <a href="Ps_71.html">71</a> ... <a href="Ps_150.html">150</a> </div><hr>
<h1>Ps 69</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান সঙ্গীতজ্ঞর জন্য। স্বর, শোশন্নীম। দায়ূদের একটি গীত।</b> <span class="br-p"><br><br></span>ঈশ্বর, আমাকে রক্ষা কর, কারণ আমার প্রাণ পর্যন্ত জল উঠেছে।</div>
<div class="v" id="v2"><span class="vn">2</span> আমি গভীর পাঁকে ডুবে যাচ্ছি, দাঁড়াবার স্থান নেই; গভীর জলে এসেছি, বন্যা আমার উপর দিয়ে যাচ্ছে।</div>
<div class="v" id="v3"><span class="vn">3</span> আমি কাঁদতে কাঁদতে ক্লান্ত হয়েছি, আমার কন্ঠ শুকনো হয়েছে; আমার ঈশ্বরের অপেক্ষা করতে করতে আমার চোখ অক্ষম হয়ে গেছে।</div>
<div class="v" id="v4"><span class="vn">4</span> যারা অকারণে আমার ঘৃণা করে, তারা আমার মাথায় চুল অপেক্ষায় অনেক আমার মিথ্যাবাদী শত্রুরা বলবান; আমি যা চুরি করিনি, তা আমাকে ফিরিয়ে দিতে হল।</div>
<div class="v" id="v5"><span class="vn">5</span> ঈশ্বর, তুমি আমার মূর্খতা জানো এবং আমার পাপ তোমার থেকে গুপ্ত নয়।</div>
<div class="v" id="v6"><span class="vn">6</span> প্রভু, বাহিনীগনের সদাপ্রভুু, তোমার অপেক্ষাকারীরা আমার কারণে লজ্জিত না হোক; ইস্রায়েলের ঈশ্বর, তোমার সন্ধানকারীরা আমার কারণে অপমানিত না হোক।</div>
<div class="v" id="v7"><span class="vn">7</span> কারণ তোমার জন্য আমি তিরস্কার সহ্য করেছি, আমার মুখ লজ্জায় ঢাকা দিয়েছি।</div>
<div class="v" id="v8"><span class="vn">8</span> আমি আমার ভাইদের কাছে বিদেশীতে পরিণত হয়েছি, আমার মায়ের সন্তানেদের কাছে বিজাতীয় হয়েছি।</div>
<div class="v" id="v9"><span class="vn">9</span> কারণ তোমার গৃহ করার আগ্রহ আমাকে গ্রাস করেছে; যারা তোমাকে তিরস্কার করে এবং তাদের তিরস্কার আমার উপরে পড়েছে।</div>
<div class="v" id="v10"><span class="vn">10</span> যখন আমি শোক করলাম, উপবাসের সঙ্গে প্রাণকে দন্ড দিলাম, তখন তা আমার দূর্নামের বিষয় হল।</div>
<div class="v" id="v11"><span class="vn">11</span> যখন আমি শোকের পোশাক পরি, তখন তাদের কাছে প্রবাদের উদ্দেশ্য হলাম।</div>
<div class="v" id="v12"><span class="vn">12</span> যারা শহরের দ্বারে বসে, তারা আমার বিষয়ে কথা বলে; আমি মাতালদের গীতস্বরূপ।</div>
<div class="v" id="v13"><span class="vn">13</span> কিন্তু সদাপ্রভুু, আমি তোমার কাছে সময়ে প্রার্থনা করছি; তোমার দয়ার জন্য, তোমার পরিত্রাণের সত্যে আমাকে উত্তর দাও।</div>
<div class="v" id="v14"><span class="vn">14</span> পাক থেকে আমাকে উদ্ধার কর এবং ডুবে যেতে দিও না; যারা আমাকে ঘৃণা করে তাদের থেকে আমাকে দূরে সরিয়ে নাও এবং গভীর জলের মধ্য থেকে উদ্ধার কর।</div>
<div class="v" id="v15"><span class="vn">15</span> জলের বন্যা আমার উপরে যেন আচ্ছন্ন না হয়, অগাধ জল আমাকে গ্রাস না করুক; আমার উপরে কূপ তার মুখ বন্ধ না করুক।</div>
<div class="v" id="v16"><span class="vn">16</span> সদাপ্রভুু, আমাকে উত্তর দাও, কারণ তোমার নিয়মের বিশ্বস্ততা উত্তম; তোমার করুণার জন্য আমার প্রতি মুখ ফেরাও।</div>
<div class="v" id="v17"><span class="vn">17</span> তোমার এই দাস থেকে মুখ ঢেকে নিও না, কারণ আমি বেদনাগ্রস্ত, তাড়াতাড়ি আমাকে উত্তর দাও।</div>
<div class="v" id="v18"><span class="vn">18</span> কাছে এসে আমার প্রাণ মুক্ত কর; আমার শত্রুদের থেকে আমার প্রাণ মুক্ত কর।</div>
<div class="v" id="v19"><span class="vn">19</span> তুমি আমার দূর্নাম এবং আমার লজ্জা ও আমার অপমান জান; আমার বিপক্ষেরা সকলে তোমার সামনে।</div>
<div class="v" id="v20"><span class="vn">20</span> তিরস্কারে আমার হৃদয় ভাঙ্গা হয়েছে; আমি হতাশায় পূর্ণ ছিলাম, আমি দয়ার অপেক্ষা করলাম, কিন্তু তা নাই; সান্ত্বনাকারীদের অপেক্ষা করলাম, কিন্তু কাউকে পেলাম না।</div>
<div class="v" id="v21"><span class="vn">21</span> আবার লোকে আমার খাওয়ারের জন্য বিষ দিল, আমার পিপাসার সময় অম্লরস পান করাল।</div>
<div class="v" id="v22"><span class="vn">22</span> তাদের টেবিল তাদের সামনে ফাঁদের মত হোক, যখন তারা ভাবে যে তারা নিরাপদে, তখন এটি ফাঁদ হোক।</div>
<div class="v" id="v23"><span class="vn">23</span> তাদের চোখ অন্ধকার হোক, যেন তারা দেখতে না পায় এবং তুমি তাদের কোমরে সবসময় কম্পন করছ।</div>
<div class="v" id="v24"><span class="vn">24</span> তাদের উপরে তোমার রাগ ঢালে দাও, তোমার আতঙ্ক তাদেরকে ধরুক।</div>
<div class="v" id="v25"><span class="vn">25</span> তাদের জায়গা শূন্য হোক, তাদের তাঁবুতে কেউ বাস করবে না।</div>
<div class="v" id="v26"><span class="vn">26</span> কারণ তারা তাকেই নির্যাতন করেছে, যাকে তুমি প্রহার করেছ, তাদের ব্যথা বর্ণনা করে, যাদেরকে তুমি আঘাত করেছ।</div>
<div class="v" id="v27"><span class="vn">27</span> তাদের অপরাধের উপরে অপরাধ যোগ কর, তারা তোমার প্রতিজ্ঞায় প্রবেশ না করুক।</div>
<div class="v" id="v28"><span class="vn">28</span> জীবন পুস্তক থেকে তাদের নাম বাদ দেওয়া হোক এবং ধার্মিকদের সাথে তাদের লেখা না হোক।</div>
<div class="v" id="v29"><span class="vn">29</span> কিন্তু আমি দুঃখী ও ব্যথিত, ঈশ্বর তোমার পরিত্রাণ আমাকে উন্নত করুক।</div>
<div class="v" id="v30"><span class="vn">30</span> আমি গানের দ্বারা তোমার নাম প্রশংসা করব এবং ধন্যবাদ দ্বারা তাঁর মহিমা করব।</div>
<div class="v" id="v31"><span class="vn">31</span> তাই সদাপ্রভুুর দৃষ্টিতে ভালো হবে, ষাঁড়, শিং ও খুরযুক্ত ষাঁড় থেকে ভালো হবে।</div>
<div class="v" id="v32"><span class="vn">32</span> বিনম্ররা তা দেখে আনন্দ করবে; ঈশ্বর সন্ধানকারী তোমাদের হৃদয় সঞ্জীবিত হোক।</div>
<div class="v" id="v33"><span class="vn">33</span> কারণ সদাপ্রভুু দরিদ্রদের কথা শোনেন, তিনি নিজের বন্দিদেরকে তুচ্ছ করেন না।</div>
<div class="v" id="v34"><span class="vn">34</span> আকাশ ও পৃথিবী তাঁর প্রশংসা করুক, সমুদ্র ও তার মধ্যে সব কিছু তাঁর প্রশংসা করুক।</div>
<div class="v" id="v35"><span class="vn">35</span> কারণ ঈশ্বর সিয়োনকে পরিত্রাণ করবেন এবং যিহূদার শহর গাঁথবেন; লোকে সেখানে বাস করবে এবং অধিকার পাবে।</div>
<div class="v" id="v36"><span class="vn">36</span> তাঁর দাসদের বংশই তা ভোগ করবে; যারা তাঁর নাম ভালোবাসে তারা বাস করবে।</div>
</div>
<!-- PARSED ABOVE; EDITING MAY BREAK PARSER -->
</body></html>