<html><head>
<meta http-equiv="Content-Type" content="text/html;charset=utf-8" />
<title>Ps 72 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 72);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_70.html">70</a> <a href="Ps_71.html">71</a> <b>72</b> <a href="Ps_73.html">73</a> <a href="Ps_74.html">74</a> ... <a href="Ps_150.html">150</a> </div><hr>
<h1>Ps 72</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটি গীত শলোমনের।</b> <span class="br-p"><br><br></span>ঈশ্বর, তোমার রাজাকে তোমার ধার্মিক নিয়ম প্রদান কর, রাজপুত্রকে তোমার ন্যায়পরায়ণতা প্রদান কর।</div>
<div class="v" id="v2"><span class="vn">2</span> তিনি ধার্মিকতায় তোমার লোকেদের এবং ন্যায়ে তোমার দুঃখীদের বিচার করবেন।</div>
<div class="v" id="v3"><span class="vn">3</span> পর্বতেরা ধার্মিকতা দ্বারা লোকেদের জন্য শান্তিরূপ ফলে ফলবান হবে।</div>
<div class="v" id="v4"><span class="vn">4</span> তিনি দুঃখী লোকেদের বিচার করবেন, তিনি দরিদ্র সন্তানদেরকে রক্ষা করবেন এবং অত্যাচারীদের ভেঙ্গে ফেলবেন।</div>
<div class="v" id="v5"><span class="vn">5</span> যতদিন সূর্য থাকবে এবং যতদিন চাঁদ থাকবে, বংশপরাম্পরা সবাই তোমাকে সম্মান করবে।</div>
<div class="v" id="v6"><span class="vn">6</span> মরশুমের ঘাসের মাঠে বৃষ্টির মত তিনি নেমে আসবেন, পৃথিবীতে ঝর্ণার জল ধারার মত নেমে আসবেন।</div>
<div class="v" id="v7"><span class="vn">7</span> তাঁর দিনে ধার্মিক লোক উন্নত হবে, চাঁদের কাল পর্যন্ত প্রচুর শান্তি হবে।</div>
<div class="v" id="v8"><span class="vn">8</span> তিনি এক সমুদ্র থেকে অপর সমুদ্র পর্যন্ত এবং এক নদী থেকে অপর পৃথিবীর প্রান্ত পর্যন্ত প্রভুত্ব করবেন।</div>
<div class="v" id="v9"><span class="vn">9</span> তাঁর সামনে মরুভূমির বাসিন্দারা নত হবে, তাঁর শত্রুরা ধূলো চাটবে।</div>
<div class="v" id="v10"><span class="vn">10</span> তর্শীশ ও দ্বীপপুঞ্জ রাজরা নৈবেদ্য আনবেন; শিবা ও সবার রাজারা উপহার দেবেন।</div>
<div class="v" id="v11"><span class="vn">11</span> প্রকৃতপক্ষে, রাজারা তাঁর কাছে প্রণিপাত করবেন; সব জাতি তাঁর দাস হবে।</div>
<div class="v" id="v12"><span class="vn">12</span> কারণ কেউ কাঁদছে এমন অভাবগ্রস্ত ব্যক্তিকে তিনি সাহায্য করেন এবং দুঃখী ব্যক্তি ও নিঃসহায়কে উদ্ধার করবেন।</div>
<div class="v" id="v13"><span class="vn">13</span> তিনি দীনহীন এবং দরিদ্রকে দয়া করবেন। তিনি দরিদ্রদের প্রাণ নিস্তার করবেন।</div>
<div class="v" id="v14"><span class="vn">14</span> তিনি নির্যাতন ও অত্যাচারের থেকে তাদের প্রাণ মুক্ত করবেন এবং তাঁর দৃষ্টিতে তাদের রক্ত বহুমূল্য হবে</div>
<div class="v" id="v15"><span class="vn">15</span> আর তারা জীবিত থাকবে ও তাকে শিবার সোনা দান করা হবে, লোকে তার জন্য সবসময় প্রাথর্না করবে, সমস্ত দিন তাঁর ধন্যবাদ করবে।</div>
<div class="v" id="v16"><span class="vn">16</span> দেশের মধ্যে পর্বত শিখরে প্রচুর শস্য হবে, তাদের ফসল লিবানোনের গাছের মত হাওয়াতে আন্দোলিত হবে এবং শহরের লোকেরা মাটির ঘাসের মত উন্নত হবে।</div>
<div class="v" id="v17"><span class="vn">17</span> তাঁর নাম চিরকাল থাকবে; সূর্য্য থাকা পর্যন্ত তাঁর নাম সতেজ থাকবে; মানুষেরা তাতে আশীর্বাদ পাবে; সমস্ত জাতি তাকে ধন্য ধন্য বলবে।</div>
<div class="v" id="v18"><span class="vn">18</span> ধন্য সদাপ্রভুু ঈশ্বর, ইস্রায়েলের ঈশ্বর; কেবল তিনিই আশ্চর্য্য কাজ করেন।</div>
<div class="v" id="v19"><span class="vn">19</span> তাঁর গৌরবের নাম চিরকাল ধন্য; তাঁর মহিমায় সমস্ত পৃথিবী পরিপূর্ণ হোক। আমেন এবং আমেন।</div>
<div class="v" id="v20"><span class="vn">20</span> যিশয়ের ছেলে দায়ূদের প্রার্থনা সব সমাপ্ত হল।</div>
</div>
<!-- PARSED ABOVE; EDITING MAY BREAK PARSER -->
</body></html>