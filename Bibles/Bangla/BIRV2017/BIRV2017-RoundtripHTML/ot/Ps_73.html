<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তৃতীয় বই</h2><span class="vn">1</span> <span class="br-p"><br><br></span><b>আসফের সঙ্গীত।</b> <span class="br-p"><br><br></span>সত্যিই ঈশ্বর, ইস্রায়েলের পক্ষে মঙ্গলময়, তাদের পক্ষে যাদের হৃদয় বিশুদ্ধ।</div>
<div class="v" id="v2"><span class="vn">2</span> কিন্তু আমার পা প্রায় টলে গিয়েছিল; আমার পা প্রায় পিছলিয়ে গিয়েছিল।</div>
<div class="v" id="v3"><span class="vn">3</span> কারণ আমি অহঙ্কারীদের প্রতি হিংসা করেছিলাম, যখন আমি অধার্মিকের বৃদ্ধি দেখলাম।</div>
<div class="v" id="v4"><span class="vn">4</span> কারণ তাদের মৃত্যু না হওয়া পর্যন্ত তারা যন্ত্রণা পায় না, কিন্তু তারা শক্তিশালী ও খাদ্যে তৃপ্ত।</div>
<div class="v" id="v5"><span class="vn">5</span> তারা অন্যান্য লোকদের বোঝা থেকে মুক্ত; তারা অন্যান্য লোকেদের মত কষ্ট পায়না।</div>
<div class="v" id="v6"><span class="vn">6</span> অহঙ্কার তাদের গলার হারের মত, হিংসা তাদের পোশাকের মত।</div>
<div class="v" id="v7"><span class="vn">7</span> এই ধরনের অবিবেচনা থেকে পাপ উপস্থিত হয়, তাদের হৃদয় থেকে মন্দ চিন্তা বের হয়।</div>
<div class="v" id="v8"><span class="vn">8</span> তারা বিদ্রূপ করে মন্দ কথা বলে, তারা গর্বের সঙ্গে হিংসার কথা বলে।</div>
<div class="v" id="v9"><span class="vn">9</span> তারা স্বর্গের বিরুদ্ধে কথা বলে এবং তাদের জিভ পৃথিবীকে প্রদক্ষিণে করে।</div>
<div class="v" id="v10"><span class="vn">10</span> এইজন্য ঈশ্বরের লোকেরা তাদের দিকে ফেরে এবং প্রচুর পরিমাণে জল তাদের দ্বারা পান করে।</div>
<div class="v" id="v11"><span class="vn">11</span> তারা বলে, “ঈশ্বর কি করে জানতে পারবেন? কি ঘটছে সেই বিষয়ে কি ঈশ্বর জানেন?”</div>
<div class="v" id="v12"><span class="vn">12</span> দেখ এরাই অধার্মিক, এরা চিরকাল নিশ্চিন্তে থেকে সম্পত্তি বৃদ্ধি করছে।</div>
<div class="v" id="v13"><span class="vn">13</span> নিশ্চয় আমি বৃথাই আমার হৃদয় পরিষ্কার করেছি এবং নিষ্কলঙ্কতায় আমার হাত ধুয়েছি।</div>
<div class="v" id="v14"><span class="vn">14</span> কারণ আমি সমস্ত দিন ধরে আহত হয়েছি এবং প্রতি সকালে শাস্তি পেয়েছি।</div>
<div class="v" id="v15"><span class="vn">15</span> যদি আমি বলতাম, “আমি এই বিষয়ে বলব,” তবে আমি, তোমার সন্তানদের বংশের প্রতি বিশ্বাসঘাতকতা করতাম।</div>
<div class="v" id="v16"><span class="vn">16</span> যদিও আমি এই বিষয়ে বোঝার চেষ্টা করলাম, কিন্তু তা আমার জন্য খুবই কঠিন বিষয় ছিল,</div>
<div class="v" id="v17"><span class="vn">17</span> তখন আমি ঈশ্বরের পবিত্র স্থানে প্রবেশ করলাম এবং তাদের ভবিষ্যতের বিষয়ে বুঝতে পারলাম।</div>
<div class="v" id="v18"><span class="vn">18</span> তুমি নিশ্চই তাদেরকে পিছল জায়গায় রাখবে; তুমি তাদেরকে ধ্বংসে নামিয়ে নিয়ে আসছ।</div>
<div class="v" id="v19"><span class="vn">19</span> তারা এক নিমেষের মধ্যে কিভাবে মরুভূমিতে পরিণত হয়! তারা শেষ মুহূর্তে উপস্থিত হয় এবং বিভিন্ন ত্রাসে কেমন ধ্বংস হয়।</div>
<div class="v" id="v20"><span class="vn">20</span> স্বপ্ন থেকে যেমন একজন জেগে ওঠে তারা ঠিক তেমন; তেমনি হে প্রভু, তুমি যখন জেগে উঠবে তুমিও সেই স্বপ্নের বিষয়ে আর কিছু চিন্তা করবে না।</div>
<div class="v" id="v21"><span class="vn">21</span> কারণ আমার হৃদয় দুঃখীত হল এবং আমি গভীরভাবে আহত হয়েছি;</div>
<div class="v" id="v22"><span class="vn">22</span> আমি মূর্খ ও অজ্ঞান, আমি তোমার কাছে পশুর মত অসার ছিলাম।</div>
<div class="v" id="v23"><span class="vn">23</span> কিন্তু আমি সব সময় তোমার সঙ্গে সঙ্গে আছি; তুমি আমার ডান হাত ধরে রেখেছ।</div>
<div class="v" id="v24"><span class="vn">24</span> তুমি তোমার উপদেশে আমাকে পরিচালনা করবে এবং শেষে আমাকে মহিমায় গ্রহণ করবে।</div>
<div class="v" id="v25"><span class="vn">25</span> কিন্তু তুমি ছাড়া স্বর্গে আমার আর কে আছে? পৃথিবীতে তোমাকে ছাড়া পৃথিবীতে আমি আর কোন কিছুর বাসনা করি না।</div>
<div class="v" id="v26"><span class="vn">26</span> আমার দেহ ও আমার হৃদয় ক্ষয় হচ্ছে, কিন্তু ঈশ্বর চিরকালের জন্য আমার হৃদয়ের শক্তি ও আমার অধিকার।</div>
<div class="v" id="v27"><span class="vn">27</span> যারা তোমার থেকে দূরে থাকে, তারা ধ্বংস হবে; যারা তোমার প্রতি অবিশ্বস্ত তুমি তাদের ধ্বংস করবে।</div>
<div class="v" id="v28"><span class="vn">28</span> কিন্তু আমার যা করা উচিত তা হল ঈশ্বরের কাছে নিজেকে নিয়ে যাওয়া। আমি প্রভু সদাপ্রভুুকে আমার দূর্গ স্বরূপ বানিয়েছি, আমি তোমার সমস্ত কাজের বিষয়ে বর্ণনা করব।</div>
</div>
<!-- PARSED ABOVE; EDITING MAY BREAK PARSER -->
</body></html>