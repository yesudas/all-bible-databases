<html><head>
<meta http-equiv="Content-Type" content="text/html;charset=utf-8" />
<title>Ps 74 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 74);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_72.html">72</a> <a href="Ps_73.html">73</a> <b>74</b> <a href="Ps_75.html">75</a> <a href="Ps_76.html">76</a> ... <a href="Ps_150.html">150</a> </div><hr>
<h1>Ps 74</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের মস্কীল।</b> <span class="br-p"><br><br></span>হে ঈশ্বর তুমি কেন চিরদিনের জন্য ত্যাগ করেছ? কেন চরানির মেষদের বিরুদ্ধে তোমার রাগের আগুন জ্বলছে?</div>
<div class="v" id="v2"><span class="vn">2</span> তোমার লোকেদেরকে মনে কর, যাকে তুমি অতীতকালে মুক্ত করেছিলে, যাকে তুমি কিনেছিলে তোমার অধিকারের বংশ করবার জন্য এবং সিয়োন পর্বত যেখানে তুমি থাক।</div>
<div class="v" id="v3"><span class="vn">3</span> ফিরে এসো সম্পূর্ণ ধ্বংসের মধ্যে, সব ক্ষতি হয়েছে যা শত্রুরা ধর্মধামে এসব করেছে।</div>
<div class="v" id="v4"><span class="vn">4</span> তোমার বিপক্ষরা তোমার ধর্মধামের মধ্যে গর্জন করেছে; তারা তাদের যুদ্ধের পতাকা স্থাপন করেছে।</div>
<div class="v" id="v5"><span class="vn">5</span> তারা কুঠার দিয়ে গভীর ক্ষত করল যেমন গভীর বনে করা হয়</div>
<div class="v" id="v6"><span class="vn">6</span> তারা সেখানকার সব শিল্পের কাজ কুঠার ও হাতুড়ি দিয়ে ভেঙে ফেলল।</div>
<div class="v" id="v7"><span class="vn">7</span> তারা তোমার ধর্মধামে আগুন লাগিয়ে দিল, তারা অপবিত্র করল যেখানে তুমি থাক ভেঙে মাটিতে মিশিয়ে দিলো।</div>
<div class="v" id="v8"><span class="vn">8</span> তারা মনে মনে বলল, “আমরা তাদেরকে ধ্বংস করব” তারা দেশের মধ্যে ঈশ্বরের সব সমাগমের জায়গা পুড়িয়ে দিয়েছে।</div>
<div class="v" id="v9"><span class="vn">9</span> আমরা আমাদের দেখতে পাইনা আর কোনো ঈশ্বরের চিহ্ন কোনো ভাববাদী আর নাই; আমাদের কেউ জানেনা, কত দিন আর অবশিষ্ট থাকবে।</div>
<div class="v" id="v10"><span class="vn">10</span> কতদিন ঈশ্বর, শত্রুরা অপমান করবে? শত্রুরা কি চিরকাল তোমার নাম তুচ্ছ করবে?</div>
<div class="v" id="v11"><span class="vn">11</span> তুমি তোমার হাত কেন ফিরিয়ে নিলে, তোমার ডান হাত, তোমার পোশাক থেকে ডান হাত বার কর এবং তাদেরকে ধ্বংস কর।</div>
<div class="v" id="v12"><span class="vn">12</span> তবুও ঈশ্বর পুরাকাল থেকে আমার রাজা, পৃথিবীর মধ্যে পরিত্রাণ কর্তা।</div>
<div class="v" id="v13"><span class="vn">13</span> তুমি নিজের পরাক্রমে সমুদ্রকে ভাগ করেছিলে, তুমি জলে সমুদ্রের দৈত্যদের মাথা ভেঙে দিয়েছিলে।</div>
<div class="v" id="v14"><span class="vn">14</span> তুমিই লিবিয়াথনের মাথা চূর্ণ করেছিলে, মরুভূমির সমস্ত লোককে গ্রাস করেছিলে।</div>
<div class="v" id="v15"><span class="vn">15</span> তুমি ঝরনা এবং নদী জন্য পথ করে ছিলে, তুমি বয়ে যাওয়া নদী শুকিয়ে দিয়েছিলে।</div>
<div class="v" id="v16"><span class="vn">16</span> দিন তোমার, রাতও তোমার; তুমি স্থাপন করেছ সূর্য্য এবং চন্দ্র।</div>
<div class="v" id="v17"><span class="vn">17</span> তুমিই পৃথিবীর সমস্ত সীমা স্থাপন করেছ; তুমি গ্রীষ্মকাল ও শীতকাল করেছ।</div>
<div class="v" id="v18"><span class="vn">18</span> মনে কর, কেমন করে শত্রু তোমাকে অপমান করেছে সদাপ্রভু এবং নির্বোধ লোকেরা তোমার নাম তুচ্ছ করেছে।</div>
<div class="v" id="v19"><span class="vn">19</span> তোমার ঘুঘুর প্রাণ বন্য পশুকে দিও না; তোমার দুঃখীদের জীবন চিরতরে ভুলো না।</div>
<div class="v" id="v20"><span class="vn">20</span> সেই নিয়ম মনে রাখ; কারণ পৃথিবীর অন্ধকারময় জায়গা সব অত্যাচারের বসতিতে পূর্ণ।</div>
<div class="v" id="v21"><span class="vn">21</span> উৎপীড়িত ব্যক্তি যেন লজ্জিত হয়ে ফিরে না যায়; দুঃখী এবং গরিবরা তোমার নামের প্রশংসা করুক।</div>
<div class="v" id="v22"><span class="vn">22</span> উঠ, হে ঈশ্বর, তোমার সুনাম রক্ষা কর; মনে কর, সারা দিন বোকারা তোমাকে কেমন অপমান করে।</div>
<div class="v" id="v23"><span class="vn">23</span> ভুলে যেওনা তোমার বিপক্ষদের রব বা তাদের গর্জন যারা প্রতিনিয়ত তোমাকে তুচ্ছ করে।</div>
</div>
<!-- PARSED ABOVE; EDITING MAY BREAK PARSER -->
</body></html>