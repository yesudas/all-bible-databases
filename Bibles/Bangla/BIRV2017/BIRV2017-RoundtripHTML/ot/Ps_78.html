<html><head>
<meta http-equiv="Content-Type" content="text/html;charset=utf-8" />
<title>Ps 78 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 78);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_76.html">76</a> <a href="Ps_77.html">77</a> <b>78</b> <a href="Ps_79.html">79</a> <a href="Ps_80.html">80</a> ... <a href="Ps_150.html">150</a> </div><hr>
<h1>Ps 78</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের মস্কীল।</b> <span class="br-p"><br><br></span>হে আমার লোকেরা, আমার উপদেশ শোন, আমার মুখের কথা শোন।</div>
<div class="v" id="v2"><span class="vn">2</span> আমি একটা জ্ঞানের গান গাব, আমি অতীতের গোপন বিষয়ে বলব,</div>
<div class="v" id="v3"><span class="vn">3</span> যা আমরা শুনেছি এবং জেনেছি তা আমাদের পিতৃপুরুষেরা আমাদেরকে বলেছিলেন।</div>
<div class="v" id="v4"><span class="vn">4</span> আমরা সে সকল তাদের সন্তানদের কাছে গোপন করব না, আমরা সদাপ্রভুুর গৌরব যোগ্য কাজের বিষয় পরবর্তী প্রজন্মের কাছে বলব,</div>
<div class="v" id="v5"><span class="vn">5</span> কারণ তিনি যাকোবের মধ্যে নিয়মের আদেশ স্থাপন করিয়েছিলেন এবং ইস্রায়েলের মধ্যে ব্যবস্থা স্থাপন করিয়েছেন। তিনি আমাদের পিতৃপুরুষদেরকে আদেশ দিয়েছিলেন যে তারা নিজেদের সন্তানদেরকে তা শেখাবে।</div>
<div class="v" id="v6"><span class="vn">6</span> তিনি তা আদেশ করেছিলেন যেন পরবর্তী প্রজন্ম এই আদেশ জানতে পারে, যে সকল সন্তান এখনও জন্মায় নি, তারা তা জানতে পারে এবং তারা যেন আবার নিজের নিজের সন্তানদের কাছে বর্ণনা করতে পারে।</div>
<div class="v" id="v7"><span class="vn">7</span> তখন তারা তাদের আশা ঈশ্বরে স্থাপন করবে এবং তাঁর কাজ ভুলবে না কিন্তু তাঁর আদেশ সকল পালন করবে।</div>
<div class="v" id="v8"><span class="vn">8</span> তখন তারা আর তাদের পিতৃপুরুষদের মত হবে না, যারা জেদী ও বিদ্রোহী বংশ ছিল; সেই বংশ যাদের হৃদয় যথাযথ ছিল না এবং যাদের আত্মা ঈশ্বরের প্রতি বিশ্বস্ত ছিল না।</div>
<div class="v" id="v9"><span class="vn">9</span> ইফ্রয়িমরা ধনুক দ্বারা যুদ্ধের সাজে সেজে ছিল, কিন্তু যুদ্ধের দিনে তারা যুদ্ধ থেকে ফিরে গেল।</div>
<div class="v" id="v10"><span class="vn">10</span> তারা ঈশ্বরের নিয়ম পালন করল না এবং তারা তাঁর ব্যবস্থার বাধ্য হতে অস্বীকার করল।</div>
<div class="v" id="v11"><span class="vn">11</span> তারা তাঁর কাজ ভুলে গেল, সেই সকল আশ্চর্য্য কার্য্য, যা তিনি তাদেরকে দেখিয়ে ছিলেন।</div>
<div class="v" id="v12"><span class="vn">12</span> তিনি তাদের পিতৃপুরুষদের চোখের সামনে নানা আশ্চর্য্য কার্য্য করেছিলেন। মিশর দেশে, সোয়নের দেশে করেছিলেন।</div>
<div class="v" id="v13"><span class="vn">13</span> তিনি সমুদ্রকে ভাগ করে তাদেরকে পার করিয়ে ছিলেন, তিনি জলকে দেওয়ালের মত দাঁড় করিয়েছিলেন।</div>
<div class="v" id="v14"><span class="vn">14</span> তিনি দিনে তাদের মেঘ হয়ে পরিচালনা দিতেন এবং সমস্ত রাত্রি আগুনের আলো হয়ে পরিচালনা দিতেন।</div>
<div class="v" id="v15"><span class="vn">15</span> তিনি মরুভূমিতে শৈল ভেদ করলেন এবং তিনি তাদেরকে প্রচুর জল দিলেন, যথেষ্ট পরিমাণে সমুদ্রের মত দিলেন।</div>
<div class="v" id="v16"><span class="vn">16</span> তিনি শৈল থেকে ঝর্না বার করলেন এবং নদীর জলের মত বওয়ালেন।</div>
<div class="v" id="v17"><span class="vn">17</span> তবুও তারা বার বার তার বিরুদ্ধে পাপ করল, মরুভূমিতে মহান ঈশ্বরের বিরুদ্ধে বিদ্রোহ করল;</div>
<div class="v" id="v18"><span class="vn">18</span> তারা খাবার চাওয়ার মধ্যে দিয়ে, স্ব-ইচ্ছায় ঈশ্বরের পরীক্ষা করল।</div>
<div class="v" id="v19"><span class="vn">19</span> তারা ঈশ্বরের বিরুদ্ধে কথা বলল; তার বলল, “ঈশ্বর কি সত্যি মরুভূমিতে আমাদের জন্য মেজ সাজাতে পারেন?</div>
<div class="v" id="v20"><span class="vn">20</span> দেখ, তিনি যখন শৈলকে আঘাত করলেন, জলের ধারা বেরিয়ে এসেছিল এবং ঝর্নার ধারা প্রবাহিত হয়েছিল৷ কিন্তু তিনি কি খাবার দিতে পারেন? তিনি কি নিজের প্রজাদের জন্য মাংস যোগাতে পারেন?”</div>
<div class="v" id="v21"><span class="vn">21</span> যখন সদাপ্রভুু তা শুনলেন, তিনি রেগে গেলেন; তাই আগুন যাকোবের বিরুদ্ধে জ্বলে উঠেছিল এবং তাঁর রাগ ইস্রায়েলকে আক্রমণ করেছিল,</div>
<div class="v" id="v22"><span class="vn">22</span> কারণ তারা ঈশ্বরে বিশ্বাস করত না এবং তাঁর পরিত্রাণে নির্ভর করত না।</div>
<div class="v" id="v23"><span class="vn">23</span> তবু তিনি উপরের আকাশকে আদেশ দিলেন এবং আকাশের দ্বারগুলি খুলে দিলেন।</div>
<div class="v" id="v24"><span class="vn">24</span> তিনি তাদের খাবারের জন্য মান্না বর্ষালেন এবং তাদেরকে স্বর্গের শস্য দিলেন।</div>
<div class="v" id="v25"><span class="vn">25</span> মানুষেরা দূতেদের খাবার খেল; তিনি তাদের জন্য পর্যাপ্ত পরিমানে খাবার পাঠালেন।</div>
<div class="v" id="v26"><span class="vn">26</span> তিনি আকাশে পূর্বীয় বায়ু বয়ালেন এবং নিজের পরাক্রমে দক্ষিণে বায়ুকে পরিচালনা দিলেন।</div>
<div class="v" id="v27"><span class="vn">27</span> তিনি তাদের উপরে মাংসকে ধূলোর মত, অগুন্তি পাখি সমুদ্রের বালির মত বর্ষালেন।</div>
<div class="v" id="v28"><span class="vn">28</span> সেগুলি তাদের শিবিরের মধ্যে পড়ল, তাদের তাঁবুর চারিপাশে পড়ল।</div>
<div class="v" id="v29"><span class="vn">29</span> তখন তারা খেল এবং পরিতৃপ্ত হল; তিনি তাদের দিলেন যা তারা আকাঙ্খা করেছিল;</div>
<div class="v" id="v30"><span class="vn">30</span> কিন্তু তারা তবুও পরিতৃপ্ত হল না; তাদের খাবার তাদের মুখেই ছিল,</div>
<div class="v" id="v31"><span class="vn">31</span> ঠিক সেই সময়ে, ঈশ্বরের ক্রোধ তাদের আক্রমণ করল এবং তাদের শক্তিশালীদের মেরে ফেলল; তিনি ইস্রায়েলের যুবকদেরও মেরে ফেললেন।</div>
<div class="v" id="v32"><span class="vn">32</span> এ সত্ত্বেও, তারা পাপ করে চলল এবং তাঁর আশ্চর্য্য কাজে বিশ্বাস করল না।</div>
<div class="v" id="v33"><span class="vn">33</span> অতএব তিনি তাদের আয়ুর সংখ্যা কমিয়ে দিলেন, তাদের বছরগুলি আতঙ্কে পূর্ণ হল।</div>
<div class="v" id="v34"><span class="vn">34</span> যখনি ঈশ্বর তাদের দুঃখ দিতেন, তারা তাঁর খোঁজ করত এবং তারা ফিরে সযত্নে ঈশ্বরের অন্বেষণ করত;</div>
<div class="v" id="v35"><span class="vn">35</span> তারা স্মরণ করল যে ঈশ্বর তাদের শৈল ছিলেন এবং মহান ঈশ্বরই তাদের মুক্তিদাতা।</div>
<div class="v" id="v36"><span class="vn">36</span> কিন্তু তারা মুখে তাঁর গৌরব করল এবং জিভে তাঁর কাছে মিথ্যা বলল;</div>
<div class="v" id="v37"><span class="vn">37</span> কারণ তাদের হৃদয় তাঁর প্রতি স্থির ছিল না, তারা তাঁর নিয়মেও বিশ্বস্ত ছিল না।</div>
<div class="v" id="v38"><span class="vn">38</span> তবুও তিনি করুণাময়, তাদের অপরাধ ক্ষমা করলেন এবং তাদের ধ্বংস করলেন না। হ্যাঁ, অনেকবার তিনি তাঁর রাগ সম্বরণ করলেন এবং নিজের সব ক্রোধ উত্তেজিত করলেন না।</div>
<div class="v" id="v39"><span class="vn">39</span> তিনি মনে করলেন যে, তারা মাংস দিয়ে তৈরী, বায়ুর মতো যা বয়ে যায় এবং আর ফিরে আসে না।</div>
<div class="v" id="v40"><span class="vn">40</span> তারা মরুভূমিতে কতবার তার বিরুদ্ধে বিদ্রোহ করল এবং অনুর্বর জায়গায় কতবার তাকে দুঃখ দিল।</div>
<div class="v" id="v41"><span class="vn">41</span> তারা বারবার ঈশ্বরের পরীক্ষা করল এবং ইস্রায়েলের পবিত্রতমকে অসন্তুষ্ট করল।</div>
<div class="v" id="v42"><span class="vn">42</span> তারা তাঁর ক্ষমতার বিষয়ে স্মরণ করল না, কিভাবে তিনি তাদেরকে শত্রুদের থেকে উদ্ধার করলেন।</div>
<div class="v" id="v43"><span class="vn">43</span> যখন তিনি মিশরে নিজের ভয়ঙ্কর চিহ্নগুলি এবং সোয়নের এলাকায় নিজের আশ্চর্য্য কাজগুলি সম্পন্ন করলেন।</div>
<div class="v" id="v44"><span class="vn">44</span> তিনি মিশরীয়দের নদীগুলি রক্তে পরিণত করলেন, যাতে তারা তাদের নদী থেকে পান করতে না পারে।</div>
<div class="v" id="v45"><span class="vn">45</span> তিনি তাদের মধ্যে মাছির ঝাঁক পাঠালেন যা তাদের গ্রাস করল ও ব্যাঙ যা তাদের জায়গায় আক্রমণ করল।</div>
<div class="v" id="v46"><span class="vn">46</span> তিনি ফড়িংকে তাদের ফসল এবং পঙ্গপালকে তাদের শ্রমফল দিলেন।</div>
<div class="v" id="v47"><span class="vn">47</span> তিনি শিলা দিয়ে তাদের আঙ্গুরের ক্ষেত এবং অনেক শিলা দিয়ে তাদের ডুমুর গাছ নষ্ট করে ফেললেন।</div>
<div class="v" id="v48"><span class="vn">48</span> তিনি তাদের গবাদি পশুর ওপরে শিলাবৃষ্টি এবং তাদের পশুপালের মধ্যে বজ্রপাত করলেন।</div>
<div class="v" id="v49"><span class="vn">49</span> তিনি তাদের বিরুদ্ধে নিজের রাগের প্রচণ্ডতা, ক্রোধ, কোপ ও বিপদ পাঠালেন দূতের মত যে বিপর্যয় বয়ে আনে।</div>
<div class="v" id="v50"><span class="vn">50</span> তিনি নিজের রাগের জন্য পথ করলেন, তিনি মৃত্যু থেকে তাদের রক্ষা করেননি; কিন্তু তাদেরকে মহামারীর হাতে দিলেন।</div>
<div class="v" id="v51"><span class="vn">51</span> তিনি আঘাত করলেন মিশরের সব প্রথম জন্মানো সন্তানকে, হামের তাঁবুগুলির মধ্যে তাদের শক্তির প্রথমজাতদেরকে মেরে ফেললেন</div>
<div class="v" id="v52"><span class="vn">52</span> তিনি নিজের লোকদেরকে মেষের মত চালালেন, পশুপালের মত মরুভূমির মধ্যে দিয়ে তাদের পরিচালনা করলেন।</div>
<div class="v" id="v53"><span class="vn">53</span> তিনি তাদেরকে নিরাপদে ও নির্ভীকভাবে নিয়ে আসলেন, কিন্তু সমুদ্র তাদের শত্রুদেরকে গ্রাস করল।</div>
<div class="v" id="v54"><span class="vn">54</span> এবং তিনি তাদেরকে তাঁর পবিত্র জায়গার সীমায় আনলেন, নিজের হাত দিয়ে অর্জিত এই পর্বতে।</div>
<div class="v" id="v55"><span class="vn">55</span> তিনি তাদের সামনে থেকে জাতিদেরকে তাড়িয়ে দিলেন এবং তাদের অধিকার স্থির করলেন; তিনি ইস্রায়েলের বংশদেরকে তাদের তাঁবুতে বাস করালেন।</div>
<div class="v" id="v56"><span class="vn">56</span> তবু তারা মহান ঈশ্বরের পরীক্ষা করল, তারা বিদ্রোহী হল এবং তার গুরুত্বপূর্ণ আদেশগুলি পালন করল না।</div>
<div class="v" id="v57"><span class="vn">57</span> তারা অবিশ্বস্ত হল এবং বিশ্বাসঘাতকতা করল তাদের পূর্বপুরুষদের মত; তারা ত্রুটিপূর্ণ ধনুকের মত অনির্ভরযোগ্য হল।</div>
<div class="v" id="v58"><span class="vn">58</span> কারণ তারা তাদের পৌত্তলিক মন্দিরের দ্বারা তাকে অসন্তুষ্ট করল এবং তাদের প্রতিমাদের দ্বারা তারা তাঁকে ঈর্ষান্বিত রাগে প্ররোচিত করল।</div>
<div class="v" id="v59"><span class="vn">59</span> যখন ঈশ্বর তা শুনলেন তিনি রেগে গেলেন, ইস্রায়েলকে সম্পূর্ণভাবে ত্যাগ করলেন।</div>
<div class="v" id="v60"><span class="vn">60</span> তিনি শীলোহের আশ্রয়স্থল ত্যাগ করলেন, সেই তাঁবু, যেখানে তিনি লোকদের মধ্যে ছিলেন।</div>
<div class="v" id="v61"><span class="vn">61</span> তিনি তাঁর শক্তির সিন্দুক বন্দী করার অনুমতি দিলেন এবং তার মহিমা শত্রুদের হাতে দিলেন।</div>
<div class="v" id="v62"><span class="vn">62</span> তিনি নিজের লোকদেরকে তরোয়ালের হস্তগত করলেন এবং তিনি তার অধিকারের প্রতি রেগে গেলেন।</div>
<div class="v" id="v63"><span class="vn">63</span> আগুন তাদের যুবকদেরকে গ্রাস করল, তাদের যুবতী মেয়েদের বিয়ের গান হল না।</div>
<div class="v" id="v64"><span class="vn">64</span> তাদের যাজকরা তরোয়ালের দ্বারা পড়ে গেল এবং তাদের বিধবারা কাঁদল না।</div>
<div class="v" id="v65"><span class="vn">65</span> তখন প্রভু জাগলেন যেমন একজন ঘুম থেকে জেগে ওঠে, একজন যোদ্ধার মত যে আঙ্গুর রসের কারণে চিত্কার করে।</div>
<div class="v" id="v66"><span class="vn">66</span> তিনি নিজের বিপক্ষদেরকে মেরে ফিরিয়ে দিলেন, তাদেরকে চিরকালীন লজ্জার পাত্র করলেন।</div>
<div class="v" id="v67"><span class="vn">67</span> আর তিনি যোষেফের তাঁবু প্রত্যাখ্যান করলেন এবং ইফ্রয়িমের বংশকে মনোনীত করলেন না;</div>
<div class="v" id="v68"><span class="vn">68</span> তিনি যিহূদার বংশকে ও সিয়োন পর্বতকে যা তিনি ভালবাসেন সেগুলিকে মনোনীত করলেন।</div>
<div class="v" id="v69"><span class="vn">69</span> তিনি নিজের পবিত্র জায়গা নির্মাণ করলেন, স্বর্গের মত, পৃথিবীর মত, যা তিনি চিরকালের জন্য স্থাপন করেছেন।</div>
<div class="v" id="v70"><span class="vn">70</span> তিনি নিজের দাস দায়ূদকে মনোনীত করলেন এবং তাকে মেষের খোয়াড় থেকে গ্রহণ করলেন;</div>
<div class="v" id="v71"><span class="vn">71</span> তিনি ভেড়াদের পিছন থেকে তাকে আনলেন। নিজের লোক যাকোবকে ও নিজের অধিকার ইস্রায়েলকে চরাতে দিলেন।</div>
<div class="v" id="v72"><span class="vn">72</span> দায়ূদ তার হৃদয়ের সততানুসারে তাদেরকে চরালেন এবং নিজের হাতের দক্ষতায় তাদেরকে পরিচালনা করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>