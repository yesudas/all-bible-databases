<html><head>
<meta http-equiv="Content-Type" content="text/html;charset=utf-8" />
<title>Ps 92 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 92);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_90.html">90</a> <a href="Ps_91.html">91</a> <b>92</b> <a href="Ps_93.html">93</a> <a href="Ps_94.html">94</a> ... <a href="Ps_150.html">150</a> </div><hr>
<h1>Ps 92</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান। বিশ্রামবারের জন্য গান।</b> <span class="br-p"><br><br></span>সদাপ্রভুুর ধন্যবাদ করা; হে পরাত্পর, তোমার নামের উদ্দেশ্যে গান করা ভালো বিষয়;</div>
<div class="v" id="v2"><span class="vn">2</span> ভোরেরবেলা তোমার চুক্তির বিশ্বস্ততা ঘোষণা করা ও প্রতি রাতে তোমার বিশস্ততা প্রচার করা উত্তম,</div>
<div class="v" id="v3"><span class="vn">3</span> দশ তার বিশিষ্ট বীণা বাজিয়ে, গম্ভীর বীণার ধ্বনির সঙ্গে।</div>
<div class="v" id="v4"><span class="vn">4</span> কারণ হে সদাপ্রভুু, তুমি আমার কাজের মাধ্যমে আমাকে আনন্দিত করেছ; আমি তোমার হাতে করা সমস্ত কাজের জয়ধ্বনি করব।</div>
<div class="v" id="v5"><span class="vn">5</span> সদাপ্রভুু, তোমার সমস্ত কাজ কত মহৎ। তোমার সঙ্কল্প সমস্ত অতি গভীর।</div>
<div class="v" id="v6"><span class="vn">6</span> নরপশু জানেনা, নির্বোধ তা বোঝেনা।</div>
<div class="v" id="v7"><span class="vn">7</span> দুষ্টরা যখন ঘাসের মতন অঙ্কুরিত হয়, অধর্মচারী সবাই যখন আনন্দিত হয়, তখন তাদের চির বিনাশের জন্য এই রকম হয়।</div>
<div class="v" id="v8"><span class="vn">8</span> কিন্তু সদাপ্রভুু, তুমি অনন্তকাল রাজত্বকারী।</div>
<div class="v" id="v9"><span class="vn">9</span> কারণ দেখ, তোমার শত্রুরা, হে সদাপ্রভুু, দেখ, তোমার শত্রুরা বিনষ্ট হবে; অধর্মচারীরা সকলে ছিন্ন ভিন্ন হবে।</div>
<div class="v" id="v10"><span class="vn">10</span> কিন্তু আমার শিং, বুনো ষাঁড়ের শিং-এর মত উঁচু করেছ; আমি নতুন তেলে অভিষিক্ত হয়েছি।</div>
<div class="v" id="v11"><span class="vn">11</span> আর আমার চোখ আমার শত্রুদের দশা দেখেছে; আমার কান আমার বিরোধী দূরাচারদের দশা শুনতে পেয়েছে।</div>
<div class="v" id="v12"><span class="vn">12</span> ধার্মিক লোক তালতরুর মত উৎফুল্ল হবে। সে লিবানোনের এরস গাছের মত বাড়বে।</div>
<div class="v" id="v13"><span class="vn">13</span> যারা সদাপ্রভুুর বাগানে রোপিত, তারা আমাদের ঈশ্বরের প্রাঙ্গণে বৃদ্ধি পাবে।</div>
<div class="v" id="v14"><span class="vn">14</span> তারা বৃদ্ধ বয়সেও ফল উৎপন্ন করবে, তারা সরস ও তেজস্বী হবে;</div>
<div class="v" id="v15"><span class="vn">15</span> তার মাধ্যমে প্রচারিত হবে যে, সদাপ্রভুু সরল; তিনি আমার শৈল এবং তাতে অন্যায় নাই।</div>
</div>
<!-- PARSED ABOVE; EDITING MAY BREAK PARSER -->
</body></html>