<html><head>
<meta http-equiv="Content-Type" content="text/html;charset=utf-8" />
<title>Ps 94 &ndash; গীতসংহিতা &ndash; বাংলা বাইবেল</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 94);">
<div id="navbar"><a href="../index.html">বাংলা বাইবেল</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_92.html">92</a> <a href="Ps_93.html">93</a> <b>94</b> <a href="Ps_95.html">95</a> <a href="Ps_96.html">96</a> ... <a href="Ps_150.html">150</a> </div><hr>
<h1>Ps 94</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে প্রতিফল দানকারী ঈশ্বর সদাপ্রভুু, হে প্রতিফল দানকারী ঈশ্বর দীপ্তিমান হও।</div>
<div class="v" id="v2"><span class="vn">2</span> ওঠ, হে পৃথিবীর বিচারকর্তা, অহঙ্কারীদেরকে অপকারের প্রতিফল দাও।</div>
<div class="v" id="v3"><span class="vn">3</span> দুষ্টরা কত কাল, হে সদাপ্রভুূ, দুষ্টরা কত কাল উল্লাস করবে?</div>
<div class="v" id="v4"><span class="vn">4</span> তারা বকবক করছে, সগর্বে কথা বলছে, অধর্মচারী সবাই অহঙ্কার করছে।</div>
<div class="v" id="v5"><span class="vn">5</span> হে সদাপ্রভুু, তোমার প্রজাদেরকেই তারা চূর্ণ করছে, তোমার অধিকারকে দুঃখ দিচ্ছে।</div>
<div class="v" id="v6"><span class="vn">6</span> তারা বিধবা ও প্রবাসীকে বধ করছে; পিতৃহীনদেরকে মেরে ফেলছে।</div>
<div class="v" id="v7"><span class="vn">7</span> তারা বলছে সদাপ্রভুু দেখবেন না, যাকোবের ঈশ্বর বিবেচনা করবেন না।</div>
<div class="v" id="v8"><span class="vn">8</span> হে লোকদের মধ্যবর্ত্তী নরপশুরা, বিবেচনা কর; হে নির্বোধেরা, কবে তোমাদের সুবুদ্ধি হবে?</div>
<div class="v" id="v9"><span class="vn">9</span> যিনি কান সৃষ্টি করেছেন, তিনি কি শুনবেন না? যিনি চোখ গঠন করেছেন, তিনি কি দেখবেন না?</div>
<div class="v" id="v10"><span class="vn">10</span> যিনি জাতিদের শিক্ষাদাতা, তিনি কি ভর্ত্সনা করবেন না? তিনিই তো মানুষকে জ্ঞান শিক্ষা দেন।</div>
<div class="v" id="v11"><span class="vn">11</span> সদাপ্রভুু, মানুষের কল্পনাগুলি জানেন, সেগুলো সবই ভ্রষ্ট।</div>
<div class="v" id="v12"><span class="vn">12</span> ধন্য সেই ব্যক্তি যাকে তুমি শাসন কর, হে সদাপ্রভুু যাকে তুমি আপন ব্যবস্থা থেকে শিক্ষা দাও,</div>
<div class="v" id="v13"><span class="vn">13</span> যেন তুমি তাকে বিপদের সময়ের থেকে বিশ্রাম দাও, দুষ্টের জন্য যতক্ষণ পর্যন্ত কুয়ো খোঁড়া না হয়।</div>
<div class="v" id="v14"><span class="vn">14</span> কারণ সদাপ্রভুু নিজের প্রজাদেরকে দূর করবেন না, নিজের অধিকার ছাড়বেন না।</div>
<div class="v" id="v15"><span class="vn">15</span> রাজ শাসন আবার ধার্মিকতার কাছে আসবে; সরলমনা সকলেই তার অনুগামী হবে।</div>
<div class="v" id="v16"><span class="vn">16</span> কে আমার পক্ষ হয়ে দূরাচারদের বিরুদ্ধে উঠবে? কে আমার পক্ষে দুষ্টদের বিরুদ্ধে দাড়াবে?</div>
<div class="v" id="v17"><span class="vn">17</span> সদাপ্রভুু যদি আমায় সাহায্য না করতেন, আমার প্রাণ তাড়াতাড়ি নিঃশব্দ জায়গায় বসবাস করত।</div>
<div class="v" id="v18"><span class="vn">18</span> যখন আমি বলতাম, আমার পা বিচলিত হল, তখন, হে সদাপ্রভুু, তোমার দয়া আমাকে সুস্থির রাখত।</div>
<div class="v" id="v19"><span class="vn">19</span> আমার মনের চিন্তা বাড়ার সময়ে, তোমার দেওয়া সান্ত্বনা আমার প্রাণকে আহ্লাদিত করে</div>
<div class="v" id="v20"><span class="vn">20</span> দুষ্টতার সিংহাসন কি তোমার সখা হতে পারে? যারা সংবিধানের মাধ্যমে অন্যায় তৈরী করে?</div>
<div class="v" id="v21"><span class="vn">21</span> তারা ধার্মিকের প্রাণের বিরুদ্ধে দলবদ্ধ হয়, নির্দোষের রক্তকে দোষী করে।</div>
<div class="v" id="v22"><span class="vn">22</span> কিন্তু সদাপ্রভুু আমার উচ্চ দূর্গ হয়েছেন, আমার ঈশ্বর আমার আশ্রয়-শৈল হয়েছেন।</div>
<div class="v" id="v23"><span class="vn">23</span> তিনি তাদের অধর্ম তাদেরই উপরে দিয়েছেন, তাদের দুষ্টতায় তাদের উচ্ছিন্ন করবেন; সদাপ্রভুু আমাদের ঈশ্বর, তাদেরকেই উচ্ছিন্ন করবেন।</div>
</div>
<!-- PARSED ABOVE; EDITING MAY BREAK PARSER -->
</body></html>