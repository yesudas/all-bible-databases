<html><head>
<meta http-equiv="Content-Type" content="text/html;charset=utf-8" />
<title>Eph 6 &ndash; ইফিষীয়দের প্রতি পৌলের পত্র। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 6);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইফিষীয়দের প্রতি পৌলের পত্র।</b> &ndash; <a href="Eph_1.html">1</a> ... <a href="Eph_4.html">4</a> <a href="Eph_5.html">5</a> <b>6</b> </div><hr>
<h1>Eph 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সন্তানেরা, তোমরা প্রভুতে পিতামাতার আজ্ঞাবহ হও, কেননা তাহা ন্যায্য।</div>
<div class="v" id="v2"><span class="vn">2</span> “তোমার পিতাকে ও তোমার মাতাকে সমাদর করিও,”—এ ত প্রতিজ্ঞাসহযুক্ত প্রথম আজ্ঞা—</div>
<div class="v" id="v3"><span class="vn">3</span> “যেন তোমার মঙ্গল হয়, এবং তুমি দেশে দীর্ঘায়ু হও।”<sup class="fnm"><a name="fnm1" href="#fn1">1</a></sup> আর পিতারা,</div>
<div class="v" id="v4"><span class="vn">4</span> <span class="br-p"><br><br></span>তোমরা আপন আপন সন্তানদিগকে ক্রুদ্ধ করিও না, বরং প্রভুর শাসনে ও চেতনা প্রদানে তাহাদিগকে মানুষ করিয়া তুল।</div>
<div class="v" id="v5"><span class="vn">5</span> <span class="br-p"><br><br></span>দাসেরা, তোমরা যেমন খ্রীষ্টের আজ্ঞাবহ, তেমনি ভয় ও কম্প সহকারে, তোমাদের অন্তঃকরণের সরলতায়, মাংস অনুযায়ী আপন আপন প্রভুদিগের আজ্ঞাবহ হও;</div>
<div class="v" id="v6"><span class="vn">6</span> মনুষ্যের তুষ্টিকরের ন্যায় চাক্ষুষ সেবা না করিয়া, বরং খ্রীষ্টের দাসের ন্যায় প্রাণের সহিত ঈশ্বরের ইচ্ছা পালন করিতেছ বলিয়া, মনুষ্যের সেবা নয়,</div>
<div class="v" id="v7"><span class="vn">7</span> বরং প্রভুরই সেবা করিতেছ বলিয়া, প্রণয় ভাবেই দাস্যকর্ম্ম কর;</div>
<div class="v" id="v8"><span class="vn">8</span> জানিও, কোন সৎকর্ম্ম করিলে প্রত্যেক ব্যক্তি, সে দাস হউক কি স্বাধীন হউক, প্রভু হইতে তাহার ফল পাইবে।</div>
<div class="v" id="v9"><span class="vn">9</span> <span class="br-p"><br><br></span>আর প্রভুগণ, তোমরা তাহাদের প্রতি তদ্রূপ ব্যবহার কর, ভর্ৎসনা ত্যাগ কর, জানিও, তাহাদের এবং তোমাদেরও প্রভু স্বর্গে আছেন, আর তিনি কাহারও মুখাপেক্ষা করেন না।</div>
<div class="v" id="v10"><h2>ধর্ম্ম-যুদ্ধের সজ্জা ও অস্ত্রশস্ত্র।</h2><span class="vn">10</span> <span class="br-p"><br><br></span>শেষ কথা এই, তোমরা প্রভুতে ও তাঁহার শক্তির পরাক্রমে বলবান্‌ হও।</div>
<div class="v" id="v11"><span class="vn">11</span> ঈশ্বরের সমগ্র যুদ্ধসজ্জা পরিধান কর, যেন দিয়াবলের নানাবিধ চাতুরীর সম্মুখে দাঁড়াইতে পার।</div>
<div class="v" id="v12"><span class="vn">12</span> কেননা রক্তমাংসের সহিত নয়, কিন্তু আধিপত্য সকলের সহিত, কর্ত্তৃত্ব সকলের সহিত, এই অন্ধকারের জগৎপতিদের সহিত, স্বর্গীয় স্থানে দুষ্টতার আত্মাগণের সহিত আমাদের মল্লযুদ্ধ হইতেছে।</div>
<div class="v" id="v13"><span class="vn">13</span> এই জন্য তোমরা ঈশ্বরের সমগ্র যুদ্ধসজ্জা গ্রহণ কর, যেন সেই কুদিনে প্রতিরোধ করিতে এবং সকলই সম্পন্ন করিয়া দাঁড়াইয়া থাকিতে পার।</div>
<div class="v" id="v14"><span class="vn">14</span> <span class="br-p"><br><br></span>অতএব সত্যের কটিবন্ধনীতে বদ্ধকটি হইয়া,</div>
<div class="v" id="v15"><span class="vn">15</span> ধার্ম্মিকতার বুকপাটা পরিয়া, এবং শান্তির সুসমাচারের সুসজ্জতার পাদুকা চরণে দিয়া দাঁড়াইয়া থাক;</div>
<div class="v" id="v16"><span class="vn">16</span> এই সকল ছাড়া বিশ্বাসের ঢালও গ্রহণ কর, যাহার দ্বারা তোমরা সেই পাপাত্মার সমস্ত অগ্নিবাণ নির্ব্বাণ করিতে পারিবে;</div>
<div class="v" id="v17"><span class="vn">17</span> এবং পরিত্রাণের শিরস্ত্রাণ<sup class="fnm"><a name="fnm2" href="#fn2">2</a></sup> ও আত্মার খড়্গ, অর্থাৎ ঈশ্বরের বাক্য গ্রহণ কর।</div>
<div class="v" id="v18"><span class="vn">18</span> সর্ব্ববিধ প্রার্থনা ও বিনতি সহকারে সর্ব্বসময়ে আত্মাতে প্রার্থনা কর, এবং ইহার নিমিত্ত সম্পূর্ণ অভিনিবেশ ও বিনতিসহ জাগিয়া থাক,</div>
<div class="v" id="v19"><span class="vn">19</span> সমস্ত পবিত্র লোকের জন্য এবং আমার পক্ষে বিনতি কর, যেন মুখ খুলিবার উপযুক্ত বক্তৃতা আমাকে দেওয়া যায়, যাহাতে আমি সাহস পূর্ব্বক সেই সুসমাচারের নিগূঢ়তত্ত্ব জ্ঞাত করিতে পারি,</div>
<div class="v" id="v20"><span class="vn">20</span> যাহার নিমিত্ত আমি শৃঙ্খলে বদ্ধ হইয়া রাজদূতের কর্ম্ম করিতেছি; যেমন কথা বলা আমার উচিত, তেমনি যেন সেই বিষয়ে সাহস দেখাইতে পারি।</div>
<div class="v" id="v21"><h2>উপসংহার।</h2><span class="vn">21</span> <span class="br-p"><br><br></span>আর আমার বিষয়, আমার কিরূপ চলিতেছে, তাহা যেন তোমরাও জানিতে পার, তন্নিমিত্ত প্রভুতে প্রিয় ভ্রাতা ও বিশ্বস্ত পরিচারক যে তুখিক, তিনি তোমাদিগকে সকলই জ্ঞাত করিবেন।</div>
<div class="v" id="v22"><span class="vn">22</span> আমি তাঁহাকে তোমাদের কাছে সেই জন্যই পাঠাইলাম, যেন তোমরা আমাদের সমস্ত সংবাদ জ্ঞাত হও, এবং তিনি যেন তোমাদের হৃদয়ে আশ্বাস দেন।</div>
<div class="v" id="v23"><span class="vn">23</span> পিতা ঈশ্বর এবং প্রভু যীশু খ্রীষ্ট হইতে শান্তি, এবং বিশ্বাসের সহিত প্রেম, ভ্রাতৃগণের প্রতি বর্ত্তুক।</div>
<div class="v" id="v24"><span class="vn">24</span> আমাদের প্রভু যীশু খ্রীষ্টকে যাহারা অক্ষয়ভাবে প্রেম করে, অনুগ্রহ সেই সকলের সহবর্ত্তী হউক।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 20:12'><!--endraw 1-->যাত্রা ২০:১২<!--raw 1 bo --></a><!--endraw 1-->।; <!--raw 1 bo --><a href='B:50 5:16'><!--endraw 1-->দ্বি বি ৫:১৬<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:290 11:5'><!--endraw 1-->যিশ ১১:৫<!--raw 1 bo --></a><!--endraw 1-->।; <!--raw 1 bo --><a href='B:290 52:7'><!--endraw 1-->৫২:৭<!--raw 1 bo --></a><!--endraw 1-->।; <!--raw 1 bo --><a href='B:290 59:17'><!--endraw 1-->৫৯:১৭<!--raw 1 bo --></a><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>