<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; ইব্রীয়দের প্রতি পত্র। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইব্রীয়দের প্রতি পত্র।</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু মোশি অপেক্ষা মহান্‌।</h2><span class="vn">1</span> <span class="br-p"><br><br></span>অতএব, হে পবিত্র ভ্রাতৃগণ, স্বর্গীয় আহ্বানের অংশিগণ, তোমরা আমাদের ধর্ম্ম-প্রতিজ্ঞার প্রেরিত ও মহাযাজকের প্রতি, যীশুর প্রতি, দৃষ্টি রাখ;</div>
<div class="v" id="v2"><span class="vn">2</span> মোশি যেমন তাঁহার সমস্ত গৃহের মধ্যে ছিলেন, তেমনি তিনিও আপন নিয়োগকর্ত্তার কাছে বিশ্বস্ত ছিলেন।<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> বস্তুতঃ গৃহের সংস্থাপক যে পরিমাণে গৃহ অপেক্ষা অধিক সমাদর পান, সেই পরিমাণে ইনি মোশি অপেক্ষা অধিক গৌরবের যোগ্যপাত্র বলিয়া গণিত হইয়াছেন।</div>
<div class="v" id="v4"><span class="vn">4</span> কেননা প্রত্যেক গৃহ কাহারও দ্বারা সংস্থাপিত হয়, কিন্তু যিনি সকলই সংস্থাপন করিয়াছেন, তিনি ঈশ্বর।</div>
<div class="v" id="v5"><span class="vn">5</span> আর মোশি তাঁহার সমস্ত গৃহের মধ্যে সেবকবৎ বিশ্বস্ত ছিলেন; যাহা যাহা পরে বক্তব্য ছিল, সেই সকলের বিষয় সাক্ষ্য দিবার নিমিত্তই ছিলেন;</div>
<div class="v" id="v6"><span class="vn">6</span> কিন্তু খ্রীষ্ট তাঁহার গৃহের উপরে পুত্রবৎ [বিশ্বস্ত]; আর যদি আমরা আমাদের সাহস ও আমাদের প্রত্যাশার শ্লাঘা শেষ পর্য্যন্ত দৃঢ়রূপে ধারণ করি, তবে তাঁহার গৃহ আমরাই।</div>
<div class="v" id="v7"><h2>বিশ্বাস দ্বারাই ঈশ্বরের বিশ্রামে প্রবেশ-লাভ হয়।</h2><span class="vn">7</span> <span class="br-p"><br><br></span>অতএব, পবিত্র আত্মা যেমন বলেন, <span class="br-p"><br><br></span><span class="br-ind"><br><span class="indent">&nbsp;</span></span>“অদ্য যদি তোমরা তাঁহার রব শ্রবণ কর, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তবে আপন আপন হৃদয় কঠিন করিও না, <br><span class="br-ind"><br><span class="indent">&nbsp;</span></span>যেমন সেই বিদ্রোহস্থানে, <br><span class="br-ind"><br><span class="indent">&nbsp;</span></span>প্রান্তরের মধ্যে সেই পরীক্ষার দিবসে ঘটিয়াছিল; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তথায় তোমাদের পিতৃপুরুষেরা বিচার করিয়া আমার পরীক্ষা লইল, <br><span class="br-ind"><br><span class="indent">&nbsp;</span></span>এবং চল্লিশ বৎসর কাল আমার কার্য্য দেখিল; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এই জন্য আমি এই জাতির প্রতি অসন্তুষ্ট হইলাম, <br><span class="br-ind"><br><span class="indent">&nbsp;</span></span>আর কহিলাম, ইহারা সর্ব্বদা হৃদয়ে ভ্রান্ত হয়; <br><span class="br-ind"><br><span class="indent">&nbsp;</span></span>আর তাহারা আমার পথ জ্ঞাত হইল না; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তখন আমি আপন ক্রোধে এই শপথ করিলাম, <br><span class="br-ind"><br><span class="indent">&nbsp;</span></span>ইহারা আমার বিশ্রামে প্রবেশ করিবে না।”<sup class="fnm"><a name="fnm2" href="#fn2">2</a></sup> <br></div>
<div class="v" id="v12"><span class="vn">12</span> <span class="br-p"><br><br></span>ভ্রাতৃগণ, দেখিও, পাছে অবিশ্বাসের এমন মন্দ হৃদয় তোমাদের কাহারও মধ্যে থাকে যে, তোমরা জীবন্ত ঈশ্বর হইতে সরিয়া পড়।</div>
<div class="v" id="v13"><span class="vn">13</span> বরং তোমরা দিন দিন পরস্পর চেতনা দেও, যাবৎ ‘অদ্য’ নামে আখ্যাত সময় থাকে, যেন তোমাদের মধ্যে কেহ পাপের প্রতারণায় কঠিনীভূত না হয়।</div>
<div class="v" id="v14"><span class="vn">14</span> কেননা আমরা খ্রীষ্টের সহভাগী হইয়াছি, যদি আদি হইতে আমাদের নিশ্চয়জ্ঞান শেষ পর্য্যন্ত দৃঢ় করিয়া ধারণ করি।</div>
<div class="v" id="v15"><span class="vn">15</span> <span class="br-p"><br><br></span>ফলতঃ উক্ত আছে, <span class="br-p"><br><br></span><span class="br-ind"><br><span class="indent">&nbsp;</span></span>“অদ্য যদি তোমরা তাঁহার রব শ্রবণ কর, <br><span class="br-ind"><br><span class="indent">&nbsp;</span></span>তবে আপন আপন হৃদয় কঠিন করিও না, <br><span class="br-ind"><br><span class="indent">&nbsp;</span></span>যেমন সেই বিদ্রোহস্থানে।” <br></div>
<div class="v" id="v16"><span class="vn">16</span> <span class="br-p"><br><br></span>বল দেখি, কাহারা শুনিয়া বিদ্রোহ করিয়াছিল? মোশি দ্বারা মিসর হইতে আনীত সমস্ত লোক কি নয়?</div>
<div class="v" id="v17"><span class="vn">17</span> কাহাদের প্রতিই বা তিনি চল্লিশ বৎসর অসন্তুষ্ট ছিলেন? তাহাদের প্রতি কি নয়, যাহারা পাপ করিয়াছিল, যাহাদের শব প্রান্তরে পতিত হইল?</div>
<div class="v" id="v18"><span class="vn">18</span> তিনি কাহাদের বিরুদ্ধেই বা এই শপথ করিয়াছিলেন যে, “ইহারা আমার বিশ্রামে প্রবেশ করিবে না,” অবাধ্যদের বিরুদ্ধে কি নয়?</div>
<div class="v" id="v19"><span class="vn">19</span> ইহাতে আমরা দেখিতে পাইতেছি যে, অবিশ্বাস প্রযুক্তই তাহারা প্রবেশ করিতে পারিল না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:40 12:7'><!--endraw 1-->গণনা ১২:৭<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:230 95:7-11'><!--endraw 1-->গীত ৯৫:৭-১১<!--raw 1 bo --></a><!--endraw 1-->।; <!--raw 1 bo --><a href='B:20 17:7'><!--endraw 1-->যাত্রা ১৭:৭<!--raw 1 bo --></a><!--endraw 1-->।; <!--raw 1 bo --><a href='B:40 14:23'><!--endraw 1-->গণনা ১৪:২৩<!--raw 1 bo --></a><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>