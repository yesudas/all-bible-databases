<html><head>
<meta http-equiv="Content-Type" content="text/html;charset=utf-8" />
<title>Heb 8 &ndash; ইব্রীয়দের প্রতি পত্র। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 8);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইব্রীয়দের প্রতি পত্র।</b> &ndash; <a href="Heb_1.html">1</a> ... <a href="Heb_6.html">6</a> <a href="Heb_7.html">7</a> <b>8</b> <a href="Heb_9.html">9</a> <a href="Heb_10.html">10</a> ... <a href="Heb_13.html">13</a> </div><hr>
<h1>Heb 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খ্রীষ্টীয় নূতন নিয়মের মহত্ত্ব।</h2><h2>নূতন নিয়ম পুরাতন হইতে উৎকৃষ্ট।</h2><span class="vn">1</span> <span class="br-p"><br><br></span>এই সমস্ত কথার সার এই, আমাদের এমন এক মহাযাজক আছেন, যিনি স্বর্গে, মহিমা-সিংহাসনের দক্ষিণে, উপবিষ্ট হইয়াছেন।</div>
<div class="v" id="v2"><span class="vn">2</span> তিনি পবিত্র স্থানের, এবং যে তাম্বু মনুষ্যকর্ত্তৃক নয়, কিন্তু প্রভুকর্ত্তৃক স্থাপিত হইয়াছে, সেই প্রকৃত তাম্বুর সেবক।</div>
<div class="v" id="v3"><span class="vn">3</span> <span class="br-p"><br><br></span>ফলতঃ প্রত্যেক মহাযাজক উপহার ও বলি উৎসর্গ করিতে নিযুক্ত হন, অতএব ইহাঁরও অবশ্য কিছু উৎসর্জ্জনীয় আছে।</div>
<div class="v" id="v4"><span class="vn">4</span> বস্তুতঃ ইনি যদি পৃথিবীতে থাকিতেন, তবে একেবারে যাজকই হইতেন না; কারণ যাহারা ব্যবস্থানুসারে উপহারাদি উৎসর্গ করে, এমন লোক আছে।</div>
<div class="v" id="v5"><span class="vn">5</span> তাহারা স্বর্গীয় বিষয়ের দৃষ্টান্ত ও ছায়া লইয়া আরাধনা করে, যেমন মোশি যখন তাম্বুর নির্ম্মাণ সম্পন্ন করিতে উদ্যত ছিলেন, তখন এই আদেশ পাইয়াছিলেন, [ঈশ্বর] কহেন, “দেখিও, পর্ব্বতে তোমাকে যে আদর্শ দেখান গেল, সেইরূপ সকলই করিও।”<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> কিন্তু এখন ইনি সেই পরিমাণে উৎকৃষ্টতর সেবকত্ব পাইয়াছেন, যে পরিমাণে তিনি এমন এক শ্রেষ্ঠ নিয়মের মধ্যস্থ হইয়াছেন, যাহা শ্রেষ্ঠ প্রতিজ্ঞাকলাপের উপরে স্থাপিত হইয়াছে।</div>
<div class="v" id="v7"><span class="vn">7</span> <span class="br-p"><br><br></span>কারণ ঐ প্রথম নিয়ম যদি নির্দ্দোষ হইত, তবে দ্বিতীয় এক নিয়মের অন্য স্থানের চেষ্টা করা যাইত না।</div>
<div class="v" id="v8"><span class="vn">8</span> পরন্তু তিনি লোকদিগকে দোষ দিয়া বলেন, <span class="br-p"><br><br></span><span class="br-ind"><br><span class="indent">&nbsp;</span></span>“প্রভু কহেন, দেখ, এমন সময় আসিতেছে, <br><span class="br-ind"><br><span class="indent">&nbsp;</span></span>যখন আমি ইস্রায়েল-কুলের সহিত ও যিহূদা-কুলের সহিত এক নূতন নিয়ম সম্পন্ন করিব, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই নিয়মানুসারে নয়, যাহা আমি সেই দিন তাহাদের পিতৃগণের সহিত করিয়াছিলাম, <br><span class="br-ind"><br><span class="indent">&nbsp;</span></span>যে দিন মিসর দেশ হইতে তাহাদিগকে বাহির করিয়া আনিবার জন্য তাহাদের হস্ত গ্রহণ করিয়াছিলাম; <br><span class="br-ind"><br><span class="indent">&nbsp;</span></span>কেননা তাহারা আমার নিয়মে স্থির রহিল না, <br><span class="br-ind"><br><span class="indent">&nbsp;</span></span>আর আমিও তাহাদের প্রতি অবহেলা করিলাম, ইহা প্রভু বলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু সেই কালের পর আমি ইস্রায়েল-কুলের সহিত এই নিয়ম স্থির করিব, ইহা প্রভু বলেন; <br><span class="br-ind"><br><span class="indent">&nbsp;</span></span>আমি তাহাদের চিত্তে আমার ব্যবস্থা দিব, <br><span class="br-ind"><br><span class="indent">&nbsp;</span></span>আর তাহাদের হৃদয়ে তাহা লিখিব, <br><span class="br-ind"><br><span class="indent">&nbsp;</span></span>এবং আমি তাহাদের ঈশ্বর হইব, ও তাহারা আমার প্রজা হইবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আর তাহারা প্রত্যেকে আপন আপন সহপ্রজাকে, <br><span class="br-ind"><br><span class="indent">&nbsp;</span></span>এবং প্রত্যেকে আপন আপন ভ্রাতাকে শিক্ষা দিবে না, বলিবে না, ‘তুমি প্রভুকে জ্ঞাত হও’; <br><span class="br-ind"><br><span class="indent">&nbsp;</span></span>কারণ তাহারা ক্ষুদ্র ও মহান্‌ সকলেই আমাকে জ্ঞাত হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা আমি তাহাদের অপরাধ সকল ক্ষমা করিব, <br><span class="br-ind"><br><span class="indent">&nbsp;</span></span>এবং তাহাদের পাপ সকল আর কখনও স্মরণে আনিব না।”<sup class="fnm"><a name="fnm2" href="#fn2">2</a></sup> <br></div>
<div class="v" id="v13"><span class="vn">13</span> <span class="br-p"><br><br></span>‘নূতন’ বলাতে তিনি প্রথমটী পুরাতন করিয়াছেন; কিন্তু যাহা পুরাতন ও জীর্ণ হইতেছে, তাহা অন্তর্হিত হইতে উদ্যত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:20 25:40'><!--endraw 1-->যাত্রা ২৫:৪০<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:300 31:31-34'><!--endraw 1-->যির ৩১:৩১-৩৪<!--raw 1 bo --></a><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>