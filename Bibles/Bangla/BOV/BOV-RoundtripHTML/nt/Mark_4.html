<html><head>
<meta http-equiv="Content-Type" content="text/html;charset=utf-8" />
<title>Mark 4 &ndash; মার্কলিথিত সুসমাচার। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 4);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>মার্কলিথিত সুসমাচার।</b> &ndash; <a href="Mark_1.html">1</a> <a href="Mark_2.html">2</a> <a href="Mark_3.html">3</a> <b>4</b> <a href="Mark_5.html">5</a> <a href="Mark_6.html">6</a> ... <a href="Mark_16.html">16</a> </div><hr>
<h1>Mark 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর কয়েকটী দৃষ্টান্ত।</h2><span class="vn">1</span> <span class="br-p"><br><br></span>পরে<sup class="fnm"><a name="fnm1" href="#fn1">1</a></sup> তিনি আবার সমুদ্রের তীরে উপদেশ দিতে লাগিলেন; তাহাতে তাঁহার নিকটে এত অধিক লোক একত্র হইল যে, তিনি একখানি নৌকায় উঠিয়া সমুদ্রে বসিলেন, এবং সমাগত লোক সকল সমুদ্রের তীরে স্থলে থাকিল।</div>
<div class="v" id="v2"><span class="vn">2</span> তখন তিনি দৃষ্টান্ত দ্বারা তাহাদিগকে অনেক উপদেশ দিতে লাগিলেন। উপদেশের মধ্যে তিনি তাহাদিগকে বলিলেন,</div>
<div class="v" id="v3"><span class="vn">3</span> <span class="br-p"><br><br></span>শুন; দেখ, বীজবাপক বীজ বপন করিতে গেল;</div>
<div class="v" id="v4"><span class="vn">4</span> বপনের সময়ে কতক বীজ পথের পার্শ্বে পড়িল, তাহাতে পক্ষীরা আসিয়া তাহা খাইয়া ফেলিল।</div>
<div class="v" id="v5"><span class="vn">5</span> আর কতক বীজ পাষাণময় স্থানে পড়িল, যেখানে অধিক মাটী পাইল না; তাহাতে অধিক মাটী না পাওয়াতে তাহা শীঘ্র অঙ্কুরিত হইয়া উঠিল,</div>
<div class="v" id="v6"><span class="vn">6</span> কিন্তু সূর্য্য উঠিলে পর পুড়িয়া গেল, এবং তাহার মূল না থাকাতে শুকাইয়া গেল।</div>
<div class="v" id="v7"><span class="vn">7</span> আর কতক বীজ কাঁটাবনের মধ্যে পড়িল, তাহাতে কাঁটাবন বাড়িয়া তাহা চাপিয়া রাখিল, তাহার ফল ধরিল না।</div>
<div class="v" id="v8"><span class="vn">8</span> আর কতক বীজ উত্তম ভূমিতে পড়িল, তাহা অঙ্কুরিত হইয়া ও বাড়িয়া উঠিয়া ফল দিল; কতক ত্রিশ গুণ, কতক ষাট গুণ, ও কতক শত গুণ ফল দিল।</div>
<div class="v" id="v9"><span class="vn">9</span> <span class="br-p"><br><br></span>পরে তিনি কহিলেন, যাহার শুনিবার কাণ থাকে, সে শুনুক।</div>
<div class="v" id="v10"><span class="vn">10</span> <span class="br-p"><br><br></span>যখন তিনি নির্জ্জনে ছিলেন, তাঁহার সঙ্গীরা সেই দ্বাদশ জনের সহিত তাঁহাকে দৃষ্টান্ত কয়টীর বিষয়ে জিজ্ঞাসা করিলেন।</div>
<div class="v" id="v11"><span class="vn">11</span> তিনি তাঁহাদিগকে কহিলেন, ঈশ্বরের রাজ্যের নিগূঢ় তত্ত্ব তোমাদিগকে দত্ত হইয়াছে; কিন্তু ঐ বাহিরের লোকদের নিকটে সকলই দৃষ্টান্ত দ্বারা বলা হইয়া থাকে;</div>
<div class="v" id="v12"><span class="vn">12</span> যেন <span class="br-p"><br><br></span><span class="br-ind"><br><span class="indent">&nbsp;</span></span>তাহারা দেখিয়া দেখে, <br><span class="br-ind"><br><span class="indent">&nbsp;</span></span>কিন্তু টের না পায়, <br><span class="br-ind"><br><span class="indent">&nbsp;</span></span>এবং শুনিয়া শুনে, <br><span class="br-ind"><br><span class="indent">&nbsp;</span></span>কিন্তু না বুঝে, <br><span class="br-ind"><br><span class="indent">&nbsp;</span></span>পাছে তাহারা ফিরিয়া আইসে, <br><span class="br-ind"><br><span class="indent">&nbsp;</span></span>ও তাহাদিগকে ক্ষমা করা যায়। <br></div>
<div class="v" id="v13"><span class="vn">13</span> <span class="br-p"><br><br></span>পরে তিনি তাহাদিগকে কহিলেন, এই দৃষ্টান্ত কি বুঝিতে পার না? তবে কেমন করিয়া সকল দৃষ্টান্ত বুঝিতে পারিবে?</div>
<div class="v" id="v14"><span class="vn">14</span> সেই বীজবাপক বাক্য-বীজ বুনে।</div>
<div class="v" id="v15"><span class="vn">15</span> পথের পার্শ্বে যাহারা, তাহারা এমন লোক যাহাদের মধ্যে বাক্য-বীজ বুন যায়; আর যখন তাহারা শুনে তৎক্ষণাৎ শয়তান আসিয়া, তাহাদের মধ্যে যাহা বপন করা হইয়াছিল, সেই বাক্য হরণ করিয়া লইয়া যায়।</div>
<div class="v" id="v16"><span class="vn">16</span> আর সেইরূপ যাহারা পাষাণময় ভূমিতে উপ্ত, তাহারা এমন লোক, যাহারা বাক্যটী শুনিয়া তৎক্ষণাৎ আহ্লাদপূর্ব্বক গ্রহণ করে;</div>
<div class="v" id="v17"><span class="vn">17</span> আর তাহাদের অন্তরে মূল নাই, কিন্তু তাহারা অল্প কালমাত্র স্থির থাকে, পরে সেই বাক্য হেতু ক্লেশ কিম্বা তাড়না ঘটিলে তৎক্ষণাৎ বিঘ্ন পায়।</div>
<div class="v" id="v18"><span class="vn">18</span> আর অন্য যাহারা কাঁটাবনের মধ্যে উপ্ত, তাহারা এমন লোক, যাহারা বাক্যটী শুনিয়াছে,</div>
<div class="v" id="v19"><span class="vn">19</span> কিন্তু সংসারের চিন্তা, ধনের মায়া ও অন্যান্য বিষয়ের অভিলাষ ভিতরে গিয়া ঐ বাক্য চাপিয়া রাখে, তাহাতে তাহা ফলহীন হয়।</div>
<div class="v" id="v20"><span class="vn">20</span> আর যাহারা উত্তম ভূমিতে উপ্ত, তাহারা এমন লোক, যাহারা সেই বাক্য শুনিয়া গ্রাহ্য করে, এবং কেহ ত্রিশ গুণ, কেহ ষাট গুণ, ও কেহ শত গুণ, ফল দেয়।</div>
<div class="v" id="v21"><span class="vn">21</span> <span class="br-p"><br><br></span>তিনি তাহাদিগকে আরও কহিলেন, কাঠার নীচে কিম্বা খাটের নীচে রাখিবার জন্য কেহ কি প্রদীপ আনে? না দীপাধারের উপরে রাখিবার জন্য?</div>
<div class="v" id="v22"><span class="vn">22</span> কেননা এমন গুপ্ত কিছুই নাই, যাহা প্রকাশিত হইবে না; এমন লুক্কায়িত কিছুই নাই, যাহা প্রকাশ পাইবে না।</div>
<div class="v" id="v23"><span class="vn">23</span> যাহার শুনিবার কাণ থাকে, সে শুনুক।</div>
<div class="v" id="v24"><span class="vn">24</span> <span class="br-p"><br><br></span>আর তিনি তাহাদিগকে কহিলেন, তোমরা দেখিও, কি শুন; তোমরা যে পরিমাণে পরিমাণ কর, সেই পরিমাণে তোমাদের নিমিত্ত পরিমাপ করা যাইবে; এবং তোমাদিগকে আরও দেওয়া যাইবে।</div>
<div class="v" id="v25"><span class="vn">25</span> কারণ যাহার আছে, তাহাকে আরও দেওয়া যাইবে; আর যাহার নাই, তাহার যাহা আছে, তাহাও তাহার নিকট হইতে লওয়া যাইবে।</div>
<div class="v" id="v26"><span class="vn">26</span> <span class="br-p"><br><br></span>তিনি আরও কহিলেন, ঈশ্বরের রাজ্য এইরূপ।</div>
<div class="v" id="v27"><span class="vn">27</span> কোন ব্যক্তি যেন ভূমিতে বীজ বুনে; পরে রাত দিন নিদ্রা যায় ও উঠে, ইতিমধ্যে ঐ বীজ অঙ্কুরিত হইয়া বাড়িয়া উঠে, কিরূপে, তাহা সে জানে না।</div>
<div class="v" id="v28"><span class="vn">28</span> ভূমি আপনা আপনি ফল উৎপন্ন করে; প্রথমে অঙ্কুর, পরে শীষ, তাহার পর শীষের মধ্যে পূর্ণ শস্য।</div>
<div class="v" id="v29"><span class="vn">29</span> কিন্তু ফল পাকিলে সে তৎক্ষণাৎ কাস্তে লাগায়, কেননা শস্য কাটিবার সময় উপস্থিত।</div>
<div class="v" id="v30"><span class="vn">30</span> <span class="br-p"><br><br></span>আর তিনি কহিলেন, আমরা কিসের সহিত ঈশ্বরের রাজ্যের তুলনা করিব? কোন্‌ দৃষ্টান্ত দ্বারাই বা তাহা ব্যক্ত করিব?</div>
<div class="v" id="v31"><span class="vn">31</span> তাহা একটী সরিষা-দানার তুল্য; সেই বীজ ভূমিতে বুনিবার সময়ে ভূমির সকল বীজের মধ্যে অতি ক্ষুদ্র বটে,</div>
<div class="v" id="v32"><span class="vn">32</span> কিন্তু বুনা হইলে তাহা অঙ্কুরিত হইয়া সকল শাক হইতে বড় হইয়া উঠে, এবং বড় বড় ডাল ফেলে; তাহাতে আকাশের পক্ষিগণ তাহার ছায়ার নীচে বাস করিতে পারে।</div>
<div class="v" id="v33"><span class="vn">33</span> <span class="br-p"><br><br></span>এই প্রকার অনেকগুলি দৃষ্টান্ত দ্বারা তিনি তাহাদের শুনিবার ক্ষমতা অনুসারে তাহাদের কাছে বাক্য প্রচার করিতেন;</div>
<div class="v" id="v34"><span class="vn">34</span> আর দৃষ্টান্ত ব্যতিরেকে তাহাদিগকে কিছুই বলিতেন না; পরে বিরলে আপন শিষ্যদিগকে সমস্ত বুঝাইয়া দিতেন।</div>
<div class="v" id="v35"><h2>যীশুর কতকগুলি অলৌকিক কার্য্য।</h2><h2>যীশু ঝড় থামান, ও এক জন ভূতগ্রস্তকে সুস্থ করেন।</h2><span class="vn">35</span> <span class="br-p"><br><br></span>সেই দিন<sup class="fnm"><a name="fnm2" href="#fn2">2</a></sup> সন্ধ্যা হইলে তিনি তাঁহাদিগকে বলিলেন, চল, আমরা ওপারে যাই।</div>
<div class="v" id="v36"><span class="vn">36</span> তখন তাঁহারা লোকদিগকে বিদায় করিয়া, তিনি নৌকাখানিতে যেমন ছিলেন, তেমনি তাঁহাকে সঙ্গে লইয়া গেলেন; এবং আরও নৌকা তাঁহার সঙ্গে ছিল।</div>
<div class="v" id="v37"><span class="vn">37</span> পরে ভারী ঝড় উঠিল, এবং তরঙ্গমালা নৌকায় এমনি আঘাত করিল যে, নৌকা জলে পূর্ণ হইতে লাগিল।</div>
<div class="v" id="v38"><span class="vn">38</span> তখন তিনি নৌকার পশ্চাদ্‌ভাগে বালিশে মাথা দিয়া নিদ্রিত ছিলেন; আর তাঁহারা তাঁহাকে জাগাইয়া কহিলেন, হে গুরু, আপনার কি চিন্তা হইতেছে না যে, আমরা মারা পড়িলাম?</div>
<div class="v" id="v39"><span class="vn">39</span> <span class="br-p"><br><br></span>তখন তিনি জাগিয়া উঠিয়া বাতাসকে ধমক্‌ দিলেন, ও সমুদ্রকে বলিলেন, নীরব হও, স্থির হও; তাহাতে বাতাস থামিল, এবং মহাশান্তি হইল।</div>
<div class="v" id="v40"><span class="vn">40</span> পরে তিনি তাঁহাদিগকে কহিলেন, তোমরা এরূপ ভীরু হও কেন? এ কেমন, তোমাদের বিশ্বাস নাই?</div>
<div class="v" id="v41"><span class="vn">41</span> <span class="br-p"><br><br></span>তাহাতে তাঁহারা অতিশয় ভীত হইয়া পরস্পর কহিতে লাগিলেন, ইনি তবে কে যে, বায়ু এবং সমুদ্রও ইহাঁর আজ্ঞা মানে?</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><a href='B:470 13:1-23'><!--endraw 1-->মথি ১৩:১-২৩<!--raw 1 bo --></a><!--endraw 1-->।; <!--raw 1 bo --><a href='B:490 8:4-15'><!--endraw 1-->লূক ৮:৪-১৫<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:470 8:23-24'><!--endraw 1-->মথি ৮:২৩-২৪<!--raw 1 bo --></a><!--endraw 1-->।; <!--raw 1 bo --><a href='B:490 8:22-39'><!--endraw 1-->লূক ৮:২২-৩৯<!--raw 1 bo --></a><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>