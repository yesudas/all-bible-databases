<html><head>
<meta http-equiv="Content-Type" content="text/html;charset=utf-8" />
<title>Matt 5 &ndash; মথিলিখিত সুসমাচার। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 5);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>মথিলিখিত সুসমাচার।</b> &ndash; <a href="Matt_1.html">1</a> ... <a href="Matt_3.html">3</a> <a href="Matt_4.html">4</a> <b>5</b> <a href="Matt_6.html">6</a> <a href="Matt_7.html">7</a> ... <a href="Matt_28.html">28</a> </div><hr>
<h1>Matt 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু যীশুর পর্ব্বতে দত্ত উপদেশ।</h2><span class="vn">1</span> <span class="br-p"><br><br></span><sup class="fnm"><a name="fnm1" href="#fn1">1</a></sup> &lt;vn&gt;[1]&lt;/vn&gt; তিনি বিস্তর লোক দেখিয়া পর্ব্বতে উঠিলেন; আর তিনি বসিলে পর তাঁহার শিষ্যেরা তাঁহার নিকটে আসিলেন।</div>
<div class="v" id="v2"><h2>স্বর্গ-রাজ্যের প্রজা নির্ণয়।</h2><span class="vn">2</span> <span class="br-p"><br><br></span>তখন তিনি মুখ খুলিয়া তাঁহাদিগকে এই উপদেশ দিতে লাগিলেন—</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ধন্য যাহারা আত্মাতে দীনহীন, <br><span class="br-ind"><br><span class="indent">&nbsp;</span></span>কারণ স্বর্গ-রাজ্য তাহাদেরই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য যাহারা শোক করে, <br><span class="br-ind"><br><span class="indent">&nbsp;</span></span>কারণ তাহারা সান্ত্বনা পাইবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধন্য যাহারা মৃদুশীল, <br><span class="br-ind"><br><span class="indent">&nbsp;</span></span>কারণ তাহারা দেশের অধিকারী হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধন্য যাহারা ধার্ম্মিকতার জন্য ক্ষুধিত ও তৃষিত, <br><span class="br-ind"><br><span class="indent">&nbsp;</span></span>কারণ তাহারা পরিতৃপ্ত হইবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ধন্য যাহারা দয়াশীল, <br><span class="br-ind"><br><span class="indent">&nbsp;</span></span>কারণ তাহারা দয়া পাইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধন্য যাহারা নির্ম্মলান্তঃকরণ, <br><span class="br-ind"><br><span class="indent">&nbsp;</span></span>কারণ তাহারা ঈশ্বরের দর্শন পাইবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ধন্য যাহারা মিলন করিয়া দেয়, <br><span class="br-ind"><br><span class="indent">&nbsp;</span></span>কারণ তাহারা ঈশ্বরের পুত্র বলিয়া আখ্যাত হইবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধন্য যাহারা ধার্ম্মিকতার জন্য তাড়িত হইয়াছে, <br><span class="br-ind"><br><span class="indent">&nbsp;</span></span>কারণ স্বর্গ-রাজ্য তাহাদেরই। <br></div>
<div class="v" id="v11"><span class="vn">11</span> <span class="br-p"><br><br></span>ধন্য তোমরা, যখন লোকে আমার জন্য তোমাদিগকে নিন্দা ও তাড়না করে, এবং মিথ্যা করিয়া তোমাদের বিরুদ্ধে সর্ব্বপ্রকার মন্দ কথা বলে।</div>
<div class="v" id="v12"><span class="vn">12</span> আনন্দ করিও, উল্লাসিত হইও, কেননা স্বর্গে তোমাদের পুরস্কার প্রচুর; কারণ তোমাদের পূর্ব্বে যে ভাববাদিগণ ছিলেন, তাঁহাদিগকে তাহারা সেই মত তাড়না করিত।</div>
<div class="v" id="v13"><span class="vn">13</span> <span class="br-p"><br><br></span>তোমরা পৃথিবীর লবণ, কিন্তু লবণের স্বাদ যদি যায়, তবে তাহা কি প্রকারে লবণের গুণবিশিষ্ট করা যাইবে? তাহা আর কোন কার্য্যে লাগে না, কেবল বাহিরে ফেলিয়া দিবার ও লোকের পদতলে দলিত হইবার যোগ্য হয়।</div>
<div class="v" id="v14"><span class="vn">14</span> <span class="br-p"><br><br></span>তোমরা জগতের দীপ্তি; পর্ব্বতের উপরে স্থিত নগর গুপ্ত থাকিতে পারে না।</div>
<div class="v" id="v15"><span class="vn">15</span> আর লোকে প্রদীপ জ্বালিয়া কাঠার নীচে রাখে না, কিন্তু দীপাধারের উপরেই রাখে, তাহাতে তাহা গৃহস্থিত সকল লোককে আলো দেয়।</div>
<div class="v" id="v16"><span class="vn">16</span> তদ্রূপ তোমাদের দীপ্তি মনুষ্যদের সাক্ষাতে উজ্জ্বল হউক, যেন তাহারা তোমাদের সৎক্রিয়া দেখিয়া তোমাদের স্বর্গস্থ পিতার গৌরব করে।</div>
<div class="v" id="v17"><h2>স্বর্গ-রাজ্যের ব্যবস্থার উৎকর্ষ।</h2><span class="vn">17</span> <span class="br-p"><br><br></span>মনে করিও না যে, আমি ব্যবস্থা কি ভাববাদিগ্রন্থ লোপ করিতে আসিয়াছি; আমি লোপ করিতে আসি নাই, কিন্তু পূর্ণ করিতে আসিয়াছি।</div>
<div class="v" id="v18"><span class="vn">18</span> কেননা আমি তোমাদিগকে সত্য কহিতেছি, যে পর্য্যন্ত আকাশ ও পৃথিবী লুপ্ত না হইবে, সে পর্য্যন্ত ব্যবস্থার এক মাত্রা কি এক বিন্দুও লুপ্ত হইবে না, সমস্তই সফল হইবে।</div>
<div class="v" id="v19"><span class="vn">19</span> অতএব যে কেহ এই সকল ক্ষুদ্রতম আজ্ঞার মধ্যে কোন একটী আজ্ঞা লঙ্ঘন করে, ও লোকদিগকে সেইরূপ শিক্ষা দেয়, তাহাকে স্বর্গরাজ্যে অতি ক্ষুদ্র বলা যাইবে; কিন্তু যে কেহ সে সকল পালন করে ও শিক্ষা দেয়, তাহাকে স্বর্গ-রাজ্যে মহান্‌ বলা যাইবে।</div>
<div class="v" id="v20"><span class="vn">20</span> কেননা আমি তোমাদিগকে কহিতেছি, অধ্যাপক ও ফরীশীদের অপেক্ষা তোমাদের ধার্ম্মিকতা যদি অধিক না হয়, তবে তোমরা কোন মতে স্বর্গ-রাজ্যে প্রবেশ করিতে পাইবে না।</div>
<div class="v" id="v21"><span class="vn">21</span> <span class="br-p"><br><br></span>তোমরা শুনিয়াছ, পূর্ব্বকালীয় লোকদের নিকটে উক্ত হইয়াছিল, “তুমি নরহত্যা করিও না,”<sup class="fnm"><a name="fnm2" href="#fn2">2</a></sup> আর ‘যে নরহত্যা করে, সে বিচারের দায়ে পড়িবে’।</div>
<div class="v" id="v22"><span class="vn">22</span> কিন্তু আমি তোমাদিগকে কহিতেছি, যে কেহ<sup class="fnm"><a name="fnm3" href="#fn3">3</a></sup> আপন ভ্রাতার প্রতি ক্রোধ করে, সে বিচারের দায়ে পড়িবে; আর যে কেহ আপন ভ্রাতাকে বলে, ‘রে নির্ব্বোধ,’ সে মহাসভার দায়ে পড়িবে। আর যে কেহ বলে, ‘রে মূঢ়,’ সে অগ্নিময় নরকের দায়ে পড়িবে।</div>
<div class="v" id="v23"><span class="vn">23</span> অতএব তুমি যখন যজ্ঞবেদির নিকটে আপন নৈবেদ্য উৎসর্গ করিতেছ, তখন সেই স্থানে যদি মনে পড়ে যে, তোমার বিরুদ্ধে তোমার ভ্রাতার কোন কথা আছে,</div>
<div class="v" id="v24"><span class="vn">24</span> তবে সেই স্থানে বেদির সম্মুখে তোমার নৈবেদ্য রাখ, আর চলিয়া যাও, প্রথমে তোমার ভ্রাতার সহিত সম্মিলিত হও, পরে আসিয়া তোমার নৈবেদ্য উৎসর্গ করিও।</div>
<div class="v" id="v25"><span class="vn">25</span> <span class="br-p"><br><br></span>তুমি যখন বিপক্ষের সঙ্গে পথে থাক, তখন তাহার সহিত শীঘ্র মিলন করিও, পাছে বিপক্ষ তোমাকে বিচারকর্ত্তার হস্তে সমর্পণ করে, ও বিচারকর্ত্তা তোমাকে পেয়াদার হস্তে সমর্পণ করে, আর তুমি কারাগারে নিক্ষিপ্ত হও।</div>
<div class="v" id="v26"><span class="vn">26</span> আমি তোমাকে সত্য কহিতেছি, যাবৎ শেষ কড়িটা পর্য্যন্ত পরিশোধ না করিবে, তাবৎ তুমি কোন মতে সেখান হইতে বাহিরে আসিতে পাইবে না।</div>
<div class="v" id="v27"><span class="vn">27</span> <span class="br-p"><br><br></span>তোমরা শুনিয়াছ, উক্ত হইয়াছিল,</div>
<div class="v" id="v28"><span class="vn">28</span> “তুমি ব্যভিচার করিও না”।<sup class="fnm"><a name="fnm4" href="#fn4">4</a></sup> কিন্তু আমি তোমাদিগকে বলিতেছি, যে কেহ কোন স্ত্রীলোকের প্রতি কামভাবে দৃষ্টিপাত করে, সে তখনই মনে মনে তাহার সহিত ব্যভিচার করিল।</div>
<div class="v" id="v29"><span class="vn">29</span> আর তোমার দক্ষিণ চক্ষু যদি তোমার বিঘ্ন জন্মায়, তবে তাহা উপড়াইয়া দূরে ফেলিয়া দেও; কেননা তোমার সমস্ত শরীর নরকে নিক্ষিপ্ত হওয়া অপেক্ষা বরং এক অঙ্গের নাশ হওয়া তোমার পক্ষে ভাল।</div>
<div class="v" id="v30"><span class="vn">30</span> আর তোমার দক্ষিণ হস্ত যদি তোমার বিঘ্ন জন্মায়, তবে তাহা কাটিয়া দূরে ফেলিয়া দেও; কেননা তোমার সমস্ত শরীর নরকে যাওয়া অপেক্ষা বরং এক অঙ্গের নাশ হওয়া তোমার পক্ষে ভাল।</div>
<div class="v" id="v31"><span class="vn">31</span> <span class="br-p"><br><br></span>আর উক্ত হইয়াছিল, “যে কেহ আপন স্ত্রীকে পরিত্যাগ করে, সে তাহাকে ত্যাগপত্র দিউক”<sup class="fnm"><a name="fnm5" href="#fn5">5</a></sup>।</div>
<div class="v" id="v32"><span class="vn">32</span> কিন্তু আমি তোমাদিগকে বলিতেছি, যে কেহ ব্যভিচার ভিন্ন অন্য কারণে আপন স্ত্রীকে পরিত্যাগ করে, সে তাহাকে ব্যভিচারিণী করে; এবং যে ব্যক্তি সেই পরিত্যক্তা স্ত্রীকে বিবাহ করে, সে ব্যভিচার করে।</div>
<div class="v" id="v33"><span class="vn">33</span> <span class="br-p"><br><br></span>আবার তোমরা শুনিয়াছ, পূর্ব্বকালীয় লোকদের নিকটে উক্ত হইয়াছিল, ‘তুমি মিথ্যা দিব্য করিও না, কিন্তু প্রভুর উদ্দেশে তোমার দিব্য সকল পালন করিও।’</div>
<div class="v" id="v34"><span class="vn">34</span> কিন্তু আমি তোমাদিগকে বলিতেছি, কোন দিব্যই করিও না; স্বর্গের দিব্য করিও না, কেননা তাহা ঈশ্বরের সিংহাসন; এবং পৃথিবীর দিব্য করিও না, কেননা তাহা তাঁহার পাদপীঠ;</div>
<div class="v" id="v35"><span class="vn">35</span> আর যিরূশালেমের দিব্য করিও না, কেননা তাহা মহান্‌ রাজার নগরী।</div>
<div class="v" id="v36"><span class="vn">36</span> আর তোমার মাথার দিব্য করিও না, কেননা একগাছি চুল সাদা কি কাল করিবার সাধ্য তোমার নাই।</div>
<div class="v" id="v37"><span class="vn">37</span> কিন্তু তোমাদের কথা হাঁ, হাঁ, না, না, হউক; ইহার অতিরিক্ত যাহা, তাহা মন্দ হইতে<sup class="fnm"><a name="fnm6" href="#fn6">6</a></sup> জন্মে।</div>
<div class="v" id="v38"><span class="vn">38</span> <span class="br-p"><br><br></span>তোমরা শুনিয়াছ, উক্ত হইয়াছিল, “চক্ষুর পরিশোধে চক্ষু ও দন্তের পরিশোধে দন্ত”।<sup class="fnm"><a name="fnm7" href="#fn7">7</a></sup></div>
<div class="v" id="v39"><span class="vn">39</span> কিন্তু আমি তোমাদিগকে বলিতেছি, তোমরা দুষ্টের প্রতিরোধ করিও না; বরং যে কেহ তোমার দক্ষিণ গালে চড় মারে, অন্য গাল তাহার দিকে ফিরাইয়া দেও।</div>
<div class="v" id="v40"><span class="vn">40</span> আর যে তোমার সহিত বিচার-স্থানে বিবাদ করিয়া তোমার আঙ্‌রাখা লইতে চায়, তাহাকে চোগাও লইতে দেও।</div>
<div class="v" id="v41"><span class="vn">41</span> আর যে কেহ এক ক্রোশ যাইতে তোমাকে পীড়াপীড়ি করে, তাহার সঙ্গে দুই ক্রোশ যাও।</div>
<div class="v" id="v42"><span class="vn">42</span> যে তোমার কাছে যাচ্ঞা করে, তাহাকে দেও; এবং যে তোমার নিকটে ধার চায়, তাহা হইতে বিমুখ হইও না।</div>
<div class="v" id="v43"><span class="vn">43</span> <span class="br-p"><br><br></span>তোমরা শুনিয়াছ, উক্ত হইয়াছিল, “তোমার প্রতিবাসীকে প্রেম করিবে,”<sup class="fnm"><a name="fnm8" href="#fn8">8</a></sup> এবং ‘তোমার শত্রুকে দ্বেষ করিবে’।</div>
<div class="v" id="v44"><span class="vn">44</span> কিন্তু আমি তোমাদিগকে বলিতেছি, তোমরা আপন আপন শত্রুদিগকে প্রেম করিও, এবং যাহারা তোমাদিগকে তাড়না করে, তাহাদের জন্য প্রার্থনা করিও;</div>
<div class="v" id="v45"><span class="vn">45</span> যেন তোমরা আপনাদের স্বর্গস্থ পিতার সন্তান হও, কারণ তিনি ভাল মন্দ লোকদের উপরে আপনার সূর্য্য উদিত করেন, এবং ধার্ম্মিক অধার্ম্মিকগণের উপরে জল বর্ষান।</div>
<div class="v" id="v46"><span class="vn">46</span> কেননা যাহারা তোমাদিগকে প্রেম করে, তাহাদিগকেই প্রেম করিলে তোমাদের কি পুরস্কার হইবে? করগ্রাহীরাও কি সেই মত করে না?</div>
<div class="v" id="v47"><span class="vn">47</span> আর তোমরা যদি কেবল আপন আপন ভ্রাতৃগণকে মঙ্গলবাদ কর, তবে অধিক কি কর্ম্ম কর? পরজাতীয়েরাও কি সেইরূপ করে না?</div>
<div class="v" id="v48"><span class="vn">48</span> অতএব তোমাদের স্বর্গীয় পিতা যেমন সিদ্ধ, তোমরাও তেমনি সিদ্ধ হও।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> <!--raw 1 bo --><em><!--endraw 1--><!--raw 1 bo --><a href='B:490 6:20-49'><!--endraw 1-->লূক ৬:২০-৪৯<!--raw 1 bo --></a><!--endraw 1--><!--raw 1 bo --></em><!--endraw 1-->।</div>
<div class="fn"><sup class="fnt"><a name="fn2" href="#fnm2">2</a></sup> <!--raw 1 bo --><a href='B:20 20:13'><!--endraw 1-->যাত্রা ২০:১৩<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn3" href="#fnm3">3</a></sup> (বা) যে কেহ অকারণে।</div>
<div class="fn"><sup class="fnt"><a name="fn4" href="#fnm4">4</a></sup> <!--raw 1 bo --><a href='B:20 20:14'><!--endraw 1-->যাত্রা ২০:১৪<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn5" href="#fnm5">5</a></sup> <!--raw 1 bo --><a href='B:50 24:1'><!--endraw 1-->দ্বি বি ২৪:১<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn6" href="#fnm6">6</a></sup> (বা) সেই পাপাত্মা হইতে।</div>
<div class="fn"><sup class="fnt"><a name="fn7" href="#fnm7">7</a></sup> <!--raw 1 bo --><a href='B:20 21:24'><!--endraw 1-->যাত্রা ২১:২৪<!--raw 1 bo --></a><!--endraw 1-->।</div>
<div class="fn"><sup class="fnt"><a name="fn8" href="#fnm8">8</a></sup> <!--raw 1 bo --><a href='B:30 19:18'><!--endraw 1-->লেবীয় ১৯:১৮<!--raw 1 bo --></a><!--endraw 1-->।</div>
</div>
<!-- PARSED ABOVE; EDITING MAY BREAK PARSER -->
</body></html>