<html><head>
<meta http-equiv="Content-Type" content="text/html;charset=utf-8" />
<title>Matt 6 &ndash; মথিলিখিত সুসমাচার। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 6);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>মথিলিখিত সুসমাচার।</b> &ndash; <a href="Matt_1.html">1</a> ... <a href="Matt_4.html">4</a> <a href="Matt_5.html">5</a> <b>6</b> <a href="Matt_7.html">7</a> <a href="Matt_8.html">8</a> ... <a href="Matt_28.html">28</a> </div><hr>
<h1>Matt 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দান ও প্রার্থনাদি ধর্ম্মকর্ম্মের কথা।</h2><span class="vn">1</span> <span class="br-p"><br><br></span>সাবধান, লোককে দেখাইবার জন্য তাহাদের সাক্ষাতে তোমাদের ধর্ম্মকর্ম্ম করিও না, করিলে তোমাদের স্বর্গস্থ পিতার নিকটে তোমাদের পুরস্কার নাই।</div>
<div class="v" id="v2"><span class="vn">2</span> <span class="br-p"><br><br></span>অতএব তুমি যখন দান কর, তখন তোমার সম্মুখে তূরী বাজাইও না, যেমন কপটীরা লোকের কাছে গৌরব পাইবার জন্য সমাজ-গৃহে ও পথে করিয়া থাকে; আমি তোমাদিগকে সত্য বলিতেছি, তাহারা আপনাদের পুরস্কার পাইয়াছে।</div>
<div class="v" id="v3"><span class="vn">3</span> কিন্তু তুমি যখন দান কর, তখন তোমার দক্ষিণ হস্ত কি করিতেছে, তাহা তোমার বাম হস্তকে জানিতে দিও না।</div>
<div class="v" id="v4"><span class="vn">4</span> এইরূপে তোমার দান যেন গোপনে হয়; তাহাতে তোমার পিতা, যিনি গোপনে দেখেন, তিনি তোমাকে ফল দিবেন।</div>
<div class="v" id="v5"><span class="vn">5</span> <span class="br-p"><br><br></span>আর তোমরা যখন প্রার্থনা কর, তখন কপটীদের ন্যায় হইও না; কারণ তাহারা সমাজ-গৃহে ও পথের কোণে দাঁড়াইয়া লোক-দেখান প্রার্থনা করিতে ভাল বাসে; আমি তোমাদিগকে সত্য বলিতেছি, তাহারা আপনাদের পুরস্কার পাইয়াছে।</div>
<div class="v" id="v6"><span class="vn">6</span> কিন্তু তুমি যখন প্রার্থনা কর, তখন তোমার অন্তরাগারে প্রবেশ করিও, আর দ্বার রুদ্ধ করিয়া তোমার পিতা, যিনি গোপনে বর্ত্তমান, তাঁহার নিকটে প্রার্থনা করিও; তাহাতে তোমার পিতা, যিনি গোপনে দেখেন, তিনি তোমাকে ফল দিবেন।</div>
<div class="v" id="v7"><span class="vn">7</span> <span class="br-p"><br><br></span>আর প্রার্থনাকালে তোমরা অনর্থক পুনরুক্তি করিও না, যেমন জাতিগণ করিয়া থাকে; কেননা তাহারা মনে করে, বাক্যবাহুল্যে তাহাদের প্রার্থনার উত্তর পাইবে।</div>
<div class="v" id="v8"><span class="vn">8</span> অতএব তোমরা তাহাদের মত হইও না, কেননা তোমাদের কি কি প্রয়োজন, তাহা যাচ্ঞা করিবার পূর্ব্বে তোমাদের পিতা জানেন।</div>
<div class="v" id="v9"><span class="vn">9</span> অতএব তোমরা এই মত প্রার্থনা করিও; <span class="br-p"><br><br></span><span class="br-ind"><br><span class="indent">&nbsp;</span></span>হে আমাদের স্বর্গস্থ পিতঃ <br><span class="br-ind"><br><span class="indent">&nbsp;</span></span>তোমার নাম পবিত্র বলিয়া মান্য হউক, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার রাজ্য আইসুক, <br><span class="br-ind"><br><span class="indent">&nbsp;</span></span>তোমার ইচ্ছা সিদ্ধ হউক, <br><span class="br-ind"><br><span class="indent">&nbsp;</span></span>যেমন স্বর্গে তেমনি পৃথিবীতেও হউক; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাদের প্রয়োজনীয়<sup class="fnm"><a name="fnm1" href="#fn1">1</a></sup> খাদ্য আজ আমাদিগকে দেও; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আর আমাদের অপরাধ<sup class="fnm"><a name="fnm2" href="#fn2">2</a></sup> সকল ক্ষমা কর, <br><span class="br-ind"><br><span class="indent">&nbsp;</span></span>যেমন আমরাও আপন আপন অপরাধীদিগকে<sup class="fnm"><a name="fnm3" href="#fn3">3</a></sup> ক্ষমা করিয়াছি; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আর আমাদিগকে পরীক্ষাতে আনিও না, কিন্তু মন্দ হইতে<sup class="fnm"><a name="fnm4" href="#fn4">4</a></sup> রক্ষা কর।<sup class="fnm"><a name="fnm5" href="#fn5">5</a></sup> <br></div>
<div class="v" id="v14"><span class="vn">14</span> <span class="br-p"><br><br></span>কারণ তোমরা যদি লোকের অপরাধ ক্ষমা কর, তবে তোমাদের স্বর্গীয় পিতা তোমাদিগকেও ক্ষমা করিবেন।</div>
<div class="v" id="v15"><span class="vn">15</span> কিন্তু তোমরা যদি লোকদিগকে ক্ষমা না কর, তবে তোমাদের পিতা তোমাদেরও অপরাধ ক্ষমা করিবেন না।</div>
<div class="v" id="v16"><span class="vn">16</span> <span class="br-p"><br><br></span>আর তোমরা যখন উপবাস কর, তখন কপটীদের ন্যায় বিষণ্ণ-বদন হইও না; কেননা তাহারা লোককে উপবাস দেখাইবার নিমিত্ত আপনাদের মুখ মলিন করে; আমি তোমাদিগকে সত্য বলিতেছি, তাহারা আপনাদের পুরস্কার পাইয়াছে।</div>
<div class="v" id="v17"><span class="vn">17</span> কিন্তু তুমি যখন উপবাস কর, তখন মাথায় তৈল মাখিও, এবং মুখ ধুইও;</div>
<div class="v" id="v18"><span class="vn">18</span> যেন লোকে তোমার উপবাস না দেখিতে পায়, কিন্তু তোমার পিতা, যিনি গোপনে বর্ত্তমান, তিনিই দেখিতে পান; তাহাতে তোমার পিতা, যিনি গোপনে দেখেন, তিনি তোমাকে ফল দিবেন।</div>
<div class="v" id="v19"><h2>স্বর্গে ধনসঞ্চয় করিবার কথা।</h2><span class="vn">19</span> <span class="br-p"><br><br></span>তোমরা পৃথিবীতে আপনাদের জন্য ধন সঞ্চয় করিও না; এখানে ত কীটে ও মর্চ্চ্যায় ক্ষয় করে, এবং এখানে চোরে সিঁধ কাটিয়া চুরি করে।</div>
<div class="v" id="v20"><span class="vn">20</span> কিন্তু স্বর্গে আপনাদের জন্য ধন সঞ্চয় কর; সেখানে কীটে ও মর্চ্চ্যায় ক্ষয় করে না, সেখানে চোরেও সিঁধ কাটিয়া চুরি করে না।</div>
<div class="v" id="v21"><span class="vn">21</span> কারণ যেখানে তোমার ধন, সেইখানে তোমার মনও থাকিবে।</div>
<div class="v" id="v22"><span class="vn">22</span> <span class="br-p"><br><br></span>চক্ষুই শরীরের প্রদীপ; অতএব তোমার চক্ষু যদি সরল হয়, তবে তোমার সমস্ত শরীর দীপ্তিময় হইবে।</div>
<div class="v" id="v23"><span class="vn">23</span> কিন্তু তোমার চক্ষু যদি মন্দ হয়, তবে তোমার সমস্ত শরীর অন্ধকারময় হইবে। অতএব তোমার আন্তরিক দীপ্তি যদি অন্ধকার হয়, সেই অন্ধকার কত বড়!</div>
<div class="v" id="v24"><span class="vn">24</span> <span class="br-p"><br><br></span>কেহই দুই কর্ত্তার দাসত্ব করিতে পারে না; কেননা সে হয় ত এক জনকে দ্বেষ করিবে, আর এক জনকে প্রেম করিবে, নয় ত এক জনের প্রতি অনুরক্ত হইবে, আর এক জনকে তুচ্ছ করিবে; তোমরা ঈশ্বর এবং ধন উভয়ের দাসত্ব করিতে পার না।</div>
<div class="v" id="v25"><h2>ঈশ্বরে বিশ্বাস রাখিবার কথা।</h2><span class="vn">25</span> <span class="br-p"><br><br></span>এই জন্য আমি তোমাদিগকে বলিতেছি, ‘কি ভোজন করিব, কি পান করিব’ বলিয়া প্রাণের বিষয়ে, কিম্বা ‘কি পরিব’ বলিয়া শরীরের বিষয়ে ভাবিত হইও না; ভক্ষ্য হইতে প্রাণ ও বস্ত্র হইতে শরীর কি বড় বিষয় নয়?</div>
<div class="v" id="v26"><span class="vn">26</span> আকাশের পক্ষীদের প্রতি দৃষ্টিপাত কর; তাহারা বুনেও না, কাটেও না, গোলাঘরে সঞ্চয়ও করে না, তথাপি তোমাদের স্বর্গীয় পিতা তাহাদিগকে আহার দিয়া থাকেন; তোমরা কি তাহাদের হইতে অধিক শ্রেষ্ঠ নও?</div>
<div class="v" id="v27"><span class="vn">27</span> আর তোমাদের মধ্যে কে ভাবিত হইয়া আপন বয়স এক হস্তমাত্র বৃদ্ধি করিতে পারে?</div>
<div class="v" id="v28"><span class="vn">28</span> <span class="br-p"><br><br></span>আর বস্ত্রের নিমিত্ত কেন ভাবিত হও? ক্ষেত্রের কানুড় পুষ্পের বিষয়ে বিবেচনা কর, সেগুলি কেমন বাড়ে; সে সকল শ্রম করে না, সূতাও কাটে না;</div>
<div class="v" id="v29"><span class="vn">29</span> তথাপি আমি তোমাদিগকে বলিতেছি, শলোমনও আপনার সমস্ত প্রতাপে ইহার একটীর ন্যায় সুসজ্জিত ছিলেন না।</div>
<div class="v" id="v30"><span class="vn">30</span> ভাল, ক্ষেত্রের যে তৃণ আজ আছে ও কাল চুলায় ফেলিয়া দেওয়া যাইবে, তাহা যদি ঈশ্বর এরূপ বিভূষিত করেন, তবে হে অল্পবিশ্বাসীরা, তোমাদিগকে কি আরও অধিক নিশ্চয় বিভূষিত করিবেন না?</div>
<div class="v" id="v31"><span class="vn">31</span> <span class="br-p"><br><br></span>অতএব ইহা বলিয়া ভাবিত হইও না যে,</div>
<div class="v" id="v32"><span class="vn">32</span> ‘কি ভোজন করিব?’ বা ‘কি পান করিব?’ বা ‘কি পরিব?’ কেননা পরজাতীয়েরাই এই সকল বিষয় চেষ্টা করিয়া থাকে; তোমাদের স্বর্গীয় পিতা ত জানেন যে, এই সকল দ্রব্যে তোমাদের প্রয়োজন আছে।</div>
<div class="v" id="v33"><span class="vn">33</span> কিন্তু তোমরা প্রথমে তাঁহার রাজ্য ও তাঁহার ধার্ম্মিকতার বিষয়ে চেষ্টা কর, তাহা হইলে ঐ সকল দ্রব্যও তোমাদিগকে দেওয়া হইবে।</div>
<div class="v" id="v34"><span class="vn">34</span> অতএব কল্যকার নিমিত্ত ভাবিত হইও না, কেননা কল্য আপনার বিষয় আপনি ভাবিত হইবে; দিনের কষ্ট দিনের জন্যই যথেষ্ট।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) আজকার। (বা) আগামী দিনের।</div>
<div class="fn"><sup class="fnt"><a name="fn2" href="#fnm2">2</a></sup> (মূলভাষায়) ঋণ, ঋণীদিগকে।</div>
<div class="fn"><sup class="fnt"><a name="fn3" href="#fnm3">3</a></sup> (মূলভাষায়) ঋণ, ঋণীদিগকে।</div>
<div class="fn"><sup class="fnt"><a name="fn4" href="#fnm4">4</a></sup> (বা) সেই পাপাত্মা হইতে।</div>
<div class="fn"><sup class="fnt"><a name="fn5" href="#fnm5">5</a></sup> (কোন কোন প্রাচীন অনুলিপিতে ও প্রাচীন অনুবাদে ইহার পরে লেখা আছে) কারণ রাজ্য, পরাক্রম ও মহিমা যুগে যুগে তোমার। আমেন্‌।</div>
</div>
<!-- PARSED ABOVE; EDITING MAY BREAK PARSER -->
</body></html>