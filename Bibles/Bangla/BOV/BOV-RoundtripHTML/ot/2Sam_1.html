<html><head>
<meta http-equiv="Content-Type" content="text/html;charset=utf-8" />
<title>2Sam 1 &ndash; শমূয়েলের দ্বিতীয় পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 1);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>শমূয়েলের দ্বিতীয় পুস্তক।</b> &ndash; <b>1</b> <a href="2Sam_2.html">2</a> <a href="2Sam_3.html">3</a> ... <a href="2Sam_24.html">24</a> </div><hr>
<h1>2Sam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শৌল ও যোনাথনের জন্য দায়ূদের বিলাপ-গাথা।</h2><span class="vn">1</span> <span class="br-p"><br><br></span>শৌলের মৃত্যুর পরে এই ঘটনা হইল; দায়ূদ অমালেকীয়দিগকে বধ করিয়া ফিরিয়া আসিলেন;</div>
<div class="v" id="v2"><span class="vn">2</span> আর দায়ূদ সিক্লগে দুই দিবস থাকিলেন; পরে তৃতীয় দিবসে, দেখ, শৌলের শিবির হইতে একটী লোক আসিল, তাহার কাপড় ছেঁড়া ও মাথায় মাটী ছিল, দায়ূদের নিকটে আসিয়া সে ভূমিতে পড়িয়া প্রণিপাত করিল।</div>
<div class="v" id="v3"><span class="vn">3</span> দায়ূদ তাহাকে জিজ্ঞাসা করিলেন, তুমি কোথা হইতে আসিয়াছ? সে কহিল, আমি ইস্রায়েলের শিবির হইতে পলাইয়া আসিয়াছি?</div>
<div class="v" id="v4"><span class="vn">4</span> <span class="br-p"><br><br></span>দায়ূদ জিজ্ঞাসা করিলেন, সমাচার কি? আমাকে বল দেখি। সে উত্তর করিল, লোকেরা যুদ্ধ হইতে পলায়ন করিয়াছে; আবার লোকদের মধ্যেও অনেকে পতিত হইয়াছে, মারা পড়িয়াছে, এবং শৌল ও তাঁহার পুত্র যোনাথনও মারা পড়িয়াছেন।</div>
<div class="v" id="v5"><span class="vn">5</span> <span class="br-p"><br><br></span>পরে দায়ূদ সেই সংবাদদাতা যুবককে জিজ্ঞাসা করিলেন, শৌল ও তাঁহার পুত্র যোনাথন যে মারা পড়িয়াছেন, ইহা তুমি কি প্রকারে জানিলে?</div>
<div class="v" id="v6"><span class="vn">6</span> <span class="br-p"><br><br></span>তাহাতে সেই সংবাদদাতা যুবক তাঁহাকে কহিল, আমি ঘটনাক্রমে গিল্‌বোয় পর্ব্বতে উপস্থিত হইয়াছিলাম, আর দেখ, শৌল বড়শার উপরে নির্ভর দিয়াছিলেন, এবং দেখ, রথ, ও অশ্বারোহিগণ চাপাচাপি করিয়া তাঁহার খুব কাছে আসিয়াছিল।</div>
<div class="v" id="v7"><span class="vn">7</span> ইতিমধ্যে তিনি পশ্চাতে মুখ ফিরাইয়া আমাকে দেখিয়া ডাকিলেন।</div>
<div class="v" id="v8"><span class="vn">8</span> আমি বলিলাম, এই যে আমি। তিনি আমাকে বলিলেন, তুমি কে? আমি কহিলাম, আমি এক জন অমালেকীয়।</div>
<div class="v" id="v9"><span class="vn">9</span> তিনি আমাকে কহিলেন, বিনয় করি, আমার নিকটে দাঁড়াইয়া আমাকে বধ কর, কেননা আমার মাথা ঘূরিতেছে, আর এখনও প্রাণ আমাতে সম্পূর্ণ রহিয়াছে।</div>
<div class="v" id="v10"><span class="vn">10</span> তাহাতে আমি নিকটে দাঁড়াইয়া তাঁহাকে বধ করিলাম; কেননা পতনের পরে তিনি যে জীবিত থাকিবেন না, ইহা নিশ্চয় বুঝিলাম; আর তাঁহার মস্তকে যে মুকুট ছিল, ও হস্তে যে বলয় ছিল, তাহা লইয়া এই স্থানে আমার প্রভুর নিকটে আসিয়াছি।</div>
<div class="v" id="v11"><span class="vn">11</span> <span class="br-p"><br><br></span>তখন দায়ূদ আপন বস্ত্র ধরিয়া ছিঁড়িলেন, এবং তাঁহার সঙ্গীরাও সকলে তদ্রূপ করিল, আর শৌল, তাঁহার পুত্র যোনাথন,</div>
<div class="v" id="v12"><span class="vn">12</span> সদাপ্রভুর প্রজাগণ ও ইস্রায়েলের কুল খড়্‌গে পতিত হওয়াতে তাঁহাদের বিষয়ে তাঁহারা শোক ও বিলাপ এবং সন্ধ্যা পর্য্যন্ত উপবাস করিলেন।</div>
<div class="v" id="v13"><span class="vn">13</span> <span class="br-p"><br><br></span>পরে দায়ূদ ঐ সংবাদদাতা যুবককে কহিলেন, তুমি কোথাকার লোক? সে কহিল, আমি এক জন প্রবাসীর পুত্র, অমালেকীয়।</div>
<div class="v" id="v14"><span class="vn">14</span> <span class="br-p"><br><br></span>দায়ূদ তাহাকে কহিলেন, সদাপ্রভুর অভিষিক্ত ব্যক্তিকে সংহার করণার্থে আপন হস্ত বিস্তার করিতে তুমি কেন ভীত হইলে না?</div>
<div class="v" id="v15"><span class="vn">15</span> পরে দায়ূদ যুবকদের এক জনকে ডাকিয়া আজ্ঞা করিলেন, তুমি নিকটে গিয়া ইহাকে আক্রমণ কর। তাহাতে সে তাহাকে আঘাত করিলে সে মরিল।</div>
<div class="v" id="v16"><span class="vn">16</span> আর দায়ূদ তাহাকে কহিলেন, তোমার রক্তপাতের অপরাধ তোমার মস্তকে বর্ত্তুক; কেননা তোমারই মুখ তোমার বিরুদ্ধে সাক্ষ্য দিয়াছে, তুমিই বলিয়াছ, আমিই সদাপ্রভুর অভিষিক্ত ব্যক্তিকে বধ করিয়াছি।</div>
<div class="v" id="v17"><span class="vn">17</span> <span class="br-p"><br><br></span>পরে দায়ূদ শৌলের ও তাঁহার পুত্র যোনাথনের বিষয়ে এই বিলাপ-গাথায় বিলাপ করিলেন;</div>
<div class="v" id="v18"><span class="vn">18</span> এবং যিহূদার সন্তানদিগকে এই ধনুর্গীত শিখাইতে আজ্ঞা দিলেন; দেখ, তাহা যাশের গ্রন্থে লিখিত আছে।</div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>হে ইস্রায়েল, তোমার উচ্চস্থলীতে তব তেজ নিহত হইল! <br><span class="br-ind"><br><span class="indent">&nbsp;</span></span>হায়! বীরগণ নিপতিত হইলেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>গাতে সংবাদ দিও না, <br><span class="br-ind"><br><span class="indent">&nbsp;</span></span>অস্কিলোনের পথে প্রকাশ করিও না; <br><span class="br-ind"><br><span class="indent">&nbsp;</span></span>পাছে পলেষ্টীয়দের কন্যাগণ আনন্দ করে, <br><span class="br-ind"><br><span class="indent">&nbsp;</span></span>পাছে অচ্ছিন্নত্বক্‌দের কন্যাগণ উল্লাস করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে গিল্‌বোয়ের পর্ব্বতমালা, <br><span class="br-ind"><br><span class="indent">&nbsp;</span></span>তোমাদের উপরে শিশির কি বৃষ্টি না পড়ুক, উপহারের ক্ষেত্র না থাকুক; <br><span class="br-ind"><br><span class="indent">&nbsp;</span></span>কেননা তথায় বীরদের ঢাল অশুদ্ধ হইল, <br><span class="br-ind"><br><span class="indent">&nbsp;</span></span>শৌলের ঢাল তৈলে অভিষিক্ত হইল না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>নিহতগণের রক্ত ও বীরদের মেদ না পাইলে <br><span class="br-ind"><br><span class="indent">&nbsp;</span></span>যোনাথনের ধনুক পরাঙ্মুখ হইত না, <br><span class="br-ind"><br><span class="indent">&nbsp;</span></span>শৌলের খড়্‌গও অমনি ফিরিয়া আসিত না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>শৌল ও যোনাথন জীবনকালে প্রিয় ও মনোহর ছিলেন, <br><span class="br-ind"><br><span class="indent">&nbsp;</span></span>তাঁহারা মরণেও বিচ্ছিন্ন হইলেন না; <br><span class="br-ind"><br><span class="indent">&nbsp;</span></span>তাঁহারা ঈগল অপেক্ষা বেগবান ছিলেন, সিংহ অপেক্ষা বলবান ছিলেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ইস্রায়েল-কন্যাগণ! শৌলের জন্য রোদন কর, <br><span class="br-ind"><br><span class="indent">&nbsp;</span></span>তিনি কৃমিজ বর্ণের রমণীয় পরিচ্ছদে তোমাদিগকে ভূষিত করিতেন, <br><span class="br-ind"><br><span class="indent">&nbsp;</span></span>তোমাদের পরিচ্ছদের উপরে স্বর্ণালঙ্কার পরিধান করাইতেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হায়! সংগ্রামের মধ্যে বীরগণ পতিত হইলেন। <br><span class="br-ind"><br><span class="indent">&nbsp;</span></span>যোনাথন তব উচ্চস্থলিতে হত হইলেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হা, ভ্রাতা যোনাথন! তোমার জন্য আমি ব্যাকুল। <br><span class="br-ind"><br><span class="indent">&nbsp;</span></span>তুমি আমার কাছে অতিশয় মনোহর ছিলে; <br><span class="br-ind"><br><span class="indent">&nbsp;</span></span>তোমার ভালবাসা আমার পক্ষে চমৎকার ছিল, <br><span class="br-ind"><br><span class="indent">&nbsp;</span></span>রমণীগণের ভালবাসা অপেক্ষাও অধিক ছিল! <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>হায়! বীরগণ নিপতিত হইলেন, <br><span class="br-ind"><br><span class="indent">&nbsp;</span></span>যুদ্ধের অস্ত্র সকল বিনষ্ট হইল।<br></div>
</div>
<!-- PARSED ABOVE; EDITING MAY BREAK PARSER -->
</body></html>