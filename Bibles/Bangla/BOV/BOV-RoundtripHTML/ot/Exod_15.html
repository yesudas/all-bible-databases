<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; যাত্রাপুস্তক &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিজয়-সঙ্গীত।</h2><span class="vn">1</span> <span class="br-p"><br><br></span>তখন মোশি ও ইস্রায়েল-সন্তানেরা সদাপ্রভুর উদ্দেশে এই গীত গান করিলেন; তাঁহারা বলিলেন, <span class="br-p"><br><br></span><span class="br-ind"><br><span class="indent">&nbsp;</span></span>আমি সদাপ্রভুর উদ্দেশে গান করিব; <br><span class="br-ind"><br><span class="indent">&nbsp;</span></span>কেননা তিনি মহিমান্বিত হইলেন, <br><span class="br-ind"><br><span class="indent">&nbsp;</span></span>তিনি অশ্ব ও তদারোহীকে সমুদ্রে নিক্ষেপ করিলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু আমার বল ও গান, <br><span class="br-ind"><br><span class="indent">&nbsp;</span></span>তিনি আমার পরিত্রাণ হইলেন; <br><span class="br-ind"><br><span class="indent">&nbsp;</span></span>এই আমার ঈশ্বর, আমি তাঁহার প্রশংসা করিব; <br><span class="br-ind"><br><span class="indent">&nbsp;</span></span>আমার পৈতৃক ঈশ্বর, আমি তাঁহার প্রতিষ্ঠা করিব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু যুদ্ধবীর; <br><span class="br-ind"><br><span class="indent">&nbsp;</span></span>সদাপ্রভু তাঁহার নাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি ফরৌণের রথসমূহ ও সৈন্যদলকে সমুদ্রে নিক্ষেপ করিলেন; <br><span class="br-ind"><br><span class="indent">&nbsp;</span></span>তাঁহার মনোনীত সেনানিগণ সূফসাগরে নিমগ্ন হইল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জলরাশি তাহাদিগকে আচ্ছাদন করিল; <br><span class="br-ind"><br><span class="indent">&nbsp;</span></span>তাহারা অগাধ জলে প্রস্তরবৎ তলাইয়া গেল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে সদাপ্রভু, তোমার দক্ষিণ হস্ত বলে গৌরবান্বিত; <br><span class="br-ind"><br><span class="indent">&nbsp;</span></span>হে সদাপ্রভু, তোমার দক্ষিণ হস্ত শত্রু চূর্ণকারী। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি নিজ মহিমার মহত্ত্বে, যাহারা তোমার বিরুদ্ধে উঠে, তাহাদিগকে নিপাত করিয়া থাক; <br><span class="br-ind"><br><span class="indent">&nbsp;</span></span>তোমার প্রেরিত কোপাগ্নি নাড়ার ন্যায় তাহাদিগকে ভক্ষণ করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার নাসিকার নিশ্বাসে জল রাশীকৃত হইল; <br><span class="br-ind"><br><span class="indent">&nbsp;</span></span>স্রোত সকল স্তূপের ন্যায় দণ্ডায়মান হইল; <br><span class="br-ind"><br><span class="indent">&nbsp;</span></span>সমুদ্র-গর্ভে জলরাশি ঘনীভূত হইল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শত্রু বলিয়াছিল, আমি পশ্চাৎ ধাবিত হইব, <br><span class="br-ind"><br><span class="indent">&nbsp;</span></span>উহাদের সঙ্গ ধরিব, লুট বিভাগ করিয়া লইব; <br><span class="br-ind"><br><span class="indent">&nbsp;</span></span>উহাদিগেতে আমার অভিলাষ পূর্ণ হইবে; <br><span class="br-ind"><br><span class="indent">&nbsp;</span></span>আমি খড়গ নিষ্কোষ করিব, আমার হস্ত উহাদিগকে বিনাশ করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি নিজ বায়ু দ্বারা ফুঁ দিলে, সমুদ্র তাহাদিগকে আচ্ছাদন করিল; <br><span class="br-ind"><br><span class="indent">&nbsp;</span></span>তাহারা প্রবল জলে সীসাবৎ তলাইয়া গেল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে সদাপ্রভু, দেবগণের মধ্যে কে তোমার তুল্য? <br><span class="br-ind"><br><span class="indent">&nbsp;</span></span>কে তোমার ন্যায় পবিত্রতায় আদরণীয়, <br><span class="br-ind"><br><span class="indent">&nbsp;</span></span>প্রশংসায় ভয়ার্হ, আশ্চর্য্য ক্রিয়াকারী? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি আপন দক্ষিণ হস্ত বিস্তার করিলে, <br><span class="br-ind"><br><span class="indent">&nbsp;</span></span>পৃথিবী উহাদিগকে গ্রাস করিল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি যে লোকদিগকে মুক্ত করিয়াছ, তাহাদিগকে নিজ দয়াতে চালাইতেছ, <br><span class="br-ind"><br><span class="indent">&nbsp;</span></span>তুমি নিজ পরাক্রমে তাহাদিগকে তোমার পবিত্র নিবাসে লইয়া যাইতেছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জাতি সকল ইহা শুনিল, কম্পান্বিত হইল, <br><span class="br-ind"><br><span class="indent">&nbsp;</span></span>পলেষ্টিয়া-বাসিগণ ব্যথাগ্রস্ত হইয়া পড়িল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তখন ইদোমের দলপতিগণ বিহ্বল হইল; <br><span class="br-ind"><br><span class="indent">&nbsp;</span></span>মোয়াবের মেড়ারা কম্পগ্রস্ত হইল; কনান-নিবাসী সকলে গলিয়া গেল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ত্রাস ও আশঙ্কা তাহাদের উপরে পড়িতেছে; <br><span class="br-ind"><br><span class="indent">&nbsp;</span></span>তোমার বাহুবলে তাহারা প্রস্তরবৎ স্তব্ধ হইয়া আছে; <br><span class="br-ind"><br><span class="indent">&nbsp;</span></span>যাবৎ, হে সদাপ্রভু, তোমার প্রজাগণ উত্তীর্ণ না হয়, <br><span class="br-ind"><br><span class="indent">&nbsp;</span></span>যাবৎ তোমার ক্রীত প্রজাগণ উত্তীর্ণ না হয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি তাহাদিগকে লইয়া যাইবে, আপন অধিকার-পর্ব্বতে রোপন করিবে; <br><span class="br-ind"><br><span class="indent">&nbsp;</span></span>হে সদাপ্রভু, তথায় তুমি আপন নিবাসার্থ স্থান প্রস্তুত করিয়াছ; <br><span class="br-ind"><br><span class="indent">&nbsp;</span></span>হে প্রভু তথায় তোমার হস্ত ধর্ম্মধাম স্থাপন করিয়াছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভু যুগে যুগে অনন্তকাল রাজত্ব করিবেন। <br></div>
<div class="v" id="v19"><span class="vn">19</span> <span class="br-p"><br><br></span>কেননা ফরৌণের অশ্বগণ তাঁহার রথ সকল ও অশ্বারোহিগণসহ সমুদ্রের মধ্যে প্রবেশ করিল, আর সদাপ্রভু সমুদ্রের জল তাহাদের উপরে ফিরাইয়া আনিলেন; কিন্তু ইস্রায়েল-সন্তানেরা শুষ্ক পথে সমুদ্রের মধ্য দিয়া গমন করিল।</div>
<div class="v" id="v20"><span class="vn">20</span> <span class="br-p"><br><br></span>পরে হারোণের ভগিনী মরিয়ম ভাববাদিনী হস্তে মৃদঙ্গ লইলেন, এবং তাঁহার পশ্চাৎ পশ্চাৎ অন্য স্ত্রীলোকেরা সকলে মৃদঙ্গ লইয়া নৃত্য করিতে করিতে বাহির হইল।</div>
<div class="v" id="v21"><span class="vn">21</span> তখন মরিয়ম লোকদের কাছে এই ধুয়া গাইলেন,—তোমরা সদাপ্রভুর উদ্দেশে গান কর; কেননা তিনি মহামহিমান্বিত হইলেন, তিনি অশ্ব ও তদারোহীকে সমুদ্রে নিক্ষেপ করিলেন।</div>
<div class="v" id="v22"><h2>ঈশ্বর প্রান্তরে খাদ্য ও পেয় যোগান।</h2><span class="vn">22</span> <span class="br-p"><br><br></span>আর মোশি ইস্রায়েলকে সূফসাগর হইতে অগ্রে চালাইলেন, তাহাতে তাহারা শূর প্রান্তরে গমন করিল; আর তিন দিন প্রান্তরে যাইতে যাইতে জল পাইল না।</div>
<div class="v" id="v23"><span class="vn">23</span> পরে তাহারা মারাতে উপস্থিত হইল, কিন্তু মারার জল পান করিতে পারিল না, কারণ সেই জল তিক্ত; এই জন্য তাহার নাম মারা [তিক্ততা] রাখা হইল।</div>
<div class="v" id="v24"><span class="vn">24</span> তখন লোকেরা মোশির বিরুদ্ধে বচসা করিয়া কহিল, আমরা কি পান করিব?</div>
<div class="v" id="v25"><span class="vn">25</span> তাহাতে তিনি সদাপ্রভুর উদ্দেশে ক্রন্দন করিলেন, আর সদাপ্রভু তাঁহাকে একটা গাছ দেখাইলেন; তিনি তাহা লইয়া জলে নিক্ষেপ করিলে জল মিষ্ট হইল। সেই স্থানে সদাপ্রভু ইস্রায়েলের নিমিত্ত বিধি ও শাসন নিরূপণ করিলেন, এবং তাহার পরীক্ষা লইলেন, আর কহিলেন,</div>
<div class="v" id="v26"><span class="vn">26</span> তুমি যদি আপন ঈশ্বর সদাপ্রভুর রবে মনোযোগ কর, তাঁহার দৃষ্টিতে যাহা ন্যায্য তাহাই কর, তাঁহার আজ্ঞাতে কর্ণ দেও, ও তাঁহার বিধি সকল পালন কর, তবে আমি মিস্রীয়দিগকে যে সকল রোগে আক্রান্ত করিলাম, সেই সকলেতে তোমাকে আক্রমণ করিতে দিব না; কেননা আমি সদাপ্রভু তোমার আরোগ্যকারী।</div>
<div class="v" id="v27"><span class="vn">27</span> <span class="br-p"><br><br></span>পরে তাহারা এলীমে উপস্থিত হইল। সেই স্থানে জলের বারোটী উনুই ও সত্তরটী খর্জ্জুরবৃক্ষ ছিল; তাহারা সেই স্থানে জলের নিকটে শিবির স্থাপন করিল।</div>
</div>
<!-- PARSED ABOVE; EDITING MAY BREAK PARSER -->
</body></html>