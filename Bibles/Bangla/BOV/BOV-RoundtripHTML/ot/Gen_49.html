<html><head>
<meta http-equiv="Content-Type" content="text/html;charset=utf-8" />
<title>Gen 49 &ndash; আদিপুস্তক &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 49);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_47.html">47</a> <a href="Gen_48.html">48</a> <b>49</b> <a href="Gen_50.html">50</a> </div><hr>
<h1>Gen 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাকোব পুত্রগণকে আশীর্ব্বাদ করেন।</h2><span class="vn">1</span> <span class="br-p"><br><br></span>পরে যাকোব আপন পুত্রগণকে ডাকিয়া কহিলেন, তোমরা একত্র হও, উত্তর কালে তোমাদের প্রতি যাহা ঘটিবে, তাহা তোমাদিগকে বলিতেছি।</div>
<div class="v" id="v2"><span class="vn">2</span> <span class="br-p"><br><br></span>যাকোবের পুত্রগণ, সমবেত হও, শুন, <span class="br-p"><br><br></span><span class="br-ind"><br><span class="indent">&nbsp;</span></span>তোমাদের পিতা ইস্রায়েলের বাক্য শুন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>রূবেণ, তুমি আমার প্রথমজাত, <br><span class="br-ind"><br><span class="indent">&nbsp;</span></span>আমার বল ও আমার শক্তির প্রথম ফল, <br><span class="br-ind"><br><span class="indent">&nbsp;</span></span>মহিমার প্রাধান্য ও পরাক্রমের প্রাধান্য। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি [তপ্ত] জলবৎ চপল, তোমার <br><span class="br-ind"><br><span class="indent">&nbsp;</span></span>প্রাধান্য থাকিবে না; <br><span class="br-ind"><br><span class="indent">&nbsp;</span></span>কেননা তুমি আপন পিতার শয্যায় <br><span class="br-ind"><br><span class="indent">&nbsp;</span></span>গিয়াছিলে; <br><span class="br-ind"><br><span class="indent">&nbsp;</span></span>তখন অপবিত্র কর্ম্ম করিয়াছিলে; সে <br><span class="br-ind"><br><span class="indent">&nbsp;</span></span>আমার শয্যায় গিয়াছিল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শিমিয়োন ও লেবি দুই সহোদর; <br><span class="br-ind"><br><span class="indent">&nbsp;</span></span>তাহাদের খড়গ দৌরাত্ম্যের অস্ত্র। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে মম প্রাণ! তাহাদের সভায় যাইও না; <br><span class="br-ind"><br><span class="indent">&nbsp;</span></span>হে মম গৌরব! তাহাদের সমাজে যোগ দিও না; <br><span class="br-ind"><br><span class="indent">&nbsp;</span></span>কেননা তাহারা ক্রোধে নরহত্যা করিল, <br><span class="br-ind"><br><span class="indent">&nbsp;</span></span>স্বেচ্ছাচারিতায় বৃষের শিরা ছেদন করিল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অভিশপ্ত তাহাদের ক্রোধ, কেননা তাহা প্রচণ্ড; <br><span class="br-ind"><br><span class="indent">&nbsp;</span></span>তাহাদের কোপ, কেননা তাহা নিষ্ঠুর; <br><span class="br-ind"><br><span class="indent">&nbsp;</span></span>আমি তাহাদিগকে যাকোবের মধ্যে বিভাগ করিব; <br><span class="br-ind"><br><span class="indent">&nbsp;</span></span>ইস্রায়েলের মধ্যে ছিন্নভিন্ন করিব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিহূদা, তোমার ভ্রাতৃগণ তোমারই স্তব করিবে; <br><span class="br-ind"><br><span class="indent">&nbsp;</span></span>তোমার হস্ত তোমার শত্রুগণের ঘাড় ধরিবে; <br><span class="br-ind"><br><span class="indent">&nbsp;</span></span>তব পিতৃসন্তানেরা তোমার সম্মুখে প্রণিপাত করিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যিহূদা সিংহশাবক; <br><span class="br-ind"><br><span class="indent">&nbsp;</span></span>বৎস, তুমি মৃগবিদারণ হইতে উঠিয়া আসিলে; <br><span class="br-ind"><br><span class="indent">&nbsp;</span></span>সে শয়ন করিল, গুঁড়ি মারিল, সিংহের ন্যায়, <br><span class="br-ind"><br><span class="indent">&nbsp;</span></span>ও সিংহীর ন্যায়; কে তাহাকে উঠাইবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যিহূদা হইতে রাজদণ্ড যাইবে না, <br><span class="br-ind"><br><span class="indent">&nbsp;</span></span>তাহার চরণযুগলের মধ্য হইতে বিচারদণ্ড যাইবে না, <br><span class="br-ind"><br><span class="indent">&nbsp;</span></span>যে পর্য্যন্ত শীলো<sup class="fnm"><a name="fnm1" href="#fn1">1</a></sup> না আইসেন; <br><span class="br-ind"><br><span class="indent">&nbsp;</span></span>জাতিগণ তাঁহারই আজ্ঞাবহতা স্বীকার করিবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে দ্রাক্ষালতায় আপন গর্দ্দভ বাঁধিবে, <br><span class="br-ind"><br><span class="indent">&nbsp;</span></span>উত্তম দ্রাক্ষালতায় আপন খরশাবক বাঁধিবে; <br><span class="br-ind"><br><span class="indent">&nbsp;</span></span>সে দ্রাক্ষারসে আপন পরিচ্ছদ কাচিয়াছে, <br><span class="br-ind"><br><span class="indent">&nbsp;</span></span>দ্রাক্ষার রক্তে আপন কাপড় কাচিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহার চক্ষু দ্রাক্ষারসে রক্তবর্ণ, <br><span class="br-ind"><br><span class="indent">&nbsp;</span></span>তাহার দন্ত দুগ্ধে শ্বেতবর্ণ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সবূলূন সমুদ্র-তীরে বাস করিবে, <br><span class="br-ind"><br><span class="indent">&nbsp;</span></span>তাহা পোতাশ্রয়ের তীর হইবে, <br><span class="br-ind"><br><span class="indent">&nbsp;</span></span>সীদোন পর্য্যন্ত তাহার সীমা হইবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইষাখর বলবান্ গর্দ্দভ, <br><span class="br-ind"><br><span class="indent">&nbsp;</span></span>সে খোঁয়াড়ের মধ্যে শয়ন করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে দেখিল, বিশ্রামস্থান উত্তম, <br><span class="br-ind"><br><span class="indent">&nbsp;</span></span>দেখিল, এই দেশ রমণীয়, <br><span class="br-ind"><br><span class="indent">&nbsp;</span></span>তাই ভার বহিতে কাঁধ পাতিয়া দিল, <br><span class="br-ind"><br><span class="indent">&nbsp;</span></span>আর করাধীন দাস হইল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দান আপন প্রজাবৃন্দের বিচার করিবে, <br><span class="br-ind"><br><span class="indent">&nbsp;</span></span>ইস্রায়েলের এক বংশের ন্যায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দান পথে অবস্থিত সর্প, <br><span class="br-ind"><br><span class="indent">&nbsp;</span></span>সে মার্গে অবস্থিত ফণী, <br><span class="br-ind"><br><span class="indent">&nbsp;</span></span>যে ঘোটকের চরণে দংশন করে, <br><span class="br-ind"><br><span class="indent">&nbsp;</span></span>আর তদারূঢ় ব্যক্তি পশ্চাতে পতিত হয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভো, আমি তোমার পরিত্রাণের অপেক্ষায় রহিয়াছি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>গাদকে সৈন্যদল আঘাত করিবে; <br><span class="br-ind"><br><span class="indent">&nbsp;</span></span>কিন্তু সে তাহাদের পশ্চাদ্ভাগে আঘাত করিবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আশের হইতে অতি উত্তম খাদ্য জন্মিবে; সে রাজার উপাদেয় ভক্ষ্য যোগাইয়া দিবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নপ্তালি উন্মুক্তা হরিণী, সে মনোহর বাক্য বলে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যোষেফ ফলবান্ তরু-পল্লব, <br><span class="br-ind"><br><span class="indent">&nbsp;</span></span>জলপ্রবাহের পার্শ্বস্থিত ফলবান্ তরু পল্লব; <br><span class="br-ind"><br><span class="indent">&nbsp;</span></span>তাহার শাখা সকল প্রাচীর অতিক্রম করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ধনুর্দ্ধরেরা তাহাকে কঠোর ক্লেশ দিয়াছিল, <br><span class="br-ind"><br><span class="indent">&nbsp;</span></span>বাণাঘাতে তাহাকে উৎপীড়ন করিয়াছিল; <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু তাহার ধনুক দৃঢ় থাকিল, <br><span class="br-ind"><br><span class="indent">&nbsp;</span></span>তাহার হস্তের বাহুযুগল বলবান্ রহিল, <br><span class="br-ind"><br><span class="indent">&nbsp;</span></span>যাকোবের একবীরের হস্ত দ্বারা, <br><span class="br-ind"><br><span class="indent">&nbsp;</span></span>যিনি ইস্রায়েলের পালক ও শৈল, তাঁহার দ্বারা, <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পিতার সেই ঈশ্বরের দ্বারা, <br><span class="br-ind"><br><span class="indent">&nbsp;</span></span>—যিনি তোমাকে সাহায্য করিবেন, <br><span class="br-ind"><br><span class="indent">&nbsp;</span></span>—সেই সর্ব্বশক্তিমানের দ্বারা,—যিনি তোমাকে আশীর্ব্বাদ করিবেন, <br><span class="br-ind"><br><span class="indent">&nbsp;</span></span>উপরিস্থ আকাশ হইতে নিঃসৃত আশীর্ব্বাদে, <br><span class="br-ind"><br><span class="indent">&nbsp;</span></span>অধোবিস্তীর্ণ জলধি হইলে নিঃসৃত আশীর্ব্বাদে, <br><span class="br-ind"><br><span class="indent">&nbsp;</span></span>স্তন ও গর্ভ হইতে নিঃসৃত আশীর্ব্বাদে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার পিতৃপুরুষদের আশীর্ব্বাদ অপেক্ষা <br><span class="br-ind"><br><span class="indent">&nbsp;</span></span>তোমার পিতার আশীর্ব্বাদ উৎকৃষ্ট। <br><span class="br-ind"><br><span class="indent">&nbsp;</span></span>তাহা চিরন্তন গিরিমালার সীমা পর্য্যন্ত ব্যাপ্ত; <br><span class="br-ind"><br><span class="indent">&nbsp;</span></span>তাহা বর্ত্তিবে যোষেফের মস্তকে, <br><span class="br-ind"><br><span class="indent">&nbsp;</span></span>ভ্রাতৃগণ হইতে পৃথক্‌কৃতের মস্তকের তালুতে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>বিন্যামীন বিদারক নেকড়িয়ার তুল্য; <br><span class="br-ind"><br><span class="indent">&nbsp;</span></span>প্রাতঃকালে সে শিকার ভক্ষণ করিবে, <br><span class="br-ind"><br><span class="indent">&nbsp;</span></span>সন্ধ্যাকালে সে লুট দ্রব্য বন্টন করিবে। <br></div>
<div class="v" id="v28"><span class="vn">28</span> <span class="br-p"><br><br></span>ইহাঁরা সকলে ইস্রায়েলের দ্বাদশ বংশ; ইহাঁদের পিতা আশীর্ব্বাদ করিবার সময়ে এই কথা কহিলেন; ইহাঁদের প্রত্যেক জনকে বিশেষ বিশেষ আশীর্ব্বাদ করিলেন।</div>
<div class="v" id="v29"><h2>যাকোবের ও যোষেফের মৃত্যু।</h2><span class="vn">29</span> <span class="br-p"><br><br></span>পরে যাকোব তাঁহাদিগকে আদেশ দিয়া কহিলেন, আমি আপন লোকদের নিকটে সংগৃহীত হইতে উদ্যত।</div>
<div class="v" id="v30"><span class="vn">30</span> হেতীয় ইফ্রোণের ক্ষেত্রস্থিত গুহাতে আমার পিতৃপুরুষদের নিকটে আমার কবর দিও; সেই গুহা কনান দেশে মম্রির সম্মুখস্থ মক্‌পেলা ক্ষেত্রে স্থিত; অব্রাহাম হেতীয় ইফ্রোণের কাছে তাহা কবরস্থানের অধিকার জন্য কিনিয়াছিলেন।</div>
<div class="v" id="v31"><span class="vn">31</span> সেই স্থানে অব্রাহামের ও তাঁহার ভার্য্যা সারার কবর হইয়াছে, সেই স্থানে ইস্‌হাকের ও তাঁহার ভার্য্যা রিবিকার কবর হইয়াছে, এবং সেই স্থানে আমিও লেয়ার কবর দিয়াছি;</div>
<div class="v" id="v32"><span class="vn">32</span> সেই ক্ষেত্র ও তাহার মধ্যবর্ত্তী গুহা হেতের সন্তানদের কাছে কেনা হইয়াছিল।</div>
<div class="v" id="v33"><span class="vn">33</span> যাকোব আপন পুত্রদের প্রতি আদেশ সমাপ্ত করিলে পর শয্যাতে দুই চরণ একত্র করিলেন, ও প্রাণত্যাগ করিয়া আপন লোকদের নিকটে সংগৃহীত হইলেন।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) যাঁহার অধিকার আছে, তিনি।</div>
</div>
<!-- PARSED ABOVE; EDITING MAY BREAK PARSER -->
</body></html>