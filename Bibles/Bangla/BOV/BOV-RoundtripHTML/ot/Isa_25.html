<html><head>
<meta http-equiv="Content-Type" content="text/html;charset=utf-8" />
<title>Isa 25 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 25);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_23.html">23</a> <a href="Isa_24.html">24</a> <b>25</b> <a href="Isa_26.html">26</a> <a href="Isa_27.html">27</a> ... <a href="Isa_66.html">66</a> </div><hr>
<h1>Isa 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি আমার ঈশ্বর; <br><span class="br-ind"><br><span class="indent">&nbsp;</span></span>আমি তোমার প্রতিষ্ঠা করিব, <br><span class="br-ind"><br><span class="indent">&nbsp;</span></span>তোমার নামের প্রশংসা করিব; <br><span class="br-ind"><br><span class="indent">&nbsp;</span></span>কেননা তুমি আশ্চর্য্য কার্য্য করিয়াছ; <br><span class="br-ind"><br><span class="indent">&nbsp;</span></span>পুরাকালীন মন্ত্রণা সকল সাধন করিয়াছ, <br><span class="br-ind"><br><span class="indent">&nbsp;</span></span>বিশ্বস্ততায় ও সত্যে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তুমি নগরকে ঢিবীতে, <br><span class="br-ind"><br><span class="indent">&nbsp;</span></span>দৃঢ় নগরকে কাঁথড়ায় পরিণত করিয়াছ; <br><span class="br-ind"><br><span class="indent">&nbsp;</span></span>বিদেশীদের রাজপুরী আর নাই; <br><span class="br-ind"><br><span class="indent">&nbsp;</span></span>তাহা কখনও নির্ম্মিত হইবে না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এই জন্য বলবান লোকেরা তোমার গৌরব করিবে, <br><span class="br-ind"><br><span class="indent">&nbsp;</span></span>দুর্দ্দান্ত জাতিগণের নগর তোমাকে ভয় করিবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেননা তুমি দরিদ্রের দৃঢ় দুর্গ, <br><span class="br-ind"><br><span class="indent">&nbsp;</span></span>সঙ্কটে দীনহীনের দৃঢ় দুর্গ, <br><span class="br-ind"><br><span class="indent">&nbsp;</span></span>ঝটিকানিবারক আশ্রয়, রৌদ্রনিবারক ছায়া হইয়াছ, <br><span class="br-ind"><br><span class="indent">&nbsp;</span></span>যখন দুর্দ্দান্তদের নিঃশ্বাস ভিত্তিতে ঝটিকার ন্যায় হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যেমন শুষ্ক দেশে রৌদ্র, <br><span class="br-ind"><br><span class="indent">&nbsp;</span></span>তেমনি তুমি বিদেশীয়দের কোলাহল থামাইবে; <br><span class="br-ind"><br><span class="indent">&nbsp;</span></span>যেমন মেঘের ছায়াতে রৌদ্র, <br><span class="br-ind"><br><span class="indent">&nbsp;</span></span>তেমনি দুর্দ্দান্তদের হর্ষগান ক্ষান্ত হইবে। <br></div>
<div class="v" id="v6"><span class="vn">6</span> <span class="br-p"><br><br></span>আর বাহিনীগণের সদাপ্রভু এই পর্ব্বতে সর্ব্বজাতির নিমিত্ত উত্তম উত্তম খাদ্য দ্রব্যের এক ভোজ, পুরাতন দ্রাক্ষারসের, মেদোযুক্ত উত্তম খাদ্য দ্রব্যের ও নির্ম্মলীকৃত পুরাতন দ্রাক্ষারসের এক ভোজ প্রস্তুত করিবেন।</div>
<div class="v" id="v7"><span class="vn">7</span> আর সর্ব্বদেশীয় লোকেরা যে ঘোমটায় আচ্ছাদিত আছে, ও সর্ব্বজাতীয় লোকদের সম্মুখে যে আবরক বস্ত্র টাঙ্গান আছে, সদাপ্রভু এই পর্ব্বতে তাহা বিনষ্ট করিবেন।</div>
<div class="v" id="v8"><span class="vn">8</span> তিনি মৃত্যুকে অনন্তকালের জন্য বিনষ্ট করিয়াছেন, ও প্রভু সদাপ্রভু সকলের মুখ হইতে চক্ষুর জল মুছিয়া দিবেন; এবং সমস্ত পৃথিবী হইতে আপন প্রজাদের দুর্নাম দূর করিবেন; কারণ সদাপ্রভুই এই কথা কহিয়াছেন।</div>
<div class="v" id="v9"><span class="vn">9</span> <span class="br-p"><br><br></span>সেই দিন লোকে বলিবে, এই দেখ, ইনিই আমাদের ঈশ্বর; আমরা ইহাঁরই অপেক্ষায় ছিলাম, ইনি আমাদিগকে ত্রাণ করিবেন; ইনিই সদাপ্রভু; আমরা ইহাঁরই অপেক্ষায় ছিলাম, আমরা ইহাঁর কৃত পরিত্রাণে উল্লাসিত হইব, আনন্দ করিব।</div>
<div class="v" id="v10"><span class="vn">10</span> <span class="br-p"><br><br></span>কেননা সদাপ্রভুর হস্ত এই পর্ব্বতে অধিষ্ঠিত থাকিবে; আর যেমন পোয়াল সারকুড়ের জলে পদতলে দলিত হয়, তেমনি মোয়াব স্বস্থানে দলিত হইবে।</div>
<div class="v" id="v11"><span class="vn">11</span> আর সন্তরণকারী যেমন সন্তরণের জন্য হস্ত বিস্তার করে, তেমনি সে তাহার মধ্যে হস্ত বিস্তার করিবে; কিন্তু তিনি তাহার হস্তকৌশলের সহিত তাহার গর্ব্ব খর্ব্ব করিবেন।</div>
<div class="v" id="v12"><span class="vn">12</span> তিনি তোমার উচ্চ প্রাচীরযুক্ত দৃঢ় দুর্গ নিপাত করিয়াছেন, নত করিয়াছেন, ভূমিসাৎ করিয়াছেন, ধূলিশায়ী পর্য্যন্ত করিয়াছেন।</div>
</div>
<!-- PARSED ABOVE; EDITING MAY BREAK PARSER -->
</body></html>