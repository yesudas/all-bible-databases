<html><head>
<meta http-equiv="Content-Type" content="text/html;charset=utf-8" />
<title>Isa 3 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 3);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> <a href="Isa_2.html">2</a> <b>3</b> <a href="Isa_4.html">4</a> <a href="Isa_5.html">5</a> ... <a href="Isa_66.html">66</a> </div><hr>
<h1>Isa 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বস্তুতঃ দেখ, প্রভু, বাহিনীগণের সদাপ্রভু যিরূশালেম ও যিহূদা হইতে যষ্টি ও যষ্টিকা, অন্নরূপ সমস্ত যষ্টি ও জলরূপ সমস্ত যষ্টি, দূর করিবেন।</div>
<div class="v" id="v2"><span class="vn">2</span> বীর ও যোদ্ধা, বিচারকর্ত্তা, ভাববাদী মন্ত্রজ্ঞ ও বৃদ্ধ,</div>
<div class="v" id="v3"><span class="vn">3</span> পঞ্চাশৎপতি, সম্ভ্রান্ত লোক, মন্ত্রী, নিপুণ শিল্পী ও বশীকরণে জ্ঞানী, [এই সকলে দূরীকৃত হইবে]।</div>
<div class="v" id="v4"><span class="vn">4</span> আর আমি বালকগণকে তাহাদের অধিপতি করিব, শিশুরা তাহাদের উপরে কর্ত্তৃত্ব করিবে।</div>
<div class="v" id="v5"><span class="vn">5</span> প্রজারা উপদ্রুত হইবে, প্রত্যেক জন অন্যের দ্বারা হইবে, প্রত্যেক জন প্রতিবাসীর দ্বারা হইবে, বালক বৃদ্ধের বিরুদ্ধে, ও নীচ লোক মহতের বিরুদ্ধে গর্ব্বিতের কার্য্য করিবে।</div>
<div class="v" id="v6"><span class="vn">6</span> <span class="br-p"><br><br></span>মনুষ্য আপন পিতৃকুলজাত ভ্রাতাকে ধরিয়া বলিবে, তোমার বস্ত্র আছে, তুমি আমাদের শাসনকর্ত্তা হও, এই বিনাশের অবস্থা তোমার হস্তের অধীন হউক;</div>
<div class="v" id="v7"><span class="vn">7</span> <span class="br-p"><br><br></span>সেই দিন সে উচ্চ রব করিয়া কহিবে, আমি চিকিৎসক হইব না, কারণ আমার বাটীতে খাদ্য কি বস্ত্র কিছুই নাই; আমাকে লোকদের শাসনকর্ত্তা করিও না।</div>
<div class="v" id="v8"><span class="vn">8</span> <span class="br-p"><br><br></span>বস্তুতঃ যিরূশালেম বিনষ্ট ও যিহূদা পতিত হইল, কেননা তাহাদের জিহ্বা ও কার্য্য সদাপ্রভুর প্রতিকূল, তাঁহার প্রতাপ নয়নের ক্রোধজনক।</div>
<div class="v" id="v9"><span class="vn">9</span> তাহাদের মুখের আকার তাহাদের বিপক্ষে সাক্ষ্য দিতেছে; সদোমের ন্যায় তাহারা আপনাদের পাপ প্রচার করে, গোপন করে না। ধিক্‌ তাহাদের প্রাণকে! কেননা তাহারা আপনাদেরই মন্দ করিয়াছে।</div>
<div class="v" id="v10"><span class="vn">10</span> <span class="br-p"><br><br></span>তোমরা ধার্ম্মিকের বিষয় বল, তাহার মঙ্গল হইবে; কেননা তাহারা আপন আপন ক্রিয়ার ফলভোগ করিবে।</div>
<div class="v" id="v11"><span class="vn">11</span> ধিক্‌ দুষ্টকে! অমঙ্গল ঘটিবে; কেননা তাহার হস্তকৃত কার্য্যের পরিশোধ তাহার প্রতি করা যাইবে।</div>
<div class="v" id="v12"><span class="vn">12</span> <span class="br-p"><br><br></span>আমার প্রজাগণ! বালকেরা তাহাদের প্রতি উপদ্রব করে, ও স্ত্রীলোকেরা তাহাদের উপরে কর্ত্তৃত্ব করে। হে আমার প্রজা, তোমার পথদর্শকেরাই তোমাকে ঘুরাইয়া লইয়া বেড়ায়, ও তোমার গমনের পথ নষ্ট করে।</div>
<div class="v" id="v13"><span class="vn">13</span> <span class="br-p"><br><br></span>সদাপ্রভু বিবাদ করিতে উঠিয়াছেন, তিনি জাতিগণের বিচার করিতে দাঁড়াইয়াছেন।</div>
<div class="v" id="v14"><span class="vn">14</span> সদাপ্রভু আপন প্রজাদের প্রাচীনবর্গকে ও অধ্যক্ষগণকে বিচারে আনিবেন; [বলিবেন,] তোমরাই দ্রাক্ষাক্ষেত্র গ্রাস করিয়াছ, দুঃখী লোক হইতে অপহৃত বস্তু তোমাদের গৃহে আছে।</div>
<div class="v" id="v15"><span class="vn">15</span> তোমরা কি জন্য আমার প্রজাগণকে দলাইতেছ, ও দুঃখীদের মুখ ঘষিতেছ? প্রভু, বাহিনীগণের সদাপ্রভু, এই কথা কহিতেছেন।</div>
<div class="v" id="v16"><span class="vn">16</span> <span class="br-p"><br><br></span>সদাপ্রভু আরও কহিলেন, সিয়োনের কন্যাগণ গর্ব্বিতা, তাহারা গলা বাড়াইয়া কটাক্ষ করিয়া বেড়ায়, লঘু পাদসঞ্চারে চলে, ও চরণে রুণু রুণু শব্দ করে।</div>
<div class="v" id="v17"><span class="vn">17</span> অতএব প্রভু সিয়োনের কন্যাগণের মস্তক টাকপড়া করিবেন, ও সদাপ্রভু তাহাদের গুহ্য স্থান অনাবৃত করিবেন।</div>
<div class="v" id="v18"><span class="vn">18</span> <span class="br-p"><br><br></span>সেই দিন প্রভু তাহাদের নূপুর, জালিবস্ত্র, চন্দ্রহার,</div>
<div class="v" id="v19"><span class="vn">19</span> ঝুমকা, চুড়ি, ঘোমটা, ললাট-ভূষণ,</div>
<div class="v" id="v20"><span class="vn">20</span> পায়ের মল, হেলিয়া, আতরের কৌটা,</div>
<div class="v" id="v21"><span class="vn">21</span> বাজু, অঙ্গুরীয়ক, নথ, চিত্রবস্ত্র,</div>
<div class="v" id="v22"><span class="vn">22</span> ঘাগরা, শাল, গেঁজিয়া, দর্পণ, মসীনা বস্ত্র,</div>
<div class="v" id="v23"><span class="vn">23</span> উষ্ণীষ ও আবরক বস্ত্ররূপ বেশভূষা খুলিয়া লইবেন।</div>
<div class="v" id="v24"><span class="vn">24</span> <span class="br-p"><br><br></span>আর সুগন্ধির পরিবর্ত্তে পচন, হেলিয়ার পরিবর্ত্তে রজ্জু, সুন্দর কেশবিন্যাসের পরিবর্ত্তে টাক, চাদরের পরিবর্ত্তে চটের পটুকা, ও সৌন্দর্য্যের পরিবর্ত্তে দাগ হইবে।</div>
<div class="v" id="v25"><span class="vn">25</span> <span class="br-p"><br><br></span>তোমার পুরুষেরা খড়্‌গ দ্বারা, ও তোমার বিক্রমিগণ সংগ্রামে পতিত হইবে।</div>
<div class="v" id="v26"><span class="vn">26</span> তাহার পুরদ্বার সকল ক্রন্দন ও বিলাপ করিবে; আর সে উৎসন্না হইয়া ভূমিতে বসিবে।</div>
</div>
<!-- PARSED ABOVE; EDITING MAY BREAK PARSER -->
</body></html>