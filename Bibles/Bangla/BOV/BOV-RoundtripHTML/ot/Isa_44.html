<html><head>
<meta http-equiv="Content-Type" content="text/html;charset=utf-8" />
<title>Isa 44 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 44);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_42.html">42</a> <a href="Isa_43.html">43</a> <b>44</b> <a href="Isa_45.html">45</a> <a href="Isa_46.html">46</a> ... <a href="Isa_66.html">66</a> </div><hr>
<h1>Isa 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কিন্তু হে আমার দাস যাকোব, <span class="br-p"><br><br></span><span class="br-ind"><br><span class="indent">&nbsp;</span></span>হে আমার মনোনীত ইস্রায়েল, তুমি এখন শ্রবণ কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিনি তোমাকে গঠন করিয়াছেন, গর্ভাবধি তোমাকে নির্ম্মাণ করিয়াছেন, <br><span class="br-ind"><br><span class="indent">&nbsp;</span></span>ও তোমার সাহায্য করিবেন, সেই সদাপ্রভু এই কথা কহেন, হে আমার দাস যাকোব, <br><span class="br-ind"><br><span class="indent">&nbsp;</span></span>হে আমার মনোনীত যিশুরূণ, ভয় করিও না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা আমি তৃষিত ভূমির উপরে জল, <br><span class="br-ind"><br><span class="indent">&nbsp;</span></span>এবং শুষ্ক স্থানের উপরে জলপ্রবাহ ঢালিয়া দিব; <br><span class="br-ind"><br><span class="indent">&nbsp;</span></span>আমি তোমার বংশের উপরে আপন আত্মা, তোমার সন্তানদের উপরে আপন আশীর্ব্বাদ, ঢালিব। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জলস্রোতের ধারে যেমন বাইশী বৃক্ষ, <br><span class="br-ind"><br><span class="indent">&nbsp;</span></span>তেমনি তৃণের মধ্যে তাহারা অঙ্কুরিত হইবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এক জন বলিবে, আমি সদাপ্রভুর; আর এক জন যাকোবের নামে অভিহিত হইবে; <br><span class="br-ind"><br><span class="indent">&nbsp;</span></span>এবং আর এক জন আপন হস্তে লিখিবে ‘সদাপ্রভুর উদ্দেশে’, ও ইস্রায়েল নামে উপাধি গ্রহণ করিবে। <br></div>
<div class="v" id="v6"><h2>সদাপ্রভুর ঈশ্বরত্ব। প্রতিমাপূজার অসঙ্গতি।</h2><span class="vn">6</span> <span class="br-ind"><br><span class="indent">&nbsp;</span></span>সদাপ্রভু, ইস্রায়েলের রাজা, তাহার মুক্তিদাতা, <br><span class="br-ind"><br><span class="indent">&nbsp;</span></span>বাহিনীগণের সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>আমিই আদি, আমিই অন্ত, <br><span class="br-ind"><br><span class="indent">&nbsp;</span></span>আমি ভিন্ন আর কোন ঈশ্বর নাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার ন্যায় কে ডাকিবে, ও তাহা জ্ঞাত করিবে, <br><span class="br-ind"><br><span class="indent">&nbsp;</span></span>এবং আমার জন্য তাহা বিন্যাস করিবে, <br><span class="br-ind"><br><span class="indent">&nbsp;</span></span>—যে অবধি আমি পুরাকালীন প্রজাবৃন্দকে স্থাপন করিয়াছিলাম? <br><span class="br-ind"><br><span class="indent">&nbsp;</span></span>আর যাহা যাহা আসিতেছে, এবং যাহা যাহা ঘটিবে, উহারা তাহা জ্ঞাত করুক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমরা কম্পান্বিত হইও না, ভয় করিও না; <br><span class="br-ind"><br><span class="indent">&nbsp;</span></span>আমি কি পূর্ব্বাবধি তোমাদিগকে শুনাই নাই ও জানাই নাই? <br><span class="br-ind"><br><span class="indent">&nbsp;</span></span>আর তোমরাই আমার সাক্ষী। আমি ভিন্ন আর কোন ঈশ্বর কি আছে? <br><span class="br-ind"><br><span class="indent">&nbsp;</span></span>অন্য শৈল নাই, আমি কাহাকেও জানি না। <br></div>
<div class="v" id="v9"><span class="vn">9</span> <span class="br-p"><br><br></span>ক্ষোদিত প্রতিমার নির্ম্মাতারা সকলে অবস্তু, তাহাদের পুত্তলিরত্ন সকল উপকারী নয়; এবং তাহাদের নিজের সাক্ষিগণ দেখে না, জানে না, যেন তাহারা লজ্জাপ্রাপ্ত হয়।</div>
<div class="v" id="v10"><span class="vn">10</span> কে দেবতা নির্ম্মাণ করিয়াছে, বা যাহা উপকারী নয়, এমন প্রতিমা ঢালিয়াছে?</div>
<div class="v" id="v11"><span class="vn">11</span> দেখ, তাহার সমস্ত সহায় লজ্জিত হইবে; সেই শিল্পকরেরা মর্ত্ত্যমাত্র, তাহারা সকলে একত্র হউক, উঠিয়া দাঁড়াউক; তাহারা একেবারে কম্পান্বিত ও লজ্জিত হইবে।</div>
<div class="v" id="v12"><span class="vn">12</span> <span class="br-p"><br><br></span>কর্ম্মকার অস্ত্র [নির্ম্মাণ করে], তপ্ত অঙ্গারে পরিশ্রম করে, হাতুড়ি দ্বারা তাহা গড়ে, নিজ বলবান্‌ বাহু দ্বারা তাহা প্রস্তুত করে; আবার সে ক্ষুধিত হইয়া দুর্ব্বল হয়, জল পান না করিয়া ক্লান্ত হয়।</div>
<div class="v" id="v13"><span class="vn">13</span> <span class="br-p"><br><br></span>সূত্রধর সূত্রপাত করে, সে সিন্দুর দ্বারা তাহার আকৃতি লিখে, তাহাতে রেঁদা বুলায়, কম্পাস দিয়া তাহার আকার নিরূপণ করে, এবং পুরুষের আকৃতি ও মনুষ্যের সৌন্দর্য্য অনুসারে তাহা নির্ম্মাণ করে, যেন তাহা বাটীতে বাস করিতে পারে।</div>
<div class="v" id="v14"><span class="vn">14</span> কেহ আপনার নিমিত্ত এরস বৃক্ষ ছেদন করে, তর্সা ও অলোন বৃক্ষ গ্রহণ করে, বনতরুগণের মধ্যে কোন দৃঢ় বৃক্ষ মনোনীত করে; সে শরল বৃক্ষ রোপন করে, আর বৃষ্টি তাহা পালন করে।</div>
<div class="v" id="v15"><span class="vn">15</span> পরে তাহা জ্বালানি কাষ্ঠ হইয়া মনুষ্যের ব্যবহারে আইসে; সে তাহার কিছু লইয়া আগুন পোহায়; আবার তুন্দুর তপ্ত করিয়া রুটি পাক করে; আবার এক দেবতা নির্ম্মাণ করিয়া তাহার কাছে প্রণিপাত করে, এক প্রতিমা নির্ম্মাণ করিয়া তাহার কাছে দণ্ডবৎ হয়।</div>
<div class="v" id="v16"><span class="vn">16</span> সে তাহার এক অংশ আগুনে পোড়ায়, অন্য অংশ দ্বারা মাংস [পাক করিয়া] ভোজন করে, শূল্যমাংস প্রস্তুত করিয়া তৃপ্ত হয়, আবার আগুন পোহাইয়া বলে, আহা, আমি আগুন পোহাইলাম, আগুনের তাপ লইলাম।</div>
<div class="v" id="v17"><span class="vn">17</span> আর সে তাহার অবশিষ্ট অংশ দ্বারা এক দেবতা, আপনার জন্য এক প্রতিমা নির্ম্মাণ করে, সে তাহার কাছে দণ্ডবৎ হইয়া প্রণিপাত করে, এবং তাহার কাছে প্রার্থনা করিয়া বলে, আমাকে উদ্ধার কর, কেননা তুমি আমার দেবতা।</div>
<div class="v" id="v18"><span class="vn">18</span> <span class="br-p"><br><br></span>তাহারা জানে না ও বিবেচনা করে না; কেননা তিনি তাহাদের চক্ষু বদ্ধ করিয়াছেন, তাই তাহারা দেখিতে পায় না; তাহাদের চিত্ত বদ্ধ করিয়াছেন, তাই তাহারা বুঝিতে পারে না।</div>
<div class="v" id="v19"><span class="vn">19</span> কেহই মনে করে না, কাহারও এমন জ্ঞান কি বুদ্ধি নাই যে বলিবে, আমি ইহার এক অংশ আগুনে পোড়াইয়াছি, আবার ইহার তপ্ত অঙ্গারে রুটি পাক করিয়াছি, আমি শূল্যমাংস প্রস্তুত করিয়া ভোজন করিয়াছি, তবে ইহার অবশিষ্ট অংশ দ্বারা কি ঘৃণার্হ বস্তু নির্ম্মাণ করিব? কাষ্ঠখণ্ডের কাছে কি দণ্ডবৎ হইব?</div>
<div class="v" id="v20"><span class="vn">20</span> <span class="br-p"><br><br></span>সে ভস্মভোজী, মুগ্ধচিত্ত তাহাকে ভ্রান্ত করিয়াছে, সে আপন প্রাণ উদ্ধার করিতে পারে না, এবং ইহাও বলে না যে, আমার দক্ষিণ হস্তে কি মিথ্যা কথা নাই?</div>
<div class="v" id="v21"><span class="vn">21</span> <span class="br-p"><br><br></span>হে যাকোব, হে ইস্রায়েল, <span class="br-p"><br><br></span><span class="br-ind"><br><span class="indent">&nbsp;</span></span>তুমি এই সকল স্মরণ কর, <br><span class="br-ind"><br><span class="indent">&nbsp;</span></span>কেননা তুমি আমার দাস, আমি তোমাকে গঠন করিয়াছি; <br><span class="br-ind"><br><span class="indent">&nbsp;</span></span>তুমি আমার দাস; হে ইস্রায়েল, <br><span class="br-ind"><br><span class="indent">&nbsp;</span></span>তুমি আমার স্মরণ হইতে ভ্রষ্ট হইবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি তোমার অধর্ম্ম সকল কুজ্ঝটিকার ন্যায়, তোমার পাপ সকল মেঘের ন্যায় ঘুচাইয়া ফেলিয়াছি; <br><span class="br-ind"><br><span class="indent">&nbsp;</span></span>তুমি আমার প্রতি ফির, কেননা আমি তোমাকে মুক্ত করিয়াছি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে স্বর্গ সকল, তোমরা আনন্দ-রব কর, কেননা সদাপ্রভু কার্য্য সাধন করিয়াছেন; <br><span class="br-ind"><br><span class="indent">&nbsp;</span></span>হে পৃথিবীর অধঃস্থান সকল জয়-জয় ধ্বনি কর; <br><span class="br-ind"><br><span class="indent">&nbsp;</span></span>হে পর্ব্বতগণ, উচ্চৈঃস্বরে আনন্দগান কর, হে কানন ও তন্মধ্যস্থ বৃক্ষ, <br><span class="br-ind"><br><span class="indent">&nbsp;</span></span>[তোমরাও কর] কেননা সদাপ্রভু যাকোবকে মুক্ত করিয়াছেন, এবং ইস্রায়েলের মধ্যে আপনাকে শোভান্বিত করিবেন। <br></div>
<div class="v" id="v24"><h2>ঈশ্বর-নিরূপিত নিস্তারকর্ত্তার কথা।</h2><span class="vn">24</span> <span class="br-ind"><br><span class="indent">&nbsp;</span></span>তোমার মুক্তিদাতা এবং গর্ভাবধি তোমার গঠনকারী সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>আমি সদাপ্রভু সর্ব্ববস্তু-নির্ম্মাতা, আমি একাকী আকাশমণ্ডল বিস্তার করিয়াছি, <br><span class="br-ind"><br><span class="indent">&nbsp;</span></span>আমি ভূতল বিছাইয়াছি; আমার সঙ্গী কে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>[সদাপ্রভু] বাচালদিগের চিহ্ন সকল ব্যর্থ করেন, <br><span class="br-ind"><br><span class="indent">&nbsp;</span></span>ও মন্ত্রজ্ঞদিগকে উন্মত্ত করেন, <br><span class="br-ind"><br><span class="indent">&nbsp;</span></span>তিনি জ্ঞানবানদিগকে হটাইয়া দেন, <br><span class="br-ind"><br><span class="indent">&nbsp;</span></span>ও তাহাদের জ্ঞান মূর্খতাস্বরূপ করেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি আপন দাসের বাক্য স্থির করেন, ও আপন দূতগণের মন্ত্রণা সিদ্ধ করেন; <br><span class="br-ind"><br><span class="indent">&nbsp;</span></span>তিনি যিরূশালেমের বিষয়ে কহেন, তাহা বসতিবিশিষ্ট হইবে, আর যিহূদার নগর সকলের বিষয়ে কহেন, <br><span class="br-ind"><br><span class="indent">&nbsp;</span></span>সে গুলি পুনর্নির্ম্মিত হইবে, আর আমি দেশের উৎসন্ন স্থান সকল পুনর্ব্বার উঠাইব। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি অগাধ জলকে বলেন, শুষ্ক হও, <br><span class="br-ind"><br><span class="indent">&nbsp;</span></span>আমি তোমার নদনদী শুকাইয়া ফেলিব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তিনি কোরসের উদ্দেশে কহেন, আমার পালরক্ষক, সে আমার সমস্ত মনোরথ সিদ্ধ করিবে। <br><span class="br-ind"><br><span class="indent">&nbsp;</span></span>তিনি যিরূশালেমের বিষয়ে বলেন, <br><span class="br-ind"><br><span class="indent">&nbsp;</span></span>সে পুনর্নির্ম্মিত হইবে, এবং মন্দিরকে বলেন, <br><span class="br-ind"><br><span class="indent">&nbsp;</span></span>তোমার ভিত্তিমূল স্থাপিত হইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>