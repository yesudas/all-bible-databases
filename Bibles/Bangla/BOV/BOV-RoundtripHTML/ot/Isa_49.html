<html><head>
<meta http-equiv="Content-Type" content="text/html;charset=utf-8" />
<title>Isa 49 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 49);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_47.html">47</a> <a href="Isa_48.html">48</a> <b>49</b> <a href="Isa_50.html">50</a> <a href="Isa_51.html">51</a> ... <a href="Isa_66.html">66</a> </div><hr>
<h1>Isa 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর দাসের স্থৈর্য্য হেতু ইস্রায়েলের মঙ্গল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে উপকূল সকল, আমার বাক্য শুন; <br><span class="br-ind"><br><span class="indent">&nbsp;</span></span>হে দূরস্থ জাতিগণ, কর্ণপাত কর। <br><span class="br-ind"><br><span class="indent">&nbsp;</span></span>সদাপ্রভু গর্ভাবধি আমাকে ডাকিয়াছেন, <br><span class="br-ind"><br><span class="indent">&nbsp;</span></span>মাতার উদর হইতে আমার নাম উল্লেখ করিয়াছেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি আমার মুখ তীক্ষ্ণ খড়্‌গস্বরূপ করিয়াছেন, <br><span class="br-ind"><br><span class="indent">&nbsp;</span></span>আপন হস্তের ছায়াতে আমাকে লুক্কায়িত করিয়াছেন, <br><span class="br-ind"><br><span class="indent">&nbsp;</span></span>এবং আমাকে শাণিত বাণস্বরূপ করিয়াছেন, <br><span class="br-ind"><br><span class="indent">&nbsp;</span></span>আপন তূণের মধ্যে রাখিয়াছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর তিনি আমাকে বলিয়াছেন <br><span class="br-ind"><br><span class="indent">&nbsp;</span></span>‘তুমি আমার দাস, তুমি ইস্রায়েল, তোমাতেই আমি মহিমান্বিত হইব’। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু আমি কহিলাম, আহা! আমি পণ্ডশ্রম করিয়াছি, <br><span class="br-ind"><br><span class="indent">&nbsp;</span></span>শূন্যতার ও অসারতার জন্য আপন শক্তি ব্যয় করিয়াছি; <br><span class="br-ind"><br><span class="indent">&nbsp;</span></span>নিশ্চয়ই আমার বিচার সদাপ্রভুর কাছে, <br><span class="br-ind"><br><span class="indent">&nbsp;</span></span>ও আমার শ্রমের ফল আমার ঈশ্বরের কাছে রহিয়াছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আর এখন সদাপ্রভু বলেন; <br><span class="br-ind"><br><span class="indent">&nbsp;</span></span>যিনি আমাকে গর্ভাবধি নির্ম্মাণ করিয়াছেন, <br><span class="br-ind"><br><span class="indent">&nbsp;</span></span>যেন আমি তাঁহার দাস হইয়া যাকোবকে তাঁহার কাছে পুনরানয়ন করি, <br><span class="br-ind"><br><span class="indent">&nbsp;</span></span>যেন ইস্রায়েল তাঁহার কাছে সংগৃহিত হয়; <br><span class="br-ind"><br><span class="indent">&nbsp;</span></span>—বাস্তবিক, সদাপ্রভুর দৃষ্টিতে আমি সম্মানিত, <br><span class="br-ind"><br><span class="indent">&nbsp;</span></span>এবং আমার ঈশ্বর আমার বল হইয়াছেন; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>—তিনি বলেন, তুমি যে যাকোবের বংশ সকলকে উঠাইবার জন্য <br><span class="br-ind"><br><span class="indent">&nbsp;</span></span>ও ইস্রায়েলের রক্ষিত লোকদিগকে পুনর্ব্বার আনিবার জন্য আমার দাস হও, ইহা লঘু বিষয়; <br><span class="br-ind"><br><span class="indent">&nbsp;</span></span>আমি তোমাকে জাতিগণের দীপ্তিস্বরূপ করিব, <br><span class="br-ind"><br><span class="indent">&nbsp;</span></span>যেন তুমি পৃথিবীর সীমা পর্য্যন্ত আমার পরিত্রাণস্বরূপ হও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে ব্যক্তি মনুষ্যের অবজ্ঞাত, <br><span class="br-ind"><br><span class="indent">&nbsp;</span></span>প্রজাবৃন্দের ঘৃণাস্পদ ও কর্ত্তৃত্বকারীদের দাস, <br><span class="br-ind"><br><span class="indent">&nbsp;</span></span>তাহাকে সদাপ্রভু, ইস্রায়েলের মুক্তিদাতা ও তাহার পবিত্রতম, <br><span class="br-ind"><br><span class="indent">&nbsp;</span></span>এই কথা কহেন, তোমাকে দেখিলে রাজারা উঠিয়া দাঁড়াইবে, <br><span class="br-ind"><br><span class="indent">&nbsp;</span></span>অধ্যক্ষেরা প্রণিপাত করিবে; সদাপ্রভুর নিমিত্তই করিবে, <br><span class="br-ind"><br><span class="indent">&nbsp;</span></span>তিনি ত বিশ্বসনীয়; ইস্রায়েলের পবিত্রতমের নিমিত্ত করিবে, <br><span class="br-ind"><br><span class="indent">&nbsp;</span></span>তিনি ত তোমাকে মনোনীত করিয়াছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>আমি প্রসন্নতার সময়ে তোমার প্রার্থনার উত্তর দিয়াছি, <br><span class="br-ind"><br><span class="indent">&nbsp;</span></span>এবং পরিত্রাণের দিবসে তোমার সাহায্য করিয়াছি; <br><span class="br-ind"><br><span class="indent">&nbsp;</span></span>আর আমি তোমাকে রক্ষা করিব, <br><span class="br-ind"><br><span class="indent">&nbsp;</span></span>ও প্রজাবৃন্দের সন্ধিরূপে নিযুক্ত করিব; <br><span class="br-ind"><br><span class="indent">&nbsp;</span></span>তাহাতে তুমি দেশের উন্নতি সাধন করিবে, <br><span class="br-ind"><br><span class="indent">&nbsp;</span></span>ও ধ্বংসিত অধিকার সকল অধিকারে আনিবে; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি বন্দিগণকে বলিবে, বাহির হও; <br><span class="br-ind"><br><span class="indent">&nbsp;</span></span>যাহারা অন্ধকারে আছে, তাহাদিগকে বলিবে প্রকাশিত হও। <br><span class="br-ind"><br><span class="indent">&nbsp;</span></span>তাহারা পথে পথে চরিবে, <br><span class="br-ind"><br><span class="indent">&nbsp;</span></span>ও বৃক্ষশূন্য গিরিশ্রেণী তাহাদের চরাণিস্থান হইবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহারা ক্ষুধিত কি পিপাসিত হইবে না; <br><span class="br-ind"><br><span class="indent">&nbsp;</span></span>এবং তপ্ত বালুকা কি রৌদ্র দ্বারা আহত হইবে না; <br><span class="br-ind"><br><span class="indent">&nbsp;</span></span>কেননা যিনি তাহাদের প্রতি দয়াকারী, <br><span class="br-ind"><br><span class="indent">&nbsp;</span></span>তিনি তাহাদিগকে চরাইবেন, জলের উনুইয়ের নিকটে লইয়া যাইবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আর আমি আমার সমস্ত পর্ব্বত পথ করিব, <br><span class="br-ind"><br><span class="indent">&nbsp;</span></span>আর আমার রাজপথ সকল উচ্চীকৃত হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দেখ, ইহারা দূর হইতে আসিবে; আর দেখ, উহারা উত্তর ও পশ্চিম দিক্‌ হইতে আসিবে; <br><span class="br-ind"><br><span class="indent">&nbsp;</span></span>আর ঐ লোকেরা সীনীম দেশ হইতে আসিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আকাশমণ্ডল, আনন্দ-রব কর, পৃথিবী, উল্লাসিত হও; পর্ব্বতগণ, উচ্চৈঃস্বরে আনন্দগান কর; <br><span class="br-ind"><br><span class="indent">&nbsp;</span></span>কেননা সদাপ্রভু আপন প্রজাগণকে সান্ত্বনা করিয়াছেন, আর আপন দুঃখীদের প্রতি করুণা করিবেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু সিয়োন কহিল, সদাপ্রভু আমাকে ত্যাগ করিয়াছেন, <br><span class="br-ind"><br><span class="indent">&nbsp;</span></span>প্রভু আমাকে ভুলিয়া গিয়াছেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>স্ত্রীলোক কি আপন স্তন্যপায়ী শিশুকে ভুলিয়া যাইতে পারে? <br><span class="br-ind"><br><span class="indent">&nbsp;</span></span>আপন গর্ভজাত বালকের প্রতি কি স্নেহ করিবে না? <br><span class="br-ind"><br><span class="indent">&nbsp;</span></span>বরং তাহারা ভুলিয়া যাইতে পারে, <br><span class="br-ind"><br><span class="indent">&nbsp;</span></span>তথাপি আমি তোমাকে ভুলিয়া যাইব না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দেখ, আমি আপন হস্তের তালুতে তোমার আকৃতি লিখিয়াছি, <br><span class="br-ind"><br><span class="indent">&nbsp;</span></span>তোমার প্রাচীর সর্ব্বদা আমার সম্মুখে আছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার পুত্রেরা ত্বরা করিতেছে, <br><span class="br-ind"><br><span class="indent">&nbsp;</span></span>তোমার উৎপাটনকারীরা ও উৎসন্নকারীরা তোমার মধ্য হইতে নির্গত হইবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি চারিদিকে চক্ষু তুলিয়া দেখ, <br><span class="br-ind"><br><span class="indent">&nbsp;</span></span>এই সকলে একত্র হইয়া তোমার কাছে আসিতেছে। <br><span class="br-ind"><br><span class="indent">&nbsp;</span></span>সদাপ্রভু কহেন, আমার জীবনের দিব্য, তুমি ভূষণের ন্যায় এই সকলকে পরিধান করিবে, <br><span class="br-ind"><br><span class="indent">&nbsp;</span></span>কন্যার মেখলার ন্যায় এই সকলকে ধারণ করিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কারণ তোমার উৎসন্ন ও ধ্বংসিত স্থান সকলের এবং তোমার নষ্ট দেশের বিষয় [বলিতেছি]; <br><span class="br-ind"><br><span class="indent">&nbsp;</span></span>এক্ষণে তুমি নিবাসীদের পক্ষে সঙ্কীর্ণ হইবে, <br><span class="br-ind"><br><span class="indent">&nbsp;</span></span>এবং যাহারা তোমাকে গ্রাস করিয়াছিল, <br><span class="br-ind"><br><span class="indent">&nbsp;</span></span>তাহারা দূরে থাকিবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার বিরহের সন্তানগণ ইহার পরে তোমার কর্ণগোচরে বলিবে, <br><span class="br-ind"><br><span class="indent">&nbsp;</span></span>আমার পক্ষে এই স্থান সঙ্কীর্ণ; সরিয়া যাও, আমাকে বাস করিতে দেও। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তখন তুমি মনে মনে বলিবে, <br><span class="br-ind"><br><span class="indent">&nbsp;</span></span>আমার এই সকলকে কে জন্ম দিয়াছে? <br><span class="br-ind"><br><span class="indent">&nbsp;</span></span>আমি ত সন্তান-বিরহিতা ও বন্ধ্যা, নির্ব্বাসিতা ও পরিভ্রান্তা ছিলাম; <br><span class="br-ind"><br><span class="indent">&nbsp;</span></span>ইহাদিগকে কে প্রতিপালন করিয়াছে? <br><span class="br-ind"><br><span class="indent">&nbsp;</span></span>দেখ, আমি একাকিনী অবশিষ্টা ছিলাম, <br><span class="br-ind"><br><span class="indent">&nbsp;</span></span>ইহারা কোথায় ছিল? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রভু সদাপ্রভু এই কথা কহেন, দেখ, <br><span class="br-ind"><br><span class="indent">&nbsp;</span></span>আমি জাতিগণের প্রতি আমার হস্ত তুলিব, <br><span class="br-ind"><br><span class="indent">&nbsp;</span></span>লোকবৃন্দের প্রতি আমার পতাকা উঠাইব, <br><span class="br-ind"><br><span class="indent">&nbsp;</span></span>তাহাতে তাহারা তোমার পুত্রগণকে কোলে করিয়া, <br><span class="br-ind"><br><span class="indent">&nbsp;</span></span>ও তোমার কন্যাদিগকে কাঁধে করিয়া আনিয়া দিবে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আর রাজগণ তোমার রক্ষণাবেক্ষণকারী পালক ও তাহাদের রাণীরা তোমার ধাত্রী হইবে; <br><span class="br-ind"><br><span class="indent">&nbsp;</span></span>তাহারা ভূমিতে মুখ দিয়া তোমার কাছে প্রণিপাত করিবে, <br><span class="br-ind"><br><span class="indent">&nbsp;</span></span>ও তোমার চরণের ধূলি চাটিবে; আর তুমি জানিতে পারিবে, আমিই সদাপ্রভু; <br><span class="br-ind"><br><span class="indent">&nbsp;</span></span>যাহারা আমার অপেক্ষা করে, তাহারা লজ্জিত হইবে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বীর হইতে কি যুদ্ধে ধৃত প্রাণী হরণ করা যায়? <br><span class="br-ind"><br><span class="indent">&nbsp;</span></span>কিম্বা ন্যায়বানের বন্দিগণকে কি মুক্ত করা যায়? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>অবশ্য বীরের বন্দিগণকে হরণ করা যাইবে, <br><span class="br-ind"><br><span class="indent">&nbsp;</span></span>ও ভীমবিক্রান্তের ধৃত প্রাণীকে মুক্ত করা যাইবে; <br><span class="br-ind"><br><span class="indent">&nbsp;</span></span>কারণ তোমার প্রতিবাদীর সহিত আমিই বিবাদ করিব, <br><span class="br-ind"><br><span class="indent">&nbsp;</span></span>আর তোমার সন্তানদিগকে আমিই ত্রাণ করিব। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আর আমি তোমার উপদ্রবকারিগণকে তাহাদেরই মাংস ভোজন করাইব; <br><span class="br-ind"><br><span class="indent">&nbsp;</span></span>তাহারা নূতন দ্রাক্ষারসের ন্যায় আপন আপন রক্তে মত্ত হইবে; <br><span class="br-ind"><br><span class="indent">&nbsp;</span></span>আর মর্ত্ত্যমাত্র জানিতে পারিবে যে, আমিই সদাপ্রভু তোমার ত্রাণকর্ত্তা, <br><span class="br-ind"><br><span class="indent">&nbsp;</span></span>তোমার মুক্তিদাতা, যাকোবের এক বীর।<br></div>
</div>
<!-- PARSED ABOVE; EDITING MAY BREAK PARSER -->
</body></html>