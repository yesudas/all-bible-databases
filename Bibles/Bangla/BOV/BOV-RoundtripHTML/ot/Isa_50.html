<html><head>
<meta http-equiv="Content-Type" content="text/html;charset=utf-8" />
<title>Isa 50 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 50);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_48.html">48</a> <a href="Isa_49.html">49</a> <b>50</b> <a href="Isa_51.html">51</a> <a href="Isa_52.html">52</a> ... <a href="Isa_66.html">66</a> </div><hr>
<h1>Isa 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভু এই কথা কহেন, <span class="br-p"><br><br></span><span class="br-ind"><br><span class="indent">&nbsp;</span></span>আমি যে পত্র দ্বারা তোমাদের মাতাকে ত্যাগ করিয়াছি, <br><span class="br-ind"><br><span class="indent">&nbsp;</span></span>তাহার সেই ত্যাগপত্র কোথায়? <br><span class="br-ind"><br><span class="indent">&nbsp;</span></span>কিম্বা আমার মহাজনদের মধ্যে কাহার কাছে তোমাদিগকে বিক্রয় করিয়াছি? <br><span class="br-ind"><br><span class="indent">&nbsp;</span></span>দেখ, তোমাদের অপরাধ প্রযুক্ত তোমরা বিক্রীত হইয়াছ, <br><span class="br-ind"><br><span class="indent">&nbsp;</span></span>এবং তোমাদের অধর্ম্ম প্রযুক্ত তোমাদের মাতা ত্যক্তা হইয়াছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি আসিলে কেহ উপস্থিত হইল না কেন? <br><span class="br-ind"><br><span class="indent">&nbsp;</span></span>আমি ডাকিলে কেহ উত্তর দিল না কেন? <br><span class="br-ind"><br><span class="indent">&nbsp;</span></span>আমার হস্ত কি এমন খাট হইয়াছে যে, <br><span class="br-ind"><br><span class="indent">&nbsp;</span></span>আমি মুক্ত করিতে পারি না? আমার কি উদ্ধার করিবার ক্ষমতা নাই? <br><span class="br-ind"><br><span class="indent">&nbsp;</span></span>দেখ, আমি ধমকে সমুদ্র শুষ্ক করি, নদনদী প্রান্তরে পরিণত করি, <br><span class="br-ind"><br><span class="indent">&nbsp;</span></span>তথাকার মৎস্যগণ জলাভাবে দুর্গন্ধযুক্ত হয়, পিপাসায় মারা পড়ে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি আকাশমণ্ডলকে কালিমা পরাই, <br><span class="br-ind"><br><span class="indent">&nbsp;</span></span>ও চট তাহার আচ্ছাদন করি। <br></div>
<div class="v" id="v4"><h2>সদাপ্রভুর দাসের ধৈর্য্য।</h2><span class="vn">4</span> <span class="br-ind"><br><span class="indent">&nbsp;</span></span>প্রভু সদাপ্রভু আমাকে শিক্ষাগ্রাহীদের জিহ্বা দিয়াছেন, <br><span class="br-ind"><br><span class="indent">&nbsp;</span></span>যেন আমি বুঝিতে পারি, কিরূপে ক্লান্ত লোককে বাক্য দ্বারা সুস্থির করিতে হয়; <br><span class="br-ind"><br><span class="indent">&nbsp;</span></span>তিনি প্রভাতে প্রভাতে জাগরিত করেন, আমার কর্ণ জাগরিত করেন, <br><span class="br-ind"><br><span class="indent">&nbsp;</span></span>যেন আমি শিক্ষাগ্রাহীদের ন্যায় শুনিতে পাই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রভু সদাপ্রভু আমার কর্ণ খুলিয়াছেন, <br><span class="br-ind"><br><span class="indent">&nbsp;</span></span>এবং আমি বিরুদ্ধাচারী হই নাই, পারঙ্মুখ হই নাই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি প্রহারকদের প্রতি আপন পৃষ্ঠ, <br><span class="br-ind"><br><span class="indent">&nbsp;</span></span>যাহারা দাড়ি উপড়াইয়াছে, <br><span class="br-ind"><br><span class="indent">&nbsp;</span></span>তাহাদের প্রতি আপন গাল পাতিয়া দিলাম, <br><span class="br-ind"><br><span class="indent">&nbsp;</span></span>অপমান ও থুথু হইতে আপন মুখ আচ্ছাদন করিলাম না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ প্রভু সদাপ্রভু আমার সাহায্য করিবেন, <br><span class="br-ind"><br><span class="indent">&nbsp;</span></span>সেই জন্য আমি বিহ্বল হই নাই, <br><span class="br-ind"><br><span class="indent">&nbsp;</span></span>সেই জন্য চকমকির পাথরের ন্যায় আপন মুখ স্থাপন করিয়াছি, <br><span class="br-ind"><br><span class="indent">&nbsp;</span></span>এবং আমি জানি যে লজ্জিত হইব না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিনি আমাকে ধার্ম্মিক করেন, তিনি নিকটবর্ত্তী; <br><span class="br-ind"><br><span class="indent">&nbsp;</span></span>কে আমার সহিত বিবাদ করিবে? <br><span class="br-ind"><br><span class="indent">&nbsp;</span></span>আইস, আমরা একত্র দাঁড়াই; কে আমার প্রতিবাদী? <br><span class="br-ind"><br><span class="indent">&nbsp;</span></span>সে আমার নিকটে আইসুক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখ, প্রভু সদাপ্রভু আমার সাহায্য করিবেন, <br><span class="br-ind"><br><span class="indent">&nbsp;</span></span>কে আমাকে দোষী করিবে? <br><span class="br-ind"><br><span class="indent">&nbsp;</span></span>দেখ, তাহারা সকলে বস্ত্রের ন্যায় জীর্ণ হইবে, <br><span class="br-ind"><br><span class="indent">&nbsp;</span></span>কীটে তাহাদিগকে ভক্ষণ করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমাদের মধ্যে এমন কে আছে, <br><span class="br-ind"><br><span class="indent">&nbsp;</span></span>যে সদাপ্রভুকে ভয় করে, <br><span class="br-ind"><br><span class="indent">&nbsp;</span></span>যে তাঁহার দাসের রবে কর্ণপাত করে? <br><span class="br-ind"><br><span class="indent">&nbsp;</span></span>যে অন্ধকারে চলে যাহার দীপ্তি নাই, <br><span class="br-ind"><br><span class="indent">&nbsp;</span></span>সে সদাপ্রভুর নামে বিশ্বাস করুক, <br><span class="br-ind"><br><span class="indent">&nbsp;</span></span>আপন ঈশ্বরে নির্ভর দিউক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেখ, অগ্নি জ্বালাইতেছ ও শিখামণ্ডলে আপনাদিগকে বেষ্টন করিতেছ যে তোমরা, <br><span class="br-ind"><br><span class="indent">&nbsp;</span></span>তোমরা সকলে আপনাদের অগ্নির আলোকে ও আপনাদের প্রজ্বলিত শিখামণ্ডলকে গমন কর। <br><span class="br-ind"><br><span class="indent">&nbsp;</span></span>আমার হস্তে এই ফল পাইবে, তোমরা দুঃখে শয়ন করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>