<html><head>
<meta http-equiv="Content-Type" content="text/html;charset=utf-8" />
<title>Isa 53 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 53);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_51.html">51</a> <a href="Isa_52.html">52</a> <b>53</b> <a href="Isa_54.html">54</a> <a href="Isa_55.html">55</a> ... <a href="Isa_66.html">66</a> </div><hr>
<h1>Isa 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমরা যাহা শুনিয়াছি, <span class="br-p"><br><br></span><span class="br-ind"><br><span class="indent">&nbsp;</span></span>তাহা কে বিশ্বাস করিয়াছে? <br><span class="br-ind"><br><span class="indent">&nbsp;</span></span>সদাপ্রভুর বাহু কাহার কাছে প্রকাশিত হইয়াছে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তিনি তাঁহার সম্মুখে চারার ন্যায়, <br><span class="br-ind"><br><span class="indent">&nbsp;</span></span>এবং শুষ্ক ভূমিতে উৎপন্ন মূলের ন্যায় উঠিলেন; <br><span class="br-ind"><br><span class="indent">&nbsp;</span></span>তাঁহার এমন রূপ কি শোভা নাই যে, <br><span class="br-ind"><br><span class="indent">&nbsp;</span></span>তাঁহার প্রতি দৃষ্টি করি, <br><span class="br-ind"><br><span class="indent">&nbsp;</span></span>এবং এমন আকৃতি নাই যে, তাঁহাকে ভালবাসি।<sup class="fnm"><a name="fnm1" href="#fn1">1</a></sup> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি অবজ্ঞাত ও মনুষ্যদের ত্যাজ্য, <br><span class="br-ind"><br><span class="indent">&nbsp;</span></span>ব্যথার পাত্র ও যাতনা<sup class="fnm"><a name="fnm2" href="#fn2">2</a></sup> পরিচিত হইলেন; <br><span class="br-ind"><br><span class="indent">&nbsp;</span></span>লোকে যাহা হইতে মুখ আচ্ছাদন করে, <br><span class="br-ind"><br><span class="indent">&nbsp;</span></span>তাহার ন্যায় তিনি অবজ্ঞাত হইলেন, <br><span class="br-ind"><br><span class="indent">&nbsp;</span></span>আর আমরা তাঁহাকে মান্য করি নাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সত্য, আমাদের যাতনা<sup class="fnm"><a name="fnm3" href="#fn3">3</a></sup> সকল তিনিই তুলিয়া লইয়াছেন, <br><span class="br-ind"><br><span class="indent">&nbsp;</span></span>আমাদের ব্যথা সকল তিনি বহন করিয়াছেন; <br><span class="br-ind"><br><span class="indent">&nbsp;</span></span>তবু আমরা মনে করিলাম, তিনি আহত, <br><span class="br-ind"><br><span class="indent">&nbsp;</span></span>ঈশ্বরকর্ত্তৃক প্রহারিত ও দুঃখার্ত্ত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু তিনি আমাদের অধর্ম্মের নিমিত্ত বিদ্ধ, <br><span class="br-ind"><br><span class="indent">&nbsp;</span></span>আমাদের অপরাধের নিমিত্ত চূর্ণ হইলেন; <br><span class="br-ind"><br><span class="indent">&nbsp;</span></span>আমাদের শান্তিজনক শাস্তি তাঁহার উপরে বর্ত্তিল, <br><span class="br-ind"><br><span class="indent">&nbsp;</span></span>এবং তাঁহার ক্ষত সকল দ্বারা আমাদের আরোগ্য হইল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমরা সকলে মেষগণের ন্যায় ভ্রান্ত হইয়াছি, <br><span class="br-ind"><br><span class="indent">&nbsp;</span></span>প্রত্যেকে আপন আপন পথের দিকে ফিরিয়াছি; <br><span class="br-ind"><br><span class="indent">&nbsp;</span></span>আর সদাপ্রভু আমাদের সকলকার অপরাধ তাঁহার উপরে বর্ত্তাইয়াছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি উপদ্রুত হইলেন, তবু দুঃখভোগ স্বীকার করিলেন, <br><span class="br-ind"><br><span class="indent">&nbsp;</span></span>তিনি মুখ খুলিলেন না; <br><span class="br-ind"><br><span class="indent">&nbsp;</span></span>মেষশাবক যেমন হত হইবার জন্য নীত হয়, <br><span class="br-ind"><br><span class="indent">&nbsp;</span></span>মেষী যেমন লোমচ্ছেদকদের সম্মুখে নীরব হয়, <br><span class="br-ind"><br><span class="indent">&nbsp;</span></span>সেইরূপ তিনি মুখ খুলিলেন না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি উপদ্রব ও বিচার দ্বারা অপনীত হইলেন; <br><span class="br-ind"><br><span class="indent">&nbsp;</span></span>তৎকালীয়দের মধ্যে কে ইহা আলোচনা করিল <br><span class="br-ind"><br><span class="indent">&nbsp;</span></span>যে, তিনি জীবিতদের দেশ হইতে উচ্ছিন্ন হইলেন? <br><span class="br-ind"><br><span class="indent">&nbsp;</span></span>আমার জাতির অধর্ম্ম প্রযুক্তই তাঁহার উপরে আঘাত পড়িল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর লোকে দুষ্টগণের সহিত তাঁহার কবর নিরূপণ করিল,<sup class="fnm"><a name="fnm4" href="#fn4">4</a></sup> <br><span class="br-ind"><br><span class="indent">&nbsp;</span></span>এবং মৃত্যুতে তিনি ধনবানের সঙ্গী হইলেন, <br><span class="br-ind"><br><span class="indent">&nbsp;</span></span>যদিও<sup class="fnm"><a name="fnm5" href="#fn5">5</a></sup> তিনি দৌরাত্ম্য করেন নাই, <br><span class="br-ind"><br><span class="indent">&nbsp;</span></span>আর তাঁহার মুখে ছল ছিল না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তথাপি তাঁহাকে চূর্ণ করিতে সদাপ্রভুরই মনোরথ ছিল; <br><span class="br-ind"><br><span class="indent">&nbsp;</span></span>তিনি তাঁহাকে যাতনাগ্রস্ত করিলেন, <br><span class="br-ind"><br><span class="indent">&nbsp;</span></span>তাঁহার প্রাণ যখন দোষার্থক বলি উৎসর্গ করিবে, <br><span class="br-ind"><br><span class="indent">&nbsp;</span></span>তখন তিনি আপন বংশ দেখিবেন, দীর্ঘায়ু হইবেন, <br><span class="br-ind"><br><span class="indent">&nbsp;</span></span>এবং তাঁহার হস্তে সদাপ্রভুর মনোরথ সিদ্ধ হইবে; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি আপন প্রাণের শ্রমফল দেখিবেন, তৃপ্ত হইবেন; <br><span class="br-ind"><br><span class="indent">&nbsp;</span></span>আমার ধার্ম্মিক দাস আপনার<sup class="fnm"><a name="fnm6" href="#fn6">6</a></sup> জ্ঞান দিয়া অনেককে ধার্ম্মিক করিবেন, <br><span class="br-ind"><br><span class="indent">&nbsp;</span></span>এবং তিনিই তাহাদের অপরাধ সকল বহন করিবেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এই জন্য আমি মহানদিগের মধ্যে তাঁহাকে অংশ দিব, <br><span class="br-ind"><br><span class="indent">&nbsp;</span></span>তিনি পরাক্রমীদের সহিত লুট বিভাগ করিবেন, <br><span class="br-ind"><br><span class="indent">&nbsp;</span></span>কারণ তিনি মৃত্যুর জন্য আপন প্রাণ ঢালিয়া দিলেন, <br><span class="br-ind"><br><span class="indent">&nbsp;</span></span>তিনি অধর্ম্মীদের সহিত গণিত হইলেন; <br><span class="br-ind"><br><span class="indent">&nbsp;</span></span>আর তিনিই অনেকের পাপভার তুলিয়া লইয়াছেন, <br><span class="br-ind"><br><span class="indent">&nbsp;</span></span>এবং অধর্ম্মীদের জন্য অনুরোধ করিতেছেন<sup class="fnm"><a name="fnm7" href="#fn7">7</a></sup>।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) তাঁহার রূপ কি শোভা নাই, এবং তাঁহাকে দেখিলে আমরা যে তাঁহাকে ভালবাসি, এমন আকৃতি নাই।</div>
<div class="fn"><sup class="fnt"><a name="fn2" href="#fnm2">2</a></sup> (ইব্র) ব্যাধি।</div>
<div class="fn"><sup class="fnt"><a name="fn3" href="#fnm3">3</a></sup> (ইব্র) ব্যাধি।</div>
<div class="fn"><sup class="fnt"><a name="fn4" href="#fnm4">4</a></sup> (বা) কবর দিল।</div>
<div class="fn"><sup class="fnt"><a name="fn5" href="#fnm5">5</a></sup> (বা) কেননা।</div>
<div class="fn"><sup class="fnt"><a name="fn6" href="#fnm6">6</a></sup> (বা) আপনা বিষয়ক।</div>
<div class="fn"><sup class="fnt"><a name="fn7" href="#fnm7">7</a></sup> (বা) করিয়াছেন।</div>
</div>
<!-- PARSED ABOVE; EDITING MAY BREAK PARSER -->
</body></html>