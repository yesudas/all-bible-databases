<html><head>
<meta http-equiv="Content-Type" content="text/html;charset=utf-8" />
<title>Isa 61 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 61);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_59.html">59</a> <a href="Isa_60.html">60</a> <b>61</b> <a href="Isa_62.html">62</a> <a href="Isa_63.html">63</a> ... <a href="Isa_66.html">66</a> </div><hr>
<h1>Isa 61</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মুক্তিদাতার ঘোষণা ও তাঁহার প্রজাবৃন্দের সুখ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রভু সদাপ্রভুর আত্মা আমাতে অধিষ্ঠান করেন, <br><span class="br-ind"><br><span class="indent">&nbsp;</span></span>কেননা নম্রগণের কাছে সুসমাচার প্রচার করিতে সদাপ্রভু আমাকে অভিষেক করিয়াছেন; <br><span class="br-ind"><br><span class="indent">&nbsp;</span></span>তিনি আমাকে প্রেরণ করিয়াছেন, যেন আমি ভগ্নান্তঃকরণ লোকদের ক্ষত বাঁধিয়া দিই; <br><span class="br-ind"><br><span class="indent">&nbsp;</span></span>যেন বন্দি লোকদের কাছে মুক্তি, ও কারাবদ্ধ লোকদের কাছে কারামোচন প্রচার করি; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যেন সদাপ্রভুর প্রসন্নতার বৎসর ও আমাদের ঈশ্বরের প্রতিশোধের দিন ঘোষণা করি; <br><span class="br-ind"><br><span class="indent">&nbsp;</span></span>যেন সমস্ত শোকার্ত্তকে সান্ত্বনা করি; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেন সিয়োনের শোকার্ত্ত লোকদিগকে বর দিই, <br><span class="br-ind"><br><span class="indent">&nbsp;</span></span>যেন তাহাদিগকে ভস্মের পরিবর্ত্তে শিরোভূষণ, <br><span class="br-ind"><br><span class="indent">&nbsp;</span></span>শোকের পরিবর্ত্তে আনন্দতৈল, অবসন্ন আত্মার পরিবর্ত্তে প্রশংসারূপ পরিচ্ছদ দান করি; <br><span class="br-ind"><br><span class="indent">&nbsp;</span></span>তাই তাহারা ধার্ম্মিকতা-বৃক্ষ ও সদাপ্রভুর রোপিত তাঁহার ভূষণার্থক উদ্যান বলিয়া আখ্যাত হইবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা পুরাকালের ধ্বংসিত স্থান সকল নির্ম্মাণ করিবে, <br><span class="br-ind"><br><span class="indent">&nbsp;</span></span>পূর্ব্বকালের উৎসন্ন স্থান সকল গাঁথিয়া তুলিবে, <br><span class="br-ind"><br><span class="indent">&nbsp;</span></span>এবং ধ্বংসিত নগর, বহু পুরুষ পূর্ব্বের উৎসন্ন স্থান সকল নূতন করিবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আর বিদেশিগণ দাঁড়াইয়া তোমাদের পাল চরাইবে, <br><span class="br-ind"><br><span class="indent">&nbsp;</span></span>বিজাতি-সন্তানেরা তোমাদের শস্যক্ষেত্রের কৃষক ও তোমাদের দ্রাক্ষাক্ষেত্রের পাইটকারী হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু তোমরা সদাপ্রভুর যাজক বলিয়া আখ্যাত হইবে, <br><span class="br-ind"><br><span class="indent">&nbsp;</span></span>লোকে তোমাদিগকে আমাদের ঈশ্বরের পরিচারক বলিবে; <br><span class="br-ind"><br><span class="indent">&nbsp;</span></span>তোমরা জাতিগণের ঐশ্বর্য্য ভোগ করিবে, <br><span class="br-ind"><br><span class="indent">&nbsp;</span></span>ও তাহাদের প্রতাপে শ্লাঘা করিবে। <br><span class="br-ind"><br><span class="indent">&nbsp;</span></span>তোমাদের লজ্জার পরিবর্ত্তে দ্বিগুণ অংশ হইবে; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অপমানের পরিবর্ত্তে লোকেরা আপন আপন অধিকারে আনন্দরব করিবে, <br><span class="br-ind"><br><span class="indent">&nbsp;</span></span>তজ্জন্য আপনাদের দেশে দ্বিগুণ অংশ পাইবে; <br><span class="br-ind"><br><span class="indent">&nbsp;</span></span>তাহাদের চিরস্থায়ী আহ্লাদ হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কেননা আমি সদাপ্রভু ন্যায়বিচার ভালবাসি, <br><span class="br-ind"><br><span class="indent">&nbsp;</span></span>অধর্ম্মযুক্ত<sup class="fnm"><a name="fnm1" href="#fn1">1</a></sup> অপহরণ ঘৃণা করি; <br><span class="br-ind"><br><span class="indent">&nbsp;</span></span>আর আমি সত্যে তাহাদের ক্রিয়ার ফল দিব, <br><span class="br-ind"><br><span class="indent">&nbsp;</span></span>ও তাহাদের সহিত চিরস্থায়ী এক নিয়ম করিব। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর তাহাদের বংশ জাতিগণের মধ্যে, <br><span class="br-ind"><br><span class="indent">&nbsp;</span></span>ও তাহাদের সন্তানগণ লোকবৃন্দের মধ্যে পরিচিত হইবে; <br><span class="br-ind"><br><span class="indent">&nbsp;</span></span>দেখিবামাত্র সকলে তাহাদিগকে চিনিবে যে, <br><span class="br-ind"><br><span class="indent">&nbsp;</span></span>তাহারা সদাপ্রভুর আশীর্ব্বাদপ্রাপ্ত বংশ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>‘আমি সদাপ্রভুতে অতিশয় আনন্দ করিব, <br><span class="br-ind"><br><span class="indent">&nbsp;</span></span>আমার প্রাণ আমার ঈশ্বরে উল্লাস করিবে; <br><span class="br-ind"><br><span class="indent">&nbsp;</span></span>কেননা বর যেমন যাজকীয় সজ্জার ন্যায় শিরোভূষণ পরে, <br><span class="br-ind"><br><span class="indent">&nbsp;</span></span>কন্যা যেমন আপন রত্নরাজি দ্বারা আপনাকে অলঙ্কৃতা করে, <br><span class="br-ind"><br><span class="indent">&nbsp;</span></span>তেমনি তিনি আমাকে পরিত্রাণ-বস্ত্র পরাইয়াছেন, <br><span class="br-ind"><br><span class="indent">&nbsp;</span></span>ধার্ম্মিকতা-পরিচ্ছদে পরিচ্ছন্ন করিয়াছেন।’ <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বস্তুতঃ ভূমি যেমন আপন অঙ্কুর নির্গত করে, <br><span class="br-ind"><br><span class="indent">&nbsp;</span></span>উদ্যান যেমন আপনাতে উপ্ত বীজ অঙ্কুরিত করে, <br><span class="br-ind"><br><span class="indent">&nbsp;</span></span>তেমনি প্রভু সদাপ্রভু সমুদয় জাতির সাক্ষাতে ধার্ম্মিকতা ও প্রশংসা অঙ্কুরিত করিবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) হোমার্থে (বা) হোমযুক্ত।</div>
</div>
<!-- PARSED ABOVE; EDITING MAY BREAK PARSER -->
</body></html>