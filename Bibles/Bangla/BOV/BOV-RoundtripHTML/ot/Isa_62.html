<html><head>
<meta http-equiv="Content-Type" content="text/html;charset=utf-8" />
<title>Isa 62 &ndash; যিশাইয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 62);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিশাইয় ভাববাদীর পুস্তক।</b> &ndash; <a href="Isa_1.html">1</a> ... <a href="Isa_60.html">60</a> <a href="Isa_61.html">61</a> <b>62</b> <a href="Isa_63.html">63</a> <a href="Isa_64.html">64</a> ... <a href="Isa_66.html">66</a> </div><hr>
<h1>Isa 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সিয়োনের নিমিত্ত আমি নীরব থাকিব না, <br><span class="br-ind"><br><span class="indent">&nbsp;</span></span>যিরূশালেমের নিমিত্ত ক্ষান্ত থাকিব না, <br><span class="br-ind"><br><span class="indent">&nbsp;</span></span>যাবৎ আলোকের ন্যায় তাহার ধার্ম্মিকতা, <br><span class="br-ind"><br><span class="indent">&nbsp;</span></span>জ্বলন্ত প্রদীপের ন্যায় তাহার পরিত্রাণ উদিত না হয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আর জাতিগণ তোমার ধার্ম্মিকতা, <br><span class="br-ind"><br><span class="indent">&nbsp;</span></span>ও সমস্ত রাজা তোমার প্রতাপ দর্শন করিবে; <br><span class="br-ind"><br><span class="indent">&nbsp;</span></span>এবং তুমি এক নূতন নামে আখ্যাত হইবে, <br><span class="br-ind"><br><span class="indent">&nbsp;</span></span>যাহা সদাপ্রভুর মুখ নির্ণয় করিবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর তুমি সদাপ্রভুর হস্তস্থিত ভূষণার্থক মুকুট, <br><span class="br-ind"><br><span class="indent">&nbsp;</span></span>তোমার ঈশ্বরের করতলস্থিত রাজকিরীট হইবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>লোকে তোমাকে আর পরিত্যক্তা বলিবে না, <br><span class="br-ind"><br><span class="indent">&nbsp;</span></span>এবং তোমার ভূমিকে আর ধ্বংসস্থান বলিবে না; <br><span class="br-ind"><br><span class="indent">&nbsp;</span></span>কিন্তু তুমি হিফ্‌সীবা [উহাতে আমার প্রীতি], <br><span class="br-ind"><br><span class="indent">&nbsp;</span></span>ও তোমার ভূমি বিয়ূলা [বিবাহিতা] নামে আখ্যাতা হইবে? <br><span class="br-ind"><br><span class="indent">&nbsp;</span></span>কেননা সদাপ্রভু তোমাতে প্রীত, এবং তোমার ভূমি বিবাহিতা হইবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বস্তুতঃ যুবক যেমন কুমারীকে বিবাহ করে, <br><span class="br-ind"><br><span class="indent">&nbsp;</span></span>তেমনি তোমার পুত্রগণ তোমাকে বিবাহ করিবে; <br><span class="br-ind"><br><span class="indent">&nbsp;</span></span>এবং বর যেমন কন্যাতে আমোদ করে, <br><span class="br-ind"><br><span class="indent">&nbsp;</span></span>তেমনি তোমার ঈশ্বর তোমাতে আমোদ করিবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যিরূশালেম, আমি তোমার প্রাচীরের উপরে প্রহরিগণকে নিযুক্ত করিয়াছি; <br><span class="br-ind"><br><span class="indent">&nbsp;</span></span>তাহারা কি দিন কি রাত্রি কদাচ নীরব থাকিবে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমরা, যাহারা সদাপ্রভুকে স্মরণ করাইয়া থাক, <br><span class="br-ind"><br><span class="indent">&nbsp;</span></span>তোমরা ক্ষান্ত থাকিও না, এবং তাঁহাকেও ক্ষান্ত থাকিতে দিও না, <br><span class="br-ind"><br><span class="indent">&nbsp;</span></span>যে পর্য্যন্ত তিনি যিরূশালেমকে স্থাপন না করেন, <br><span class="br-ind"><br><span class="indent">&nbsp;</span></span>ও পৃথিবীর মধ্যে প্রশংসার পাত্র না করেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু আপন দক্ষিণ হস্ত ও আপন বলবান্‌ বাহু তুলিয়া শপথ করিয়াছেন, <br><span class="br-ind"><br><span class="indent">&nbsp;</span></span>নিশ্চয় আমি অন্নের নিমিত্ত তোমার শত্রুদিগকে তোমার গোম আর দিব না, <br><span class="br-ind"><br><span class="indent">&nbsp;</span></span>এবং বিজাতি-সন্তানেরা তোমার পরিশ্রম দ্বারা প্রস্তুত তোমার দ্রাক্ষারস আর পান করিতে পাইবে না; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু যাহারা উহা সঞ্চয় করিবে, তাহারাই ভোজন করিবে, <br><span class="br-ind"><br><span class="indent">&nbsp;</span></span>আর সদাপ্রভুর প্রশংসা করিবে; এবং যাহারা ইহা সংগ্রহ করিবে, <br><span class="br-ind"><br><span class="indent">&nbsp;</span></span>তাহারাই আমার পবিত্র প্রাঙ্গণে পান করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা অগ্রসর হও, পুরদ্বার দিয়া অগ্রসর হও, <br><span class="br-ind"><br><span class="indent">&nbsp;</span></span>লোকদের জন্য পথ প্রস্তুত কর, উচ্চ কর, রাজপথ উচ্চ কর, <br><span class="br-ind"><br><span class="indent">&nbsp;</span></span>প্রস্তর সকল সরাইয়া ফেল, জাতিগণের জন্য পতাকা তুলিয়া ধর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেখ, সদাপ্রভু পৃথিবীর প্রান্ত পর্য্যন্ত এই রব শুনাইয়াছেন, <br><span class="br-ind"><br><span class="indent">&nbsp;</span></span>তোমরা সিয়োন-কন্যাকে বল, দেখ, তোমার পরিত্রাণ উপস্থিত; <br><span class="br-ind"><br><span class="indent">&nbsp;</span></span>দেখ, তাঁহার সঙ্গে তাঁহার [দাতব্য] বেতন আছে, তাঁহার অগ্রে তাঁহার [দাতব্য] পুরস্কার আছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আর তাহাদিগকে বলা যাইবে, ‘পবিত্র প্রজা’, <br><span class="br-ind"><br><span class="indent">&nbsp;</span></span>‘সদাপ্রভুর মুক্ত লোক’; এবং তোমাকে বলা যাইবে, <br><span class="br-ind"><br><span class="indent">&nbsp;</span></span>‘অন্বেষিতা’, ‘অপরিত্যক্তা নগরী’।<br></div>
</div>
<!-- PARSED ABOVE; EDITING MAY BREAK PARSER -->
</body></html>