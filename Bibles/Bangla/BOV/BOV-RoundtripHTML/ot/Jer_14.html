<html><head>
<meta http-equiv="Content-Type" content="text/html;charset=utf-8" />
<title>Jer 14 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 14);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_12.html">12</a> <a href="Jer_13.html">13</a> <b>14</b> <a href="Jer_15.html">15</a> <a href="Jer_16.html">16</a> ... <a href="Jer_52.html">52</a> </div><hr>
<h1>Jer 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>স্বজাতীয়দের জন্য যিরমিয়ের অনুরোধ।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ভারী অনাবৃষ্টি বিষয়ে যিরমিয়ের কাছে সদাপ্রভুর এই বাক্য উপস্থিত হইল। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যিহূদা শোক করিতেছে, তাহার নগরদ্বার সকল জীর্ণ হইতেছে, <br><span class="br-ind"><br><span class="indent">&nbsp;</span></span>সে সকল মলিন বেশে ভূমিতে বসিয়া আছে; <br><span class="br-ind"><br><span class="indent">&nbsp;</span></span>আর যিরূশালেমের আর্ত্তরব ঊর্দ্ধে উঠিতেছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহাদের প্রধানেরা আপন আপন অধীনদিগকে জলের জন্য পাঠায়; <br><span class="br-ind"><br><span class="indent">&nbsp;</span></span>তাহারা গর্ত্ত সকলের নিকটে আসিয়া কিছুমাত্র জল পায় না, <br><span class="br-ind"><br><span class="indent">&nbsp;</span></span>শূন্য পাত্র হস্তে করিয়া ফিরিয়া যায়; <br><span class="br-ind"><br><span class="indent">&nbsp;</span></span>তাহারা লজ্জিত ও বিষণ্ণ হইয়া মস্তক ঢাকিয়া রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দেশে বৃষ্টি না হওয়াতে ভূমি নিরাশ হইয়াছে বলিয়া কৃষকেরা লজ্জা পাইয়া <br><span class="br-ind"><br><span class="indent">&nbsp;</span></span>আপন আপন মস্তক ঢাকিয়া রাখে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এমন কি, তৃণ নাই বলিয়া <br><span class="br-ind"><br><span class="indent">&nbsp;</span></span>হরিণীও মাঠে প্রসব করিয়া শিশু ত্যাগ করিয়া যায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বনগর্দ্দভ সকল বৃক্ষশূন্য গিরিতে দাঁড়াইয়া শৃগালের ন্যায় বায়ুর জন্য হাঁপায়; <br><span class="br-ind"><br><span class="indent">&nbsp;</span></span>তৃণাদি না থাকাতে তাহাদের চক্ষু ক্ষীণ হইয়াছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যদ্যপি আমাদের অপরাধ সকল আমাদের বিপক্ষে সাক্ষ্য দিতেছে, <br><span class="br-ind"><br><span class="indent">&nbsp;</span></span>তথাপি, হে সদাপ্রভু, তুমি আপন নামের অনুরোধে কার্য্য কর; <br><span class="br-ind"><br><span class="indent">&nbsp;</span></span>আমরা ত নানা প্রকারে বিপথগামী হইয়াছি; <br><span class="br-ind"><br><span class="indent">&nbsp;</span></span>আমরা তোমারই বিরুদ্ধে পাপ করিয়াছি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে ইস্রায়েলের আশাভূমি, সঙ্কটকালে তাহার ত্রাণকর্ত্তা, <br><span class="br-ind"><br><span class="indent">&nbsp;</span></span>কেন তুমি এই দেশে প্রবাসীর ন্যায়, <br><span class="br-ind"><br><span class="indent">&nbsp;</span></span>কিম্বা রাত্রিবাসার্থী পথিকের ন্যায় হও? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেন তুমি স্তম্ভিত মানুষের ন্যায়, ত্রাণ করিতে অসমর্থ বীরের ন্যায় হও? <br><span class="br-ind"><br><span class="indent">&nbsp;</span></span>তথাপি, হে সদাপ্রভু, তুমি আমাদের মধ্যবর্ত্তী, <br><span class="br-ind"><br><span class="indent">&nbsp;</span></span>আর আমাদের উপরে তোমার নাম কীর্ত্তিত; <br><span class="br-ind"><br><span class="indent">&nbsp;</span></span>আমাদিগকে পরিত্যাগ করিও না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সদাপ্রভু এই জাতির বিষয়ে এই কথা কহেন, <br><span class="br-ind"><br><span class="indent">&nbsp;</span></span>তাহারা এইরূপেই ভ্রমণ করিতে ভালবাসে, <br><span class="br-ind"><br><span class="indent">&nbsp;</span></span>আপন আপন পা থামায় নাই; এই কারণ সদাপ্রভু তাহাদিগকে গ্রাহ্য করেন না; <br><span class="br-ind"><br><span class="indent">&nbsp;</span></span>তিনি এখন তাহাদের অপরাধ স্মরণ করিবেন, তাহাদের পাপ সকলের প্রতিফল দিবেন। <br></div>
<div class="v" id="v11"><span class="vn">11</span> <span class="br-p"><br><br></span>সদাপ্রভু আমাকে আরও কহিলেন, তুমি এই জাতির পক্ষে মঙ্গল প্রার্থনা করিও না।</div>
<div class="v" id="v12"><span class="vn">12</span> তাহারা উপবাস করিলেও আমি তাহাদের কাতরোক্তি শুনিব না, হোম ও নৈবেদ্য উৎসর্গ করিলেও তাহাদিগকে গ্রাহ্য করিব না, কিন্তু আমিই খড়্‌গ, দুর্ভিক্ষ ও মহামারী দ্বারা তাহাদিগকে সংহার করিব।</div>
<div class="v" id="v13"><span class="vn">13</span> <span class="br-p"><br><br></span>তখন আমি কহিলাম, হায়, প্রভু সদাপ্রভু! দেখ, ভাববাদিগণ তাহাদিগকে বলিতেছে, তোমরা খড়্‌গ দেখিবে না, তোমাদের প্রতি দুর্ভিক্ষ ঘটিবে না, কারণ আমি এ স্থানে তোমাদিগকে সত্য শান্তি দিব।</div>
<div class="v" id="v14"><span class="vn">14</span> <span class="br-p"><br><br></span>তখন সদাপ্রভু আমাকে কহিলেন, সেই ভাববাদীরা আমার নামে মিথ্যা ভাববাণী বলে; আমি তাহাদিগকে প্রেরণ করি নাই, তাহাদিগকে আজ্ঞা দিই নাই, তাহাদের কাছে কথা কহি নাই; তাহারা তোমাদের নিকটে মিথ্যা দর্শন ও মন্ত্র, অবস্তু ও আপন আপন হৃদয়ের প্রতারণামূলক ভাববাণী বলে।</div>
<div class="v" id="v15"><span class="vn">15</span> এই জন্য যে ভাববাদিগণ আমার নামে ভাববাণী বলে, আমি তাহাদিগকে না পাঠাইলেও বলে, এ দেশে খড়্‌গ কি দুর্ভিক্ষ উপস্থিত হইবে না, তাহাদের বিষয়ে সদাপ্রভু এই কথা কহেন, খড়্‌গ ও দুর্ভিক্ষ দ্বারা সেই ভাববাদিগণের বিনাশ হইবে।</div>
<div class="v" id="v16"><span class="vn">16</span> আর তাহারা যে জাতির কাছে ভাববাণী বলে, সে জাতি দুর্ভিক্ষ ও খড়্‌গ প্রযুক্ত যিরূশালেমের সড়কে সড়কে নিক্ষিপ্ত হইবে, এবং তাহাদিগকে ও তাহাদের স্ত্রীপুত্র কন্যাদিগকে কবর দিবার জন্য কেহ থাকিবে না; কারণ আমি তাহাদের দুষ্টতাকে তাহাদের উপরে ঢালিয়া দিব।</div>
<div class="v" id="v17"><span class="vn">17</span> <span class="br-p"><br><br></span>আর তুমি তাহাদিগকে এই কথা বল, <span class="br-p"><br><br></span><span class="br-ind"><br><span class="indent">&nbsp;</span></span>দিবারাত্র আমার চক্ষু হইতে জলধারা পড়ুক, <br><span class="br-ind"><br><span class="indent">&nbsp;</span></span>তাহা নিবৃত্ত না হউক, কেননা আমার জাতির অনূঢ়া কন্যা মহাভঙ্গে <br><span class="br-ind"><br><span class="indent">&nbsp;</span></span>ও বিষম আঘাতে ভগ্ন হইল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি যদি বাহির হইয়া ক্ষেত্রে যাই, তবে দেখ, <br><span class="br-ind"><br><span class="indent">&nbsp;</span></span>খড়্‌গহত লোক, যদি নগরে প্রবেশ করি, <br><span class="br-ind"><br><span class="indent">&nbsp;</span></span>তবে দেখ, ক্ষুধাপীড়িত লোক; কারণ ভাববাদী <br><span class="br-ind"><br><span class="indent">&nbsp;</span></span>ও যাজক উভয়ে দেশ পর্য্যটন করে, কিছুই জানে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি কি যিহূদাকে নিতান্তই অগ্রাহ্য করিয়াছ? <br><span class="br-ind"><br><span class="indent">&nbsp;</span></span>তোমার প্রাণ কি সিয়োনকে ঘৃণা করিয়াছে? <br><span class="br-ind"><br><span class="indent">&nbsp;</span></span>তুমি আমাদিগকে কেন এমন আঘাত করিলে যে, আমাদের আরোগ্য হয় না? <br><span class="br-ind"><br><span class="indent">&nbsp;</span></span>আমরা শান্তির অপেক্ষা করিলাম, কিছুই মঙ্গল হইল না; <br><span class="br-ind"><br><span class="indent">&nbsp;</span></span>আরোগ্যকালের অপেক্ষা করিলাম, আর দেখ, উদ্বেগ! <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে সদাপ্রভু, আমরা আমাদের দুষ্টতা ও আমাদের পিতৃপুরুষদের অপরাধ স্বীকার করিতেছি; <br><span class="br-ind"><br><span class="indent">&nbsp;</span></span>কারণ আমরা তোমার বিরুদ্ধে পাপ করিয়াছি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি আপন নামের অনুরোধে আমাদিগকে ঘৃণা করিও না, <br><span class="br-ind"><br><span class="indent">&nbsp;</span></span>তোমার প্রতাপের সিংহাসন অনাদরের পাত্র করিও না; <br><span class="br-ind"><br><span class="indent">&nbsp;</span></span>আমাদের সহিত তোমার নিয়ম স্মরণ কর, ভঙ্গ করিও না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>জাতিগণের অসার দেবতাদের মধ্যে বৃষ্টি দিতে পারে, <br><span class="br-ind"><br><span class="indent">&nbsp;</span></span>এমন কেহ কি আছে? কিম্বা আকাশ কি জল বর্ষণ করিতে পারে? <br><span class="br-ind"><br><span class="indent">&nbsp;</span></span>হে সদাপ্রভু, আমাদের ঈশ্বর, তুমিই কি সেই [বৃষ্টিদাতা] নহ? <br><span class="br-ind"><br><span class="indent">&nbsp;</span></span>এই জন্য আমরা তোমার অপেক্ষায় থাকিব, <br><span class="br-ind"><br><span class="indent">&nbsp;</span></span>কেননা তুমিই এই সমস্ত করিয়া থাক।<br></div>
</div>
<!-- PARSED ABOVE; EDITING MAY BREAK PARSER -->
</body></html>