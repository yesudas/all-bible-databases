<html><head>
<meta http-equiv="Content-Type" content="text/html;charset=utf-8" />
<title>Jer 2 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 2);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> <b>2</b> <a href="Jer_3.html">3</a> <a href="Jer_4.html">4</a> ... <a href="Jer_52.html">52</a> </div><hr>
<h1>Jer 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাপহেতু যিহূদীদের প্রতি অনুযোগ।</h2><span class="vn">1</span> <span class="br-p"><br><br></span>আর সদাপ্রভুর এই বাক্য আমার নিকটে উপস্থিত হইল,</div>
<div class="v" id="v2"><span class="vn">2</span> তুমি যাও, যিরূশালেমের কর্ণগোচরে এই কথা প্রচার কর, <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু এই কথা কহেন, তোমার পক্ষে তোমার যৌবনের ভক্তি, <br><span class="br-ind"><br><span class="indent">&nbsp;</span></span>তোমার বিবাহকালের প্রেম আমার স্মরণ হয়; <br><span class="br-ind"><br><span class="indent">&nbsp;</span></span>তুমি আমার পশ্চাতে প্রান্তরে, যেখানে বপন করা যায় নাই, <br><span class="br-ind"><br><span class="indent">&nbsp;</span></span>এমন দেশে গমন করিয়াছিলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েল সদাপ্রভুর উদ্দেশে পবিত্র, তাঁহার আয়ের অগ্রিমাংশ ছিল; <br><span class="br-ind"><br><span class="indent">&nbsp;</span></span>যে সকল লোক তাহাকে গ্রাস করিবে, তাহারা দোষী হইবে; <br><span class="br-ind"><br><span class="indent">&nbsp;</span></span>তাহাদের প্রতি অমঙ্গল ঘটিবে, ইহা সদাপ্রভু বলেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে যাকোবের কুল, হে ইস্রায়েল-কুলের সমুদয় গোষ্ঠী, সদাপ্রভুর বাক্য শুন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>তোমাদের পিতৃপুরুষেরা আমার কি অন্যায় দেখিয়াছে যে, <br><span class="br-ind"><br><span class="indent">&nbsp;</span></span>তাহারা আমা হইতে দূরে গিয়াছে, <br><span class="br-ind"><br><span class="indent">&nbsp;</span></span>অসারতার অনুগামী হইয়া অসার হইয়াছে? তাহারা বলে নাই যে, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেই সদাপ্রভু কোথায়, যিনি মিসর দেশ হইতে আমাদিগকে বাহির করিয়া আনিয়াছিলেন, <br><span class="br-ind"><br><span class="indent">&nbsp;</span></span>যিনি প্রান্তরের মধ্য দিয়া, মরুভূমি ও গর্ত্তময় ভূমি দিয়া, <br><span class="br-ind"><br><span class="indent">&nbsp;</span></span>জলবিহীনতার ও মৃত্যুচ্ছায়ার ভূমি দিয়া পথিকবিহীন ও নিবাসী-বর্জ্জিত ভূমি দিয়া, <br><span class="br-ind"><br><span class="indent">&nbsp;</span></span>আমাদিগকে লইয়া আসিয়াছিলেন? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমাদিগকে এই ফলবান দেশে আনিয়াছিলাম, <br><span class="br-ind"><br><span class="indent">&nbsp;</span></span>যেন তোমরা এখানকার ফল ও উত্তম উত্তম সামগ্রী ভোজন কর; <br><span class="br-ind"><br><span class="indent">&nbsp;</span></span>কিন্তু তোমরা প্রবেশ করিয়া আমার দেশ অশুচি করিলে, <br><span class="br-ind"><br><span class="indent">&nbsp;</span></span>আমার অধিকার ঘৃণাস্পদ করিলে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যাজকেরা বলে নাই, ‘সদাপ্রভু কোথায়?’ <br><span class="br-ind"><br><span class="indent">&nbsp;</span></span>এবং যাহারা ব্যবস্থা হাতে করে, তাহারা আমাকে জানে নাই, <br><span class="br-ind"><br><span class="indent">&nbsp;</span></span>পালকেরা আমার বিরুদ্ধে অধর্ম্মাচরণ করিয়াছে, <br><span class="br-ind"><br><span class="indent">&nbsp;</span></span>ভাববাদিগণ বাল [দেবের] নাম লইয়া ভাববাণী বলিয়াছে, <br><span class="br-ind"><br><span class="indent">&nbsp;</span></span>এবং এমন পদার্থের পশ্চাদগামী হইয়াছে, <br><span class="br-ind"><br><span class="indent">&nbsp;</span></span>যাহাতে উপকার নাই। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অতএব আমি তোমাদের সহিত আরও বিবাদ করিব, <br><span class="br-ind"><br><span class="indent">&nbsp;</span></span>ইহা সদাপ্রভু কহেন, এবং তোমাদের পুত্রপৌত্রগণেরও সহিত বিবাদ করিব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বস্তুতঃ তোমরা পার হইয়া কিত্তীয়দের উপকূল সমূহে যাও, <br><span class="br-ind"><br><span class="indent">&nbsp;</span></span>দেখ; আর কেদরে লোক পাঠাও, সূক্ষ্ম বিবেচনা কর, দেখ, এমন কি হইয়াছে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কোন জাতি কি আপনাদের দেবগণের পরিবর্ত্তন করিয়াছে? সেই দেবগণ ত ঈশ্বর নয়। <br><span class="br-ind"><br><span class="indent">&nbsp;</span></span>কিন্তু আমার প্রজাগণ এমন বস্তুর সহিত আপনাদের গৌরবের পরিবর্ত্তন করিয়াছে, যাহাতে উপকার নাই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আকাশমণ্ডল, ইহাতে স্তম্ভিত হও, রোমাঞ্চিত হও, <br><span class="br-ind"><br><span class="indent">&nbsp;</span></span>নিতান্ত অসাড় হইয়া পড়, ইহা সদাপ্রভু কহেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কেননা আমার প্রজাবৃন্দ দুই দোষ করিয়াছে; <br><span class="br-ind"><br><span class="indent">&nbsp;</span></span>জীবন্ত জলের উনুই যে আমি, আমাকে তাহারা ত্যাগ করিয়াছে; <br><span class="br-ind"><br><span class="indent">&nbsp;</span></span>আর আপনাদের জন্য কূপ খুদিয়াছে, <br><span class="br-ind"><br><span class="indent">&nbsp;</span></span>সেগুলি ভগ্ন কূপ, জলাধার হইতে পারে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইস্রায়েল কি দাস? সে কি গৃহজাত [কিঙ্কর]? <br><span class="br-ind"><br><span class="indent">&nbsp;</span></span>সে কেন লুটদ্রব্য হইয়াছে? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যুবসিংহগণ তাহার উপরে গর্জ্জন ও হূঙ্কার করিয়াছে; <br><span class="br-ind"><br><span class="indent">&nbsp;</span></span>তাহারা তাহার দেশ ধ্বংসিত করিয়াছে; <br><span class="br-ind"><br><span class="indent">&nbsp;</span></span>তাহার নগর সকল দগ্ধ হইয়াছে, নিবাসী কেহ নাই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আবার নোফের ও তফনহেষের <br><span class="br-ind"><br><span class="indent">&nbsp;</span></span>লোকেরা তোমার মাথা মুড়াইয়াছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি কি আপনি আপনার প্রতি ইহা ঘটাও নাই? <br><span class="br-ind"><br><span class="indent">&nbsp;</span></span>বাস্তবিক তোমার ঈশ্বর সদাপ্রভু যখন তোমাকে পথ দিয়া লইয়া যাইতেছিলেন, <br><span class="br-ind"><br><span class="indent">&nbsp;</span></span>তখন তুমি তাঁহাকে পরিত্যাগ করিয়াছ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এখন শীহোর নদীর জল পান করিতে মিসরের পথে কেন যাইতেছ? <br><span class="br-ind"><br><span class="indent">&nbsp;</span></span>অথবা ফরাৎ নদীর জল পান করিতে অশূরের পথে কেন যাইতেছ? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমারই দুষ্টতা তোমাকে শাস্তি দিবে, <br><span class="br-ind"><br><span class="indent">&nbsp;</span></span>এবং তোমার বিপথগামিত্ব তোমাকে অনুযোগ করিবে; <br><span class="br-ind"><br><span class="indent">&nbsp;</span></span>অতএব জানিও আর দেখিও, এটা মন্দ ও তিক্ত বিষয় যে, <br><span class="br-ind"><br><span class="indent">&nbsp;</span></span>তুমি তোমার ঈশ্বর সদাপ্রভুকে পরিত্যাগ করিয়াছ, <br><span class="br-ind"><br><span class="indent">&nbsp;</span></span>ও মনের মধ্যে আমার ভয়কে স্থান দেও নাই, ইহা প্রভু, <br><span class="br-ind"><br><span class="indent">&nbsp;</span></span>বাহিনীগণের সদাপ্রভু কহেন। <br></div>
<div class="v" id="v20"><span class="vn">20</span> <span class="br-p"><br><br></span>বস্তুতঃ দীর্ঘকাল হইল, <span class="br-p"><br><br></span><span class="br-ind"><br><span class="indent">&nbsp;</span></span>আমি তোমার যোঁয়ালি ভগ্ন করিয়াছিলাম, <br><span class="br-ind"><br><span class="indent">&nbsp;</span></span>তোমার বন্ধন সকল ছেদন করিয়াছিলাম<sup class="fnm"><a name="fnm1" href="#fn1">1</a></sup>; <br><span class="br-ind"><br><span class="indent">&nbsp;</span></span>আর তুমি বলিয়াছিলে, আমি দাসত্ব<sup class="fnm"><a name="fnm2" href="#fn2">2</a></sup> করিব না বাস্তবিক সমস্ত উচ্চ পর্ব্বতের উপরে <br><span class="br-ind"><br><span class="indent">&nbsp;</span></span>ও সমস্ত হরিৎপর্ণ বৃক্ষের তলে তুমি নত হইয়া ব্যভিচার করিয়া আসিতেছ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি ত সর্ব্বতোভাবে প্রকৃত বীজোৎপন্ন <br><span class="br-ind"><br><span class="indent">&nbsp;</span></span>উত্তম দ্রাক্ষালতা করিয়া তোমাকে রোপন করিয়াছিলাম, <br><span class="br-ind"><br><span class="indent">&nbsp;</span></span>তুমি কেমন করিয়া বিকৃত হইয়া <br><span class="br-ind"><br><span class="indent">&nbsp;</span></span>আমার কাছে বিজাতীয় দ্রাক্ষালতার শাখা হইলে? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যদ্যপি সোরা দিয়া তুমি আপনাকে ধৌত কর, <br><span class="br-ind"><br><span class="indent">&nbsp;</span></span>ও অনেক সাবান লাগাও, <br><span class="br-ind"><br><span class="indent">&nbsp;</span></span>তথাপি তোমার অপরাধ আমার সম্মুখে চিহ্নিত রহিয়াছে, <br><span class="br-ind"><br><span class="indent">&nbsp;</span></span>ইহা প্রভু সদাপ্রভু কহেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তুমি কেমন করিয়া বলিতে পার, আমি অশুচি নহি, <br><span class="br-ind"><br><span class="indent">&nbsp;</span></span>বাল [দেবগণের] পশ্চাতে যাই নাই? <br><span class="br-ind"><br><span class="indent">&nbsp;</span></span>উপত্যকাতে তোমার পথ দেখ; যাহা করিয়াছ, তাহা জ্ঞাত হও; <br><span class="br-ind"><br><span class="indent">&nbsp;</span></span>তুমি আপন পথে ভ্রমণকারিণী উষ্ট্রী; তুমি প্রান্তরপরিচিতা বন্য গর্দ্দভী, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যাহা অভিলাষক্রমে বায়ু আহার করে; তাহার কামাবেশে কে তাহাকে ফিরাইতে পারে? <br><span class="br-ind"><br><span class="indent">&nbsp;</span></span>যাহারা তাহার অন্বেষণ করে, তাহারা আপনাদিগকে ক্লান্ত করিবে না, <br><span class="br-ind"><br><span class="indent">&nbsp;</span></span>তাহার [নিয়মিত] মাসে তাহাকে পাইবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি আপন চরণ পাদুকা-রহিত ও গলার নলী শুষ্ক হইতে দিও না। <br><span class="br-ind"><br><span class="indent">&nbsp;</span></span>কিন্তু তুমি বলিয়াছ, আশা নাই, না, <br><span class="br-ind"><br><span class="indent">&nbsp;</span></span>কেননা আমি বিদেশীদিগকে প্রেম করিয়া আসিতেছি, <br><span class="br-ind"><br><span class="indent">&nbsp;</span></span>তাহাদেরই পশ্চাতে যাইব। <br></div>
<div class="v" id="v26"><span class="vn">26</span> <span class="br-p"><br><br></span>চোর ধরা পড়িলে যেমন লজ্জিত হয়, তেমনি ইস্রায়েল-কুল, আপনারা ও তাহাদের রাজগণ, অধ্যক্ষবর্গ, যাজকগণ ও ভাববাদিগণ লজ্জিত হইয়াছে;</div>
<div class="v" id="v27"><span class="vn">27</span> বস্তুতঃ তাহারা কাষ্ঠকে বলে, তুমি আমার পিতা; শিলাকে বলে, তুমি আমার জননী; তাহারা আমার প্রতি পৃষ্ঠ ফিরাইয়াছে, মুখ নয়; কিন্তু বিপৎকালে তাহারা বলিবে, ‘তুমি উঠ, আমাদিগকে নিস্তার কর’।</div>
<div class="v" id="v28"><span class="vn">28</span> <span class="br-p"><br><br></span>কিন্তু তুমি আপনার জন্য যাহাদিগকে নির্ম্মাণ করিয়াছ, তোমার সেই দেবতারা কোথায়? তাহারাই উঠুক, যদি বিপৎকালে তোমাকে নিস্তার করিতে পারে; কেননা হে যিহূদা, তোমার যত নগর, তত দেবতা।</div>
<div class="v" id="v29"><span class="vn">29</span> সদাপ্রভু কহেন, তোমরা কেন আমার সঙ্গে বিবাদ করিতেছ? সকলেই আমার বিরুদ্ধে অধর্ম্মাচরণ করিয়াছ।</div>
<div class="v" id="v30"><span class="vn">30</span> আমি তোমাদের সন্তানগণকে বৃথাই আঘাত করিয়াছি; তাহারা শাসন গ্রাহ্য করিল না; তোমাদেরই খড়্‌গ বিনাশক সিংহের ন্যায় তোমাদের ভাববাদিগণকে গ্রাস করিয়াছে।</div>
<div class="v" id="v31"><span class="vn">31</span> হে বর্ত্তমানকালের লোক সকল, তোমরা সদাপ্রভুর বাক্য দেখ; ইস্রায়েলের কাছে আমি কি প্রান্তর হইয়াছি? কিম্বা আমি কি অন্ধকারময় দেশ হইয়াছি? আমার প্রজারা কেন বলে, আমরা ছুটিয়া চলিয়া গিয়াছি, তোমার নিকটে আর আসিব না?</div>
<div class="v" id="v32"><span class="vn">32</span> কুমারী কি আপন ভূষণ, ও কন্যা কি আপন মেখলা ভুলিয়া যাইতে পারে? কিন্তু আমার লোক অসংখ্য দিন আমাকে ভুলিয়া রহিয়াছে।</div>
<div class="v" id="v33"><span class="vn">33</span> তুমি প্রেমের অনুসন্ধান করিতে আপন পথ কেমন প্রস্তুত করিয়াছ। এই কারণ তুমি দুষ্টদিগকেও তোমার পথ শিখাইয়াছ।</div>
<div class="v" id="v34"><span class="vn">34</span> আর তোমার বস্ত্রের অঞ্চলে নির্দ্দোষ দীনহীন প্রাণীদের রক্ত পাওয়া যাইতেছে; তুমি তাহাদিগকে সিঁধ কাটিবার সময়ে ধর নাই, কিন্তু ঐ সকলের উপরে [এই দুষ্ক্রিয়াও করিয়াছ];</div>
<div class="v" id="v35"><span class="vn">35</span> তথাপি বলিয়াছ, আমি নির্দ্দোষ, অবশ্য তাঁহার ক্রোধ আমা হইতে ফিরিয়াছে। দেখ, আমি তোমার বিচার করিব, কারণ তুমি বলিতেছ, ‘আমি পাপ করি নাই’।</div>
<div class="v" id="v36"><span class="vn">36</span> তুমি আপন পথ পরিবর্ত্তন করিতে কেন এত ঘুরিয়া বেড়াও? অশূরের বিষয়ে যেমন লজ্জিত হইয়াছিলে, মিসরের বিষয়েও তদ্রূপ লজ্জিত হইবে।</div>
<div class="v" id="v37"><span class="vn">37</span> তাহার নিকট হইতেও মাথায় হাত দিয়া প্রস্থান করিবে, কেননা সদাপ্রভু তোমার বিশ্বাসপাত্রদিগকে অগ্রাহ্য করিয়াছেন, তাহাদের সাহায্যে তুমি কৃতকার্য্য হইবে না।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) তুমি.. করিয়াছিলে..করিয়াছিলে।</div>
<div class="fn"><sup class="fnt"><a name="fn2" href="#fnm2">2</a></sup> (বা) অধর্ম্ম, অতিক্রম।</div>
</div>
<!-- PARSED ABOVE; EDITING MAY BREAK PARSER -->
</body></html>