<html><head>
<meta http-equiv="Content-Type" content="text/html;charset=utf-8" />
<title>Jer 20 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 20);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_18.html">18</a> <a href="Jer_19.html">19</a> <b>20</b> <a href="Jer_21.html">21</a> <a href="Jer_22.html">22</a> ... <a href="Jer_52.html">52</a> </div><hr>
<h1>Jer 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিরমিয় যখন এই সকল ভাবোক্তি প্রচার করিতেছিলেন, তখন ইম্মেরের সন্তান পশ্‌হূর যাজক, সদাপ্রভুর গৃহের প্রধান অধ্যক্ষ, তাহা শ্রবণ করিল।</div>
<div class="v" id="v2"><span class="vn">2</span> পশ্‌হূর যিরমিয় ভাববাদীকে প্রহার করিয়া সদাপ্রভুর গৃহগামী বিন্যামীনের উচ্চতর দ্বারে স্থিত হাঁড়িকাঠে তাঁহাকে বদ্ধ করিয়া রাখিল।</div>
<div class="v" id="v3"><span class="vn">3</span> পর-দিবস পশ্‌হূর যিরমিয়কে হাঁড়িকাঠ হইতে মুক্ত করিয়া আনিল। তখন যিরমিয় তাহাকে কহিলেন, সদাপ্রভু তোমার নাম পশ্‌হূর রাখেন নাই, কিন্তু মাগোরমিষাবীব [চারিদিকেই ভয়] রাখিয়াছেন।</div>
<div class="v" id="v4"><span class="vn">4</span> কেননা সদাপ্রভু এই কথা কহেন, দেখ, আমি তোমার পক্ষে ও তোমার সমস্ত বন্ধুর পক্ষে তোমাকে ভয়জনক করিব। তাহারা শত্রুদের খড়্‌গধারে পতিত হইবে, ও তুমি স্বচক্ষে তাহা দেখিবে, এবং আমি সমস্ত যিহূদাকে বাবিল-রাজের হস্তে সমর্পণ করিব; তাহাতে সে তাহাদিগকে বন্দি করিয়া বাবিলে লইয়া যাইবে, ও খড়্‌গাঘাতে বধ করিবে।</div>
<div class="v" id="v5"><span class="vn">5</span> আর আমি এই নগরের সমস্ত সম্পত্তি, শ্রমোপার্জ্জিত অর্থ, বহুমূল্য বস্তু ও যিহূদার রাজগণের ধনকোষ সকল শত্রুগণের হস্তে প্রদান করিব; আর তাহারা সে সমস্ত লুটপাট করিয়া বাবিলে লইয়া যাইবে।</div>
<div class="v" id="v6"><span class="vn">6</span> আর হে পশ্‌হূর, তুমি ও তোমার গৃহনিবাসিগণ সকলে বন্দি-দশার স্থানে যাইবে, তুমি বাবিলে উপস্থিত হইবে, সেই স্থানে মরিবে, ও সেই স্থানে কবরপ্রাপ্ত হইবে; তোমার এবং যাহাদের কাছে তুমি মিথ্যা ভাববাণী বলিয়াছ, তোমার সেই সমস্ত বন্ধুরও [সেই গতি হইবে]।</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি আমাকে প্ররোচনা করিলে আমি প্ররোচিত হইলাম; <br><span class="br-ind"><br><span class="indent">&nbsp;</span></span>তুমি আমা হইতে বলবান্‌, তুমি প্রবল হইয়াছ। <br><span class="br-ind"><br><span class="indent">&nbsp;</span></span>আমি সমস্ত দিন উপহাসের পাত্র হইয়াছি, <br><span class="br-ind"><br><span class="indent">&nbsp;</span></span>সকলেই আমাকে ঠাট্টা করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যতবার আমি কথা কহি, ততবার চেঁচাইয়া উঠি; <br><span class="br-ind"><br><span class="indent">&nbsp;</span></span>দৌরাত্ম্য ও লুটপাট বলিয়া চেঁচাই; <br><span class="br-ind"><br><span class="indent">&nbsp;</span></span>সদাপ্রভুর বাক্য প্রযুক্ত সমস্ত দিন আমাকে টিটকারি দেওয়া <br><span class="br-ind"><br><span class="indent">&nbsp;</span></span>ও বিদ্রূপ করা হয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি বলি, তাঁহার বিষয় আর উল্লেখ করিব না, <br><span class="br-ind"><br><span class="indent">&nbsp;</span></span>তাঁহার নামে আর কিছু কহিব না, <br><span class="br-ind"><br><span class="indent">&nbsp;</span></span>তবে আমার হৃদয়ে যেন দাহকারী অগ্নি অস্থিমধ্যে রুদ্ধ হয়; <br><span class="br-ind"><br><span class="indent">&nbsp;</span></span>তাহা সহ্য করিতে করিতে আমি ক্লান্ত হইয়া পড়ি, <br><span class="br-ind"><br><span class="indent">&nbsp;</span></span>আর তিষ্ঠিতে পারি না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ আমি অনেকের পরীবাদ শুনিতেছি, <br><span class="br-ind"><br><span class="indent">&nbsp;</span></span>চারিদিকে ভয় রহিয়াছে। ‘তোমরা অভিযোগ কর, <br><span class="br-ind"><br><span class="indent">&nbsp;</span></span>এবং আমরাও উহার নামে অভিযোগ করিব,’ <br><span class="br-ind"><br><span class="indent">&nbsp;</span></span>আমার সমস্ত মিত্র আমার স্খলনের অপেক্ষা করিয়া এই কথা বলে, <br><span class="br-ind"><br><span class="indent">&nbsp;</span></span>‘কি জানি, সে প্ররোচিত হইবে, <br><span class="br-ind"><br><span class="indent">&nbsp;</span></span>আর আমরা প্রবল হইয়া তাহাকে পরাভব করিয়া প্রতিরোধ দিব।’ <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু সদাপ্রভু প্রবল পরাক্রান্ত বীরের ন্যায় আমার সঙ্গে থাকেন, <br><span class="br-ind"><br><span class="indent">&nbsp;</span></span>এই জন্য আমার তাড়নাকারিগণ উছোট খাইবে, <br><span class="br-ind"><br><span class="indent">&nbsp;</span></span>প্রবল হইবে না, বুদ্ধিপূর্ব্বক না চলাতে তাহারা মহা লজ্জিত হইবে; <br><span class="br-ind"><br><span class="indent">&nbsp;</span></span>সেই অপমান নিত্য থাকিবে, তাহা কেহ ভুলিয়া যাইবে না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু, হে বাহিনীগণের সদাপ্রভু, <br><span class="br-ind"><br><span class="indent">&nbsp;</span></span>তুমি ত ধার্ম্মিকের পরীক্ষক, মর্ম্মের ও হৃদয়ের পরিদর্শক, <br><span class="br-ind"><br><span class="indent">&nbsp;</span></span>তুমি তাহাদিগকে প্রতিশোধ দেও, আমি দেখি, <br><span class="br-ind"><br><span class="indent">&nbsp;</span></span>কেননা আমি আপন বিবাদের বিষয় তোমারই কাছে প্রকাশ করিলাম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে গান কর, <br><span class="br-ind"><br><span class="indent">&nbsp;</span></span>সদাপ্রভুর প্রশংসা কর, কারণ তিনি দুরাচারদের হস্ত হইতে দরিদ্র লোকের প্রাণ উদ্ধার করিয়াছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি যে দিন জন্মিয়াছিলাম, সেই দিন শাপগ্রস্ত হউক; <br><span class="br-ind"><br><span class="indent">&nbsp;</span></span>আমার মাতা যে দিন আমাকে প্রসব করিয়াছিলেন, <br><span class="br-ind"><br><span class="indent">&nbsp;</span></span>সেই দিন আশীর্ব্বাদ বিহীন হউক। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>‘তোমার পুত্রসন্তান হইল,’ এই সংবাদ দিয়া যে ব্যক্তি আমার পিতাকে পরমানন্দিত করিয়াছিল, <br><span class="br-ind"><br><span class="indent">&nbsp;</span></span>সে শাপগ্রস্ত হউক। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু ক্ষমা না করিয়া যে সকল নগর উৎসন্ন করিয়াছিলেন, <br><span class="br-ind"><br><span class="indent">&nbsp;</span></span>ঐ ব্যক্তি সেই সকল নগরের ন্যায় হউক; <br><span class="br-ind"><br><span class="indent">&nbsp;</span></span>সে প্রাতঃকালে ক্রন্দন ও মধ্যাহ্নকালে চীৎকার শুনুক। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি কেন আমাকে গর্ভের মধ্যে মারিয়া ফেলিলেন না? <br><span class="br-ind"><br><span class="indent">&nbsp;</span></span>তাহা হইলে আমার জননী আমার কবর হইতেন, <br><span class="br-ind"><br><span class="indent">&nbsp;</span></span>তাঁহার গর্ভ নিত্য গুরু থাকিত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>লজ্জায় জীবন কাটাইবার জন্য <br><span class="br-ind"><br><span class="indent">&nbsp;</span></span>আমি কষ্ট ও খেদ দেখিতে <br><span class="br-ind"><br><span class="indent">&nbsp;</span></span>কেন গর্ভ হইতে নির্গত হইলাম?<br></div>
</div>
<!-- PARSED ABOVE; EDITING MAY BREAK PARSER -->
</body></html>