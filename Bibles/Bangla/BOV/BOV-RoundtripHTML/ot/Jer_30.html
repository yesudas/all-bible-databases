<html><head>
<meta http-equiv="Content-Type" content="text/html;charset=utf-8" />
<title>Jer 30 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 30);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_28.html">28</a> <a href="Jer_29.html">29</a> <b>30</b> <a href="Jer_31.html">31</a> <a href="Jer_32.html">32</a> ... <a href="Jer_52.html">52</a> </div><hr>
<h1>Jer 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নূতন নিয়ম সম্বন্ধীয় প্রতিজ্ঞা।</h2><span class="vn">1</span> <span class="br-p"><br><br></span>সদাপ্রভু হইতে এই বাক্য যিরমিয়ের নিকটে উপস্থিত হইল,</div>
<div class="v" id="v2"><span class="vn">2</span> সদাপ্রভু, ইস্রায়েলের ঈশ্বর, এই কথা কহেন, আমি তোমার কাছে যে সকল কথা বলিয়াছি, সে সমস্ত একখানি পুস্তকে লিখিয়া রাখ।</div>
<div class="v" id="v3"><span class="vn">3</span> কেননা, সদাপ্রভু কহেন, দেখ, এমন সময় আসিতেছে, যে সময়ে আমি আপন প্রজা ইস্রায়েলের ও যিহূদার বন্দি-দশা ফিরাইব; আর আমি তাহাদের পিতৃপুরুষদিগকে যে দেশ দিয়াছি, সেই দেশে তাহাদিগকে ফিরাইয়া আনিব, এবং তাহারা তাহা অধিকার করিবে।</div>
<div class="v" id="v4"><span class="vn">4</span> <span class="br-p"><br><br></span>ইস্রায়েল ও যিহূদার বিষয়ে সদাপ্রভু যে সকল বাক্য বলিলেন, তাহা এই।</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু এই কথা কহেন; <br><span class="br-ind"><br><span class="indent">&nbsp;</span></span>আমরা ভয়ের, <br><span class="br-ind"><br><span class="indent">&nbsp;</span></span>কম্পনের শব্দ শুনিয়াছি, <br><span class="br-ind"><br><span class="indent">&nbsp;</span></span>শান্তির নয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা একবার জিজ্ঞাসা করিয়া দেখ, <br><span class="br-ind"><br><span class="indent">&nbsp;</span></span>পুরুষের কি প্রসববেদনা হয়? <br><span class="br-ind"><br><span class="indent">&nbsp;</span></span>প্রসবকালে যেমন স্ত্রীলোকের, <br><span class="br-ind"><br><span class="indent">&nbsp;</span></span>তেমনি আমি প্রত্যেক পুরুষের কটিদেশে হস্ত ও সকলের মুখ বিষাদে ম্লান কেন দেখিতেছি? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হায়! সেই দিন মহৎ, তাহার তুল্য দিন আর নাই; <br><span class="br-ind"><br><span class="indent">&nbsp;</span></span>এ যাকোবের সঙ্কটকাল, <br><span class="br-ind"><br><span class="indent">&nbsp;</span></span>কিন্তু ইহা হইতে সে নিস্তার পাইবে। <br></div>
<div class="v" id="v8"><span class="vn">8</span> <span class="br-p"><br><br></span>বাহিনীগণের সদাপ্রভু এই কথা কহেন, আমি সেই দিন তোমার গ্রীবা হইতে উহার যোঁয়ালি ভগ্ন করিব, তোমার বন্ধন সকল ছেদন করিব, এবং বিদেশিগণ তাহাকে আর দাসত্ব করাইবে না।</div>
<div class="v" id="v9"><span class="vn">9</span> কিন্তু তাহারা আপনাদের ঈশ্বর সদাপ্রভুর, ও আপনাদের রাজা দায়ূদের দাসত্ব করিবে, আমি তাহাদের জন্য তাঁহাকেই উৎপন্ন করিব।</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>অতএব, হে আমার দাস যাকোব, ভয় করিও না, <br><span class="br-ind"><br><span class="indent">&nbsp;</span></span>ইহা সদাপ্রভু কহেন; হে ইস্রায়েল, নিরাশ হইও না; <br><span class="br-ind"><br><span class="indent">&nbsp;</span></span>কেননা দেখ, আমি দূর হইতে তোমাকে ও বন্দিদশার দেশ হইতে তোমার বংশকে নিস্তার করিব; <br><span class="br-ind"><br><span class="indent">&nbsp;</span></span>যাকোব ফিরিয়া আসিয়া নির্ভয় ও নিশ্চিন্ত থাকিবে, <br><span class="br-ind"><br><span class="indent">&nbsp;</span></span>কেহ তাহাকে ভয় দেখাইবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেননা তোমার পরিত্রাণার্থে আমিই তোমার সহবর্ত্তী, <br><span class="br-ind"><br><span class="indent">&nbsp;</span></span>ইহা সদাপ্রভু কহেন; কারণ আমি যাহাদের মধ্যে তোমাকে ছিন্নভিন্ন করিয়াছি, <br><span class="br-ind"><br><span class="indent">&nbsp;</span></span>সেই সমস্ত জাতিকে নিঃশেষে সংহার করিব; <br><span class="br-ind"><br><span class="indent">&nbsp;</span></span>তোমাকে নিঃশেষে সংহার করিব না, <br><span class="br-ind"><br><span class="indent">&nbsp;</span></span>কিন্তু বিচারানুরূপ শাস্তি দিব, <br><span class="br-ind"><br><span class="indent">&nbsp;</span></span>কোন মতে অদণ্ডিত রাখিব না। <br></div>
<div class="v" id="v12"><span class="vn">12</span> <span class="br-p"><br><br></span>কারণ সদাপ্রভু এই কথা কহেন, <span class="br-p"><br><br></span><span class="br-ind"><br><span class="indent">&nbsp;</span></span>তোমার ভঙ্গ অপ্রতিকার্য্য <br><span class="br-ind"><br><span class="indent">&nbsp;</span></span>ও তোমার ক্ষত ব্যথাজনক। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার পক্ষ সমর্থন করিবার কেহই নাই; <br><span class="br-ind"><br><span class="indent">&nbsp;</span></span>তোমার ব্রণ ভাল করিবার ঔষধ নাই, <br><span class="br-ind"><br><span class="indent">&nbsp;</span></span>তোমার পটিও নাই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার প্রেমকারিগণ সকলে তোমাকে ভুলিয়া গিয়াছে, <br><span class="br-ind"><br><span class="indent">&nbsp;</span></span>তাহারা তোমার অন্বেষণ করে না; <br><span class="br-ind"><br><span class="indent">&nbsp;</span></span>কারণ আমি তোমাকে শত্রুর আঘাতের ন্যায় আঘাত করিয়াছি, <br><span class="br-ind"><br><span class="indent">&nbsp;</span></span>নির্দ্দয়ের ন্যায় শাস্তি দিয়াছি; <br><span class="br-ind"><br><span class="indent">&nbsp;</span></span>কেননা তোমার অপরাধ বহুল, তোমার পাপ প্রবল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার ভঙ্গ প্রযুক্ত কেন ক্রন্দন কর? <br><span class="br-ind"><br><span class="indent">&nbsp;</span></span>তোমার বেদনা অপ্রতিকার্য্য; তোমার অপরাধ বহুল, <br><span class="br-ind"><br><span class="indent">&nbsp;</span></span>তোমার পাপ প্রবল, এই জন্য আমি তোমার প্রতি এই সকল করিয়াছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অতএব যাহারা তোমাকে গ্রাস করে, তাহারা সকলে গ্রাসিত হইবে; <br><span class="br-ind"><br><span class="indent">&nbsp;</span></span>তোমার বিপক্ষগণ সকলেই বন্দি-দশার স্থানে যাইবে; <br><span class="br-ind"><br><span class="indent">&nbsp;</span></span>এবং যাহারা তোমার সম্পত্তি লুট করে, তাহারা লুটিত হইবে; <br><span class="br-ind"><br><span class="indent">&nbsp;</span></span>ও যাহারা তোমার দ্রব্য হরণ করে, সেই সকলের দ্রব্য আমি হরণ করাইব। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ আমি তোমার স্বাস্থ্য ফিরাইয়া আনিব, <br><span class="br-ind"><br><span class="indent">&nbsp;</span></span>ও তোমার ক্ষত সকল ভাল করিব, ইহা সদাপ্রভু কহেন, <br><span class="br-ind"><br><span class="indent">&nbsp;</span></span>কেননা তাহারা বলে, এ দূরীকৃতা, <br><span class="br-ind"><br><span class="indent">&nbsp;</span></span>এ সেই সিয়োন, যাহার অন্বেষণ কেহ করে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, দেখ, <br><span class="br-ind"><br><span class="indent">&nbsp;</span></span>আমি যাকোবের তাম্বু সকলের বন্দি-দশা ফিরাইব, <br><span class="br-ind"><br><span class="indent">&nbsp;</span></span>ও তাহার আবাস সকলের প্রতি করুণা করিব; <br><span class="br-ind"><br><span class="indent">&nbsp;</span></span>তাহাতে নগর আপন উপপর্ব্বতের উপরে নির্ম্মিত হইবে, <br><span class="br-ind"><br><span class="indent">&nbsp;</span></span>ও রাজপুরীতে রীতিমত মানুষের বসতি হইবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আর সেই স্থানের মধ্য হইতে স্তবগান ও আনন্দকারীদের ধ্বনি নির্গত হইবে; <br><span class="br-ind"><br><span class="indent">&nbsp;</span></span>আর আমি লোকদের বৃদ্ধি করিব, তাহারা হ্রাস পাইবে না; <br><span class="br-ind"><br><span class="indent">&nbsp;</span></span>আমি তাহাদিগকে গৌরবান্বিত করিব, <br><span class="br-ind"><br><span class="indent">&nbsp;</span></span>তাহারা আর লঘু থাকিবে না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আর তাহাদের সন্তানসন্ততি পূর্ব্বমত হইবে, <br><span class="br-ind"><br><span class="indent">&nbsp;</span></span>তাহাদের মণ্ডলী আমার সম্মুখে স্থিরীকৃত হইবে; <br><span class="br-ind"><br><span class="indent">&nbsp;</span></span>এবং যাহারা তাহাদের প্রতি উপদ্রব করে, <br><span class="br-ind"><br><span class="indent">&nbsp;</span></span>সেই সকলকে আমি দণ্ড দিব। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহাদের অধিপতি তাহাদেরই মধ্যে এক জন হইবেন, <br><span class="br-ind"><br><span class="indent">&nbsp;</span></span>ও তাহাদের মধ্যে উৎপন্ন এক ব্যক্তি তাহাদের শাসনকর্ত্তা হইবেন; <br><span class="br-ind"><br><span class="indent">&nbsp;</span></span>আর আমি তাঁহাকে আপনার নিকটস্থ করিব, <br><span class="br-ind"><br><span class="indent">&nbsp;</span></span>তিনি আমার নিকটে আসিবেন; কেননা তিনি কে, <br><span class="br-ind"><br><span class="indent">&nbsp;</span></span>যিনি আমার নিকটে আসিতে সাহস পাইয়াছেন? <br><span class="br-ind"><br><span class="indent">&nbsp;</span></span>ইহা সদাপ্রভু কহেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আর তোমরা আমার প্রজা হইবে, <br><span class="br-ind"><br><span class="indent">&nbsp;</span></span>এবং আমি তোমাদের ঈশ্বর হইব। <br></div>
<div class="v" id="v23"><span class="vn">23</span> <span class="br-p"><br><br></span>দেখ, সদাপ্রভুর ঝটিকা, তাঁহার প্রচণ্ড ক্রোধ, হাঁ, হুহু শব্দকারী ঝটিকা নির্গত হইতেছে; তাহা দুষ্টদের মস্তকে লাগিবে।</div>
<div class="v" id="v24"><span class="vn">24</span> যে পর্য্যন্ত সদাপ্রভু আপন মনের অভিপ্রায় সফল ও সিদ্ধ না করেন, সে পর্য্যন্ত তাঁহার প্রজ্বলিত ক্রোধ ফিরিবে না; তোমরা শেষকালে তাহা বুঝিতে পারিবে।</div>
</div>
<!-- PARSED ABOVE; EDITING MAY BREAK PARSER -->
</body></html>