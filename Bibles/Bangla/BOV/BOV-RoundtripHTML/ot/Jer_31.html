<html><head>
<meta http-equiv="Content-Type" content="text/html;charset=utf-8" />
<title>Jer 31 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 31);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_29.html">29</a> <a href="Jer_30.html">30</a> <b>31</b> <a href="Jer_32.html">32</a> <a href="Jer_33.html">33</a> ... <a href="Jer_52.html">52</a> </div><hr>
<h1>Jer 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভু কহেন, সেই সময়ে আমি ইস্রায়েলের সমুদয় গোষ্ঠীর ঈশ্বর হইব, এবং তাহারা আমার প্রজা হইবে।</div>
<div class="v" id="v2"><span class="vn">2</span> সদাপ্রভু এই কথা কহেন, খড়্‌গ হইতে রক্ষিত লোকেরা প্রান্তরে অনুগ্রহ প্রাপ্ত হইল; সে ইস্রায়েল, আমি তাহাকে বিশ্রাম দিতে গমন করিলাম।</div>
<div class="v" id="v3"><span class="vn">3</span> সদাপ্রভু দূর হইতে আমাকে দর্শন দিয়া বলিলেন, আমি ত চিরপ্রেমে তোমাকে প্রেম করিয়া আসিতেছি, এই জন্য আমি তোমার প্রতি চিরস্থায়ী দয়া করিলাম।</div>
<div class="v" id="v4"><span class="vn">4</span> হে কুমারি ইস্রায়েল, আমি তোমাকে পুনর্ব্বার গাঁথিয়া তুলিব, তুমি গাঁথা যাইবে, তুমি পুনর্ব্বার আপন তবলে বিভূষিতা হইবে, এবং আনন্দকারীদের শ্রেণীতে নৃত্য করিতে করিতে গমন করিবে।</div>
<div class="v" id="v5"><span class="vn">5</span> তুমি শমরিয়ার পর্ব্বতমালায় পুনর্ব্বার দ্রাক্ষাক্ষেত্র প্রস্তুত করিবে; রোপকেরা দ্রাক্ষালতা রোপন করিবে, ও তাহার ফল ভোগ করিবে।</div>
<div class="v" id="v6"><span class="vn">6</span> কেননা এমন দিন উপস্থিত হইবে, যে দিন প্রহরিগণ পর্ব্বতময় ইফ্রয়িম প্রদেশে ঘোষণা করিয়া বলিবে, উঠ, চল, আমরা সিয়োনে আমাদের ঈশ্বর সদাপ্রভুর নিকটে গমন করি।</div>
<div class="v" id="v7"><span class="vn">7</span> <span class="br-p"><br><br></span>অতএব সদাপ্রভু এই কথা কহেন, <span class="br-p"><br><br></span><span class="br-ind"><br><span class="indent">&nbsp;</span></span>তোমরা যাকোবের নিমিত্ত আনন্দরব কর, <br><span class="br-ind"><br><span class="indent">&nbsp;</span></span>জাতিগণের অগ্রগণ্যের উদ্দেশে উচ্চধ্বনি কর, <br><span class="br-ind"><br><span class="indent">&nbsp;</span></span>ঘোষণা কর, প্রশংসা কর, আর বল, হে সদাপ্রভু, <br><span class="br-ind"><br><span class="indent">&nbsp;</span></span>তোমার প্রজাদিগকে, ইস্রায়েলের অবশিষ্টাংশকে, পরিত্রাণ কর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দেখ, আমি তাহাদিগকে উত্তর দেশ হইতে আনিব, <br><span class="br-ind"><br><span class="indent">&nbsp;</span></span>পৃথিবীর প্রান্তভাগ হইতে সংগ্রহ করিব; <br><span class="br-ind"><br><span class="indent">&nbsp;</span></span>তাহারা অন্ধ, খঞ্জ, গর্ভবতী <br><span class="br-ind"><br><span class="indent">&nbsp;</span></span>ও প্রসূতী শুদ্ধ মহাসমাজ হইয়া এই স্থানে ফিরিয়া আসিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাহারা রোদন করিতে করিতে আসিবে, <br><span class="br-ind"><br><span class="indent">&nbsp;</span></span>এবং বিনয় সহকারে আমা দ্বারা চালিত হইবে; <br><span class="br-ind"><br><span class="indent">&nbsp;</span></span>আমি তাহাদিগকে জলস্রোতের নিকট দিয়া সরল পথে গমন করাইব, <br><span class="br-ind"><br><span class="indent">&nbsp;</span></span>সে পথে তাহারা উছোট খাইবে না, যেহেতু আমি ইস্রায়েলের পিতা, <br><span class="br-ind"><br><span class="indent">&nbsp;</span></span>এবং ইফ্রয়িম আমার প্রথমজাত পুত্র। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে জাতি সকল, তোমরা সদাপ্রভুর বাক্য শুন, <br><span class="br-ind"><br><span class="indent">&nbsp;</span></span>এবং দূরস্থ উপকূল সমূহে তাহা প্রচার কর; আর বল, <br><span class="br-ind"><br><span class="indent">&nbsp;</span></span>যিনি ইস্রায়েলকে ছড়াইয়াছেন, তিনিই তাহাকে সংগ্রহ করিবেন, <br><span class="br-ind"><br><span class="indent">&nbsp;</span></span>আর রক্ষক যেমন নিজ পালকে রক্ষা করে, তেমনি রক্ষা করিবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ সদাপ্রভু যাকোবকে উদ্ধার করিয়াছেন, তদপেক্ষা <br><span class="br-ind"><br><span class="indent">&nbsp;</span></span>অধিক বলবানের হস্ত হইতে তাহাকে মুক্ত করিয়াছেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহারা আসিয়া উচ্চ সিয়োনে আনন্দগান করিবে, <br><span class="br-ind"><br><span class="indent">&nbsp;</span></span>এবং স্রোতের ন্যায় প্রবাহিত হইয়া সদাপ্রভুর মঙ্গলদানের নিকটে, <br><span class="br-ind"><br><span class="indent">&nbsp;</span></span>গোমের, দ্রাক্ষারসের, তৈলের, মেষবৎসদের ও গোবৎসদের জন্য আসিবে, <br><span class="br-ind"><br><span class="indent">&nbsp;</span></span>এবং তাহাদের প্রাণ সুসিক্ত উদ্যানের ন্যায় হইবে; তাহারা আর অবসন্ন হইবে না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন কন্যারা নাচিয়া আনন্দ করিবে, <br><span class="br-ind"><br><span class="indent">&nbsp;</span></span>এবং যুবকগণ ও বৃদ্ধেরা একত্র হইয়া আনন্দ করিবে; <br><span class="br-ind"><br><span class="indent">&nbsp;</span></span>কারণ আমি তাহাদের শোক আমোদে পরিণত করিব; <br><span class="br-ind"><br><span class="indent">&nbsp;</span></span>তাহাদিগকে সান্ত্বনা করিব, ও দুঃখ ঘুচাইয়া আহ্লাদিত করিব। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর আমি পুষ্টিকর দ্রব্য দ্বারা যাজকদের প্রাণ আপ্যায়িত করিব, <br><span class="br-ind"><br><span class="indent">&nbsp;</span></span>এবং আমার মঙ্গলদান দ্বারা আমার প্রজাগণ তৃপ্ত হইবে, <br><span class="br-ind"><br><span class="indent">&nbsp;</span></span>ইহা সদাপ্রভু কহেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, রামায় শব্দ শুনা যাইতেছে, <br><span class="br-ind"><br><span class="indent">&nbsp;</span></span>হাহাকার ও তীব্র রোদন! রাহেল আপন সন্তানদের জন্য রোদন করিতেছে, <br><span class="br-ind"><br><span class="indent">&nbsp;</span></span>সে আপন সন্তানদের বিষয়ে প্রবোধ কথা মানে না, <br><span class="br-ind"><br><span class="indent">&nbsp;</span></span>কেননা তাহারা নাই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু এই কথা বলেন, <br><span class="br-ind"><br><span class="indent">&nbsp;</span></span>তোমার রোদনের শব্দ ও চক্ষের জল নিবৃত্ত কর; <br><span class="br-ind"><br><span class="indent">&nbsp;</span></span>কেননা তোমার কার্য্যের পুরস্কার দত্ত হইবে, <br><span class="br-ind"><br><span class="indent">&nbsp;</span></span>ইহা সদাপ্রভু বলেন, আর তাহারা শত্রুর দেশ হইতে ফিরিয়া আসিবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার শেষকালের বিষয়ে প্রত্যাশা আছে, ইহা সদাপ্রভু বলেন; <br><span class="br-ind"><br><span class="indent">&nbsp;</span></span>হাঁ, তোমার সন্তানগণ আপনাদের অঞ্চলে ফিরিয়া আসিবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি ইফ্রয়িমের স্বর স্পষ্ট শুনিতে পাইয়াছি; <br><span class="br-ind"><br><span class="indent">&nbsp;</span></span>সে খেদোক্তি করিয়া বলিয়াছে, <br><span class="br-ind"><br><span class="indent">&nbsp;</span></span>‘তুমি আমাকে শাস্তি দিয়াছ, আমি শাস্তি ভোগ করিয়াছি, <br><span class="br-ind"><br><span class="indent">&nbsp;</span></span>যাহাকে বশ করা হয় নাই, এমন গোবৎসের ন্যায়; <br><span class="br-ind"><br><span class="indent">&nbsp;</span></span>আমাকে ফিরাও, তাহাতে আমি ফিরিব, <br><span class="br-ind"><br><span class="indent">&nbsp;</span></span>কেননা তুমিই আমার ঈশ্বর সদাপ্রভু। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি ফিরিলে পর অনুতাপ করিলাম, <br><span class="br-ind"><br><span class="indent">&nbsp;</span></span>ও শিক্ষা পাইলে পর ঊরুদেশে আঘাত করিলাম; <br><span class="br-ind"><br><span class="indent">&nbsp;</span></span>আমি লজ্জিত ও নিতান্ত বিষণ্ণ হইলাম, <br><span class="br-ind"><br><span class="indent">&nbsp;</span></span>কেননা নিজ যৌবনকালের অপযশ বহন করিলাম।’ <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ইফ্রয়িম কি আমার প্রিয় পুত্র? সে কি আনন্দদায়ী বালক? <br><span class="br-ind"><br><span class="indent">&nbsp;</span></span>হাঁ, যতবার আমি তাহার বিরুদ্ধে কথা কহি, <br><span class="br-ind"><br><span class="indent">&nbsp;</span></span>ততবার পুনরায় তাহাকে সাগ্রহে স্মরণ করি; <br><span class="br-ind"><br><span class="indent">&nbsp;</span></span>এই কারণ তাহার জন্য আমার অন্তর ব্যাকুল হয়; <br><span class="br-ind"><br><span class="indent">&nbsp;</span></span>অবশ্য আমি তাহার প্রতি করুণা করিব, ইহা সদাপ্রভু বলেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি স্থানে স্থানে আপনার জন্য পথের চিহ্ন রাখ, <br><span class="br-ind"><br><span class="indent">&nbsp;</span></span>স্তম্ভ স্থাপন কর, যে পথে গমন করিয়াছিলে, <br><span class="br-ind"><br><span class="indent">&nbsp;</span></span>সেই রাজপথে মনোনিবেশ কর; হে ইস্রায়েল-কুমারি, <br><span class="br-ind"><br><span class="indent">&nbsp;</span></span>ফিরিয়া আইস; তোমার এই সকল নগরে ফিরিয়া আইস। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অয়ি বিপথগামিনি কন্যে, কতকাল ভ্রমণ করিবে? <br><span class="br-ind"><br><span class="indent">&nbsp;</span></span>সদাপ্রভু ত পৃথিবীতে এক নূতন নিয়ম সৃষ্টি করিলেন; <br><span class="br-ind"><br><span class="indent">&nbsp;</span></span>নারী পুরুষকে বেষ্টন করিবে। <br></div>
<div class="v" id="v23"><span class="vn">23</span> <span class="br-p"><br><br></span>বাহিনীগণের সদাপ্রভু, ইস্রায়েলের ঈশ্বর, এই কথা কহেন, আমি যখন এই লোকদের বন্দি-দশা ফিরাইব, তখন তাহারা যিহূদা দেশে ও তথাকার সকল নগরে পুনর্ব্বার এই কথা বলিবে, <span class="br-p"><br><br></span><span class="br-ind"><br><span class="indent">&nbsp;</span></span>‘হে ধর্ম্মনিবাস, হে পবিত্র-পর্ব্বত, সদাপ্রভু তোমাকে আশীর্ব্বাদ করুন।’ <br></div>
<div class="v" id="v24"><span class="vn">24</span> <span class="br-p"><br><br></span>যিহূদা ও তাহার সমস্ত নগর, এবং কৃষকগণ ও যাহারা পালের সহিত ইতস্ততঃ ভ্রমণ করে, তাহারা তথায় একত্র বাস করিবে।</div>
<div class="v" id="v25"><span class="vn">25</span> কারণ আমি আপ্যায়িত করিয়াছি ক্লান্ত প্রাণকে, এবং প্রত্যেক অবসন্ন প্রাণকে তৃপ্ত করিয়াছি।</div>
<div class="v" id="v26"><span class="vn">26</span> তখন আমি জাগ্রৎ হইয়া দৃষ্টিপাত করিলাম, আর আমার নিদ্রা আমার সুখদায়ক ছিল।</div>
<div class="v" id="v27"><span class="vn">27</span> <span class="br-p"><br><br></span>সদাপ্রভু কহেন, দেখ, এমন সময় আসিতেছে, যে সময়ে আমি ইস্রায়েলকুল ও যিহূদা-কুলরূপ ক্ষেত্রে মনুষ্যরূপ বীজ ও পশুরূপ বীজ বপন করিব;</div>
<div class="v" id="v28"><span class="vn">28</span> আর যেমন আমি তাহাদের উন্মূলন, উৎপাটন, নিপাত, বিনাশ ও অমঙ্গল করিতে জাগরূক ছিলাম, তেমনি তাহাদিগকে গাঁথিতে ও রোপন করিতেও জাগরূক হইব, ইহা সদাপ্রভু বলেন।</div>
<div class="v" id="v29"><span class="vn">29</span> তৎকালে লোকে আর বলিবে না, পিতারা অম্ল দ্রাক্ষাফল খাইয়াছিলেন, তাই সন্তানদের দাঁত টকিয়াছে।</div>
<div class="v" id="v30"><span class="vn">30</span> <span class="br-p"><br><br></span>কিন্তু প্রত্যেক জন আপন আপন অপরাধ প্রযুক্ত মরিবে; যে ব্যক্তি অম্ল দ্রাক্ষাফল খাইবে তাহারই দাঁত টকিয়া যাইবে।</div>
<div class="v" id="v31"><span class="vn">31</span> <span class="br-p"><br><br></span>সদাপ্রভু বলেন, দেখ, এমন সময় আসিতেছে, যে সময়ে আমি ইস্রায়েল-কুলের ও যিহূদা-কুলের সহিত এক নূতন নিয়ম স্থির করিব।</div>
<div class="v" id="v32"><span class="vn">32</span> মিসর দেশ হইতে তাহাদের পিতৃপুরুষদিগকে বাহির করিয়া আনিবার জন্য তাহাদের হস্তগ্রহণ করিবার দিনে আমি তাহাদের সহিত যে নিয়ম স্থির করিয়াছিলাম, সেই নিয়মানুসারে নয়; আমি তাহাদের স্বামী হইলেও তাহারা আমার সেই নিয়ম লঙ্ঘন করিল, ইহা সদাপ্রভু কহেন।</div>
<div class="v" id="v33"><span class="vn">33</span> কিন্তু সেই সকল দিনের পর আমি ইস্রায়েল-কুলের সহিত এই নিয়ম স্থির করিব, ইহা সদাপ্রভু কহেন, আমি তাহাদের অন্তরে আমার ব্যবস্থা দিব, ও তাহাদের হৃদয়ে তাহা লিখিব; এবং আমি তাহাদের ঈশ্বর হইব, ও তাহারা আমার প্রজা হইবে।</div>
<div class="v" id="v34"><span class="vn">34</span> আর, ‘তোমরা সদাপ্রভুকে জ্ঞাত হও,’ এই কথা বলিয়া তাহারা প্রত্যেকে আপন আপন প্রতিবাসীকে ও আপন আপন ভ্রাতাকে আর শিক্ষা দিবে না; কারণ তাহারা ক্ষুদ্র ও মহান সকলেই আমাকে জ্ঞাত হইবে, ইহা সদাপ্রভু কহেন; কেননা আমি তাহাদের অপরাধ ক্ষমা করিব, এবং তাহাদের পাপ আর স্মরণে আনিব না।</div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>যিনি দিনমানে জ্যোতির জন্য সূর্য্যকে, <br><span class="br-ind"><br><span class="indent">&nbsp;</span></span>এবং রাত্রিকালে জ্যোতির জন্য চন্দ্রের ও নক্ষত্রগণের বিধিকলাপ দেন, <br><span class="br-ind"><br><span class="indent">&nbsp;</span></span>যিনি সমুদ্রকে ব্যস্ত করিলে তাহার তরঙ্গ কল্লোলধ্বনি করে, <br><span class="br-ind"><br><span class="indent">&nbsp;</span></span>সেই সদাপ্রভু এই কথা কহেন; <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>‘বাহিনীগণের সদাপ্রভু’ তাঁহার নাম; <br><span class="br-ind"><br><span class="indent">&nbsp;</span></span>যদি এই সকল বিধি আমার সম্মুখ হইতে বিচলিত হয়, <br><span class="br-ind"><br><span class="indent">&nbsp;</span></span>—ইহা সদাপ্রভু বলেন, <br><span class="br-ind"><br><span class="indent">&nbsp;</span></span>—তবে আমার সম্মুখে নিত্যস্থায়ী জাতিরূপে ইস্রায়েল-বংশের অবস্থিতিও শেষ হইবে। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>যদি ঊর্দ্ধে আকাশমণ্ডল পরিমাণ করা যায়, <br><span class="br-ind"><br><span class="indent">&nbsp;</span></span>নিম্নে পৃথিবীর মূল যদি অনুসন্ধান করিয়া পাওয়া যায়, <br><span class="br-ind"><br><span class="indent">&nbsp;</span></span>তবে আমিও তাহাদের কৃত সকল ক্রিয়া প্রযুক্ত ইস্রায়েলের সমস্ত বংশকে দূর করিব, ইহা সদাপ্রভু বলেন। <br></div>
<div class="v" id="v38"><span class="vn">38</span> <span class="br-p"><br><br></span>সদাপ্রভু কহেন, দেখ, এমন সময় আসিতেছে, যে সময়ে হননেলের দুর্গ অবধি কোণের দ্বার পর্য্যন্ত নগরটী সদাপ্রভুর উদ্দেশে নির্ম্মিত হইবে;</div>
<div class="v" id="v39"><span class="vn">39</span> এবং তথা হইতে মানরজ্জু বরাবর সম্মুখপথে গারেব উপপর্ব্বতের উপর দিয়া টানা যাইবে, ও ঘুরিয়া গোয়াতে উপস্থিত হইবে।</div>
<div class="v" id="v40"><span class="vn">40</span> আর শবের ও ভস্মের সমুদয় তলভূমি ও কিদ্রোণ স্রোত পর্য্যন্ত সকল ক্ষেত্র, পূর্ব্বদিক্‌স্থ অশ্বদ্বারের কোণ পর্য্যন্ত, সদাপ্রভুর উদ্দেশে পবিত্র হইবে; তাহা কোন কালেও আর উন্মূলিত বা নিপাতিত হইবে না।</div>
</div>
<!-- PARSED ABOVE; EDITING MAY BREAK PARSER -->
</body></html>