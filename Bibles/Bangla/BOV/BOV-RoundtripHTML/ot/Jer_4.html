<html><head>
<meta http-equiv="Content-Type" content="text/html;charset=utf-8" />
<title>Jer 4 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 4);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> <a href="Jer_2.html">2</a> <a href="Jer_3.html">3</a> <b>4</b> <a href="Jer_5.html">5</a> <a href="Jer_6.html">6</a> ... <a href="Jer_52.html">52</a> </div><hr>
<h1>Jer 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভু কহেন, হে ইস্রায়েল, তুমি যদি ফিরিয়া আসিতে চাহ, তবে আমারই কাছে ফিরিয়া আইস; এবং যদি আমার দৃষ্টি হইতে তোমার ঘৃণার্হ বস্তু সকল দূর কর, তবে আর বিচলিত হইবে না।</div>
<div class="v" id="v2"><span class="vn">2</span> আর তুমি সত্যে, ন্যায়ে, ও ধার্ম্মিকতায় ‘জীবন্ত সদাপ্রভুর দিব্য’ বলিয়া শপথ করিবে, আর জাতিগণ তাঁহাতেই আপনাদিগকে আশীর্ব্বাদ করিবে, তাঁহারই শ্লাঘা করিবে।</div>
<div class="v" id="v3"><span class="vn">3</span> <span class="br-p"><br><br></span>কারণ সদাপ্রভু যিহূদার ও যিরূশালেমের লোকদিগকে এই কথা কহেন, তোমরা আপনাদের পতিত ভূমি চাষ কর, কন্টকবন মধ্যে বীজ বপন করিও না।</div>
<div class="v" id="v4"><span class="vn">4</span> হে যিহূদার লোক, হে যিরূশালেম-নিবাসিগণ, তোমরা সদাপ্রভুর উদ্দেশে ছিন্নত্বক্‌ হও, আপন আপন হৃদয়ের ত্বক্‌ দূর করিয়া ফেল,পাছে তোমাদের ক্রিয়ার দুষ্টতা প্রযুক্ত আমার ক্রোধ অগ্নিবৎ জ্বলিয়া উঠে, এবং এমন দাহ করে যে, কেহ নিবাইতে পারিবে না।</div>
<div class="v" id="v5"><h2>যিহূদার পাপ হেতু শাস্তি।</h2><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা যিহূদা দেশে প্রচার কর, যিরূশালেমে ঘোষণা কর; <br><span class="br-ind"><br><span class="indent">&nbsp;</span></span>বল, তোমরা দেশে তূরীধ্বনি কর, চীৎকার করিয়া বল, <br><span class="br-ind"><br><span class="indent">&nbsp;</span></span>তোমরা একত্র হও, আইস, <br><span class="br-ind"><br><span class="indent">&nbsp;</span></span>আমরা দৃঢ় নগর সকলে প্রবেশ করি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সিয়োনের দিকে পতাকা তুল, রক্ষার্থে পলায়ন কর, <br><span class="br-ind"><br><span class="indent">&nbsp;</span></span>বিলম্ব করিও না; কেননা আমি উত্তর দিক্‌ হইতে অমঙ্গল ও মহাধ্বংস আনিব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সিংহ আপন গহ্বর হইতে উঠিয়া আসিতেছে, জাতিগণের বিনাশক আসিতেছে; <br><span class="br-ind"><br><span class="indent">&nbsp;</span></span>সে পথে আছে, সে স্বস্থান হইতে বাহির হইয়াছে, <br><span class="br-ind"><br><span class="indent">&nbsp;</span></span>তোমার দেশ ধ্বংসস্থান করণার্থে আসিতেছে; <br><span class="br-ind"><br><span class="indent">&nbsp;</span></span>তোমার নগর সকল উচ্ছিন্ন ও নিবাসীবিহীন হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এই জন্য তোমরা চট পরিধান কর, বিলাপ ও হাহাকার কর, <br><span class="br-ind"><br><span class="indent">&nbsp;</span></span>কেননা সদাপ্রভুর জলন্ত ক্রোধ আমাদের হইতে ফিরে নাই। <br></div>
<div class="v" id="v9"><span class="vn">9</span> <span class="br-p"><br><br></span>সদাপ্রভু কহেন, সেই দিন রাজার হৃদয় ও অধ্যক্ষগণের হৃদয় ক্ষয় পাইবে, যাজকগণ চমকিয়া উঠিবে, ও ভাববাদিগণ স্তম্ভিত হইবে।</div>
<div class="v" id="v10"><span class="vn">10</span> <span class="br-p"><br><br></span>তখন আমি কহিলাম, হায় হায়! হে প্রভু সদাপ্রভু, তুমি এই লোকদিগকে ও যিরূশালেমকে নিতান্ত ভ্রান্ত করিয়াছ, কথিত হইয়াছে, তোমাদের শান্তি হইবে, কিন্তু তাহাদের প্রাণ পর্য্যন্ত খড়্‌গ প্রবেশ করিতেছে।</div>
<div class="v" id="v11"><span class="vn">11</span> <span class="br-p"><br><br></span>তৎকালে এই লোকদিগকে ও যিরূশালেমকে এই কথা বলা যাইবে, প্রান্তরস্থ বৃক্ষশূন্য গিরিমালা হইতে উষ্ণ বায়ু আমার জাতির কন্যার দিকে আসিতেছে, তাহা শস্য ঝাড়িবার কি পরিষ্কার করিবার নিমিত্ত নয়।</div>
<div class="v" id="v12"><span class="vn">12</span> তদপেক্ষা অধিক প্রচণ্ড বায়ু আমার আজ্ঞাতে আসিতেছে, এখন আমিও লোকদের বিরুদ্ধে বিচারদণ্ড প্রচার করিব।</div>
<div class="v" id="v13"><span class="vn">13</span> <span class="br-p"><br><br></span>দেখ, সে মেঘমালার ন্যায় আসিতেছে, তাহার রথ সকল ঘূর্ণবায়ুস্বরূপ, তাহার অশ্বগণ ঈগল পক্ষী হইতেও দ্রুতগামী। হায় হায়, আমরা নষ্ট হইলাম।</div>
<div class="v" id="v14"><span class="vn">14</span> <span class="br-p"><br><br></span>হে যিরূশালেম, হৃদয় ধুইয়া তোমার দুষ্টতা ঘুচাও, যেন পরিত্রাণ পাইতে পার; কত দিন তোমার অন্তরে দুশ্চিন্তা বাস করিবে?</div>
<div class="v" id="v15"><span class="vn">15</span> <span class="br-p"><br><br></span>বস্তুতঃ দান নগর হইতে কোন প্রচারকের রব আসিতেছে, ইফ্রয়িমের পর্ব্বতমালা হইতে কেহ দুর্ঘটনার কথা ঘোষণা করিতেছে।</div>
<div class="v" id="v16"><span class="vn">16</span> তোমরা জাতিগণের কাছে উল্লেখ কর; দেখ, যিরূশালেমের বিরুদ্ধে ঘোষণা কর; দূর দেশ হইতে অবরোধকারিগণ আসিতেছে, তাহারা যিহূদার নগর সকলের বিরুদ্ধে হূঙ্কার করিতেছে।</div>
<div class="v" id="v17"><span class="vn">17</span> তাহারা ক্ষেত্ররক্ষকদের ন্যায় যিরূশালেমের চারিদিকে থাকিবে, কেননা সে আমার প্রতিকূলচারিণী হইয়াছে, ইহা সদাপ্রভু কহেন।</div>
<div class="v" id="v18"><span class="vn">18</span> <span class="br-p"><br><br></span>তোমার পথ ও তোমার ক্রিয়া সকল তোমার বিরুদ্ধে ইহা ঘটাইয়াছে; এ তোমার দুষ্টতার ফল, হাঁ, ইহা তিক্ত, হাঁ, ইহা তোমার মর্ম্মভেদী।</div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>‘হায় আমার অন্ত্র! হায় আমার অন্ত্র! <br><span class="br-ind"><br><span class="indent">&nbsp;</span></span>আমি হৃদয়ে ব্যথিত; আমার হৃদয় ধুক্‌ ধুক্‌ করিতেছে; <br><span class="br-ind"><br><span class="indent">&nbsp;</span></span>আমি নীরব থাকিতে পারি না; কেননা হে আমার প্রাণ, <br><span class="br-ind"><br><span class="indent">&nbsp;</span></span>তুমি তূরীর রব ও যুদ্ধের সিংহনাদ শুনিয়াছ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ধ্বংসের উপরে ধ্বংস প্রচারিত হইতেছে, ফলে, <br><span class="br-ind"><br><span class="indent">&nbsp;</span></span>সমুদয় দেশ উচ্ছিন্ন হইতেছে; হঠাৎ আমার তাম্বু সকল, <br><span class="br-ind"><br><span class="indent">&nbsp;</span></span>নিমেষ কাল মধ্যে আমার যবনিকা সকল উচ্ছিন্ন হইল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি কত দিন পতাকা দেখিব ও তূরীর রব শুনিব?’ <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বস্তুতঃ আমার প্রজারা অজ্ঞান, তাহারা আমাকে জানে না; <br><span class="br-ind"><br><span class="indent">&nbsp;</span></span>তাহারা নির্ব্বোধ বালক, তাহাদের বিবেচনা নাই; <br><span class="br-ind"><br><span class="indent">&nbsp;</span></span>তাহারা কদাচারে পটু, <br><span class="br-ind"><br><span class="indent">&nbsp;</span></span>কিন্তু সদাচার করিতে জানে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>‘আমি পৃথিবীতে দৃষ্টিপাত করিলাম, আর দেখ তাহা ঘোর ও শূন্য ছিল; <br><span class="br-ind"><br><span class="indent">&nbsp;</span></span>আমি আকাশমণ্ডলে [দৃষ্টিপাত করিলাম] তাহার দীপ্তি ছিল না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি পর্ব্বতগণের উপরে দৃষ্টিপাত করিলাম, আর দেখ, সে সকল কাঁপিতেছে, <br><span class="br-ind"><br><span class="indent">&nbsp;</span></span>ও উপপর্ব্বত সকল টলটলায়মান হইতেছে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি দৃষ্টিপাত করিলাম, আর দেখ, মনুষ্যমাত্র নাই, <br><span class="br-ind"><br><span class="indent">&nbsp;</span></span>এবং আকাশের সমস্ত পক্ষী পলাইয়া গিয়াছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি দৃষ্টিপাত করিলাম, <br><span class="br-ind"><br><span class="indent">&nbsp;</span></span>আর দেখ, সদাপ্রভুর সম্মুখে ও তাঁহার জ্বলন্ত ক্রোধের সম্মুখে উদ্যান মরুভূমি হইয়া পড়িয়াছে, <br><span class="br-ind"><br><span class="indent">&nbsp;</span></span>ও তাহার সমস্ত নগর ভগ্ন হইয়াছে।’ <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ সদাপ্রভু এই কথা কহেন, <br><span class="br-ind"><br><span class="indent">&nbsp;</span></span>সমস্ত দেশ ধ্বংসের স্থান হইবে তথাপি আমি নিঃশেষে সংহার করিব না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এই জন্য পৃথিবী শোক করিবে, উপরিস্থ আকাশমণ্ডল কৃষ্ণবর্ণ হইবে; <br><span class="br-ind"><br><span class="indent">&nbsp;</span></span>কারণ আমি ইহা বলিয়াছি, ইহা মনে স্থির করিয়াছি, <br><span class="br-ind"><br><span class="indent">&nbsp;</span></span>এ বিষয়ে অনুশোচনা করি নাই, ইহা হইতে ফিরিব না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>অশ্বারোহীদের ও ধনুর্দ্ধরগণের রবে সমস্ত নগর পলায়ন করে, <br><span class="br-ind"><br><span class="indent">&nbsp;</span></span>তাহারা নিবিড় বনে প্রবেশ করে ও শৈলে উঠে; <br><span class="br-ind"><br><span class="indent">&nbsp;</span></span>সকল নগর পরিত্যক্ত তাহাদের মধ্যে বাসকারী মনুষ্যমাত্র নাই। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>[হে পুরি,] তুমি উচ্ছিন্ন হইলে কি করিবে? <br><span class="br-ind"><br><span class="indent">&nbsp;</span></span>যদ্যপি লোহিতবর্ণ বস্ত্র পরিধান কর, <br><span class="br-ind"><br><span class="indent">&nbsp;</span></span>যদ্যপি সুবর্ণের অলঙ্কারে আপনাকে ভূষিত কর, <br><span class="br-ind"><br><span class="indent">&nbsp;</span></span>যদ্যপি অঞ্জন দ্বারা চক্ষু চির, তথাপি সৌন্দর্য্যের চেষ্টা অলীক হইবে; <br><span class="br-ind"><br><span class="indent">&nbsp;</span></span>জারেরা তোমাকে অগ্রাহ্য করে, তোমার প্রাণনাশেরই চেষ্টা করে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>বস্তুতঃ স্ত্রীর প্রসবকালের রবের ন্যায়, <br><span class="br-ind"><br><span class="indent">&nbsp;</span></span>প্রথম প্রসবকালের আর্ত্তনাদের ন্যায় আমি সিয়োনকন্যার রব শুনিয়াছি; <br><span class="br-ind"><br><span class="indent">&nbsp;</span></span>সে দীর্ঘনিঃশ্বাস ছাড়িয়া অঞ্জলি বিস্তার করিয়া কহিতেছে, <br><span class="br-ind"><br><span class="indent">&nbsp;</span></span>হায় হায়, হত্যাকারীদের সম্মুখে আমার প্রাণ অবসন্ন হইল।<br></div>
</div>
<!-- PARSED ABOVE; EDITING MAY BREAK PARSER -->
</body></html>