<html><head>
<meta http-equiv="Content-Type" content="text/html;charset=utf-8" />
<title>Jer 48 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 48);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_46.html">46</a> <a href="Jer_47.html">47</a> <b>48</b> <a href="Jer_49.html">49</a> <a href="Jer_50.html">50</a> ... <a href="Jer_52.html">52</a> </div><hr>
<h1>Jer 48</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোয়াব-বিষয়ক ভাববাণী।</h2><span class="vn">1</span> <span class="br-p"><br><br></span>মোয়াবের বিষয়। বাহিনীগণের সদাপ্রভু, ইস্রায়েলের ঈশ্বর, এই কথা কহেন, <span class="br-p"><br><br></span><span class="br-ind"><br><span class="indent">&nbsp;</span></span>হায় হায় নবো! <br><span class="br-ind"><br><span class="indent">&nbsp;</span></span>উহা ত উচ্ছিন্ন হইল; <br><span class="br-ind"><br><span class="indent">&nbsp;</span></span>কিরিয়াথয়িম লজ্জিত হইল, <br><span class="br-ind"><br><span class="indent">&nbsp;</span></span>পরহস্তগত হইল, <br><span class="br-ind"><br><span class="indent">&nbsp;</span></span>মিস্‌গব লজ্জিত হইল, <br><span class="br-ind"><br><span class="indent">&nbsp;</span></span>উদ্বিগ্ন হইল। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মোয়াবের প্রশংসা আর নাই, <br><span class="br-ind"><br><span class="indent">&nbsp;</span></span>লোকেরা হিশ্‌বোনে তাহার অমঙ্গলার্থ মন্ত্রণা করিয়াছে, <br><span class="br-ind"><br><span class="indent">&nbsp;</span></span>‘আইস, আমরা তাহাদিগকে উচ্ছিন্ন করি, <br><span class="br-ind"><br><span class="indent">&nbsp;</span></span>জাতি থাকিতে দিব না।’ <br><span class="br-ind"><br><span class="indent">&nbsp;</span></span>হে মদ্‌মেনা, তুমিও নিস্তব্ধ হইবে, <br><span class="br-ind"><br><span class="indent">&nbsp;</span></span>খড়্‌গ তোমার পশ্চাদগামী হইবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হোরোণয়িম হইতে ক্রন্দনের শব্দ, <br><span class="br-ind"><br><span class="indent">&nbsp;</span></span>ধ্বংস ও মহাবিনাশ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মোয়াব ভগ্ন হইল; <br><span class="br-ind"><br><span class="indent">&nbsp;</span></span>তাহার ক্ষুদ্র লোকদের ক্রন্দনের শব্দ শুনা যাইতেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লূহীতের আরোহণ-পথে লোকে রোদন করিতে করিতে উঠিতেছে; <br><span class="br-ind"><br><span class="indent">&nbsp;</span></span>কেননা হোরোণয়িমের অবরোহণ-পথে বিনাশের জন্য সঙ্কটের ক্রন্দন শুনা যাইতেছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>‘পলায়ন কর, আপন আপন প্রাণ রক্ষা কর, <br><span class="br-ind"><br><span class="indent">&nbsp;</span></span>প্রান্তরস্থ ঝাউ গাছের<sup class="fnm"><a name="fnm1" href="#fn1">1</a></sup> ন্যায় হও।’ <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ তুমি আপন কার্য্যে ও আপন ধনকোষে নির্ভর করিতে, <br><span class="br-ind"><br><span class="indent">&nbsp;</span></span>এই জন্য তুমিও পরহস্তগত হইবে, <br><span class="br-ind"><br><span class="indent">&nbsp;</span></span>এবং কমোশ নির্ব্বাসার্থে গমন করিবে, <br><span class="br-ind"><br><span class="indent">&nbsp;</span></span>তাহার যাজকগণ ও অধ্যক্ষগণ একসঙ্গে যাইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>প্রত্যেক নগরের উপরে বিনাশক আসিবে, <br><span class="br-ind"><br><span class="indent">&nbsp;</span></span>কোন নগর রক্ষা পাইবে না; <br><span class="br-ind"><br><span class="indent">&nbsp;</span></span>তলভূমি বিনষ্ট হইবে, সমভূমি উচ্ছিন্ন হইবে, <br><span class="br-ind"><br><span class="indent">&nbsp;</span></span>যেমন সদাপ্রভু বলিয়াছেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মোয়াবকে পক্ষযুগল দেও, <br><span class="br-ind"><br><span class="indent">&nbsp;</span></span>যেন সে উড়িয়া পলাইয়া যায়; <br><span class="br-ind"><br><span class="indent">&nbsp;</span></span>তাহার নগর সকল ধ্বংস হইবে, <br><span class="br-ind"><br><span class="indent">&nbsp;</span></span>তন্মধ্যে বাসকারী কেহ থাকিবে না। <br></div>
<div class="v" id="v10"><span class="vn">10</span> <span class="br-p"><br><br></span>শাপগ্রস্ত হউক সেই ব্যক্তি, যে শিথিলভাবে সদাপ্রভুর কার্য্য করে; শাপগ্রস্ত হউক সেই ব্যক্তি, যে আপন খড়্‌গকে রক্তপাত করিতে বারণ করে।</div>
<div class="v" id="v11"><span class="vn">11</span> <span class="br-p"><br><br></span>মোয়াব বাল্যকাল অবধি নিশ্চিন্ত ও আপন গাদের উপরে সুস্থির আছে, এক পাত্র হইতে অন্য পাত্রে ঢালা হয় নাই, সে নির্ব্বাসার্থে প্রস্থান করে নাই; এই জন্য তাহার রস তাহার মধ্যেই রহিয়াছে, ও তাহার স্বাদ বিকৃত হয় নাই।</div>
<div class="v" id="v12"><span class="vn">12</span> <span class="br-p"><br><br></span>অতএব সদাপ্রভু কহেন, দেখ, এমন দিন আসিতেছে, যে দিন আমি তাহার কাছে সেচকদিগকে পাঠাইব, তাহারা তাহাকে সেচন করিবে, তাহার পাত্র সকল শূন্য করিবে, এবং তাহাদের কুপা সকল ভাঙ্গিয়া ফেলিবে।</div>
<div class="v" id="v13"><span class="vn">13</span> ইস্রায়েল-কুল আপন বিশ্বাসভূমি বৈথেলের বিষয়ে যেমন লজ্জিত হইয়াছিল, তেমনি মোয়াব কমোশের বিষয়ে লজ্জিত হইবে।</div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা কেমন করিয়া বলিতে পার, <br><span class="br-ind"><br><span class="indent">&nbsp;</span></span>আমরা বীর ও যুদ্ধের জন্য বলবন্ত? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মোয়াব বিনষ্ট হইল, তাহার নগর সকল ধূমময় হইয়া উঠিতেছে, <br><span class="br-ind"><br><span class="indent">&nbsp;</span></span>ও তাহার মনোনীত যুবকেরা বধ্যস্থানে নামিয়া গিয়াছে; <br><span class="br-ind"><br><span class="indent">&nbsp;</span></span>ইহা সেই রাজা বলেন, <br><span class="br-ind"><br><span class="indent">&nbsp;</span></span>যাঁহার নাম বাহিনীগণের সদাপ্রভু। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মোয়াবের বিপদ আগতপ্রায় <br><span class="br-ind"><br><span class="indent">&nbsp;</span></span>ও তাহার অমঙ্গল অতি ত্বরান্বিত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমরা যত লোক তাহার চারিদিকে থাক, <br><span class="br-ind"><br><span class="indent">&nbsp;</span></span>তাহার জন্য বিলাপ কর, আর তোমরা যত লোক তাহার নাম জান, <br><span class="br-ind"><br><span class="indent">&nbsp;</span></span>বল, এই দৃঢ় দণ্ড, <br><span class="br-ind"><br><span class="indent">&nbsp;</span></span>এই চারু যষ্টি কেমন ভগ্ন হইয়াছে! <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে দীবোন-নিবাসিনি কন্যে, <br><span class="br-ind"><br><span class="indent">&nbsp;</span></span>তুমি আপন প্রতাপ হইতে নামিয়া আইস, <br><span class="br-ind"><br><span class="indent">&nbsp;</span></span>শুষ্ক ভূমিতে বস, কেননা মোয়াবের বিনাশক তোমার বিরুদ্ধে উঠিয়া আসিয়াছে, <br><span class="br-ind"><br><span class="indent">&nbsp;</span></span>তোমার দৃঢ় দুর্গ সকল ভগ্ন করিয়াছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে অরোয়ের-নিবাসিনি, <br><span class="br-ind"><br><span class="indent">&nbsp;</span></span>তুমি পথের পার্শ্বে দাঁড়াইয়া অবলোকন কর, <br><span class="br-ind"><br><span class="indent">&nbsp;</span></span>এবং পলাতককে ও রক্ষার্থিনী স্ত্রীকে জিজ্ঞাসা কর, <br><span class="br-ind"><br><span class="indent">&nbsp;</span></span>কি হইয়াছে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মোয়াব লজ্জিত হইয়াছে, কেননা সে ভাঙ্গিয়া পড়িয়াছে; <br><span class="br-ind"><br><span class="indent">&nbsp;</span></span>তোমরা হাহাকার ও ক্রন্দন কর; <br><span class="br-ind"><br><span class="indent">&nbsp;</span></span>অর্ণোনে এই কথা প্রচার কর, <br><span class="br-ind"><br><span class="indent">&nbsp;</span></span>‘মোয়াব উৎসন্ন হইল’। <br></div>
<div class="v" id="v21"><span class="vn">21</span> <span class="br-p"><br><br></span>আর বিচার দণ্ড উপস্থিত হইল, সমভূমির উপরে,</div>
<div class="v" id="v22"><span class="vn">22</span> হোলন, যহস, মেফাৎ, দীবোন, নবো,</div>
<div class="v" id="v23"><span class="vn">23</span> বৈৎ-দিব্লাথয়িম, কিরিয়াথয়িম, বৈৎ-গামূল, বৈৎ-মিয়োন, করিয়োৎ ও বস্রার উপরে,</div>
<div class="v" id="v24"><span class="vn">24</span> এবং মোয়াব দেশের দূরস্থ কি নিকটস্থ সমস্ত নগরের উপরে হইল।</div>
<div class="v" id="v25"><span class="vn">25</span> মোয়াবের শৃঙ্গ ছিন্ন, ও তাহার বাহু ভগ্ন হইল, ইহা সদাপ্রভু কহেন।</div>
<div class="v" id="v26"><span class="vn">26</span> <span class="br-p"><br><br></span>তোমরা তাহাকে মত্ত কর, কারণ সে সদাপ্রভুর বিরুদ্ধে বড়াই করিত। আর মোয়াব বমন করিয়া লুণ্ঠন করিবে, এবং আপনিও পরিহাস-পাত্র হইবে।</div>
<div class="v" id="v27"><span class="vn">27</span> ইস্রায়েল কি তোমার পরিহাস-পাত্র ছিল না? সে কি চোরের মধ্যে ধরা পড়িয়াছিল? তুমি তাহার বিষয় যতবার কথা বল, ততবার মাথা নাড়িয়া থাক।</div>
<div class="v" id="v28"><span class="vn">28</span> <span class="br-p"><br><br></span>হে মোয়াব-নিবাসীগণ, তোমরা নগর সকল ত্যাগ কর, শৈলে গিয়া বাস কর, এমন কপোতের ন্যায় হও, যে গর্ত্তের মুখের ধারে বাসা করে।</div>
<div class="v" id="v29"><span class="vn">29</span> আমরা মোয়াবের অহঙ্কারের কথা শুনিয়াছি, সে অত্যন্ত অহঙ্কারী; তাহার অভিমান, অহঙ্কার, উদ্ধতভাব ও চিত্ত-গরিমার [কথা শুনিয়াছি]।</div>
<div class="v" id="v30"><span class="vn">30</span> সদাপ্রভু কহেন, আমি তাহার ক্রোধ জানি, তাহা কিছু নয়; তাহার দর্প কিছু কাজের হয় নাই।</div>
<div class="v" id="v31"><span class="vn">31</span> এই জন্য আমি মোয়াবের বিষয়ে হাহাকার করিব, সমস্ত মোয়াবের জন্য ক্রন্দন করিব; কীর-হেরেসের লোকদের বিষয়ে কাকূক্তি করা যাইবে।</div>
<div class="v" id="v32"><span class="vn">32</span> হে সিব্‌মার দ্রাক্ষালতে, আমি যাসেরের রোদন অপেক্ষা তোমার বিষয়ে অধিক রোদন করিব; তোমার শাখা সকল সমুদ্রপারে যাইত, তাহা যাসের সমুদ্র পর্য্যন্ত বিস্তারিত হইত; তোমার গ্রীষ্মের ফলের উপরে ও দ্রাক্ষাফলের উপরে লুটকারী আসিয়া পড়িয়াছে।</div>
<div class="v" id="v33"><span class="vn">33</span> মোয়াবের ফলবান্‌ ক্ষেত্র ও ভূমি হইতে আনন্দ ও উল্লাস দূরীকৃত হইল, এবং আমি দ্রাক্ষাকুণ্ড দ্রাক্ষারস-বিহীন করিলাম; লোকে হর্ষনাদ সহকারে আর দ্রাক্ষা মর্দ্দন করিবে না; সেই নাদ হর্ষনাদ হইবে না।</div>
<div class="v" id="v34"><span class="vn">34</span> <span class="br-p"><br><br></span>হিশ্‌বোন অবধি ইলিয়ালী পর্য্যন্ত চীৎকার উঠিতেছে, তাহার শব্দ যহস পর্য্যন্ত ব্যাপিতেছে; সোয়র অবধি হোরোণয়িম পর্য্যন্ত, ইগ্লৎ-শলিশীয়া পর্য্যন্ত, [শব্দ যাইতেছে], কেননা নিম্রীমস্থ জলসমূহও মরুস্থান হইল।</div>
<div class="v" id="v35"><span class="vn">35</span> সদাপ্রভু আরও কহেন, আমি মোয়াবের মধ্যে উচ্চস্থলীতে বলিদানকারী ও তাহার দেবের উদ্দেশে ধূপদাহকারী লোকের লোপ করিব।</div>
<div class="v" id="v36"><span class="vn">36</span> <span class="br-p"><br><br></span>এই জন্য মোয়াবের নিমিত্ত আমার হৃদয় বংশীর ন্যায় বাজিতেছে, কীর-হেরেসের লোকদের বিষয়ে আমার অন্তঃকরণ বংশীর ন্যায় বাজিতেছে; এই জন্য তাহার উপার্জ্জিত ধনবাহুল্য নষ্ট হইল।</div>
<div class="v" id="v37"><span class="vn">37</span> হাঁ, প্রত্যেক মস্তক টাকপড়া ও প্রত্যেক দাড়ি কাটা হইল, সকলের হস্তে কাটাকুটি ও কটিতে চট দেখা যায়।</div>
<div class="v" id="v38"><span class="vn">38</span> মোয়াবের সমস্ত ছাদে ও তাহার চকের সর্ব্বত্র বিলাপ শুনা যাইতেছে, কেননা সদাপ্রভু কহেন, আমি মোয়াবকে একটা অপ্রীতিজনক পাত্রের ন্যায় ভাঙ্গিয়া ফেলিলাম।</div>
<div class="v" id="v39"><span class="vn">39</span> সে কেমন ভগ্ন হইল! লোকে কেমন হাহাকার করিতেছে! মোয়াব লজ্জা প্রযুক্ত কেমন পৃষ্ঠ ফিরাইয়াছে! এইরূপে মোয়াব আপনার চারিদিকের সমস্ত লোকের পরিহাস-পাত্র ও ভয়স্থান হইবে।</div>
<div class="v" id="v40"><span class="vn">40</span> <span class="br-p"><br><br></span>কারণ সদাপ্রভু এই কথা কহেন, দেখ, ঐ ব্যক্তি ঈগলের ন্যায় উড়িয়া আসিবে, এবং মোয়াবের উপরে আপন পক্ষ বিস্তার করিবে।</div>
<div class="v" id="v41"><span class="vn">41</span> নগর সকল পরহস্তগত, দুর্গ সকল অধিকৃত হইল; সেই দিন মোয়াবের বীরগণের চিত্ত প্রসববেদনাতুরা স্ত্রীর চিত্তের সমান হইবে।</div>
<div class="v" id="v42"><span class="vn">42</span> মোয়াব লুপ্ত হইল, আর জাতি থাকিবে না, কেননা সে সদাপ্রভুর বিরুদ্ধে বড়াই করিয়াছে।</div>
<div class="v" id="v43"><span class="vn">43</span> সদাপ্রভু কহেন, হে মোয়াবনিবাসী, ত্রাস, খাত ও ফাঁদ তোমার উপরে আসিয়াছে।</div>
<div class="v" id="v44"><span class="vn">44</span> যে কেহ ত্রাস প্রযুক্ত পলাইয়া যাইবে, সে খাতে পড়িবে; যে কেহ খাত হইতে উঠিয়া আসিবে, সে ফাঁদে ধরা পড়িবে; কেননা আমি তাহার উপরে, মোয়াবের উপরে, প্রতিফল-দানের বৎসর আনিব, ইহা সদাপ্রভু কহেন।</div>
<div class="v" id="v45"><span class="vn">45</span> হিশ্‌বোনের ছায়াতলে পলাতকেরা শক্তিহীন হইয়া দাঁড়াইয়া আছে, কারণ হিশ্‌বোন হইতে অগ্নি ও সীহোনের মধ্য হইতে অগ্নিশিখা নির্গত হইয়াছে, আর মোয়াবের পার্শ্ব ও কলহকারীদের মস্তকের তালু গ্রাস করিয়াছে।</div>
<div class="v" id="v46"><span class="vn">46</span> হে মোয়াব, ধিক্‌ তোমাকে! কমোশের প্রজালোক বিনষ্ট হইল, কারণ তোমার পুত্রগণ বন্দি হইল, তোমার কন্যাগণ বন্দি-দশার স্থানে নীত হইল।</div>
<div class="v" id="v47"><span class="vn">47</span> <span class="br-p"><br><br></span>কিন্তু শেষকালে আমি মোয়াবের বন্দি-দশা ফিরাইব, ইহা সদাপ্রভু কহেন। মোয়াবের বিচারের কথা এই পর্য্যন্ত।</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) দীনহীন লোকের।</div>
</div>
<!-- PARSED ABOVE; EDITING MAY BREAK PARSER -->
</body></html>