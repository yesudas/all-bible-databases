<html><head>
<meta http-equiv="Content-Type" content="text/html;charset=utf-8" />
<title>Jer 5 &ndash; যিরমিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 5);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যিরমিয় ভাববাদীর পুস্তক।</b> &ndash; <a href="Jer_1.html">1</a> ... <a href="Jer_3.html">3</a> <a href="Jer_4.html">4</a> <b>5</b> <a href="Jer_6.html">6</a> <a href="Jer_7.html">7</a> ... <a href="Jer_52.html">52</a> </div><hr>
<h1>Jer 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা যিরূশালেমের সড়কে সড়কে দৌড়াদৌড়ি কর, <br><span class="br-ind"><br><span class="indent">&nbsp;</span></span>দেখ, জ্ঞাত হও, এবং তথাকার সকল চকে অন্বেষণ কর; <br><span class="br-ind"><br><span class="indent">&nbsp;</span></span>যদি এমন এক জনকেও পাইতে পার, যে ন্যায়াচরণ করে, <br><span class="br-ind"><br><span class="indent">&nbsp;</span></span>সত্যের অনুশীলন করে, তবে আমি নগরকে ক্ষমা করিব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাহারা যদ্যপি বলে, জীবন্ত সদাপ্রভুর দিব্য, <br><span class="br-ind"><br><span class="indent">&nbsp;</span></span>তথাপি তাহারা মিথ্যা শপথ করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, তোমার দৃষ্টি কি সত্যের প্রতি নয়? <br><span class="br-ind"><br><span class="indent">&nbsp;</span></span>তুমি তাহাদিগকে প্রহার করিলেও তাহারা দুঃখার্ত্ত হইল না; <br><span class="br-ind"><br><span class="indent">&nbsp;</span></span>তাহাদিগকে জীর্ণ করিলেও তাহারা শাসন গ্রহণ করিতে অস্বীকার করিল; <br><span class="br-ind"><br><span class="indent">&nbsp;</span></span>তাহারা আপন আপন মুখ পাষাণ হইতেও কঠিন করিল; <br><span class="br-ind"><br><span class="indent">&nbsp;</span></span>তাহারা ফিরিয়া আসিতে অস্বীকার করিল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তখন আমি কহিলাম, ইহারা ত দরিদ্র, ইহারা অজ্ঞান, <br><span class="br-ind"><br><span class="indent">&nbsp;</span></span>কারণ সদাপ্রভুর পথ ও আপনাদের ঈশ্বরের বিচার জানে না; <br><span class="br-ind"><br><span class="indent">&nbsp;</span></span>আমি একবার মহৎ লোকদের নিকটে গিয়া তাহাদের কাছে কথা কহিব, <br><span class="br-ind"><br><span class="indent">&nbsp;</span></span>কেননা তাহারা সদাপ্রভুর পথ ও আপনাদের ঈশ্বরের বিচার জানে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু উহারা একযোগে যোঁয়ালি ভগ্ন করিয়াছে, <br><span class="br-ind"><br><span class="indent">&nbsp;</span></span>বন্ধন ছেদন করিয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই নিমিত্ত বন হইতে সিংহ আসিয়া তাহাদিগকে বধ করিবে, <br><span class="br-ind"><br><span class="indent">&nbsp;</span></span>জঙ্গলের কেঁদুয়া তাহাদিগকে বিনষ্ট করিবে, <br><span class="br-ind"><br><span class="indent">&nbsp;</span></span>চিতা ব্যাঘ্র তাহাদের নগরের নিকটে প্রহরী হইবে; <br><span class="br-ind"><br><span class="indent">&nbsp;</span></span>যে কেহ নগর হইতে বাহির হইবে, সে বিদীর্ণ হইবে; <br><span class="br-ind"><br><span class="indent">&nbsp;</span></span>কারণ তাহাদের অধর্ম্ম অধিক, <br><span class="br-ind"><br><span class="indent">&nbsp;</span></span>তাহাদের বিপথগমন গুরুতর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি কিরূপে তোমাকে ক্ষমা করিব? <br><span class="br-ind"><br><span class="indent">&nbsp;</span></span>তোমার সন্তানগণ আমাকে ত্যাগ করিয়াছে; <br><span class="br-ind"><br><span class="indent">&nbsp;</span></span>অনীশ্বরদের নাম লইয়া শপথ করিয়াছে; <br><span class="br-ind"><br><span class="indent">&nbsp;</span></span>আমি তাহাদিগকে পরিতৃপ্ত করিলে তাহারা ব্যভিচার করিল, <br><span class="br-ind"><br><span class="indent">&nbsp;</span></span>ও দলে দলে বেশ্যার বাটীতে গিয়া একত্র হইল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা খাদ্যপুষ্ট অশ্বের ন্যায় ঘুরিয়া বেড়াইল, <br><span class="br-ind"><br><span class="indent">&nbsp;</span></span>প্রত্যেক জন পরস্ত্রীর প্রতি হেষ্রা করিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি কি এই সকলের প্রতিফল দিব না, <br><span class="br-ind"><br><span class="indent">&nbsp;</span></span>ইহা সদাপ্রভু কহেন, আমার প্রাণ কি এই প্রকার জাতির প্রতিশোধ দিবে না? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা যিরূশালেমের প্রাচীরে উঠিয়া নষ্ট কর, <br><span class="br-ind"><br><span class="indent">&nbsp;</span></span>কিন্তু নিঃশেষে সংহার করিও না; <br><span class="br-ind"><br><span class="indent">&nbsp;</span></span>তাহার পল্লব সকল দূর কর, <br><span class="br-ind"><br><span class="indent">&nbsp;</span></span>কারণ সে সকল সদাপ্রভুর নয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেননা ইস্রায়েল-কুল ও যিহূদা-কুল আমার বিপরীতে অত্যন্ত বিশ্বাসঘাতকতা করিয়াছে, <br><span class="br-ind"><br><span class="indent">&nbsp;</span></span>ইহা সদাপ্রভু কহেন। <br></div>
<div class="v" id="v12"><span class="vn">12</span> <span class="br-p"><br><br></span>তাহারা সদাপ্রভুকে অস্বীকার করিয়া বলিয়াছে, ‘উনি তিনি নন; আর আমাদের প্রতি অমঙ্গল ঘটিবে না, আমরা খড়্‌গ কি দুর্ভিক্ষ দর্শন করিব না,</div>
<div class="v" id="v13"><span class="vn">13</span> আর ভাববাদিগণ বায়ুবৎ হইবে, তাহাদের মধ্যে বাক্য নাই, তাহাদেরই প্রতি এইরূপ করা যাইবে।’</div>
<div class="v" id="v14"><span class="vn">14</span> এই কারণ বাহিনীগণের ঈশ্বর সদাপ্রভু এই কথা কহেন, তোমরা এই কথা বলিতেছ, এজন্য দেখ, আমি তোমার মুখস্থিত আমার বাক্যকে অগ্নিস্বরূপ ও এই জাতিকে কাষ্ঠস্বরূপ করিব, উহা ইহাদিগকে গ্রাস করিবে।</div>
<div class="v" id="v15"><span class="vn">15</span> <span class="br-p"><br><br></span>সদাপ্রভু কহেন, হে ইস্রায়েল-কুল, দেখ, আমি তোমাদের বিরুদ্ধে দূর হইতে এক জাতিকে আনিব; সে বলবান জাতি, সে প্রাচীন জাতি; তুমি সেই জাতির ভাষা জান না, তাহারা কি বলে, তাহা বুঝিতে পার না।</div>
<div class="v" id="v16"><span class="vn">16</span> তাহাদের তূণ খোলা কবরের ন্যায়, তাহারা সকলে বীর পুরুষ।</div>
<div class="v" id="v17"><span class="vn">17</span> তাহারা তোমার পক্ব শস্য ও তোমার অন্ন, তোমার পুত্রকন্যাগণের খাদ্য গ্রাস করিবে; তাহারা তোমার মেষপাল ও গোপাল গ্রাস করিবে; তোমার দ্রাক্ষালতা ও ডুমুরবৃক্ষ গ্রাস করিবে; তুমি যে সকল প্রাচীরবেষ্টিত নগরে বিশ্বাস করিতেছ, সে সকল তাহারা খড়্‌গ দ্বারা চূরমার করিবে।</div>
<div class="v" id="v18"><span class="vn">18</span> <span class="br-p"><br><br></span>কিন্তু সদাপ্রভু কহেন, সেই সময়েও আমি নিঃশেষে তোমাদের সংহার করিব না।</div>
<div class="v" id="v19"><span class="vn">19</span> আর যখন তাহারা বলিবে, আমাদের ঈশ্বর সদাপ্রভু আমাদের প্রতি এ সকল কেন করিলেন? তখন তুমি তাহাদিগকে বলিবে, তোমরা যেমন আমাকে ত্যাগ করিয়াছ ও আপনাদের দেশে বিজাতীয় দেবতাদের দাসত্ব করিয়াছ, তেমনি বিদেশে বিদেশীদের দাসত্ব করিবে।</div>
<div class="v" id="v20"><span class="vn">20</span> <span class="br-p"><br><br></span>তোমরা যাকোব-কুলকে এ কথা জানাও, যিহূদার মধ্যে ইহা প্রচার কর, বল,</div>
<div class="v" id="v21"><span class="vn">21</span> হে অজ্ঞান নির্ব্বোধ জাতি, চক্ষু থাকিতে অন্ধ, কর্ণ থাকিতে বধির যে তোমরা, তোমরা এই কথা শুন।</div>
<div class="v" id="v22"><span class="vn">22</span> সদাপ্রভু কহেন, তোমরা কি আমাকে ভয় করিবে না? আমার সাক্ষাতে কি কম্পমান হইবে না? আমি ত বালুকা দ্বারা সমুদ্রের সীমা নিত্যস্থায়ী বিধিক্রমে স্থির করিয়াছি; সে তাহা উল্লঙ্ঘন করিতে পারে না; তাহার তরঙ্গ আস্ফালন করিলেও কৃতার্থ হয় না, কল্লোলধ্বনি করিলেও সীমা অতিক্রম করিতে পারে না।</div>
<div class="v" id="v23"><span class="vn">23</span> কিন্তু এই লোকদের চিত্ত অবাধ্য ও প্রতিকূলাচারী, তাহারা অবাধ্য হইয়া চলিয়া গিয়াছে।</div>
<div class="v" id="v24"><span class="vn">24</span> তাহারা মনে মনে বলে না, আইস, আমরা আপন ঈশ্বর সদাপ্রভুকে ভয় করি; তিনিই উপযুক্ত কালে প্রথম ও শেষ বর্ষার জল দেন; আমাদের জন্য ফসল কাটিবার নিয়মিত সপ্তাহ সকল রক্ষা করেন।</div>
<div class="v" id="v25"><span class="vn">25</span> তোমাদের অপরাধ এই সকল অন্যথা করিয়াছে, তোমাদের পাপ তোমাদের মঙ্গল নিবারণ করিয়াছে।</div>
<div class="v" id="v26"><span class="vn">26</span> <span class="br-p"><br><br></span>কারণ আমার প্রজাদের মধ্যে দুষ্ট লোক পাওয়া যায়, তাহারা ব্যাধের ন্যায় হেঁট হইয়া লুকাইয়া থাকে, তাহারা ফাঁদ পাতে ও মানুষ ধরে।</div>
<div class="v" id="v27"><span class="vn">27</span> পিঞ্জর যেমন পক্ষীতে পরিপূর্ণ, তদ্রূপ তাহাদের বাটী ছলে পরিপূর্ণ; এই জন্য তাহারা উন্নত ও ধানবান্‌ হইয়াছে।</div>
<div class="v" id="v28"><span class="vn">28</span> তাহারা স্থূলকায় ও চাকচিক্যশালী হইয়াছে; হাঁ, তাহারা দুষ্টতার রীতি অপেক্ষাও পাপ করে, তাহারা বিচার করে না, পিতৃহীনের কল্যাণার্থে বিচার করে না, ও দরিদ্রদের বিচার নিষ্পত্তি করে না।</div>
<div class="v" id="v29"><span class="vn">29</span> <span class="br-p"><br><br></span>সদাপ্রভু কহেন, আমি কি এই সকলের প্রতিফল দিব না? আমার প্রাণ কি এই প্রকার জাতির প্রতিশোধ দিবে না?</div>
<div class="v" id="v30"><span class="vn">30</span> দেশের মধ্যে ভয়ানক ও রোমাঞ্চজনক ব্যাপার সাধিত হয়।</div>
<div class="v" id="v31"><span class="vn">31</span> ভাববাদিগণ মিথ্যা ভাববাণী বলে, আর যাজকগণ তাহাদের বশবর্ত্তী হইয়া কর্ত্তৃত্ব করে; আর আমার প্রজারা এই রীতি ভালবাসে; কিন্তু ইহার পরিণামে তোমরা কি করিবে?</div>
</div>
<!-- PARSED ABOVE; EDITING MAY BREAK PARSER -->
</body></html>