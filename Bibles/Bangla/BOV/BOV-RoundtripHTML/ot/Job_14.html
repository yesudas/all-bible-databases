<html><head>
<meta http-equiv="Content-Type" content="text/html;charset=utf-8" />
<title>Job 14 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 14);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_12.html">12</a> <a href="Job_13.html">13</a> <b>14</b> <a href="Job_15.html">15</a> <a href="Job_16.html">16</a> ... <a href="Job_42.html">42</a> </div><hr>
<h1>Job 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মনুষ্য, অবলাজাত সকলে, অল্পায়ু ও উদ্বেগে পরিপূর্ণ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে পুষ্পের ন্যায় প্রস্ফুটিত হইয়া ম্লান হয়, <br><span class="br-ind"><br><span class="indent">&nbsp;</span></span>সে ছায়ার ন্যায় চলিয়া যায়, স্থির থাকে না; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তবু তুমি কি ঈদৃশ প্রাণীর প্রতি চক্ষু মেলিবে? <br><span class="br-ind"><br><span class="indent">&nbsp;</span></span>আমাকে তোমার সঙ্গে কি বিচারে আনিবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অশুচি হইতে শুচির উৎপত্তি কে করিতে পারে? <br><span class="br-ind"><br><span class="indent">&nbsp;</span></span>এক জনও পারে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহার আয়ুর দিন নিরূপিত, তাহার মাসের সংখ্যা তোমার কাছে আছে, <br><span class="br-ind"><br><span class="indent">&nbsp;</span></span>তুমি তাহার অলঙ্ঘনীয় সীমা স্থাপন করিয়াছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অন্যত্র দৃষ্টি কর, সে বিরাম প্রাপ্ত হউক, <br><span class="br-ind"><br><span class="indent">&nbsp;</span></span>বেতনজীবীর ন্যায় আপন দিন ভোগ করুক। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ বৃক্ষের আশা আছে, <br><span class="br-ind"><br><span class="indent">&nbsp;</span></span>ছিন্ন হইলে তাহা পুনর্ব্বার পল্লবিত হইবে, <br><span class="br-ind"><br><span class="indent">&nbsp;</span></span>তাহার কোমল শাখার অভাব হইবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদ্যপি মৃত্তিকায় তাহার মূল পুরাতন হয়, <br><span class="br-ind"><br><span class="indent">&nbsp;</span></span>ভূমিতে তাহার গুঁড়ি মরিয়া যায়, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তথাচ জলের গন্ধ পাইলে তাহা পল্লবিত হয়, <br><span class="br-ind"><br><span class="indent">&nbsp;</span></span>নবরোপিত বৃক্ষের ন্যায় শাখাবিশিষ্ট হয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু মানুষ মরিলে ক্ষয় পায়; <br><span class="br-ind"><br><span class="indent">&nbsp;</span></span>মনুষ্য প্রাণত্যাগ করিয়া কোথায় থাকে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সমুদ্র হইতে জল চলিয়া যায়, <br><span class="br-ind"><br><span class="indent">&nbsp;</span></span>নদী শুষ্ক হইয়া মরিয়া যায়; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তদ্রূপ মনুষ্য শয়ন করিলে আর উঠে না, <br><span class="br-ind"><br><span class="indent">&nbsp;</span></span>যাবৎ আকাশ লুপ্ত না হয়, সে জাগিবে না, <br><span class="br-ind"><br><span class="indent">&nbsp;</span></span>নিদ্রা হইতে জাগরিত হইবে না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হায়, তুমি আমাকে পাতালে লুকাইয়া রাখিও, <br><span class="br-ind"><br><span class="indent">&nbsp;</span></span>গুপ্ত রাখিও, যাবৎ তোমার ক্রোধ গত না হয়; <br><span class="br-ind"><br><span class="indent">&nbsp;</span></span>আমার জন্য সময় নিরূপণ কর, আমাকে স্মরণ কর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মনুষ্য মরিয়া কি পুনর্জীবিত হইবে? <br><span class="br-ind"><br><span class="indent">&nbsp;</span></span>আমি আপন সৈন্যবৃত্তির সমস্ত দিন প্রতীক্ষা করিব, <br><span class="br-ind"><br><span class="indent">&nbsp;</span></span>যে পর্য্যন্ত আমার দশান্তর না হয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>পরে তুমি আহ্বান করিবে, ও আমি উত্তর দিব। <br><span class="br-ind"><br><span class="indent">&nbsp;</span></span>তুমি আপন হস্তকৃতের প্রতি মমতা করিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু এখন তুমি আমার পাদবিন্যাস গণিতেছ; <br><span class="br-ind"><br><span class="indent">&nbsp;</span></span>আমার পাপের প্রতি কি লক্ষ্য রাখ না? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার অধর্ম্ম থলীতে বদ্ধ ও মুদ্রাঙ্কিত, <br><span class="br-ind"><br><span class="indent">&nbsp;</span></span>তুমি আমার অপরাধ বাঁধিয়া রাখিতেছ। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সত্যই পর্ব্বত পড়িয়া বিলুপ্ত হয়, <br><span class="br-ind"><br><span class="indent">&nbsp;</span></span>শৈলও আপন স্থান হইতে সরিয়া যায়, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>জল পাষাণকেও ক্ষয় করে, <br><span class="br-ind"><br><span class="indent">&nbsp;</span></span>তাহার বন্যা ভূমির ধূলি ভাসাইয়া লইয়া যায়; <br><span class="br-ind"><br><span class="indent">&nbsp;</span></span>তদ্রূপ তুমি মর্ত্ত্যের আশা ক্ষয় করিতেছ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি চিরতরে তাহাকে পরাজয় করিতেছ, তাহাতে সে চলিয়া যায়, <br><span class="br-ind"><br><span class="indent">&nbsp;</span></span>তুমি তাহার মুখের বিকার করিয়া তাহাকে দূর করিতেছ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহার সন্তানগণ গৌরবান্বিত হইলে সে তাহা জানে না, <br><span class="br-ind"><br><span class="indent">&nbsp;</span></span>তাহারা অবনত হইলে সে তাহা টের পায় না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেবল তাহার নিজের মাংস ব্যথিত হয়, <br><span class="br-ind"><br><span class="indent">&nbsp;</span></span>তাহার নিজ প্রাণ ব্যাকুল হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>