<html><head>
<meta http-equiv="Content-Type" content="text/html;charset=utf-8" />
<title>Job 17 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 17);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_15.html">15</a> <a href="Job_16.html">16</a> <b>17</b> <a href="Job_18.html">18</a> <a href="Job_19.html">19</a> ... <a href="Job_42.html">42</a> </div><hr>
<h1>Job 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমার জীবাত্মা শেষ হইয়াছে, আমার আয়ু অবসান, <br><span class="br-ind"><br><span class="indent">&nbsp;</span></span>কবর আমার নিমিত্ত প্রস্তুত। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সত্য, বিদ্রূপকারিগণ আমার নিকটস্থ, <br><span class="br-ind"><br><span class="indent">&nbsp;</span></span>তাহাদের বিরোধ আমার চক্ষুর্গোচরে আছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিনয় করি, তুমি অঙ্গীকার কর, <br><span class="br-ind"><br><span class="indent">&nbsp;</span></span>তোমার কাছে তুমিই আমার প্রতিভূ হও; <br><span class="br-ind"><br><span class="indent">&nbsp;</span></span>আর কে আছে যে, আমার হাতে তালী দিবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি ইহাদের চিত্ত বুদ্ধিরহিত করিয়াছ, <br><span class="br-ind"><br><span class="indent">&nbsp;</span></span>তাই ইহাদিগকে উন্নত করিবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে ব্যক্তি লুটরূপে আপনার বন্ধুদিগকে অর্পণ করে, <br><span class="br-ind"><br><span class="indent">&nbsp;</span></span>তাহার সন্তানদের চক্ষু অন্ধ হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>উনি আমাকে লোকদের হাস্যাস্পদ করিয়াছেন, <br><span class="br-ind"><br><span class="indent">&nbsp;</span></span>লোকে যাহার মুখে থুথু ফেলে, আমি এমন হইলাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার চক্ষু মনস্থাপে নিস্তেজ হইয়াছে, <br><span class="br-ind"><br><span class="indent">&nbsp;</span></span>আমার সর্ব্বাঙ্গ ছায়ার ন্যায় হইয়াছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইহাতে সরলাচারীরা মচৎকৃত হইবে, <br><span class="br-ind"><br><span class="indent">&nbsp;</span></span>পামরের বিরুদ্ধে নির্দ্দোষ উত্তেজিত হইয়া উঠিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু ধার্ম্মিক আপন পথে অগ্রসর হইবে, <br><span class="br-ind"><br><span class="indent">&nbsp;</span></span>যে শুচিহস্ত, সে উত্তরোত্তর প্রবল হইবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তোমরা সকলে এখন ফিরিয়া আইস, <br><span class="br-ind"><br><span class="indent">&nbsp;</span></span>তোমাদের মধ্যে কাহাকেও জ্ঞানবান দেখি না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার আয়ু গত, আমার অভিপ্রায় সকল ভগ্ন, <br><span class="br-ind"><br><span class="indent">&nbsp;</span></span>আমার মনোরথ সকল ভগ্ন হইয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ইহারা রাত্রিকে দিন করে, <br><span class="br-ind"><br><span class="indent">&nbsp;</span></span>আলোকে অন্ধকারের নিকটস্থ বলে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদি আমার ঘর বলিয়া পাতালের অপেক্ষা করি, <br><span class="br-ind"><br><span class="indent">&nbsp;</span></span>যদি অন্ধকারে আমার শয্যা পাতিয়া থাকি, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি ক্ষয়কে বলিয়া থাকি, তুমি আমার পিতা, <br><span class="br-ind"><br><span class="indent">&nbsp;</span></span>কীটকে বলিয়া থাকি, তুমি আমার মাতা ও ভগিনী; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তবে আমার আশা কোথায়? <br><span class="br-ind"><br><span class="indent">&nbsp;</span></span>আর আমার আশা কে দেখিতে পাইবে? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহা পাতালের অর্গল পর্য্যন্ত নামিয়া যাইবে, <br><span class="br-ind"><br><span class="indent">&nbsp;</span></span>যখন একবার ধূলায় বিশ্রাম পাওয়া যায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>