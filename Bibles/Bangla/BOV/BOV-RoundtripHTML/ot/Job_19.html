<html><head>
<meta http-equiv="Content-Type" content="text/html;charset=utf-8" />
<title>Job 19 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 19);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_17.html">17</a> <a href="Job_18.html">18</a> <b>19</b> <a href="Job_20.html">20</a> <a href="Job_21.html">21</a> ... <a href="Job_42.html">42</a> </div><hr>
<h1>Job 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা কত ক্ষণ আমার প্রাণে ক্লেশ দিবে? <br><span class="br-ind"><br><span class="indent">&nbsp;</span></span>বাক্যের আঘাতে আমাকে চূর্ণ করিবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এই দশবার আমাকে তিরস্কার করিয়াছ; <br><span class="br-ind"><br><span class="indent">&nbsp;</span></span>আমার প্রতি নিষ্ঠুর ব্যবহারে তোমাদের লজ্জা নাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যাহা হউক, যদি আমি ভ্রম করিয়া থাকি, <br><span class="br-ind"><br><span class="indent">&nbsp;</span></span>তবে সেই ভ্রমের ফল আমারই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা কি নিতান্তই আমার উপরে দর্প করিবে? <br><span class="br-ind"><br><span class="indent">&nbsp;</span></span>আমার বিরুদ্ধে আমার গ্লানির দোহাই দিবে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এখন জান, ঈশ্বর আমার প্রতি অন্যায় করিয়াছেন, <br><span class="br-ind"><br><span class="indent">&nbsp;</span></span>আপন জালে আমাকে ঘেরিয়াছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখ, আমি অন্যায়প্রযুক্ত ক্রন্দন করি, উত্তর পাই না; <br><span class="br-ind"><br><span class="indent">&nbsp;</span></span>আর্ত্তনাদ করি, কিন্তু বিচার হইতেছে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি অলঙ্ঘনীয় বেড়া দ্বারা আমার পথ রুদ্ধ, <br><span class="br-ind"><br><span class="indent">&nbsp;</span></span>এবং আমার মার্গ অন্ধকারাবৃত করিয়াছেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি আমার গৌরব-বসন খুলিয়া লইয়াছেন, <br><span class="br-ind"><br><span class="indent">&nbsp;</span></span>আমার মস্তকের মুকুট হরণ করিয়াছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি চারিদিকে আমাকে ভগ্ন করিয়াছেন, আমি গেলাম; <br><span class="br-ind"><br><span class="indent">&nbsp;</span></span>তিনি বৃক্ষের ন্যায় আমার আশ্বাস উন্মূলন করিয়াছেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি আমার বিরুদ্ধে ক্রোধ প্রজ্বলিত করিয়াছেন, <br><span class="br-ind"><br><span class="indent">&nbsp;</span></span>আমাকে এক জন বিপক্ষের ন্যায় গণনা করিয়াছেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁহার সৈন্য সকল একসঙ্গে আসিতেছে, <br><span class="br-ind"><br><span class="indent">&nbsp;</span></span>তাহারা আমার বিরুদ্ধে জাঙ্গাল বাঁধিতেছে, <br><span class="br-ind"><br><span class="indent">&nbsp;</span></span>আমার তাম্বুর চারিদিকে শিবির স্থাপন করিয়াছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি মম জ্ঞাতিদিগকে আমা হইতে দূরে রাখিয়াছেন, <br><span class="br-ind"><br><span class="indent">&nbsp;</span></span>আমার পরিচিতেরা অপরিচিতের ন্যায় হইয়াছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার কুটুম্বগণ আমাকে ত্যাগ করিয়াছে, <br><span class="br-ind"><br><span class="indent">&nbsp;</span></span>আমার মিত্রগণ আমাকে ভুলিয়া গিয়াছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার গৃহের প্রবাসীরা ও আমার দাসীগণ আমাকে অপরিচিতের ন্যায় জ্ঞান করে, <br><span class="br-ind"><br><span class="indent">&nbsp;</span></span>আমি তাহাদের দৃষ্টিতে বিজাতীয় হইয়াছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার দাসকে ডাকি, সে আমাকে উত্তর দেয় না, <br><span class="br-ind"><br><span class="indent">&nbsp;</span></span>যদিও আমি নিজ মুখে তাহাকে বিনতি করি। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার নিঃশ্বাস আমার ভার্য্যার ঘৃণিত, <br><span class="br-ind"><br><span class="indent">&nbsp;</span></span>আমার আর্ত্তস্বর আমার সহোদরগণের ঘৃণিত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বালকেরাও আমাকে অবজ্ঞা করে, <br><span class="br-ind"><br><span class="indent">&nbsp;</span></span>আমি উঠিলে তাহারা আমার বিরুদ্ধে কথা কহে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার সুহৃদ সকলে আমাকে ঘৃণা করে, <br><span class="br-ind"><br><span class="indent">&nbsp;</span></span>আমার প্রিয়পাত্রেরা আমার প্রতি বিমুখ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার চর্ম্মে ও মাংসে অস্থি সংলগ্ন হইয়াছে, <br><span class="br-ind"><br><span class="indent">&nbsp;</span></span>আমি দন্তের চর্ম্মাবশিষ্ট হইয়া বাঁচিয়া আছি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে মম বন্ধুগণ, আমাকে কৃপা কর, কৃপা কর, <br><span class="br-ind"><br><span class="indent">&nbsp;</span></span>কেননা ঈশ্বরের হস্ত আমাকে স্পর্শ করিয়াছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বরের ন্যায় কেন আমাকে তাড়না কর? <br><span class="br-ind"><br><span class="indent">&nbsp;</span></span>আমার মাংস ভক্ষণ করিতে কি ক্ষান্ত হইবে না? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আহা, আমার কথা সকল যদি লিখিত হয়। <br><span class="br-ind"><br><span class="indent">&nbsp;</span></span>সে সকল যদি পুস্তকে বিরচিত হয় <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যদি লৌহ-লেখনী ও সীসা দ্বারা <br><span class="br-ind"><br><span class="indent">&nbsp;</span></span>পাষাণে তক্ষিত হইয়া অনন্ত কাল থাকে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু আমি জানি, আমার মুক্তিকর্ত্তা জীবিত; <br><span class="br-ind"><br><span class="indent">&nbsp;</span></span>তিনি শেষে ধূলির উপরে উঠিয়া দাঁড়াইবেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আর আমার চর্ম্ম এইরূপে বিনষ্ট হইলে পর, <br><span class="br-ind"><br><span class="indent">&nbsp;</span></span>তবু আমি মাংসবিহীন হইয়া<sup class="fnm"><a name="fnm1" href="#fn1">1</a></sup> ঈশ্বরকে দেখিব। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি তাঁহাকে আপনার সপক্ষ দেখিব, <br><span class="br-ind"><br><span class="indent">&nbsp;</span></span>আমারই চক্ষু দেখিবে, অন্যে নয়। <br><span class="br-ind"><br><span class="indent">&nbsp;</span></span>বক্ষোমধ্যে আমার হৃদয় ক্ষীণ হইতেছে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমরা যদি বল, আমরা কেমন করিয়া উহাকে তাড়না করিব? <br><span class="br-ind"><br><span class="indent">&nbsp;</span></span>আমার মধ্যে না কি মূলতত্ত্ব পাওয়া যায়, <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তবে তোমরা খড়্‌গ হইতে ভীত হও, <br><span class="br-ind"><br><span class="indent">&nbsp;</span></span>কেননা খড়্‌গের দণ্ড ক্রোধময়, <br><span class="br-ind"><br><span class="indent">&nbsp;</span></span>বিচার আছে, ইহা তোমাদের জানা উচিত।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) মাংসে থাকিয়া।</div>
</div>
<!-- PARSED ABOVE; EDITING MAY BREAK PARSER -->
</body></html>