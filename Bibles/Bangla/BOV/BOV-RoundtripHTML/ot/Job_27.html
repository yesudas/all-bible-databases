<html><head>
<meta http-equiv="Content-Type" content="text/html;charset=utf-8" />
<title>Job 27 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 27);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_25.html">25</a> <a href="Job_26.html">26</a> <b>27</b> <a href="Job_28.html">28</a> <a href="Job_29.html">29</a> ... <a href="Job_42.html">42</a> </div><hr>
<h1>Job 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব পুনর্ব্বার কথা প্রসঙ্গ করিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বলিলেন, জীবন্ত ঈশ্বরের দিব্য—যিনি আমার বিচার অগ্রাহ্য করিয়াছেন, <br><span class="br-ind"><br><span class="indent">&nbsp;</span></span>সর্ব্বশক্তিমানের দিব্য—যিনি আমার প্রাণ তিক্ত করিয়াছেন, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>(কারণ আমার মধ্যে নিঃশ্বাস এখনও সম্পূর্ণ আছে, <br><span class="br-ind"><br><span class="indent">&nbsp;</span></span>আমার নাসিকায় ঈশ্বরীয় প্রাণবায়ু আছে;) <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নিশ্চয়ই আমার ওষ্ঠ অন্যায় কহিবে না, <br><span class="br-ind"><br><span class="indent">&nbsp;</span></span>আমার জিহ্বা প্রতারণা উচ্চারণ করিবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি তোমাদিগকে ধার্ম্মিক বলি, এমন যেন না হয়; <br><span class="br-ind"><br><span class="indent">&nbsp;</span></span>প্রাণ থাকিতে আমি আপন সিদ্ধতা ত্যাগ করিব না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার ধার্ম্মিকতা আমি রক্ষা করিব, ছাড়িব না। <br><span class="br-ind"><br><span class="indent">&nbsp;</span></span>আমি জীবিত থাকিতে আমার মন আমাকে ধিক্কার দিবে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার শত্রু দুর্জ্জনের তুল্য হউক, <br><span class="br-ind"><br><span class="indent">&nbsp;</span></span>যে আমার বিরুদ্ধে উঠে, সে অন্যায়ীর সমান হউক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বস্তুতঃ পামর ধন সঞ্চয় করিলেও তাহার প্রত্যাশা কি? <br><span class="br-ind"><br><span class="indent">&nbsp;</span></span>কেননা ঈশ্বর তাহার প্রাণ হরণ করিবেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যখন তাহার সঙ্কট ঘটে, <br><span class="br-ind"><br><span class="indent">&nbsp;</span></span>ঈশ্বর কি তাহার ক্রন্দন শুনিবেন? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে কি সর্ব্বশক্তিমানে আমোদ করে? <br><span class="br-ind"><br><span class="indent">&nbsp;</span></span>নিত্য কি ঈশ্বরকে আহ্বান করে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি ঈশ্বরের হস্তের বিষয়ে তোমাদিগকে উপদেশ দিব, <br><span class="br-ind"><br><span class="indent">&nbsp;</span></span>সর্ব্বশক্তিমানের নিকটে যাহা আছে, তাহা গোপনে রাখিব না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দেখ তোমরা সকলেই তাহা দেখিয়াছ, <br><span class="br-ind"><br><span class="indent">&nbsp;</span></span>তবে কেন এমন অলীক হইয়া পড়িয়াছ? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুষ্ট লোক ঈশ্বর হইতে এই ভাগ্য পায়, <br><span class="br-ind"><br><span class="indent">&nbsp;</span></span>সর্ব্বশক্তিমান্‌ হইতে দুর্দ্দান্তেরা এই অধিকার লাভ করে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এমন লোকেরা পুত্রবাহুল্য হইলে খড়্‌গে নষ্ট হইবে, <br><span class="br-ind"><br><span class="indent">&nbsp;</span></span>তাহার সন্তানসন্ততি ভক্ষ্যে তৃপ্ত হইবে না; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহার অবশিষ্টেরা মারী দ্বারা কবরস্থ হইবে; <br><span class="br-ind"><br><span class="indent">&nbsp;</span></span>তাহার বিধবাগণ রোদন করিবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে যদিও ধূলির ন্যায় রৌপ্য সঞ্চয় করে, <br><span class="br-ind"><br><span class="indent">&nbsp;</span></span>যদিও কর্দ্দমের ন্যায় পরিচ্ছদ প্রস্তুত করে, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তবু প্রস্তুত করিলেও ধার্ম্মিক সেই বস্ত্র পরিবে, <br><span class="br-ind"><br><span class="indent">&nbsp;</span></span>নির্দ্দোষ সেই রৌপ্য বিভাগ করিয়া লইবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহার নির্ম্মিত গৃহ তন্তুকীটের বাসার তুল্য, <br><span class="br-ind"><br><span class="indent">&nbsp;</span></span>তাহা ক্ষেত্ররক্ষকের কৃত কুঁড়িয়ার তুল্য। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সে ধনী হইয়া শয়ন করে, কিন্তু সংগৃহীত হইবে না; <br><span class="br-ind"><br><span class="indent">&nbsp;</span></span>সে চক্ষু উন্মীলন করে, আর সে নাই। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জলরাশির ন্যায় ত্রাস তাহাকে আক্রমণ করিবে; <br><span class="br-ind"><br><span class="indent">&nbsp;</span></span>রাত্রিতে তাহাকে ঝড়ে উড়াইয়া লইবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>পূর্ব্বীয় বায়ু তাহাকে তুলিয়া লয়, সে চলিয়া যায়, <br><span class="br-ind"><br><span class="indent">&nbsp;</span></span>তাহা স্বস্থান হইতে তাহাকে দূরে নিক্ষেপ করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>[ঈশ্বর] তাহার উপরে বাণ ত্যাগ করিবেন, দয়া করিবেন না; <br><span class="br-ind"><br><span class="indent">&nbsp;</span></span>সে তাঁহার হস্ত এড়াইবার জন্য পলায়ন করিবে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>লোকে তাহাকে হাততালি দিবে, <br><span class="br-ind"><br><span class="indent">&nbsp;</span></span>শিশ্‌ দিয়া তাহাকে স্বস্থান হইতে দূর করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>