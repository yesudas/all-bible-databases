<html><head>
<meta http-equiv="Content-Type" content="text/html;charset=utf-8" />
<title>Job 28 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 28);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_26.html">26</a> <a href="Job_27.html">27</a> <b>28</b> <a href="Job_29.html">29</a> <a href="Job_30.html">30</a> ... <a href="Job_42.html">42</a> </div><hr>
<h1>Job 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বাস্তবিক রৌপ্যের আকর আছে, <br><span class="br-ind"><br><span class="indent">&nbsp;</span></span>সুবর্ণ পরিষ্কারের স্থানও আছে; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধূলি হইতে লৌহ উদ্ধৃত হয়, <br><span class="br-ind"><br><span class="indent">&nbsp;</span></span>গলিত প্রস্তর হইতে পিত্তল পাওয়া যায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মনুষ্য অন্ধকার নিঃশেষিত করে, অন্ধকারে ও মৃত্যুচ্ছায়াতে যে সকল পাথর আছে, <br><span class="br-ind"><br><span class="indent">&nbsp;</span></span>সে প্রান্ত পর্য্যন্ত সে সকল অনুসন্ধান করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা বাসস্থান ছাড়িয়া আকর খনন করে, <br><span class="br-ind"><br><span class="indent">&nbsp;</span></span>[মানুষের] চরণ তাহাদিগকে ভুলিয়া যায়, <br><span class="br-ind"><br><span class="indent">&nbsp;</span></span>তাহারা মনুষ্যদের হইতে দূরে ঝুলিতে ও দুলিতে থাকে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৃত্তিকা হইতে শস্যের উৎপত্তি হয়, <br><span class="br-ind"><br><span class="indent">&nbsp;</span></span>তাহার অধোভাগ যেন অগ্নি দ্বারা লণ্ডভণ্ড হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহার প্রস্তর নীলকান্ত মণির জন্মস্থান, <br><span class="br-ind"><br><span class="indent">&nbsp;</span></span>তাহার ধূলি সুবর্ণসম্বলিত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেই পথ চিলের অজ্ঞাত, <br><span class="br-ind"><br><span class="indent">&nbsp;</span></span>তাহা শকুনির চক্ষুর অগোচর; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দর্পী পশুগণ তাহা দলিত করে নাই, <br><span class="br-ind"><br><span class="indent">&nbsp;</span></span>কেশরী তথায় পদার্পণ করে নাই। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মনুষ্য দৃঢ় শৈলে হস্তক্ষেপ করে, <br><span class="br-ind"><br><span class="indent">&nbsp;</span></span>পর্ব্বতদিগকে সমূলে উল্টাইয়া ফেলে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে শৈলের মধ্যে স্থানে স্থানে খাল কাটে, <br><span class="br-ind"><br><span class="indent">&nbsp;</span></span>তাহার চক্ষু সর্ব্বপ্রকার মণি দর্শন করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে নদীর জলক্ষরণ বন্ধ করে, <br><span class="br-ind"><br><span class="indent">&nbsp;</span></span>যাহা গুপ্ত আছে, তাহা সে দীপ্তিতে আনে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু প্রজ্ঞা কোথায় পাওয়া যায়? <br><span class="br-ind"><br><span class="indent">&nbsp;</span></span>সুবিবেচনার স্থানই বা কোথায়? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মনুষ্য তাহার মূল্য জানে না, <br><span class="br-ind"><br><span class="indent">&nbsp;</span></span>জীবিতদের দেশে তাহা পাওয়া যায় না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জলধি বলে, তাহা আমাতে নাই; <br><span class="br-ind"><br><span class="indent">&nbsp;</span></span>সমুদ্র বলে, তাহা আমার কাছে নাই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহা উত্তম সুবর্ণ দ্বারাও প্রাপ্ত হওয়া যায় না, <br><span class="br-ind"><br><span class="indent">&nbsp;</span></span>তাহার মূল্য বলিয়া রৌপ্যও তৌল করা যায় না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ওফীরের সুবর্ণ তাহার সমতুল্য নয়, <br><span class="br-ind"><br><span class="indent">&nbsp;</span></span>বহুমুল্য গোমেদক ও নীলকান্তমণিও নয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>স্বর্ণ ও কাচ তাহার সমান হইতে পারে না, <br><span class="br-ind"><br><span class="indent">&nbsp;</span></span>তাহার পরিবর্ত্তে কাঞ্চনের পাত্র দত্ত হইবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহার কাছে প্রবাল ও স্ফটিকের নাম করা যায় না, <br><span class="br-ind"><br><span class="indent">&nbsp;</span></span>পদ্মরাগমণির মূল্য অপেক্ষাও প্রজ্ঞার মূল্য অধিক। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কূশদেশীয় পীতমণিও তাহার সমান নয়, <br><span class="br-ind"><br><span class="indent">&nbsp;</span></span>নির্ম্মল সুবর্ণও তাহার সমতুল্য হয় না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অতএব প্রজ্ঞা কোথা হইতে আইসে? <br><span class="br-ind"><br><span class="indent">&nbsp;</span></span>সুবিবেচনার স্থানই বা কোথায়? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহা সমস্ত সজীব প্রাণীর চক্ষু হইতে গুপ্ত, <br><span class="br-ind"><br><span class="indent">&nbsp;</span></span>তাহা আকাশের পক্ষীর অদৃশ্য। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিনাশ ও মৃত্যু বলে, <br><span class="br-ind"><br><span class="indent">&nbsp;</span></span>আমরা স্বকর্ণে তাহার কীর্ত্তি শুনিয়াছি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঈশ্বরই তাহার পথ জানেন; <br><span class="br-ind"><br><span class="indent">&nbsp;</span></span>তিনিই তাহার স্থান জ্ঞাত আছেন; <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেননা তিনি পৃথিবীর প্রান্ত পর্য্যন্ত দেখেন, <br><span class="br-ind"><br><span class="indent">&nbsp;</span></span>সমস্ত আকাশমণ্ডলের অধঃস্থানে তাঁহার দৃষ্টি যায়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি যখন বায়ুর গুরুত্ব নিরূপণ করিলেন, <br><span class="br-ind"><br><span class="indent">&nbsp;</span></span>যখন পরিমাণ দ্বারা জল পরিমিত করিলেন, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যখন তিনি বৃষ্টির নিয়ম নিরূপণ করিলেন, <br><span class="br-ind"><br><span class="indent">&nbsp;</span></span>বিদ্যুৎ ও মেঘগর্জ্জনের পথ স্থির করিলেন, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তখন প্রজ্ঞাকে দেখিলেন ও প্রচার করিলেন, <br><span class="br-ind"><br><span class="indent">&nbsp;</span></span>তাহা স্থাপন করিলেন, তাহার সন্ধানও করিলেন; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আর তিনি মনুষ্যকে কহিলেন, <br><span class="br-ind"><br><span class="indent">&nbsp;</span></span>দেখ, প্রভুর ভয়ই প্রজ্ঞা, <br><span class="br-ind"><br><span class="indent">&nbsp;</span></span>দুষ্ক্রিয়া হইতে সরিয়া যাওয়াই সুবিবেচনা।<br></div>
</div>
<!-- PARSED ABOVE; EDITING MAY BREAK PARSER -->
</body></html>