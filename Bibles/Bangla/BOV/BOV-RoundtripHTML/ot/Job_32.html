<html><head>
<meta http-equiv="Content-Type" content="text/html;charset=utf-8" />
<title>Job 32 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 32);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_30.html">30</a> <a href="Job_31.html">31</a> <b>32</b> <a href="Job_33.html">33</a> <a href="Job_34.html">34</a> ... <a href="Job_42.html">42</a> </div><hr>
<h1>Job 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূর প্রথম বক্তৃতা।</h2><span class="vn">1</span> <span class="br-p"><br><br></span>পরে ঐ তিন জন ইয়োবকে উত্তর দিতে ক্ষান্ত হইলেন, কারণ তিনি নিজের দৃষ্টিতে আপনাকে ধার্ম্মিক মনে করিয়াছিলেন।</div>
<div class="v" id="v2"><span class="vn">2</span> তখন রাম গোষ্ঠীজাত বূষীয় বারখেলের পুত্র ইলীহূর ক্রোধ প্রজ্বলিত হইল; ইয়োবের প্রতি তাঁহার ক্রোধ প্রজ্বলিত হইল, কারণ তিনি ঈশ্বর অপেক্ষা আপনাকে ধার্ম্মিক জ্ঞান করিয়াছিলেন।</div>
<div class="v" id="v3"><span class="vn">3</span> আবার তাঁহার তিন জন বন্ধুর প্রতি তাঁহার ক্রোধ প্রজ্বলিত হইল, কারণ তাঁহারা উত্তর করিতে না পারিয়াও ইয়োবকে দোষী করিয়াছিলেন।</div>
<div class="v" id="v4"><span class="vn">4</span> ইলীহূর বয়ঃক্রম অপেক্ষা তাঁহাদের সকলের বয়ঃক্রম অধিক ছিল, তাই তিনি ইয়োবের কাছে কথা কহিবার জন্য অপেক্ষা করিয়াছিলেন।</div>
<div class="v" id="v5"><span class="vn">5</span> পরে ঐ তিন ব্যক্তির মুখে আর উত্তর নাই দেখিয়া ইলীহূর ক্রোধ প্রজ্বলিত হইল।</div>
<div class="v" id="v6"><span class="vn">6</span> আর বূষীয় বারখেলের পুত্র ইলীহূ এই কথা বলিলেন, আমি যুবক, আর আপনারা প্রাচীন, তাই সঙ্কুচিত ছিলাম, আপনাদের কাছে আপন মত প্রকাশ করিতে ভয় করিলাম।</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>আমি কহিলাম, বয়সই কথা বলুক, <br><span class="br-ind"><br><span class="indent">&nbsp;</span></span>বৎসরের বাহুল্যই প্রজ্ঞা শিক্ষা দিউক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু মানুষের মধ্যে আত্মা আছে, <br><span class="br-ind"><br><span class="indent">&nbsp;</span></span>সর্ব্বশক্তিমানের নিঃশ্বাস তাহাদিগকে বিবেচক করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মহতেরাই যে জ্ঞানবান, তাহা নয়, <br><span class="br-ind"><br><span class="indent">&nbsp;</span></span>প্রাচীনেরাই যে বিচার বুঝেন, তাহাও নয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অতএব আমি বলি, আমার কথা শুনুন, <br><span class="br-ind"><br><span class="indent">&nbsp;</span></span>আমিও আপন মত প্রকাশ করি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেখুন, আমি আপনাদের কথার অপেক্ষা করিয়াছি; <br><span class="br-ind"><br><span class="indent">&nbsp;</span></span>আপনাদের হেতুবাদে কাণ দিয়াছি, <br><span class="br-ind"><br><span class="indent">&nbsp;</span></span>যাবৎ আপনারা কি বলিবেন, খুঁজিতেছিলেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি আপনাদের কথায় নিবিষ্টমনা ছিলাম, <br><span class="br-ind"><br><span class="indent">&nbsp;</span></span>কিন্তু দেখুন, আপনাদের মধ্যে কেহই ইয়োবের দোষ ব্যক্ত করেন নাই, <br><span class="br-ind"><br><span class="indent">&nbsp;</span></span>তাঁহার কথার উত্তর দেন নাই। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তবে বলিবেন না, আমরা জ্ঞান পাইয়াছি; <br><span class="br-ind"><br><span class="indent">&nbsp;</span></span>উহাঁকে পরাস্ত করা ঈশ্বরেরই সাধ্য, মনুষ্যের অসাধ্য। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ফলে, তিনি আমার বিরুদ্ধে কিছুই বলেন নাই, <br><span class="br-ind"><br><span class="indent">&nbsp;</span></span>আমিও আপনাদের বক্তৃতায় তাঁহাকে উত্তর দিব না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>উহাঁরা ক্ষুব্ধ হইলেন, আর উত্তর করেন না, <br><span class="br-ind"><br><span class="indent">&nbsp;</span></span>উহাঁদের বলিবার আর কথা নাই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর কেন অপেক্ষা করিব? উহাঁরা ত কিছুই বলেন না, <br><span class="br-ind"><br><span class="indent">&nbsp;</span></span>উহাঁরা স্থগিত হইলেন, কিছু উত্তর করেন না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমিও যথাসাধ্য উত্তর করিব, <br><span class="br-ind"><br><span class="indent">&nbsp;</span></span>আমিও আপন মত প্রকাশ করিব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেননা আমি কথায় পরিপূর্ণ, <br><span class="br-ind"><br><span class="indent">&nbsp;</span></span>আমার অন্তরস্থ আত্মা আমাকে প্রবর্ত্তনা করিতেছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখুন, আমার উদর বদ্ধ দ্রাক্ষারসের মত, <br><span class="br-ind"><br><span class="indent">&nbsp;</span></span>তাহা নূতন কুপার ন্যায় ফাটিয়া যায় যায় হইয়াছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি কথা কহিব, কহিলে উপশম পাইব, <br><span class="br-ind"><br><span class="indent">&nbsp;</span></span>আমি ওষ্ঠাধর খুলিয়া উত্তর করিব। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি কোন লোকের মুখাপেক্ষাও করিব না, <br><span class="br-ind"><br><span class="indent">&nbsp;</span></span>কোন মনুষ্যের চাটুবাদ করিব না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা আমি চাটুবাদ করিতে জানি না, <br><span class="br-ind"><br><span class="indent">&nbsp;</span></span>করিলে আমার নির্ম্মাতা শীঘ্রই আমাকে সংহার করিবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>