<html><head>
<meta http-equiv="Content-Type" content="text/html;charset=utf-8" />
<title>Job 34 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 34);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_32.html">32</a> <a href="Job_33.html">33</a> <b>34</b> <a href="Job_35.html">35</a> <a href="Job_36.html">36</a> ... <a href="Job_42.html">42</a> </div><hr>
<h1>Job 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূর দ্বিতীয় বক্তৃতা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইলীহূ আর‍ও বলিতে লাগিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে বিজ্ঞেরা, আমার কথা শুনুন; <br><span class="br-ind"><br><span class="indent">&nbsp;</span></span>হে জ্ঞানবানেরা, আমার বাক্যে কর্ণপাত করুন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা রসনা যেমন ভক্ষ্যের স্বাদ লয়, <br><span class="br-ind"><br><span class="indent">&nbsp;</span></span>তদ্রূপ কর্ণ কথার পরীক্ষা করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আইসুন, যাহা ন্যায্য তাহাই মনোনীত করি, <br><span class="br-ind"><br><span class="indent">&nbsp;</span></span>ভাল কি, আপনাদের মধ্যে নিশ্চয় করি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দেখুন, ইয়োব বলিলেন, আমি ধার্ম্মিক, <br><span class="br-ind"><br><span class="indent">&nbsp;</span></span>কিন্তু আমার যাহা ন্যায্য, ঈশ্বর তাহা হরণ করিয়াছেন; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি ন্যায়বান হইলেও মিথ্যাবাদী গণিত, <br><span class="br-ind"><br><span class="indent">&nbsp;</span></span>বিনা দোষে আমি দারুণ আহত হইয়াছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ইয়োবের সদৃশ কোন্‌ ব্যক্তি আছে? <br><span class="br-ind"><br><span class="indent">&nbsp;</span></span>তিনি জলের ন্যায় উপহাস পান করেন, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অধর্ম্মাচারীদের সঙ্গে চলেন, <br><span class="br-ind"><br><span class="indent">&nbsp;</span></span>দুষ্ট লোকদের পথে গমন করেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেননা তিনি বলিয়াছেন, মনুষ্যের কিছুই লাভ নাই, <br><span class="br-ind"><br><span class="indent">&nbsp;</span></span>যখন সে ঈশ্বরের সহিত প্রণয় রাখে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অতএব, হে বুদ্ধিমানেরা, আমার কথা শুনুন, <br><span class="br-ind"><br><span class="indent">&nbsp;</span></span>ইহা দূরে থাকুক যে, ঈশ্বর দুষ্কার্য্য করিবেন, <br><span class="br-ind"><br><span class="indent">&nbsp;</span></span>সর্ব্বশক্তিমান্‌ অন্যায় করিবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তিনি মনুষ্যের কর্ম্মের ফল তাহাকে দেন, <br><span class="br-ind"><br><span class="indent">&nbsp;</span></span>মনুষ্যের গতি অনুসারে তাহার দশা ঘটান। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বর ত কখনও দুষ্টাচরণ করেন না, <br><span class="br-ind"><br><span class="indent">&nbsp;</span></span>সর্ব্বশক্তিমান্‌ কভু বিচার বিপরীত করেন না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পৃথিবীর কর্ত্তৃত্বভার তাঁহাকে কে দিল? <br><span class="br-ind"><br><span class="indent">&nbsp;</span></span>সমস্ত জগৎ [তাঁহাকে] কে সমর্পণ করিল? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি তিনি আপনাতেই নিবিষ্টমনা থাকেন, <br><span class="br-ind"><br><span class="indent">&nbsp;</span></span>আপনার আত্মা ও নিঃশ্বাস আপনার কাছে সংগ্রহ করেন, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তবে মর্ত্ত্যমাত্র একেবারে মরিয়া যাইবে, <br><span class="br-ind"><br><span class="indent">&nbsp;</span></span>মনুষ্য পুনর্ব্বার ধূলিতে প্রতিগমন করিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি আপনার বিবেচনা থাকে, তবে ইহা শুনুন, <br><span class="br-ind"><br><span class="indent">&nbsp;</span></span>আমার বাক্যের রবে কর্ণপাত করুন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে ন্যায়বিদ্বেষী, সে কি শাসন করিবে? <br><span class="br-ind"><br><span class="indent">&nbsp;</span></span>আপনি কি ধর্ম্মময় পরাক্রমীকে দোষী করিবেন? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>রাজাকে কি বলা যায়, তুমি পাপাধম? <br><span class="br-ind"><br><span class="indent">&nbsp;</span></span>রাজন্যবর্গকে কি বলা যায়, তোমরা দুষ্ট? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তিনি জনাধ্যক্ষদেরও মুখাপেক্ষা করেন না, <br><span class="br-ind"><br><span class="indent">&nbsp;</span></span>দরিদ্রের কাছে ধনবানকেও বিশিষ্ট জ্ঞান করেন না, <br><span class="br-ind"><br><span class="indent">&nbsp;</span></span>কেননা তাহারা সকলেই তাঁহার হস্তকৃত বস্তু। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহারা হঠাৎ মরে, মধ্যরাত্রে মরে, <br><span class="br-ind"><br><span class="indent">&nbsp;</span></span>প্রজাসমূহ বিচলিত হইয়া চলিয়া যায়, <br><span class="br-ind"><br><span class="indent">&nbsp;</span></span>পরাক্রমী বিনা হস্তক্ষেপে অপনীত হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কেননা মানুষের পথে তাঁহার দৃষ্টি আছে; <br><span class="br-ind"><br><span class="indent">&nbsp;</span></span>তিনি তাহার সমস্ত পাদসঞ্চার দেখেন; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>এমন অন্ধকার কি মৃত্যুচ্ছায়া নাই, <br><span class="br-ind"><br><span class="indent">&nbsp;</span></span>যেখানে অধর্ম্মাচারিগণ লুকাইতে পারে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি মনুষ্যের বিষয়ে দীর্ঘকাল চিন্তা করেন না, <br><span class="br-ind"><br><span class="indent">&nbsp;</span></span>যখন সে ঈশ্বরের সম্মুখে বিচারস্থানে আইসে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তিনি বিনা সন্ধানে পরাক্রান্তদিগকে খণ্ড খণ্ড করেন, <br><span class="br-ind"><br><span class="indent">&nbsp;</span></span>তাহাদের স্থানে অন্যদিগকে স্থাপন করেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তজ্জন্য তিনি তাহাদের ক্রিয়া সকল জ্ঞাত হন, <br><span class="br-ind"><br><span class="indent">&nbsp;</span></span>রাত্রিতে তাহাদিগকে উল্টাইয়া ফেলেন, তাহাতে তাহারা চূর্ণ হয়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি তাহাদিগকে দুর্জ্জন বলিয়া প্রহার করেন, <br><span class="br-ind"><br><span class="indent">&nbsp;</span></span>সকলের দৃষ্টিগোচরেই করেন; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ তাহারা তাঁহার অনুগমন হইতে ফিরিল, <br><span class="br-ind"><br><span class="indent">&nbsp;</span></span>তাঁহার সমস্ত পথ অবহেলা করিল; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এইরূপে দরিদ্রের ক্রন্দন তাঁহার নিকট আনাইল; <br><span class="br-ind"><br><span class="indent">&nbsp;</span></span>আর তিনি দুঃখীদের ক্রন্দন শ্রবণ করিলেন। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনি শান্তি দিলে কে দোষ দিতে পারে? <br><span class="br-ind"><br><span class="indent">&nbsp;</span></span>তিনি মুখ ঢাকিলে তে তাঁহার দর্শন পাইতে পারে? <br><span class="br-ind"><br><span class="indent">&nbsp;</span></span>জাতির বা ব্যক্তির কথা হউক, একই; <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>পামর যেন রাজত্ব না করে, <br><span class="br-ind"><br><span class="indent">&nbsp;</span></span>প্রজাগণকে ফাঁদে ফেলিতে যেন কেহ না থাকে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কেহ কি ঈশ্বরকে বলিয়াছে, <br><span class="br-ind"><br><span class="indent">&nbsp;</span></span>আমি [শাস্তি] পাইয়াছি, আর পাপ করিব না, <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যাহা দেখিতে পাই না, তাহা আমাকে শিখাও; <br><span class="br-ind"><br><span class="indent">&nbsp;</span></span>যদি অন্যায় করিয়া থাকি, আর করিব না? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাঁহার প্রতিফল দান কি আপনার ইচ্ছামতে হইবে যে, আপনি তাহা অগ্রাহ্য করিলেন? <br><span class="br-ind"><br><span class="indent">&nbsp;</span></span>মনোনীত করা আপনার কর্ম্ম, আমার নয়; <br><span class="br-ind"><br><span class="indent">&nbsp;</span></span>অতএব আপনি যাহা জানেন, বলুন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>বুদ্ধিমান লোকেরা আমাকে বলিবেন, <br><span class="br-ind"><br><span class="indent">&nbsp;</span></span>জ্ঞানবানেরা আমার কথা শুনিয়া বলিবেন, <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ইয়োব জ্ঞানশূন্য হইয়া কথা কহিতেছেন, <br><span class="br-ind"><br><span class="indent">&nbsp;</span></span>তাঁহার কথা বুদ্ধিবিবর্জ্জিত। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ইয়োবের পরীক্ষা শেষ পর্য্যন্ত হইলেই ভাল, <br><span class="br-ind"><br><span class="indent">&nbsp;</span></span>কেননা তিনি অধার্ম্মিকদের ন্যায় উত্তর করিয়াছেন। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>বস্তুতঃ তিনি পাপে অধর্ম্ম যোগ করেন, <br><span class="br-ind"><br><span class="indent">&nbsp;</span></span>তিনি আমাদের মধ্যে হাততালি দেন, <br><span class="br-ind"><br><span class="indent">&nbsp;</span></span>আর তিনি ঈশ্বরের বিরুদ্ধে অনেক কথা বলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>