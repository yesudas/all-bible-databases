<html><head>
<meta http-equiv="Content-Type" content="text/html;charset=utf-8" />
<title>Job 35 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 35);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_33.html">33</a> <a href="Job_34.html">34</a> <b>35</b> <a href="Job_36.html">36</a> <a href="Job_37.html">37</a> ... <a href="Job_42.html">42</a> </div><hr>
<h1>Job 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূর তৃতীয় বক্তৃতা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইলীহূ আর‍ও কহিতে লাগিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আপনি কি ইহা ন্যায্য জ্ঞান করিতেছেন? <br><span class="br-ind"><br><span class="indent">&nbsp;</span></span>আপনি কি বলিতেছেন, ঈশ্বরের ধর্ম্ম হইতে আমার ধর্ম্ম অধিক? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ আপনি বলিতেছেন, আমার কি উপকার? <br><span class="br-ind"><br><span class="indent">&nbsp;</span></span>পাপ করিলে যাহা হইত, তাহা অপেক্ষা আমার কি লাভ হইবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি আপনাকে উত্তর দিব, <br><span class="br-ind"><br><span class="indent">&nbsp;</span></span>আপনার বন্ধুগণকেও সঙ্গে সঙ্গে উত্তর দিব। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আকাশমণ্ডলের প্রতি দৃষ্টি করিয়া দেখুন, <br><span class="br-ind"><br><span class="indent">&nbsp;</span></span>মেঘমালা নিরীক্ষণ করুন, তাহা আপনা হইতে উচ্চ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আপনি যদি পাপ করেন, তাঁহার বিরুদ্ধে কি করিবেন? <br><span class="br-ind"><br><span class="indent">&nbsp;</span></span>অধর্ম্মের বাহুল্যে আপনি তাঁহার কি করিবেন? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যদি ধার্ম্মিক হন, তাঁহাকে কি দিতে পারেন? <br><span class="br-ind"><br><span class="indent">&nbsp;</span></span>আপনার হস্ত হইতেই বা তিনি কি গ্রহণ করিবেন? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আপানার দুষ্টতার ফল আপনার তুল্য মনুষ্যে, <br><span class="br-ind"><br><span class="indent">&nbsp;</span></span>আপনার ধার্ম্মিকতার ফল মনুষ্য-সন্তানে বর্ত্তে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উপদ্রবের বাহুল্যে লোকে ক্রন্দন করে, <br><span class="br-ind"><br><span class="indent">&nbsp;</span></span>বলবানদের বাহু প্রযুক্ত ত্রাহি ত্রাহি করে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু কেহ বলে না, আমার নির্ম্মাতা ঈশ্বর কোথায়? <br><span class="br-ind"><br><span class="indent">&nbsp;</span></span>তিনি ত রাত্রিকালে গান প্রদান করেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি ভূতলের পশুদের অপেক্ষা আমাদের অধিক শিক্ষা দেন, <br><span class="br-ind"><br><span class="indent">&nbsp;</span></span>আকাশের পক্ষীদের অপেক্ষা অধিক বুদ্ধিমান করেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তথায় দুরাত্মাদের অহঙ্কার প্রযুক্ত <br><span class="br-ind"><br><span class="indent">&nbsp;</span></span>লোকে ক্রন্দন করে, কিন্তু তিনি উত্তর করেন না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বাস্তবিক ঈশ্বর অলীক কথা শুনেন না, <br><span class="br-ind"><br><span class="indent">&nbsp;</span></span>সর্ব্বশক্তিমান্‌ তাহা নিরীক্ষণ করেন না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর আপনি বলিতেছেন, আমি তাঁহাকে দেখিতে পাই না; <br><span class="br-ind"><br><span class="indent">&nbsp;</span></span>বিচার তাঁহার সম্মুখে, তাঁহার অপেক্ষা করুন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু এখন তিনি নিজ কোপে শাসন করেন নাই, <br><span class="br-ind"><br><span class="indent">&nbsp;</span></span>দর্পের প্রতি বিশেষ অবধান করেন নাই, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাই ইয়োব অসার কথায় মুখ খুলিয়াছেন, <br><span class="br-ind"><br><span class="indent">&nbsp;</span></span>তিনি না জানিয়াও অনেক কথা বলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>