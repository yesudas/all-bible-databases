<html><head>
<meta http-equiv="Content-Type" content="text/html;charset=utf-8" />
<title>Job 36 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 36);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_34.html">34</a> <a href="Job_35.html">35</a> <b>36</b> <a href="Job_37.html">37</a> <a href="Job_38.html">38</a> ... <a href="Job_42.html">42</a> </div><hr>
<h1>Job 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূর চতুর্থ বক্তৃতা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইলীহূ আর‍ও কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আপনি আমার প্রতি একটু ধৈর্য্য করুন, আমি আপনাকে শিক্ষা দিব, <br><span class="br-ind"><br><span class="indent">&nbsp;</span></span>কারণ ঈশ্বরের পক্ষে আমার আরও কথা আছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি দূর হইতে আপন জ্ঞান আনিব, <br><span class="br-ind"><br><span class="indent">&nbsp;</span></span>আমার নির্ম্মাতার উপর ধর্ম্মগুণ বর্ত্তাইব। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সত্যই আমার কথা মিথ্যা নয়, <br><span class="br-ind"><br><span class="indent">&nbsp;</span></span>জ্ঞানে সিদ্ধ এক ব্যক্তি আপনার সহবর্ত্তী। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দেখুন, ঈশ্বর পরাক্রমী, তবু কাহাকেও তুচ্ছ করেন না; <br><span class="br-ind"><br><span class="indent">&nbsp;</span></span>তিনি বুদ্ধিবলে পরাক্রমী। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি দুষ্টদের প্রাণ রক্ষা করেন না, <br><span class="br-ind"><br><span class="indent">&nbsp;</span></span>কিন্তু দুঃখীদের পক্ষে ন্যায় বিচার করেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি ধার্ম্মিকদের হইতে চক্ষু ফিরান না; <br><span class="br-ind"><br><span class="indent">&nbsp;</span></span>কিন্তু সিংহাসনোপবিষ্ট রাজগণের সঙ্গে <br><span class="br-ind"><br><span class="indent">&nbsp;</span></span>তাহাদিগকে চিরকালতরে বসান, তাহারা উন্নত হয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা যদি শৃঙ্খলে বদ্ধ হয়, <br><span class="br-ind"><br><span class="indent">&nbsp;</span></span>যদি দুঃখ-রজ্জুতে আবদ্ধ হয়; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তবে তিনি দেখাইয়া দেন তাহাদের ক্রিয়া, <br><span class="br-ind"><br><span class="indent">&nbsp;</span></span>ও তাহাদের অধর্ম্ম সকল, যাহা সগর্ব্বে করিয়াছে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি উপদেশের প্রতি তাহাদের কর্ণ খুলিয়া দেন, <br><span class="br-ind"><br><span class="indent">&nbsp;</span></span>তাহাদিগকে অধর্ম্ম হইতে ফিরিতে আজ্ঞা দেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাহারা যদি কথা শুনে, ও তাঁহার সেবা করে, <br><span class="br-ind"><br><span class="indent">&nbsp;</span></span>তবে সুসম্পদে স্ব স্ব আয়ু কাটাইবে, <br><span class="br-ind"><br><span class="indent">&nbsp;</span></span>সুখে স্ব স্ব বৎসর সকল যাপন করিবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু যদি না শুনে, তবে অস্ত্র দ্বারা বিনষ্ট হইবে, <br><span class="br-ind"><br><span class="indent">&nbsp;</span></span>জ্ঞানের অভাবে প্রাণত্যাগ করিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>পামরচিত্তেরা ক্রোধ সঞ্চয় করে, <br><span class="br-ind"><br><span class="indent">&nbsp;</span></span>তিনি তাহাদিগকে বাঁধিলে ত্রাহি ত্রাহি করে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহারা যৌবনকালে প্রাণত্যাগ করে, <br><span class="br-ind"><br><span class="indent">&nbsp;</span></span>পুংগামীদের মধ্যে তাহাদেরও প্রাণ যায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি দুঃখীকে দুঃখ দ্বারা উদ্ধার করেন, <br><span class="br-ind"><br><span class="indent">&nbsp;</span></span>তিনি উপদ্রবে তাহাদের কর্ণ খুলিয়া দেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি আপনাকেও সঙ্কটের মুখ হইতে বাহির করিয়া চালাইতে চাহেন; <br><span class="br-ind"><br><span class="indent">&nbsp;</span></span>অসঙ্কীর্ণ প্রশস্ত স্থানে লইয়া যাইতে চাহেন, <br><span class="br-ind"><br><span class="indent">&nbsp;</span></span>আপনার মেজ পুষ্টিকর দ্রব্যে সাজান হইবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু আপনি দুর্জ্জনের বিচারে পূর্ণ হইয়াছেন; <br><span class="br-ind"><br><span class="indent">&nbsp;</span></span>বিচার ও শাসন আপনাকে ধরিয়াছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যখন ক্রোধ আছে, সাবধান যেন আত্মপ্রাচুর্য্য দ্বারা ভ্রান্ত না হন, <br><span class="br-ind"><br><span class="indent">&nbsp;</span></span>প্রায়শ্চিত্তের মহত্ত্ব আপনাকে ভ্রান্ত না করুক। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আপনার ঐশ্বর্য্যে কি কুলাইবে যে, আপনি দুঃখে না পড়েন? <br><span class="br-ind"><br><span class="indent">&nbsp;</span></span>আপনার বলের বাহুল্যে কি কুলাইবে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>সেই রাত্রির আকাঙ্ক্ষা করিবেন না, <br><span class="br-ind"><br><span class="indent">&nbsp;</span></span>যখন জাতিরা স্বস্থান হইতে প্রয়াণ করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সাবধান, অধর্ম্মের প্রতি ফিরিবেন না, <br><span class="br-ind"><br><span class="indent">&nbsp;</span></span>আপনি ত দুঃখভোগ অপেক্ষা তাহাই মনোনীত করিয়াছেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দেখুন, ঈশ্বর আপন পরাক্রমে সর্ব্বোচ্চ, <br><span class="br-ind"><br><span class="indent">&nbsp;</span></span>তাঁহার ন্যায় কে শিক্ষা দিতে পারে? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কে তাঁহার গন্তব্য পথ নিরূপণ করিয়াছে? <br><span class="br-ind"><br><span class="indent">&nbsp;</span></span>কে বলিতে পারে, তুমি অন্যায় করিয়াছ? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মনে রাখিবেন, তাঁহার কার্য্যের মহিমা স্বীকার করা চাই, <br><span class="br-ind"><br><span class="indent">&nbsp;</span></span>মনুষ্যগণ গান দ্বারা তাহা কীর্ত্তন করিয়াছে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সকল মনুষ্য তাহা নিরীক্ষণ করিয়াছে, <br><span class="br-ind"><br><span class="indent">&nbsp;</span></span>মর্ত্ত্যগণ দূর হইতে তাহা সন্দর্শন করে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>দেখুন, ঈশ্বর মহান্‌, আমরা তাঁহাকে জানি না; <br><span class="br-ind"><br><span class="indent">&nbsp;</span></span>তাঁহার বর্ষ-সংখ্যার সন্ধান পাওয়া যায় না। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি জলের বিন্দু সকল আকর্ষণ করেন, <br><span class="br-ind"><br><span class="indent">&nbsp;</span></span>সেগুলি তাঁহার বাষ্প হইতে বৃষ্টিরূপে পড়ে; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>জলদপটল তাহা ঢালিয়া দেয়, <br><span class="br-ind"><br><span class="indent">&nbsp;</span></span>তাহা মনুষ্যদের উপরে প্রচুররূপে পতিত হয়। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>মেঘমালার বিস্তারণ কেহ কি বুঝিতে পারে? <br><span class="br-ind"><br><span class="indent">&nbsp;</span></span>তাঁহার চন্দ্রাতপের গর্জ্জন কে বুঝে? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>দেখুন, তিনি আপনার চারিদিকে স্বীয় দীপ্তি বিস্তার করেন, <br><span class="br-ind"><br><span class="indent">&nbsp;</span></span>তিনি সমুদ্রগর্ভ সমাবৃত করেন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কারণ তিনি এই সকল দ্বারা জাতিগণকে শাসন করেন, <br><span class="br-ind"><br><span class="indent">&nbsp;</span></span>তিনি প্রচুর পরিমাণে শস্য উৎপন্ন করেন। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তিনি আপন অঞ্জলি বিদ্যুতে পূর্ণ করেন, <br><span class="br-ind"><br><span class="indent">&nbsp;</span></span>তাহাকে লক্ষ্য বিঁধিবার আজ্ঞা দেন। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাহার নিনাদ তাঁহার পরিচয় দেয়, <br><span class="br-ind"><br><span class="indent">&nbsp;</span></span>পশুপাল সকলও তাঁহার আগমন জানায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>