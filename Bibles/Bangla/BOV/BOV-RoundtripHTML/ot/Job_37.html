<html><head>
<meta http-equiv="Content-Type" content="text/html;charset=utf-8" />
<title>Job 37 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 37);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_35.html">35</a> <a href="Job_36.html">36</a> <b>37</b> <a href="Job_38.html">38</a> <a href="Job_39.html">39</a> ... <a href="Job_42.html">42</a> </div><hr>
<h1>Job 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ইহাতেও আমার হৃদয় কম্পমান হইতেছে, <br><span class="br-ind"><br><span class="indent">&nbsp;</span></span>স্বস্থানে থাকিয়া দুপ্‌ দুপ্‌ করিতেছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শুন শুন, ঐ তাঁহার রবের নির্ঘোষ, <br><span class="br-ind"><br><span class="indent">&nbsp;</span></span>ঐ তাঁহার মুখ হইতে নির্গত স্বর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি সমস্ত আকাশের নীচে তাহা পাঠান, <br><span class="br-ind"><br><span class="indent">&nbsp;</span></span>পৃথিবীর অন্ত পর্য্যন্ত আপন বিদ্যুৎ চালান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তৎপশ্চাতে এক রব নাদ করে, <br><span class="br-ind"><br><span class="indent">&nbsp;</span></span>তিনি আপন মহত্ত্বের রবে বজ্রনাদ করেন; <br><span class="br-ind"><br><span class="indent">&nbsp;</span></span>তাঁহার রব শুনা যায়, তিনি ঐ সকল রোধ করেন না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর স্বীয় রবে আশ্চর্য্যরূপ গর্জ্জন করেন, <br><span class="br-ind"><br><span class="indent">&nbsp;</span></span>আমাদের বোধের অগম্য মহৎ মহৎ কার্য্য করেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ফলে তিনি হিমানীকে বলেন, পৃথিবীতে পড়, <br><span class="br-ind"><br><span class="indent">&nbsp;</span></span>সামান্য বৃষ্টিকেও তাহা বলেন, <br><span class="br-ind"><br><span class="indent">&nbsp;</span></span>তাঁহার পরাক্রমের বৃষ্টিকেও বলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি মনুষ্যমাত্রের হস্ত মুদ্রাঙ্কিত করেন, <br><span class="br-ind"><br><span class="indent">&nbsp;</span></span>যেন তাঁহার নির্ম্মিত সকল মনুষ্যই জ্ঞান পায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন পশুগণ আশ্রয়-স্থানে প্রবেশ করে, <br><span class="br-ind"><br><span class="indent">&nbsp;</span></span>আপন আপন গহ্বরে থাকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>[দক্ষিণস্থ] কক্ষ হইতে ঝটিকা আইসে, <br><span class="br-ind"><br><span class="indent">&nbsp;</span></span>উত্তর হইতে শীত আইসে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরের নিঃশ্বাস হইতে নীহার জন্মে, <br><span class="br-ind"><br><span class="indent">&nbsp;</span></span>এবং বিস্তারিত জল সঙ্কুচিত হইয়া পড়ে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আরও ঈশ্বর ঘন মেঘে জল ভরেন, <br><span class="br-ind"><br><span class="indent">&nbsp;</span></span>আপন বিজলির মেঘ বিস্তার করেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁহার পরিচালনে তাহা ঘূরে, <br><span class="br-ind"><br><span class="indent">&nbsp;</span></span>যেন তাহারা তাঁহার আজ্ঞানুসারে কার্য্য করে, <br><span class="br-ind"><br><span class="indent">&nbsp;</span></span>সমস্ত ভূমণ্ডলেই যেন করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি কখনও দণ্ডের, কখনও নিজ দেশের নিমিত্ত, <br><span class="br-ind"><br><span class="indent">&nbsp;</span></span>কখনও বা দয়ার নিমিত্ত এই সকল ঘটান। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ইয়োব, আপনি ইহাতে কর্ণপাত করুন, <br><span class="br-ind"><br><span class="indent">&nbsp;</span></span>স্থির থাকুন, ঈশ্বরের আশ্চর্য্য কার্য্য সকল বিবেচনা করুন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আপনি কি জানেন, ঈশ্বর কিরূপে এই সকলের উপরে ভার রাখেন, <br><span class="br-ind"><br><span class="indent">&nbsp;</span></span>আর আপন মেঘের দীপ্তি বিরাজমান করেন? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আপনি কি মেঘমালার দোলন জানেন? <br><span class="br-ind"><br><span class="indent">&nbsp;</span></span>পরম জ্ঞানীর আশ্চর্য্য ক্রিয়া সকল জানেন? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যখন দক্ষিণ বায়ুতে পৃথিবী স্তব্ধ হয়, <br><span class="br-ind"><br><span class="indent">&nbsp;</span></span>তখন তোমার বস্ত্র কেমন উষ্ণ হয়? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আপনি কি তাঁহার সঙ্গে আকাশমণ্ডল বিস্তার করিয়াছেন, <br><span class="br-ind"><br><span class="indent">&nbsp;</span></span>যাহা ছাঁচে ঢালা দর্পণের ন্যায় দৃঢ়? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাদিগকে জানান, তাঁহাকে কি বলিব? <br><span class="br-ind"><br><span class="indent">&nbsp;</span></span>কেননা আমরা অন্ধকার হেতু বাক্য বিন্যাস করিতে পারি না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাঁহাকে কি বলা যাইবে যে, আমি কথা কহিব? <br><span class="br-ind"><br><span class="indent">&nbsp;</span></span>কেহ কি কবলিত হইতে ইচ্ছা করিবে? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এখন মনুষ্য দীপ্তি দেখিতে পারে না, <br><span class="br-ind"><br><span class="indent">&nbsp;</span></span>যখন তাহা আকাশে উজ্জ্বল হয়, <br><span class="br-ind"><br><span class="indent">&nbsp;</span></span>যখন বায়ু বহিয়া তাহা পরিষ্কার করিয়াছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>উত্তরদিক্‌ হইতে কাঞ্চনাভা আইসে, <br><span class="br-ind"><br><span class="indent">&nbsp;</span></span>ঈশ্বরের ঊর্দ্ধে ভয়ানক প্রভা থাকে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সর্ব্বশক্তিমান্‌! তিনি আমাদের বোধের অগম্য; তিনি পরাক্রমে মহান্‌, <br><span class="br-ind"><br><span class="indent">&nbsp;</span></span>তিনি ন্যায়বিচার ও প্রচুর ধর্ম্মগুণ বিপরীত করেন না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এ কারণ মনুষ্যগণ তাঁহাকে ভয় করে, <br><span class="br-ind"><br><span class="indent">&nbsp;</span></span>তিনি বিজ্ঞচিত্তদের মুখাপেক্ষা করেন না।<br></div>
</div>
<!-- PARSED ABOVE; EDITING MAY BREAK PARSER -->
</body></html>