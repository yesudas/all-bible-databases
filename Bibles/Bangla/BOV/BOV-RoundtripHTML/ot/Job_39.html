<html><head>
<meta http-equiv="Content-Type" content="text/html;charset=utf-8" />
<title>Job 39 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 39);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_37.html">37</a> <a href="Job_38.html">38</a> <b>39</b> <a href="Job_40.html">40</a> <a href="Job_41.html">41</a> <a href="Job_42.html">42</a> </div><hr>
<h1>Job 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি কি শৈলবাসী বন্য ছাগীদের প্রসবকাল জান? <br><span class="br-ind"><br><span class="indent">&nbsp;</span></span>হরিণীর প্রসবের রীতি কি নির্ণয় করিতে পার? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাহারা কত মাস গর্ভ ধারণ করে, <br><span class="br-ind"><br><span class="indent">&nbsp;</span></span>তাহা কি নির্ণয় করিতে পার? তাহাদের প্রসবকাল কি জান? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহারা হেঁট হয়, প্রসব করে, <br><span class="br-ind"><br><span class="indent">&nbsp;</span></span>অমনি দুঃখ ঝাড়িয়া ফেলে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহাদের শাবকগণ বলবান হয়, তাহারা মাঠে বৃদ্ধি পায়, <br><span class="br-ind"><br><span class="indent">&nbsp;</span></span>তাহারা প্রস্থান করে, আর ফিরিয়া আইসে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কে বন্য গর্দ্দভকে স্বাধীন করিয়া ছাড়িয়া দিয়াছে? <br><span class="br-ind"><br><span class="indent">&nbsp;</span></span>কে বন্য খরের বন্ধন মুক্ত করিয়াছে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি মরুভূমিকে তাহার গৃহ করিয়াছি, <br><span class="br-ind"><br><span class="indent">&nbsp;</span></span>লবণভূমিকে তাহার নিবাস করিয়াছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে নগরের কলরবকে পরিহাস করে, <br><span class="br-ind"><br><span class="indent">&nbsp;</span></span>চালকের শব্দ শুনে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পর্ব্বতশ্রেণী তাহার চরাণিস্থান; <br><span class="br-ind"><br><span class="indent">&nbsp;</span></span>সে যাবতীয় নবীন তৃণাদির অন্বেষণ করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>গবয় কি তোমার সেবা করিতে সম্মত হইবে? <br><span class="br-ind"><br><span class="indent">&nbsp;</span></span>সে কি তোমার যাবপাত্রের নিকটে থাকিবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি কি যোতে গবয়কে সীতায় বাঁধিতে পার? <br><span class="br-ind"><br><span class="indent">&nbsp;</span></span>সে কি তোমার পশ্চাতে পশ্চাতে তলভূমিতে মই দিবে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাহার বলবাহুল্যে তুমি কি তাহাকে বিশ্বাস করিবে? <br><span class="br-ind"><br><span class="indent">&nbsp;</span></span>তোমার কর্ম্ম কি তাহাকে সমর্পণ করিবে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি কি তাহার প্রতি এমন বিশ্বাস রাখিবে যে, <br><span class="br-ind"><br><span class="indent">&nbsp;</span></span>সে তোমার শস্য আনিবে, তাহা খামারে একত্র করিবে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>উষ্ট্রপক্ষিণীর ডানা উল্লাস করে, <br><span class="br-ind"><br><span class="indent">&nbsp;</span></span>কিন্তু তাহার পক্ষ ও পালখ কি স্নেহবান্‌? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সে ত ভূমিতে আপন ডিম্ব ত্যাগ করে, <br><span class="br-ind"><br><span class="indent">&nbsp;</span></span>ধূলায় উষ্ণ হইতে দেয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহার মনে থাকে না যে, হয় ত চরণে তাহা চূর্ণ করিবে, <br><span class="br-ind"><br><span class="indent">&nbsp;</span></span>কিম্বা বন্য পশু তাহা দলাইবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে আপন শাবকগণের প্রতি পরের ন্যায় নির্দ্দয় হয়, <br><span class="br-ind"><br><span class="indent">&nbsp;</span></span>প্রসব-বেদনা বিফল হইলেও নিশ্চিন্ত থাকে; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেহেতু ঈশ্বর তাহাকে জ্ঞানহীন করিয়াছেন, <br><span class="br-ind"><br><span class="indent">&nbsp;</span></span>তাহাকে বুদ্ধি দেন নাই। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সে যখন পক্ষ তুলিয়া গমন করে, <br><span class="br-ind"><br><span class="indent">&nbsp;</span></span>তখন অশ্বকে ও তদারোহীকে পরিহাস করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি কি অশ্বকে বিক্রম দিয়াছ? <br><span class="br-ind"><br><span class="indent">&nbsp;</span></span>তাহার গ্রীবাদেশে কেশর দিয়াছ? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহাকে কি পঙ্গপালবৎ লম্ফন করাইয়াছ? <br><span class="br-ind"><br><span class="indent">&nbsp;</span></span>তাহার নাসারবের তেজ অতি ভয়ানক। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে তলভূমিতে খুর ঘসে, নিজ বিক্রমে আমোদ করে, <br><span class="br-ind"><br><span class="indent">&nbsp;</span></span>অস্ত্রশস্ত্রের সহিত সাক্ষাৎ করিতে যায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সে আশঙ্কাকে পরিহাস করে, উদ্বিগ্ন হয় না, <br><span class="br-ind"><br><span class="indent">&nbsp;</span></span>খড়্‌গের সম্মুখ হইতে ফিরে না, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তূণ তাহার বিরুদ্ধে শব্দ করে, <br><span class="br-ind"><br><span class="indent">&nbsp;</span></span>শাণিত বড়শা ও শূল শব্দ করে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সে উগ্রতায় ও রাগে ভূমি খাইয়া ফেলে, <br><span class="br-ind"><br><span class="indent">&nbsp;</span></span>তূরীবাদ্য শুনিলে দাঁড়াইয়া থাকে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তূরীর রবের সহিত সে হ্রেষা শব্দ করে, <br><span class="br-ind"><br><span class="indent">&nbsp;</span></span>দূর হইতে সংগ্রামের গন্ধ পায়, <br><span class="br-ind"><br><span class="indent">&nbsp;</span></span>সেনাপতিদের হূঙ্কার ও সিংহনাদ শুনে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমারই বুদ্ধিতে কি বাজপক্ষী উড়ে, <br><span class="br-ind"><br><span class="indent">&nbsp;</span></span>দক্ষিণ দিকে আপন পক্ষ বিস্তার করে? <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমারই আজ্ঞাতে কি ঈগল ঊর্দ্ধে উঠে, <br><span class="br-ind"><br><span class="indent">&nbsp;</span></span>উচ্চ স্থানে আপনার বাসা করে? <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে শৈল বসতি করে, তথায় তাহার বাসা, <br><span class="br-ind"><br><span class="indent">&nbsp;</span></span>সে শৈলাগ্রে ও দুরাক্রম স্থানে থাকে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তথা হইতে সে শিকার অবলোকন করে, <br><span class="br-ind"><br><span class="indent">&nbsp;</span></span>তাহার চক্ষু দূর হইতে তাহা নিরীক্ষণ করে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাহার শাবকগণও রক্ত চুষে, সে স্থানে শব, <br><span class="br-ind"><br><span class="indent">&nbsp;</span></span>সেই স্থানে সেও থাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>