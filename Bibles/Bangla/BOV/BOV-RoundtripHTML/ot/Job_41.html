<html><head>
<meta http-equiv="Content-Type" content="text/html;charset=utf-8" />
<title>Job 41 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 41);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_39.html">39</a> <a href="Job_40.html">40</a> <b>41</b> <a href="Job_42.html">42</a> </div><hr>
<h1>Job 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি কি বড়শীতে লিবিয়াথনকে<sup class="fnm"><a name="fnm1" href="#fn1">1</a></sup> তুলিতে পার? <br><span class="br-ind"><br><span class="indent">&nbsp;</span></span>হাতসূতে তাহার জিহ্বা বাঁধিতে পার? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>নলকাটী দিয়া তার নাক কি ফুঁড়িতে পার? <br><span class="br-ind"><br><span class="indent">&nbsp;</span></span>বড়শা দিয়া তাহার হনূ কি বিঁধিতে পার? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে কি তোমার কাছে বহু বিনতি করিবে, <br><span class="br-ind"><br><span class="indent">&nbsp;</span></span>বা তোমাকে কোমল কথা বলিবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সে কি তোমার সহিত নিয়ম করিবে? <br><span class="br-ind"><br><span class="indent">&nbsp;</span></span>তুমি কি তাহাকে লইয়া চির দাস করিবে? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পক্ষীর সঙ্গে যেমন খেলা করে, তেমনি কি তার সঙ্গে খেলা করিবে? <br><span class="br-ind"><br><span class="indent">&nbsp;</span></span>তোমার যুবতীদের জন্য কি তাহাকে বাঁধিয়া রাখিবে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধীবর-দল কি তাহাকে দিয়া ব্যবসায় করিবে? <br><span class="br-ind"><br><span class="indent">&nbsp;</span></span>অংশ অংশ করিয়া কি বণিক্‌দিগকে দিবে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি কি তাহার চর্ম্ম লৌহ-ফলায়, <br><span class="br-ind"><br><span class="indent">&nbsp;</span></span>তাহার মস্তক ধীবরের টেঁটায়, বিঁধিতে পার? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার হস্ত তাহার উপরে রাখ; <br><span class="br-ind"><br><span class="indent">&nbsp;</span></span>যুদ্ধ স্মরণ কর, আর সেরূপ করিও না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখ, তাহাকে ধরিবার প্রত্যাশা মিথ্যা; <br><span class="br-ind"><br><span class="indent">&nbsp;</span></span>তাহাকে দেখিবামাত্র লোকে কি পড়িয়া যায় না? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহাকে জাগাইবে, এমন সাহসী কেহ নাই; <br><span class="br-ind"><br><span class="indent">&nbsp;</span></span>তবে আমার সাক্ষাতে কে দাঁড়াইতে পারে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কে অগ্রে আমার উপকার করিয়াছে যে, আমি তাহার প্রত্যুপকার করিব? <br><span class="br-ind"><br><span class="indent">&nbsp;</span></span>সমস্ত আকাশমণ্ডলের নীচে সকলই আমার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহার অঙ্গের সম্বন্ধে আমি নীরব থাকিব না, <br><span class="br-ind"><br><span class="indent">&nbsp;</span></span>তাহার বিপুল বলের ও শরীরের সৌষ্ঠবের [কথা বলিব]। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহার বর্ম্ম কে খুলিয়া দিতে পারে? <br><span class="br-ind"><br><span class="indent">&nbsp;</span></span>তাহার দন্তশ্রেণীদ্বয়ের মধ্যে কে যাইতে পারে? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহার মুখের কবাট কে খুলিতে পারে? <br><span class="br-ind"><br><span class="indent">&nbsp;</span></span>তাহার দন্তাবলির চারি দিকে ত্রাস থাকে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহার ফলকশ্রেণী শোভা পায়, <br><span class="br-ind"><br><span class="indent">&nbsp;</span></span>তাহা মুদ্রাঙ্কিতের ন্যায় দৃঢ়রূপে বদ্ধ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই সকল পরস্পর এমন সংলগ্ন যে, <br><span class="br-ind"><br><span class="indent">&nbsp;</span></span>তাহার অন্তরালে বায়ু প্রবেশ করিতে পারে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই সকল পরস্পর সংযুক্ত, <br><span class="br-ind"><br><span class="indent">&nbsp;</span></span>সেগুলি একত্র সংলগ্ন, কিছুতেই ভিন্ন হয় না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহার হাঁচিতে দীপ্তি বিকাশ করে, <br><span class="br-ind"><br><span class="indent">&nbsp;</span></span>তাহার নয়ন অরুণের নেত্রচ্ছদের সদৃশ। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাহার মুখ হইতে জ্বলন্ত মশাল নির্গত হয়, <br><span class="br-ind"><br><span class="indent">&nbsp;</span></span>অগ্নিস্ফুলিঙ্গ উৎপন্ন হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহার নাসারন্ধ্র হইতে ধূম নির্গত হয়, <br><span class="br-ind"><br><span class="indent">&nbsp;</span></span>যেমন তপ্ত হণ্ডিকা ও খাগড়ার ধূম। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহার নিঃশ্বাসে অঙ্গার জ্বলিয়া উঠে, <br><span class="br-ind"><br><span class="indent">&nbsp;</span></span>তাহার মুখ হইতে অগ্নিশিখা বাহির হয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাহার গ্রীবায় বল অবস্থিতি করে, <br><span class="br-ind"><br><span class="indent">&nbsp;</span></span>তাহার সম্মুখে ত্রাস নৃত্য করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাহার মাংসের পর্ত্তা পরস্পর সংযুক্ত; <br><span class="br-ind"><br><span class="indent">&nbsp;</span></span>তাহা তাহার উপরে দৃঢ়ীভূত, সরিতে পারে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাহার হৃৎপিণ্ড প্রস্তরের ন্যায় দৃঢ়, <br><span class="br-ind"><br><span class="indent">&nbsp;</span></span>যাঁতার নীচের পাটের ন্যায় দৃঢ়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সে উঠিলে বলবানেরাও উদ্বিগ্ন হয়, <br><span class="br-ind"><br><span class="indent">&nbsp;</span></span>ত্রাসপ্রযুক্ত হতবুদ্ধি হইয়া পড়ে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>খড়্‌গে তাহাকে আক্রমণ করিলে কিছু হইবে না, <br><span class="br-ind"><br><span class="indent">&nbsp;</span></span>বড়শা, বাণ ও সাঁজোয়া বিফল হয়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে লৌহকে নাড়ার ন্যায়, <br><span class="br-ind"><br><span class="indent">&nbsp;</span></span>পিত্তলকে পচা কাষ্ঠের ন্যায় জ্ঞান করে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ধনুর্ব্বাণ তাহাকে তাড়াইতে পারে না, <br><span class="br-ind"><br><span class="indent">&nbsp;</span></span>তাহার কাছে ফিঙ্গার প্রস্তর তৃণ হইয়া পড়ে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে গদাকে তৃণতুল্য জ্ঞান করে, <br><span class="br-ind"><br><span class="indent">&nbsp;</span></span>বড়শার ধ্বনিতে হাস্য করে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাহার তলদেশ শাণিত খোলার ন্যায়, <br><span class="br-ind"><br><span class="indent">&nbsp;</span></span>সে কর্দ্দমের উপর দিয়া কাঁটার মই চালায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সে অগাধ জলকে স্থালীর জলের ন্যায় ফুটায়। <br><span class="br-ind"><br><span class="indent">&nbsp;</span></span>সে সমুদ্রকে মলমের ন্যায় করে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাহার পশ্চাতে পথ চক্‌মক্‌ করে, <br><span class="br-ind"><br><span class="indent">&nbsp;</span></span>জলধি পক্ককেশের তুল্য বোধ হয়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>পৃথিবীতে তাহার তুল্য কিছুই নাই; <br><span class="br-ind"><br><span class="indent">&nbsp;</span></span>তাহাকে নির্ভীক করিয়া নির্ম্মাণ করা হইয়াছে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>সে যাবতীয় উচ্চবস্তু সন্দর্শন করে, <br><span class="br-ind"><br><span class="indent">&nbsp;</span></span>যাবতীয় গর্ব্ব-সন্তানের উপরে রাজা হয়।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) কুম্ভীরকে।</div>
</div>
<!-- PARSED ABOVE; EDITING MAY BREAK PARSER -->
</body></html>