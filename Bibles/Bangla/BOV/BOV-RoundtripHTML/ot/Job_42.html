<html><head>
<meta http-equiv="Content-Type" content="text/html;charset=utf-8" />
<title>Job 42 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 42);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_40.html">40</a> <a href="Job_41.html">41</a> <b>42</b> </div><hr>
<h1>Job 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উক্তি ও শেষকালীন কুশল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব সদাপ্রভুকে উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি জানি, তুমি সকলই করিতে পার; <br><span class="br-ind"><br><span class="indent">&nbsp;</span></span>কোন সঙ্কল্প সাধন তোমার অসাধ্য নয়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এ কে যে জ্ঞান বিনা মন্ত্রণাকে গুপ্ত রাখে? <br><span class="br-ind"><br><span class="indent">&nbsp;</span></span>সত্য, আমি তাহাই বলিয়াছি, যাহা বুঝি নাই, <br><span class="br-ind"><br><span class="indent">&nbsp;</span></span>যাহা আমার পক্ষে অদ্ভুত, আমার অজ্ঞাত। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বিনয় করি, নিবেদন শুন, আমি কিছু বলি; <br><span class="br-ind"><br><span class="indent">&nbsp;</span></span>আমি তোমাকে জিজ্ঞাসা করি, তুমি বুঝাইয়া দেও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পূর্ব্বে তোমার বিষয় কর্ণে শুনিয়াছিলাম, <br><span class="br-ind"><br><span class="indent">&nbsp;</span></span>কিন্তু সম্প্রতি আমার চক্ষু তোমাকে দেখিল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই নিমিত্ত আমি আপনাকে ঘৃণা করিতেছি, <br><span class="br-ind"><br><span class="indent">&nbsp;</span></span>ধূলায় ও ভস্মে বসিয়া অনুতাপ করিতেছি। <br></div>
<div class="v" id="v7"><span class="vn">7</span> <span class="br-p"><br><br></span>ইয়োবকে এই সকল বলিবার পর সদাপ্রভু তৈমনীয় ইলীফসকে কহিলেন, তোমার প্রতি ও তোমার দুই বন্ধুর প্রতি আমার কোপাগ্নি প্রজ্বলিত হইয়াছে, কারণ আমার দাস ইয়োব যেরূপ বলিয়াছে, তোমরা আমার বিষয়ে তদ্রূপ যথার্থ কথা বল নাই।</div>
<div class="v" id="v8"><span class="vn">8</span> অতএব তোমরা সাতটী বৃষ ও সাতটী মেষ লইয়া আমার দাস ইয়োবের নিকটে গিয়া আপনাদের নিমিত্ত হোমবলি উৎসর্গ কর। আর আমার দাস ইয়োব তোমাদিগের নিমিত্ত প্রার্থনা করিবে; কারণ আমি তাহাকে গ্রাহ্য করিব; নতুবা আমি তোমাদিগকে তোমাদের মূর্খতানুযায়ী প্রতিফল দিব; কেননা আমার দাস ইয়োবের ন্যায় তোমরা আমার বিষয়ে যথার্থ কথা বল নাই।</div>
<div class="v" id="v9"><span class="vn">9</span> <span class="br-p"><br><br></span>তখন তৈমনীয় ইলীফস, শূহীয় বিল্‌দদ ও নামাথীয় সোফর গিয়া সদাপ্রভুর বাক্যানুযায়ী কর্ম্ম করিলেন; আর সদাপ্রভু ইয়োবকে গ্রাহ্য করিলেন।</div>
<div class="v" id="v10"><span class="vn">10</span> <span class="br-p"><br><br></span>পরে ইয়োব আপন বন্ধুগণের নিমিত্ত প্রার্থনা করিলে সদাপ্রভু তাঁহার দুর্দ্দশার পরিবর্ত্তন করিলেন; বস্তুতঃ সদাপ্রভু ইয়োবকে পূর্ব্ব সম্পদের দ্বিগুণ সম্পদ দিলেন।</div>
<div class="v" id="v11"><span class="vn">11</span> পরে ইয়োবের ভ্রাতা ও ভগিনীরা সকলে এবং পূর্ব্বপরিচিত লোকেরা সকলে তাঁহার নিকটে আসিয়া তাঁহার বাটীতে তাঁহার সহিত ভোজন করিল ও তাঁহার জন্য দুঃখ প্রকাশ করিল, এবং সদাপ্রভু কর্ত্তৃক ঘটিত সমস্ত বিপদের বিষয়ে তাঁহাকে সান্ত্বনা করিল, আর প্রত্যেক জন এক এক খণ্ড কসীতা মুদ্রা ও এক একটী সুবর্ণের কুণ্ডল তাঁহাকে দিল।</div>
<div class="v" id="v12"><span class="vn">12</span> <span class="br-p"><br><br></span>আর সদাপ্রভু ইয়োবের প্রথম অবস্থা হইতে শেষাবস্থা অধিক আশীর্ব্বাদযুক্ত করিলেন; তাঁহার চতুর্দ্দশ সহস্র মেষ, ছয় সহস্র উষ্ট্র, এক সহস্র যোড়া বলদ ও এক সহস্র গর্দ্দভী হইল।</div>
<div class="v" id="v13"><span class="vn">13</span> আর তাঁহার সাত পুত্র ও তিন কন্যা জন্মিল।</div>
<div class="v" id="v14"><span class="vn">14</span> তিনি জ্যেষ্ঠা কন্যার নাম যিমীমা, দ্বিতীয়ার নাম কৎসীয়া ও তৃতীয়ার নাম কেরণহপ্পূক রাখিলেন।</div>
<div class="v" id="v15"><span class="vn">15</span> ইয়োবের কন্যাগণের তুল্য রূপবতী যুবতী সমস্ত দেশে মিলিত না, এবং তাহাদের পিতা তাহাদের ভ্রাতৃগণের সহিত তাহাদিগকে দায়াধিকার দিলেন।</div>
<div class="v" id="v16"><span class="vn">16</span> <span class="br-p"><br><br></span>পরে ইয়োব আর এক শত চল্লিশ বৎসর জীবিত থাকিয়া আপন পুত্র পৌত্রাদি চারি পুরুষ পর্য্যন্ত দেখিলেন।</div>
<div class="v" id="v17"><span class="vn">17</span> শেষে ইয়োব বৃদ্ধ ও পূর্ণায়ু হইয়া প্রাণত্যাগ করিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>