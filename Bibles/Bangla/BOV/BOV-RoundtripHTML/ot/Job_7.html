<html><head>
<meta http-equiv="Content-Type" content="text/html;charset=utf-8" />
<title>Job 7 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 7);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_5.html">5</a> <a href="Job_6.html">6</a> <b>7</b> <a href="Job_8.html">8</a> <a href="Job_9.html">9</a> ... <a href="Job_42.html">42</a> </div><hr>
<h1>Job 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পৃথিবীতে কি মর্ত্ত্যকে সৈন্যবৃত্তি করিতে হয় না? <br><span class="br-ind"><br><span class="indent">&nbsp;</span></span>তাহার দিনসমূহ কি বেতনজীবীর দিনের তুল্য নহে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দাস যেমন ছায়ার আকাঙ্ক্ষা করে, <br><span class="br-ind"><br><span class="indent">&nbsp;</span></span>বেতনজীবী যেমন আপন বেতন অপেক্ষা করে; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেমনি অলীকতার মাসপর্য্যায় আমার দায়াংশ, <br><span class="br-ind"><br><span class="indent">&nbsp;</span></span>কষ্টকর রাত্রি সকল আমার জন্য নিরূপিত। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শয়নকালে আমি বলি, কখন্‌ উঠিব? <br><span class="br-ind"><br><span class="indent">&nbsp;</span></span>কিন্তু রাত্রি দীর্ঘ হইয়া পড়ে, প্রভাত পর্য্যন্ত আমি কেবল ছট্‌ফট্‌ করিতে থাকি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কীট ও মাটীর ঢেলা আমার মাংসের আচ্ছাদন; <br><span class="br-ind"><br><span class="indent">&nbsp;</span></span>আমার চর্ম্ম ফাটিয়াছে ও গলিত হইয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তন্তুবায়ের মাকু অপেক্ষা আমার আয়ু দ্রুতগামী, <br><span class="br-ind"><br><span class="indent">&nbsp;</span></span>তাহা আশাবিহীন হইয়া শেষ হয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>স্মরণ কর, আমার জীবন শ্বাসমাত্র, <br><span class="br-ind"><br><span class="indent">&nbsp;</span></span>আমার চক্ষু আর মঙ্গল দেখিতে পাইবে না; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার দর্শনকারীর চক্ষু আর আমাকে দেখিবে না; <br><span class="br-ind"><br><span class="indent">&nbsp;</span></span>আমার প্রতি তোমার দৃষ্টি পড়িবে, কিন্তু আমি অনুদ্দিষ্ট হইব। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মেঘ যেমন ক্ষয় পাইয়া অন্তর্হিত হয়, <br><span class="br-ind"><br><span class="indent">&nbsp;</span></span>তেমনি যে পাতালে নামে, সে আর উঠিবে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে আপনার গৃহে আর ফিরিয়া আসিবে না, <br><span class="br-ind"><br><span class="indent">&nbsp;</span></span>তাহার স্থান আর তাহাকে চিনিবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অতএব আমি আর মুখ বুজিয়া থাকিব না; <br><span class="br-ind"><br><span class="indent">&nbsp;</span></span>আমি আত্মার উদ্বেগে কথা বলিব, <br><span class="br-ind"><br><span class="indent">&nbsp;</span></span>প্রাণের তিক্ততায় বিলাপ করিব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি কি সমুদ্র না তিমি যে, <br><span class="br-ind"><br><span class="indent">&nbsp;</span></span>আমার উপরে তুমি প্রহরী রাখিতেছ? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি যখন বলি, আমার খট্টা আমাকে সান্ত্বনা করিবে, <br><span class="br-ind"><br><span class="indent">&nbsp;</span></span>আমার শয্যা দুঃখের উপশম করিবে; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তখন তুমি নানা স্বপ্নে আমাকে উদ্বিগ্ন কর, <br><span class="br-ind"><br><span class="indent">&nbsp;</span></span>নানা দর্শনে আমাকে ত্রাসযুক্ত কর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহাতে আমার প্রাণ শ্বাসরোধ চাহে, <br><span class="br-ind"><br><span class="indent">&nbsp;</span></span>আমার এই অস্থিকঙ্কাল অপেক্ষা মরণ চাহে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার ঘৃণা হইয়াছে, আমি নিত্য বাঁচিয়া থাকিতে চাহি না; <br><span class="br-ind"><br><span class="indent">&nbsp;</span></span>আমাকে ছাড়, কেননা আমার আয়ু নিশ্বাসবৎ। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মর্ত্ত্য কি যে, তুমি তাহাকে মহান্‌ জ্ঞান কর, <br><span class="br-ind"><br><span class="indent">&nbsp;</span></span>যে, তাহার উপরে তোমার মন পড়ে, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে, প্রতিপ্রভাতে তুমি তাহার তত্ত্ব কর, <br><span class="br-ind"><br><span class="indent">&nbsp;</span></span>এবং নিমিষে নিমিষে তাহার পরীক্ষা কর? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি কত কাল আমা হইতে আপন দৃষ্টি ফিরাইবে না? <br><span class="br-ind"><br><span class="indent">&nbsp;</span></span>আমার ঢোঁকগেলার মধ্যে কি আমাকে ছাড়িবে না? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মনুষ্যদর্শক, আমি যদি পাপ করিয়া থাকি, <br><span class="br-ind"><br><span class="indent">&nbsp;</span></span>তবে আমার কর্ম্মে তোমার কি হয়? <br><span class="br-ind"><br><span class="indent">&nbsp;</span></span>তুমি কেন আমাকে তোমার শরলক্ষ্য করিয়াছ? <br><span class="br-ind"><br><span class="indent">&nbsp;</span></span>আমি ত আপনার ভার আপনি হইয়াছি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি আমার অধর্ম্ম ক্ষমা কর না কেন? <br><span class="br-ind"><br><span class="indent">&nbsp;</span></span>আমার অপরাধ দূর কর না কেন? <br><span class="br-ind"><br><span class="indent">&nbsp;</span></span>আমি ত এক্ষণে ধূলিতে শয়ন করিব, <br><span class="br-ind"><br><span class="indent">&nbsp;</span></span>তুমি সযত্নে আমার অন্বেষণ করিবে, কিন্তু আমি অনুদ্দিষ্ট হইব।<br></div>
</div>
<!-- PARSED ABOVE; EDITING MAY BREAK PARSER -->
</body></html>