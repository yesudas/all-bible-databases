<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; ইয়োবের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ইয়োবের বিবরণ।</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদের প্রথম বক্তৃতা।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে শূহীয় বিল্‌দদ উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি কত ক্ষণ এই সকল কহিবে? <br><span class="br-ind"><br><span class="indent">&nbsp;</span></span>তোমার মুখের বাক্য প্রচণ্ড ঝটিকাবৎ বহিবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর কি বিচারবিরুদ্ধ কর্ম্ম করেন? <br><span class="br-ind"><br><span class="indent">&nbsp;</span></span>সর্ব্বশক্তিমান কি ধর্ম্মবিপয্যয় করেন? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার সন্তানগণ যদি তাঁহার বিরুদ্ধে পাপ করিয়া থাকে, <br><span class="br-ind"><br><span class="indent">&nbsp;</span></span>আর তিনি তাহাদিগকে তাহাদের অধর্ম্মের হস্তে সমর্পণ করিয়া থাকেন, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমিই যদি সযত্নে ঈশ্বরের অন্বেষণ কর, <br><span class="br-ind"><br><span class="indent">&nbsp;</span></span>সর্ব্বশক্তিমানের নিকটে যদি সাধ্যসাধনা কর, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদি নির্ম্মল ও সরল হও, তবে তিনি এখনও তোমার নিমিত্ত জাগিবেন, <br><span class="br-ind"><br><span class="indent">&nbsp;</span></span>ও তোমার ধর্ম্মনিবাস শান্তিযুক্ত করিবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহাতে তব অগ্রিম অবস্থা ক্ষুদ্র বোধ হইবে, <br><span class="br-ind"><br><span class="indent">&nbsp;</span></span>তোমার অন্তিম দশা অতিশয় উন্নত হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিনয় করি, তুমি পূর্ব্বকালীন লোককে জিজ্ঞাসা কর, <br><span class="br-ind"><br><span class="indent">&nbsp;</span></span>তাহাদের পিতৃগণের অনুসন্ধান-ফলে মনোযোগ কর। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেননা আমরা কল্যকার লোক কিছুই জানি না; <br><span class="br-ind"><br><span class="indent">&nbsp;</span></span>পৃথিবীতে আমাদের আয়ু ছায়াস্বরূপ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>উহারা কি তোমাকে শিক্ষা দিবে না, ও তোমাকে বলিবে না? <br><span class="br-ind"><br><span class="indent">&nbsp;</span></span>উহাদের অন্তঃকরণ হইতে কি এই বাক্য নিঃসৃত হইবে না? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“কর্দ্দম বিনা কি নল বৃদ্ধি পাইতে পারে? <br><span class="br-ind"><br><span class="indent">&nbsp;</span></span>খাগ্‌ড়া কি জল ব্যতিরেকে বাড়িতে পারে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যখন তাহা তেজস্বী থাকে, কাটা না যায়, <br><span class="br-ind"><br><span class="indent">&nbsp;</span></span>তখন অন্য সকল তৃণের পূর্ব্বে শুষ্ক হয়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাহারা ঈশ্বরকে ভুলিয়া যায়, সেই সকলের সেই গতি; <br><span class="br-ind"><br><span class="indent">&nbsp;</span></span>পামরের আশা বিনষ্ট হয়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহার ভরসা উচ্ছিন্ন হয়, <br><span class="br-ind"><br><span class="indent">&nbsp;</span></span>তাহার আশ্রয় মাকড়সার জালমাত্র। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে আপন গৃহে নির্ভর করিবে, কিন্তু তাহা স্থির থাকিবে না, <br><span class="br-ind"><br><span class="indent">&nbsp;</span></span>সে শক্ত করিয়া ধরিলেও তাহা থাকিবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে সূর্য্যের সাক্ষাতে সতেজ থাকে, <br><span class="br-ind"><br><span class="indent">&nbsp;</span></span>উদ্যানে তাহার কোমল শাখা ব্যাপিয়া যায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রস্তররাশিতে তাহার শিকড় জড়িত হয়, <br><span class="br-ind"><br><span class="indent">&nbsp;</span></span>সে পাষাণচয়ের স্থান দেখিতে পায়, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তবু যখন সে স্বস্থান হইতে উৎপাটিত হয়, <br><span class="br-ind"><br><span class="indent">&nbsp;</span></span>তখন সেই স্থান তাহাকে অস্বীকার করিয়া কহিবে, <br><span class="br-ind"><br><span class="indent">&nbsp;</span></span>আমি ত তোমাকে দেখি নাই। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখ, এই তাহার পথের আমোদ; <br><span class="br-ind"><br><span class="indent">&nbsp;</span></span>পরে ধূলি হইতে অন্যেরা উঠিবে।” <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দেখ, ঈশ্বর সিদ্ধকে নিগ্রহ করেন না, <br><span class="br-ind"><br><span class="indent">&nbsp;</span></span>আর তিনি দুরাচারদের হস্ত ধরিয়া রাখেন না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এখনও তিনি তোমার মুখ হাস্যে পূর্ণ করিবেন, <br><span class="br-ind"><br><span class="indent">&nbsp;</span></span>তোমার ওষ্ঠাধর হর্ষধ্বনিতে পূর্ণ করিবেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার বিদ্বেষিগণ লজ্জাপরিহিত হইবে, <br><span class="br-ind"><br><span class="indent">&nbsp;</span></span>দুষ্টগণের তাম্বু থাকিবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>