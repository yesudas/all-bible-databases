<html><head>
<meta http-equiv="Content-Type" content="text/html;charset=utf-8" />
<title>Joel 1 &ndash; যোয়েল ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 1);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যোয়েল ভাববাদীর পুস্তক।</b> &ndash; <b>1</b> <a href="Joel_2.html">2</a> <a href="Joel_3.html">3</a> </div><hr>
<h1>Joel 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরের প্রেরণীয় শাস্তি-বিষয়ক ভাববাণী।</h2><span class="vn">1</span> <span class="br-p"><br><br></span>পথূয়েলের পুত্র যোয়েলের কাছে সদাপ্রভুর এই বাক্য উপস্থিত হইল।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে প্রাচীনগণ, এই কথা শুন; আর হে দেশনিবাসী সকলে, <br><span class="br-ind"><br><span class="indent">&nbsp;</span></span>কর্ণপাত কর। তোমাদের সময়ে এমন ঘটনা কি হইয়াছে? <br><span class="br-ind"><br><span class="indent">&nbsp;</span></span>কিম্বা তোমাদের পিতৃপুরুষদের সময়ে কি এমন হইয়াছে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা আপন আপন সন্তানগণকে ইহার বৃত্তান্ত বল, <br><span class="br-ind"><br><span class="indent">&nbsp;</span></span>এবং তাহারা আপন আপন সন্তানগণকে বলুক, <br><span class="br-ind"><br><span class="indent">&nbsp;</span></span>আবার সেই সন্তানেরা ভাবী পুরুষপরম্পরাকে বলুক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শূককীটে যাহা রাখিয়া গিয়াছে, তাহা পঙ্গপালে খাইয়াছে; <br><span class="br-ind"><br><span class="indent">&nbsp;</span></span>পঙ্গপালে যাহা রাখিয়া গিয়াছে, তাহা পতঙ্গে খাইয়াছে; <br><span class="br-ind"><br><span class="indent">&nbsp;</span></span>পতঙ্গে যাহা রাখিয়া গিয়াছে, তাহা ঘুর্ঘুরিয়াতে খাইয়াছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মত্তগণ, জাগিয়া উঠ ও রোদন কর; <br><span class="br-ind"><br><span class="indent">&nbsp;</span></span>হে মদ্যপায়ী সকলে, মিষ্ট দ্রাক্ষারসের জন্য হাহাকার কর; <br><span class="br-ind"><br><span class="indent">&nbsp;</span></span>কেননা তাহা তোমাদের মুখ হইতে অপহৃত হইয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ আমার দেশের বিরুদ্ধে এক জাতি উঠিয়া আসিয়াছে, <br><span class="br-ind"><br><span class="indent">&nbsp;</span></span>সে বলবান ও অসংখ্য; তাহার দন্তরাজি সিংহ-দন্তের ন্যায়, <br><span class="br-ind"><br><span class="indent">&nbsp;</span></span>তাহার কশের দন্ত সিংহীর কশের দন্তের ন্যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে আমার দ্রাক্ষালতা ধ্বংস করিয়াছে, <br><span class="br-ind"><br><span class="indent">&nbsp;</span></span>আমার ডুমুরবৃক্ষ ত্বক্‌শূন্য করিয়াছে; <br><span class="br-ind"><br><span class="indent">&nbsp;</span></span>সে ছাল খুলিয়া ফেলিয়াছে, তাহা ফেলিয়া দিয়াছে; <br><span class="br-ind"><br><span class="indent">&nbsp;</span></span>তাহার শাখা সকল শুক্ল হইয়া পড়িয়াছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি এমন কন্যার ন্যায় বিলাপ কর, <br><span class="br-ind"><br><span class="indent">&nbsp;</span></span>যে যৌবনকালীন কান্তের শোকে চটপরিহিতা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভুর গৃহ হইতে ভক্ষ্য-নৈবেদ্য ও পেয়-নৈবেদ্য অপহৃত হইয়াছে, <br><span class="br-ind"><br><span class="indent">&nbsp;</span></span>সদাপ্রভুর পরিচারক যাজকগণ শোক করিতেছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ক্ষেত্র বিনষ্ট, ভূমি শোকান্বিত, কেননা শস্য বিনষ্ট হইয়াছে, <br><span class="br-ind"><br><span class="indent">&nbsp;</span></span>নূতন দ্রাক্ষারস শুষ্ক এবং তৈল লুপ্ত হইয়াছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>লজ্জিত হও, কৃষকগণ, <br><span class="br-ind"><br><span class="indent">&nbsp;</span></span>হাহাকার কর, দ্রাক্ষাক্ষেত্রের পালকগণ, <br><span class="br-ind"><br><span class="indent">&nbsp;</span></span>গোধূম ও যবের নিমিত্ত; <br><span class="br-ind"><br><span class="indent">&nbsp;</span></span>কেননা ক্ষেত্রের শস্য নষ্ট হইয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দ্রাক্ষালতা শুষ্ক ও ডুমুরবৃক্ষ ম্লান হইয়াছে; <br><span class="br-ind"><br><span class="indent">&nbsp;</span></span>দাড়িম্ব, খর্জ্জুর, নাগরঙ্গ ও ক্ষেত্রের সমস্ত বৃক্ষ শুষ্ক হইয়াছে, <br><span class="br-ind"><br><span class="indent">&nbsp;</span></span>বস্তুতঃ মনুষ্য-সন্তানদের মধ্যে আমোদ শুকাইয়া গিয়াছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে যাজকগণ, তোমরা বদ্ধকটি হইয়া বিলাপ কর; <br><span class="br-ind"><br><span class="indent">&nbsp;</span></span>হে যজ্ঞবেদির পরিচারকগণ, হাহাকার কর; <br><span class="br-ind"><br><span class="indent">&nbsp;</span></span>হে আমার ঈশ্বরের পরিচারকগণ, আইস, চট পরিয়া সমস্ত রাত্রি যাপন কর; <br><span class="br-ind"><br><span class="indent">&nbsp;</span></span>কেননা তোমাদের ঈশ্বরের গৃহে ভক্ষ্য-নৈবেদ্য ও পেয়-নৈবেদ্যের অভাব হইয়াছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমরা পবিত্র উপবাস নিরূপণ কর, <br><span class="br-ind"><br><span class="indent">&nbsp;</span></span>পর্ব্বদিন ঘোষণা কর, <br><span class="br-ind"><br><span class="indent">&nbsp;</span></span>তোমাদের ঈশ্বর সদাপ্রভুর গৃহে প্রাচীনবর্গ <br><span class="br-ind"><br><span class="indent">&nbsp;</span></span>ও দেশনিবাসী সকল লোককে একত্র কর, <br><span class="br-ind"><br><span class="indent">&nbsp;</span></span>এবং সদাপ্রভুর কাছে ক্রন্দন কর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হায় হায়, কেমন দিন! সদাপ্রভুর দিন ত সন্নিকট; <br><span class="br-ind"><br><span class="indent">&nbsp;</span></span>উহা সর্ব্বশক্তিমানের নিকট হইতে প্রলয়ের ন্যায় আসিতেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমাদের দৃষ্টি হইতে খাদ্য <br><span class="br-ind"><br><span class="indent">&nbsp;</span></span>ও আমাদের ঈশ্বরের গৃহ হইতে আনন্দ ও উল্লাস কি উচ্ছিন্ন হয় নাই? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বীজ সকল আপন আপন ঢেলার নীচে পচিয়া যাইতেছে; <br><span class="br-ind"><br><span class="indent">&nbsp;</span></span>গোলা সকল ধ্বংসিত, শস্যাগার সকল উৎপাটিত; <br><span class="br-ind"><br><span class="indent">&nbsp;</span></span>কারণ শস্য ম্লান হইয়াছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পশুগণ কেমন কোঁকাইতেছে! <br><span class="br-ind"><br><span class="indent">&nbsp;</span></span>বৃষপাল ব্যাকুল হইতেছে, কেননা তাহাদের চরাণীস্থান নাই; <br><span class="br-ind"><br><span class="indent">&nbsp;</span></span>মেষপালও দণ্ডভোগ করিতেছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমাকেই ডাকিতেছি, <br><span class="br-ind"><br><span class="indent">&nbsp;</span></span>কেননা অগ্নি প্রান্তরের চরাণী সকল গ্রাস করিয়াছে, <br><span class="br-ind"><br><span class="indent">&nbsp;</span></span>তাহার শিখা ক্ষেত্রের সমস্ত বৃক্ষ দগ্ধ করিয়াছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মাঠের পশুগণও তোমার কাছে আকাঙ্ক্ষা করে; <br><span class="br-ind"><br><span class="indent">&nbsp;</span></span>কেননা জলপ্রণালী সকল শুষ্ক হইয়াছে, <br><span class="br-ind"><br><span class="indent">&nbsp;</span></span>ও অগ্নি প্রান্তরস্থ চরাণী সকল গ্রাস করিয়াছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>