<html><head>
<meta http-equiv="Content-Type" content="text/html;charset=utf-8" />
<title>Joel 2 &ndash; যোয়েল ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 2);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যোয়েল ভাববাদীর পুস্তক।</b> &ndash; <a href="Joel_1.html">1</a> <b>2</b> <a href="Joel_3.html">3</a> </div><hr>
<h1>Joel 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সিয়োনে তূরী বাজাও, <br><span class="br-ind"><br><span class="indent">&nbsp;</span></span>আমার পবিত্র পর্ব্বতে সিংহনাদ কর, <br><span class="br-ind"><br><span class="indent">&nbsp;</span></span>দেশনিবাসী সকলেই কম্পিত হউক; <br><span class="br-ind"><br><span class="indent">&nbsp;</span></span>কেননা সদাপ্রভুর দিন আসিতেছে, হাঁ, সেই দিন সন্নিকট। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে তিমির ও অন্ধকারের দিন, <br><span class="br-ind"><br><span class="indent">&nbsp;</span></span>মেঘের ও ঘোর অন্ধকারের দিন, পর্ব্বতগণের উপরে অরুণের ন্যায় তাহা ব্যাপ্ত হইতেছে। <br><span class="br-ind"><br><span class="indent">&nbsp;</span></span>বলবতী এক মহাজাতি; তাহার তুল্য জাতি যুগের আরম্ভ অবধি হয় নাই, <br><span class="br-ind"><br><span class="indent">&nbsp;</span></span>এবং তাহার পরে পুরুষানুক্রমের বৎসর-পর্য্যায়েও হইবে না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহাদের অগ্রে অগ্নি গ্রাস করে, পশ্চাতে বহ্নি-শিখা জ্বলে; <br><span class="br-ind"><br><span class="indent">&nbsp;</span></span>তাহাদের অগ্রে দেশ যেন এদনের উদ্যান, <br><span class="br-ind"><br><span class="indent">&nbsp;</span></span>তাহাদের পশ্চাতে ধ্বংসিত প্রান্তর, <br><span class="br-ind"><br><span class="indent">&nbsp;</span></span>তাহা হইতে রক্ষাপ্রাপ্ত কিছুই নাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহাদের আকার অশ্বগণের আকৃতির ন্যায়, <br><span class="br-ind"><br><span class="indent">&nbsp;</span></span>এবং তাহারা অশ্বারোহীদের ন্যায় ধাবমান হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহাদের লম্ফের শব্দ পর্ব্বতশৃঙ্গের উপরে রথসমূহের শব্দের ন্যায়, <br><span class="br-ind"><br><span class="indent">&nbsp;</span></span>নাড়া দগ্ধকারী অগ্নিশিখার শব্দের ন্যায়; তাহারা যুদ্ধার্থে শ্রেণীবদ্ধ বলবতী জাতির তুল্য। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহাদের সম্মুখে জাতিগণ যন্ত্রণাগ্রস্ত, <br><span class="br-ind"><br><span class="indent">&nbsp;</span></span>সকলেরই মুখ কালিমাযুক্ত হয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহারা বীরগণের ন্যায় দৌড়ে, <br><span class="br-ind"><br><span class="indent">&nbsp;</span></span>যোদ্ধাদের ন্যায় প্রাচীরে উঠে, <br><span class="br-ind"><br><span class="indent">&nbsp;</span></span>প্রত্যেক জন আপন আপন পথে অগ্রসর হয়, <br><span class="br-ind"><br><span class="indent">&nbsp;</span></span>আপনাদের মার্গ জটিল করে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা এক জন অন্যের উপরে চাপাচাপি করে না; <br><span class="br-ind"><br><span class="indent">&nbsp;</span></span>সকলেই আপন আপন মার্গে অগ্রসর হয়, <br><span class="br-ind"><br><span class="indent">&nbsp;</span></span>এবং শূলাগ্রের উপরে পড়িলেও ভগ্নপঙ্‌ক্তি হয় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাহারা নগরের উপর লম্ফ দেয়, প্রাচীরের উপরে দৌড়ে, <br><span class="br-ind"><br><span class="indent">&nbsp;</span></span>গৃহমধ্যে উঠে, চোরের ন্যায় গবাক্ষ দিয়া প্রবেশ করে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহাদের সম্মুখে পৃথিবী কাঁপে, <br><span class="br-ind"><br><span class="indent">&nbsp;</span></span>আকাশমণ্ডল কম্পমান হয়, <br><span class="br-ind"><br><span class="indent">&nbsp;</span></span>চন্দ্র ও সূর্য্য অন্ধকারময় হয়, <br><span class="br-ind"><br><span class="indent">&nbsp;</span></span>নক্ষত্রগণ আপন আপন তেজ গুটাইয়া লয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু নিজ সৈন্যসামন্তের অগ্রে আপন রব শুনাইতেছেন; <br><span class="br-ind"><br><span class="indent">&nbsp;</span></span>কেননা তাঁহার শিবির অতি মহৎ; <br><span class="br-ind"><br><span class="indent">&nbsp;</span></span>কেননা তাঁহার বাক্যসাধক বলবান, <br><span class="br-ind"><br><span class="indent">&nbsp;</span></span>কেননা সদাপ্রভুর দিন মহৎ ও অতি ভয়ানক; <br><span class="br-ind"><br><span class="indent">&nbsp;</span></span>আর কে তাহা সহ্য করিতে পারে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু, সদাপ্রভু বলেন, <br><span class="br-ind"><br><span class="indent">&nbsp;</span></span>এখনও তোমরা সমস্ত অন্তঃকরণের সহিত, <br><span class="br-ind"><br><span class="indent">&nbsp;</span></span>এবং উপবাস, রোদন ও বিলাপ সহকারে আমার কাছে ফিরিয়া আইস। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আর আপন আপন বস্ত্র না ছিঁড়িয়া অন্তঃকরণ চির, <br><span class="br-ind"><br><span class="indent">&nbsp;</span></span>এবং আপনাদের ঈশ্বর সদাপ্রভুর কাছে ফিরিয়া আইস; <br><span class="br-ind"><br><span class="indent">&nbsp;</span></span>কেননা তিনি কৃপাময় ও স্নেহশীল ক্রোধে ধীর ও দয়াতে মহান্‌, <br><span class="br-ind"><br><span class="indent">&nbsp;</span></span>এবং অমঙ্গলের বিষয়ে অনুশোচনা করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কে জানে যে, তিনি ফিরিয়া অনুশোচনা করিবেন না, <br><span class="br-ind"><br><span class="indent">&nbsp;</span></span>এবং আপনার পশ্চাতে আশীর্ব্বাদ, <br><span class="br-ind"><br><span class="indent">&nbsp;</span></span>অর্থাৎ তোমাদের ঈশ্বর সদাপ্রভুর উদ্দেশে <br><span class="br-ind"><br><span class="indent">&nbsp;</span></span>ভক্ষ্য-নৈবেদ্য ও পেয়-নৈবেদ্য, রাখিয়া যাইবেন না? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা সিয়োনে তূরী বাজাও, <br><span class="br-ind"><br><span class="indent">&nbsp;</span></span>পবিত্র উপবাস নিরূপণ কর, পর্ব্বদিন ঘোষণা কর; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>প্রজা লোকদিগকে একত্র কর, <br><span class="br-ind"><br><span class="indent">&nbsp;</span></span>পবিত্র সমাজ নিরূপণ কর, <br><span class="br-ind"><br><span class="indent">&nbsp;</span></span>প্রাচীনগণকে আহ্বান কর, <br><span class="br-ind"><br><span class="indent">&nbsp;</span></span>বালকবালিকাদিগকে ও দুগ্ধপোষ্য শিশুদিগকে একত্র কর; <br><span class="br-ind"><br><span class="indent">&nbsp;</span></span>বর আপন বাসরগৃহ হইতে, <br><span class="br-ind"><br><span class="indent">&nbsp;</span></span>কন্যা আপন অন্তঃপুর হইতে নির্গত হউক। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বারাণ্ডার ও বেদির মধ্যস্থানে সদাপ্রভুর পরিচারক যাজকগণ রোদন করুক, <br><span class="br-ind"><br><span class="indent">&nbsp;</span></span>তাহারা বলুক, হে সদাপ্রভু, <br><span class="br-ind"><br><span class="indent">&nbsp;</span></span>আপন প্রজাগণের প্রতি মমতা কর, <br><span class="br-ind"><br><span class="indent">&nbsp;</span></span>আপন অধিকারের টিটকারির বিষয় করিও না; <br><span class="br-ind"><br><span class="indent">&nbsp;</span></span>তাহাদের বিষয়ে জাতিগণকে গল্প করিতে দিও না, <br><span class="br-ind"><br><span class="indent">&nbsp;</span></span>লোকবৃন্দের মধ্যে কেন বলা হইবে যে, <br><span class="br-ind"><br><span class="indent">&nbsp;</span></span>‘উহাদের ঈশ্বর কোথায়?’ <br></div>
<div class="v" id="v18"><h2>ঈশ্বরের দয়া, তাঁহার সেবকদের মঙ্গল, এবং শত্রুদের বিনাশ।</h2><span class="vn">18</span> <span class="br-ind"><br><span class="indent">&nbsp;</span></span>তখন সদাপ্রভু আপন দেশের জন্য উদ্যোগী হইলেন, <br><span class="br-ind"><br><span class="indent">&nbsp;</span></span>ও আপন প্রজাদের প্রতি দয়া করিলেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আর সদাপ্রভু উত্তর দিলেন, আপন প্রজাদিগকে কহিলেন, <br><span class="br-ind"><br><span class="indent">&nbsp;</span></span>দেখ, আমি তোমাদের নিকটে শস্য, <br><span class="br-ind"><br><span class="indent">&nbsp;</span></span>দ্রাক্ষারস ও তৈল প্রেরণ করিতেছি, <br><span class="br-ind"><br><span class="indent">&nbsp;</span></span>তোমরা তাহাতে তৃপ্ত হইবে; <br><span class="br-ind"><br><span class="indent">&nbsp;</span></span>এবং আমি জাতিগণের মধ্যে তোমাদিগকে আর টিটকারির পাত্র করিব না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বরং আমি তোমাদের নিকট হইতে <br><span class="br-ind"><br><span class="indent">&nbsp;</span></span>উত্তর দেশীয় [সৈন্য] দূর করিব, <br><span class="br-ind"><br><span class="indent">&nbsp;</span></span>এবং তাহাকে শুষ্ক ও ধ্বংসিত দেশে তাড়াইয়া দিব, <br><span class="br-ind"><br><span class="indent">&nbsp;</span></span>পূর্ব্ব সমুদ্রের দিকে তাহার অগ্রভাগ, <br><span class="br-ind"><br><span class="indent">&nbsp;</span></span>ও পশ্চিম সমুদ্রের দিকে তাহার পশ্চাদ্ভাগ ফেলিয়া দিব; <br><span class="br-ind"><br><span class="indent">&nbsp;</span></span>আর তাহার দুর্গন্ধ উঠিবে ও পূতিগন্ধ উঠিবে, <br><span class="br-ind"><br><span class="indent">&nbsp;</span></span>কারণ সে মহৎ মহৎ কর্ম্ম করিয়াছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে দেশ, ভয় করিও না, <br><span class="br-ind"><br><span class="indent">&nbsp;</span></span>উল্লাসিত হও, আনন্দ কর, <br><span class="br-ind"><br><span class="indent">&nbsp;</span></span>কেননা সদাপ্রভু মহৎ মহৎ কর্ম্ম করিয়াছেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে ক্ষেত্রের পশুগণ, ভয় করিও না, <br><span class="br-ind"><br><span class="indent">&nbsp;</span></span>কেননা প্রান্তরস্থ চরাণীস্থান তৃণভূষিত হইতেছে, <br><span class="br-ind"><br><span class="indent">&nbsp;</span></span>বৃক্ষ ফলবান্‌ হইতেছে, <br><span class="br-ind"><br><span class="indent">&nbsp;</span></span>ডুমুরবৃক্ষ ও দ্রাক্ষালতা আপন আপন বল প্রদান করিতেছে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আর হে সিয়োন-সন্তানগণ, <br><span class="br-ind"><br><span class="indent">&nbsp;</span></span>তোমরা উল্লাসিত হও, তোমাদের ঈশ্বর সদাপ্রভুতে আনন্দ কর, <br><span class="br-ind"><br><span class="indent">&nbsp;</span></span>কেননা তিনি তোমাদিগকে যথাপরিমাণে<sup class="fnm"><a name="fnm1" href="#fn1">1</a></sup> অগ্রিম বৃষ্টি দিলেন, <br><span class="br-ind"><br><span class="indent">&nbsp;</span></span>এবং প্রথমতঃ তোমাদের নিমিত্ত অগ্রিম ও উত্তর বর্ষার জল বর্ষাইলেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এইরূপে খামার সকল শস্যে পরিপূর্ণ হইবে, <br><span class="br-ind"><br><span class="indent">&nbsp;</span></span>দ্রাক্ষারস ও তৈলে কুণ্ড সকল উথলিয়া উঠিবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আর পঙ্গপাল, পতঙ্গ, ঘুর্ঘুরিয়া ও শূককীট— <br><span class="br-ind"><br><span class="indent">&nbsp;</span></span>আমি যে নিজ মহাসৈন্য তোমাদের কাছে পাঠাইয়াছি, তাহারা— <br><span class="br-ind"><br><span class="indent">&nbsp;</span></span>যে যে বৎসরের শস্যাদি খাইয়াছে, <br><span class="br-ind"><br><span class="indent">&nbsp;</span></span>আমি তাহা পরিশোধ করিয়া তোমাদিগকে দিব। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমরা প্রচুর খাদ্য ভোজন করিয়া তৃপ্ত হইবে, <br><span class="br-ind"><br><span class="indent">&nbsp;</span></span>এবং তোমাদের ঈশ্বর সদাপ্রভুর নামের প্রশংসা করিবে, <br><span class="br-ind"><br><span class="indent">&nbsp;</span></span>যিনি তোমাদের প্রতি আশ্চর্য্য ব্যবহার করিয়াছেন; <br><span class="br-ind"><br><span class="indent">&nbsp;</span></span>আর আমার প্রজাগণ কদাচ লজ্জিত হইবে না। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাহাতে তোমরা জানিবে, <br><span class="br-ind"><br><span class="indent">&nbsp;</span></span>আমি ইস্রায়েলের মধ্যবর্ত্তী, <br><span class="br-ind"><br><span class="indent">&nbsp;</span></span>এবং আমি তোমাদের ঈশ্বর সদাপ্রভু, অন্য কেহ নাই, <br><span class="br-ind"><br><span class="indent">&nbsp;</span></span>এবং আমার প্রজারা কদাচ লজ্জিত হইবে না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আর তৎপরে এইরূপ ঘটিবে, আমি মর্ত্ত্যমাত্রের উপরে আমার আত্মা সেচন করিব, <br><span class="br-ind"><br><span class="indent">&nbsp;</span></span>তাহাতে তোমাদের পুত্রকন্যাগণ ভাববাণী বলিবে <br><span class="br-ind"><br><span class="indent">&nbsp;</span></span>তোমাদের প্রাচীনেরা স্বপ্ন দেখিবে, <br><span class="br-ind"><br><span class="indent">&nbsp;</span></span>তোমাদের যুবকেরা দর্শন পাইবে; <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আর তৎকালে আমি দাসদাসীদিগেরও উপরে আমার আত্মা সেচন করিব। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আর আমি আকাশে ও পৃথিবীতে অদ্ভুদ লক্ষণ দেখাইব,— <br><span class="br-ind"><br><span class="indent">&nbsp;</span></span>রক্ত, অগ্নি ও ধূমস্তম্ভ দেখাইব। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সদাপ্রভুর ঐ মহৎ ও ভয়ঙ্কর দিনের আগমনের পূর্ব্বে <br><span class="br-ind"><br><span class="indent">&nbsp;</span></span>সূর্য্য অন্ধকার ও চন্দ্র রক্ত হইয়া যাইবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আর যে কেহ সদাপ্রভুর নামে ডাকিবে, সেই রক্ষা পাইবে; <br><span class="br-ind"><br><span class="indent">&nbsp;</span></span>কারণ সদাপ্রভুর বাক্যানুসারে সিয়োন পর্ব্বতে ও যিরূশালেমে রক্ষাপ্রাপ্ত দল থাকিবে, <br><span class="br-ind"><br><span class="indent">&nbsp;</span></span>এবং পলাতক সকলের মধ্যে এমন লোক থাকিবে, যাহাদিগকে সদাপ্রভু ডাকিবেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) [নিজ] ধর্ম্মশীলতা অনুসারে।</div>
</div>
<!-- PARSED ABOVE; EDITING MAY BREAK PARSER -->
</body></html>