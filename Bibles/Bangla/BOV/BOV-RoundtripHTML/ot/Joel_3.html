<html><head>
<meta http-equiv="Content-Type" content="text/html;charset=utf-8" />
<title>Joel 3 &ndash; যোয়েল ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 3);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>যোয়েল ভাববাদীর পুস্তক।</b> &ndash; <a href="Joel_1.html">1</a> <a href="Joel_2.html">2</a> <b>3</b> </div><hr>
<h1>Joel 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কারণ দেখ, <span class="br-p"><br><br></span><span class="br-ind"><br><span class="indent">&nbsp;</span></span>সেই কালে ও সেই সময়ে যখন আমি যিহূদা <br><span class="br-ind"><br><span class="indent">&nbsp;</span></span>ও যিরূশালেমের বন্দিদশা ফিরাইব, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তখন সমস্ত জাতিকে সংগ্রহ করিয়া যিহোশাফট<sup class="fnm"><a name="fnm1" href="#fn1">1</a></sup> তলভূমিতে নামাইব, <br><span class="br-ind"><br><span class="indent">&nbsp;</span></span>এবং সেখানে আমার প্রজা ও আমার অধিকার ইস্রায়েলের জন্য তাহাদের সহিত বিচার করিব, <br><span class="br-ind"><br><span class="indent">&nbsp;</span></span>কেননা তাহারা তাহাদিগকে জাতিগণের মধ্যে ছিন্নভিন্ন করিয়াছে, <br><span class="br-ind"><br><span class="indent">&nbsp;</span></span>ও আমার দেশ বিভাগ করিয়া লইয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তার তাহারা আমার প্রজাদের জন্য গুলিবাঁট করিয়াছে, <br><span class="br-ind"><br><span class="indent">&nbsp;</span></span>এবং বেশ্যার বিনিময়ে বালক দিয়াছে, <br><span class="br-ind"><br><span class="indent">&nbsp;</span></span>ও পান করিবার জন্য দ্রাক্ষারসের বিনিময়ে বালিকা বিক্রয় করিয়াছে। <br></div>
<div class="v" id="v4"><span class="vn">4</span> <span class="br-p"><br><br></span>আবার হে সোর, হে সীদোন, হে পলেষ্টীয়দের সমস্ত অঞ্চল, আমার কাছে তোমরা কি? তোমরা কি প্রতিফল বলিয়া আমার অপকার করিবে? আমার অপকার করিলে আমি অবিলম্বে ও অতি শীঘ্র সেই অপকারের ফল তোমাদেরই মস্তকে বর্ত্তাইব।</div>
<div class="v" id="v5"><span class="vn">5</span> কেননা তোমরা আমার রৌপ্য ও আমার সুবর্ণ হরণ করিয়াছ, এবং আমার উৎকৃষ্ট রত্ন সকল আপন আপন মন্দিরে লইয়া গিয়াছ;</div>
<div class="v" id="v6"><span class="vn">6</span> আর যিহূদা-সন্তানগণকে ও যিরূশালেম-সন্তানগণকে তাহাদের সীমা হইতে দূর করণার্থে যবন-সন্তানদের কাছে বিক্রয় করিয়াছ।</div>
<div class="v" id="v7"><span class="vn">7</span> দেখ, তোমরা যে স্থানে পাঠাইবার জন্য তাহাদিগকে বিক্রয় করিয়াছ, তথা হইতে আমি তাহাদিগকে জাগাইয়া উঠাইয়া আনিব, এবং তোমাদের অপকারের ফল তোমাদেরই মস্তকে বর্ত্তাইব।</div>
<div class="v" id="v8"><span class="vn">8</span> আর তোমাদের পুত্রকন্যাগণকেও যিহূদার সন্তানদের হস্তে বিক্রয় করিব, তাহারা তাহাদিগকে দূরস্থ শিবায়ীয় জাতির কাছে বিক্রয় করিবে, কেননা ইহা সদাপ্রভু বলিয়াছেন।</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা জাতিগণের মধ্যে এই কথা প্রচার কর, <br><span class="br-ind"><br><span class="indent">&nbsp;</span></span>যুদ্ধ নিরূপণ কর, বীরগণকে জাগাইয়া তুল, <br><span class="br-ind"><br><span class="indent">&nbsp;</span></span>যোদ্ধা সকল নিকটবর্ত্তী হউক, উঠিয়া আইসুক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা আপন আপন লাঙ্গলের ফাল ভাঙ্গিয়া খড়্‌গ গড়, <br><span class="br-ind"><br><span class="indent">&nbsp;</span></span>আপন আপন কাস্ত্যা ভাঙ্গিয়া বড়শা প্রস্তুত কর; দুর্ব্বল বলুক, আমি বীর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে চারিদিকের জাতিগণ, তোমরা সকলে ত্বরা কর, <br><span class="br-ind"><br><span class="indent">&nbsp;</span></span>আইস, একত্র হও; হে সদাপ্রভু, <br><span class="br-ind"><br><span class="indent">&nbsp;</span></span>তুমিও সেখানে আপন বীরগণকে নামাইয়া দেও। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জাতিগণ জাগিয়া উঠুক, <br><span class="br-ind"><br><span class="indent">&nbsp;</span></span>যিহোশাফট-তলভূমিতে আইসুক, <br><span class="br-ind"><br><span class="indent">&nbsp;</span></span>কেননা সে স্থানে আমি চারিদিকের <br><span class="br-ind"><br><span class="indent">&nbsp;</span></span>সমস্ত জাতির বিচার করিতে বসিব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা কর্ত্তনী লাগাও, কেননা শস্য পাকিয়াছে; <br><span class="br-ind"><br><span class="indent">&nbsp;</span></span>আইস, দ্রাক্ষাফল দলন কর, কেননা কুণ্ড পূর্ণ হইয়াছে, <br><span class="br-ind"><br><span class="indent">&nbsp;</span></span>রসের আধার সকল উথলিয়া উঠিতেছে; <br><span class="br-ind"><br><span class="indent">&nbsp;</span></span>কেননা তাহাদের দুষ্টতা বিষম। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সমারোহ, সমারোহ দণ্ডাজ্ঞার তলভূমিতে! <br><span class="br-ind"><br><span class="indent">&nbsp;</span></span>কেননা দণ্ডাজ্ঞার তলভূমিতে সদাপ্রভুর দিন সন্নিকট। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সূর্য্য ও চন্দ্র অন্ধকার হইতেছে, <br><span class="br-ind"><br><span class="indent">&nbsp;</span></span>নক্ষত্রগণ আপন আপন তেজ গুটাইয়া লইতেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর সদাপ্রভু সিয়োন হইতে গর্জ্জন করিবেন, <br><span class="br-ind"><br><span class="indent">&nbsp;</span></span>যিরূশালেম হইতে আপন রব শুনাইবেন; <br><span class="br-ind"><br><span class="indent">&nbsp;</span></span>এবং আকাশমণ্ডল ও পৃথিবী কম্পিত হইবে; <br><span class="br-ind"><br><span class="indent">&nbsp;</span></span>কিন্তু সদাপ্রভু আপন প্রজাদের আশ্রয় ও ইস্রায়েল-সন্তানগণের দুর্গস্বরূপ হইবেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাহাতে তোমরা জানিবে যে, আমি তোমাদের ঈশ্বর সদাপ্রভু, <br><span class="br-ind"><br><span class="indent">&nbsp;</span></span>আমি আমার পবিত্র সিয়োন পর্ব্বতে বাস করি; <br><span class="br-ind"><br><span class="indent">&nbsp;</span></span>তখন যিরূশালেম পবিত্র হইবে; <br><span class="br-ind"><br><span class="indent">&nbsp;</span></span>বিদেশীরা আর তাহার মধ্য দিয়া যাতায়াত করিবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই দিন পর্ব্বতগণ হইতে মিষ্ট দ্রাক্ষারস ক্ষরিবে, <br><span class="br-ind"><br><span class="indent">&nbsp;</span></span>উপপর্ব্বতগণ হইতে দুগ্ধস্রোত বহিবে, <br><span class="br-ind"><br><span class="indent">&nbsp;</span></span>এবং যিহূদার সমস্ত প্রণালীতে জল বহিবে; <br><span class="br-ind"><br><span class="indent">&nbsp;</span></span>আর সদাপ্রভুর গৃহ হইতে এক উৎস নির্গত হইবে, <br><span class="br-ind"><br><span class="indent">&nbsp;</span></span>তাহা শিটীমের স্রোতোমার্গকে জল দিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মিসর ধ্বংসস্থান হইবে, ইদোম ধ্বংসিত প্রান্তর হইবে, <br><span class="br-ind"><br><span class="indent">&nbsp;</span></span>ইহার কারণ যিহূদা-সন্তানদের প্রতি কৃত উপদ্রব, <br><span class="br-ind"><br><span class="indent">&nbsp;</span></span>কেননা তাহারা আপন আপন দেশে নির্দ্দোষের রক্তপাত করিয়াছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু যিহূদা চিরকাল ও যিরূশালেম পুরুষানুক্রমে বসতিবিশিষ্ট থাকিবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর আমি তাহাদের যে রক্ত নির্দ্দোষ প্রতিপন্ন করি নাই, <br><span class="br-ind"><br><span class="indent">&nbsp;</span></span>তাহা নির্দ্দোষ প্রতিপন্ন করিব; <br><span class="br-ind"><br><span class="indent">&nbsp;</span></span>কারণ সদাপ্রভু সিয়োনে বাস করেন।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ‘যিহোশাফট’ শব্দের অর্থ সদাপ্রভু বিচার করেন’।</div>
</div>
<!-- PARSED ABOVE; EDITING MAY BREAK PARSER -->
</body></html>