<html><head>
<meta http-equiv="Content-Type" content="text/html;charset=utf-8" />
<title>Judg 5 &ndash; বিচারকর্ত্তৃগণের বিবরণ। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 5);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>বিচারকর্ত্তৃগণের বিবরণ।</b> &ndash; <a href="Judg_1.html">1</a> ... <a href="Judg_3.html">3</a> <a href="Judg_4.html">4</a> <b>5</b> <a href="Judg_6.html">6</a> <a href="Judg_7.html">7</a> ... <a href="Judg_21.html">21</a> </div><hr>
<h1>Judg 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দবোরার বিজয়-সঙ্গীত।</h2><span class="vn">1</span> <span class="br-p"><br><br></span>সেই দিন দবোরা ও অবীনোয়মের পুত্র বারক এই গান করিলেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>ইস্রায়েলে নায়কগণ নেতৃত্ব করিলেন, <br><span class="br-ind"><br><span class="indent">&nbsp;</span></span>প্রজারা স্ব-ইচ্ছায় আপনাদিগকে উৎসর্গ করিল, <br><span class="br-ind"><br><span class="indent">&nbsp;</span></span>এজন্য তোমরা সদাপ্রভুর ধন্যবাদ কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>রাজগণ, শ্রবণ কর; নৃপগণ, কর্ণ দেও; <br><span class="br-ind"><br><span class="indent">&nbsp;</span></span>আমি, আমিই সদাপ্রভুর উদ্দেশে গান করিব, <br><span class="br-ind"><br><span class="indent">&nbsp;</span></span>ইস্রায়েলের ঈশ্বর সদাপ্রভুর উদ্দেশে সঙ্গীত করিব, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, তুমি যখন সেয়ীর হইতে নির্গমন করিলে, <br><span class="br-ind"><br><span class="indent">&nbsp;</span></span>ইদোম-ক্ষেত্র হইতে অগ্রসর হইলে, <br><span class="br-ind"><br><span class="indent">&nbsp;</span></span>ভূমি কাঁপিল, আকাশও বর্ষিল, <br><span class="br-ind"><br><span class="indent">&nbsp;</span></span>মেঘমালা জল বরিষণ করিল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভুর সাক্ষাতে পর্ব্বতগণ কম্পমান হইল, <br><span class="br-ind"><br><span class="indent">&nbsp;</span></span>ইস্রায়েলের ঈশ্বর সদাপ্রভুর সাক্ষাতে ঐ সীনয় কম্পমান হইল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনাতের পুত্র শম্‌গরের সময়ে, <br><span class="br-ind"><br><span class="indent">&nbsp;</span></span>যায়েলের সময়ে, রাজপথ শূন্য হইল, <br><span class="br-ind"><br><span class="indent">&nbsp;</span></span>পথিকেরা বক্র পথ দিয়া গমন করিত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নায়কগণ ইস্রায়েলের মধ্যে ক্ষান্ত ছিলেন, তাঁহারা ক্ষান্ত ছিলেন; <br><span class="br-ind"><br><span class="indent">&nbsp;</span></span>শেষে আমি দবোরা উঠিলাম, <br><span class="br-ind"><br><span class="indent">&nbsp;</span></span>ইস্রায়েলের মধ্যে মাতৃস্থানীয় হইয়া উঠিলাম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা নূতন দেবতা মনোনীত করিয়াছিল; <br><span class="br-ind"><br><span class="indent">&nbsp;</span></span>তৎকালে নগরদ্বারে যুদ্ধ হইল; <br><span class="br-ind"><br><span class="indent">&nbsp;</span></span>ইস্রায়েলের চল্লিশ সহস্র লোকের মধ্যে কি একখানা ঢাল বা শল্য দৃষ্ট হইল? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার হৃদয় ইস্রায়েলের অধ্যক্ষগণের অভিমুখ, <br><span class="br-ind"><br><span class="indent">&nbsp;</span></span>যাঁহারা প্রজাদের মধ্যে স্ব-ইচ্ছায় আপনাদিগকে উৎসর্গ করিলেন; <br><span class="br-ind"><br><span class="indent">&nbsp;</span></span>তোমরা সদাপ্রভুর ধন্যবাদ কর। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা যাহারা শুভ্র গর্দ্দভীতে চড়িয়া থাক, <br><span class="br-ind"><br><span class="indent">&nbsp;</span></span>যাহারা দুলিচার উপরে বসিয়া থাক, <br><span class="br-ind"><br><span class="indent">&nbsp;</span></span>যাহারা পথে ভ্রমণ কর, তোমরাই উহার সংবাদ দেও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনুর্দ্ধরদের রব হইতে দূরে, জল তুলিবার স্থান সকলে, <br><span class="br-ind"><br><span class="indent">&nbsp;</span></span>সেখানে কীর্ত্তিত হইতেছে সদাপ্রভুর ধর্ম্মক্রিয়া, <br><span class="br-ind"><br><span class="indent">&nbsp;</span></span>ইস্রায়েলে তাঁহার শাসন সংক্রান্ত ধর্ম্মক্রিয়া সমূহ; <br><span class="br-ind"><br><span class="indent">&nbsp;</span></span>তখন সদাপ্রভুর প্রজাগণ নগরদ্বারে নামিয়া যাইত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দবোরে, জাগ্রত হও, জাগ্রত হও; <br><span class="br-ind"><br><span class="indent">&nbsp;</span></span>জাগ্রত হও, জাগ্রত হও, গীত গান কর; <br><span class="br-ind"><br><span class="indent">&nbsp;</span></span>বারক, উঠ; অবীনোয়মের পুত্র, তোমার বন্দিগণকে বন্দি কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তখন নরেন্দ্রদের অবশিষ্টেরা ও জনগণ নামিল; <br><span class="br-ind"><br><span class="indent">&nbsp;</span></span>সদাপ্রভু আমার পক্ষে সেই বিক্রমীদের বিরুদ্ধে নামিলেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইফ্রয়িম হইতে অমালেক-নিবাসীরা [আসিল]; <br><span class="br-ind"><br><span class="indent">&nbsp;</span></span>বিন্যামীন তোমার লোকদের মধ্যে তোমার পশ্চাতে [আসিল]; <br><span class="br-ind"><br><span class="indent">&nbsp;</span></span>মাখীর হইতে অধ্যক্ষগণ নামিলেন, <br><span class="br-ind"><br><span class="indent">&nbsp;</span></span>সবূলূন হইতে রণ-দণ্ডধারিগণ নামিলেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইষাখরের অধ্যক্ষগণ দবোরার সঙ্গী ছিলেন, <br><span class="br-ind"><br><span class="indent">&nbsp;</span></span>ইষাখর যেমন বারকও তেমনি, তাঁহার পশ্চাতে তাঁহারা বেগে তলভূমিতে গেলেন। <br><span class="br-ind"><br><span class="indent">&nbsp;</span></span>রূবেণের স্রোতঃসমূহের নিকটে গুরুতর চিত্তসংঙ্কল্প হইল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি কেন মেষবাথানের মধ্যে বসিলে? <br><span class="br-ind"><br><span class="indent">&nbsp;</span></span>কি মেষপালকগণের বংশীবাদ্য শুনিবার জন্য? <br><span class="br-ind"><br><span class="indent">&nbsp;</span></span>রূবেণের স্রোতঃসমূহের নিকটে গুরুতর চিত্তপরীক্ষা হইল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গিলিয়দ যর্দ্দনের ওপারে বাস করিল, <br><span class="br-ind"><br><span class="indent">&nbsp;</span></span>আর দান কেন জাহাজে রহিল? <br><span class="br-ind"><br><span class="indent">&nbsp;</span></span>আশের সমুদ্রের পোতাশ্রয়ে বসিয়া থাকিল, <br><span class="br-ind"><br><span class="indent">&nbsp;</span></span>নিজ খালের ধারে বাস করিল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সবূলূন-প্রজাগণ প্রাণ তুচ্ছ করিল মৃত্যু পর্য্যন্ত, <br><span class="br-ind"><br><span class="indent">&nbsp;</span></span>নপ্তালিও করিল ক্ষেত্রের উচ্চ উচ্চ স্থানে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>রাজগণ আসিয়া যুদ্ধ করিলেন, <br><span class="br-ind"><br><span class="indent">&nbsp;</span></span>তখন কনানের রাজগণ যুদ্ধ করিলেন, <br><span class="br-ind"><br><span class="indent">&nbsp;</span></span>মগিদ্দোর জলতীরস্থ তানকে যুদ্ধ করিলেন; <br><span class="br-ind"><br><span class="indent">&nbsp;</span></span>তাঁহারা একখণ্ড রৌপ্যও লইলেন না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আকাশমণ্ডল হইতে যুদ্ধ হইল, <br><span class="br-ind"><br><span class="indent">&nbsp;</span></span>স্ব স্ব অয়নে তারাগণ সীষরার বিরুদ্ধে যুদ্ধ করিল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কীশোন নদী তাহাদিগকে ভাসাইয়া লইয়া গেল; <br><span class="br-ind"><br><span class="indent">&nbsp;</span></span>সেই প্রাচীন নদী, কীশোন নদী। <br><span class="br-ind"><br><span class="indent">&nbsp;</span></span>হে আমার প্রাণ, সবলে অগ্রসর হও। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তখন অশ্বদের খুর ভূমি পেষণ করিল ধাবন হেতু, তাহাদের পরাক্রমীদের ধাবন হেতু। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভুর দূত বলেন, মেরোসকে শাপ দেও, <br><span class="br-ind"><br><span class="indent">&nbsp;</span></span>তথাকার নিবাসীদিগকে দারুণ শাপ দেও; <br><span class="br-ind"><br><span class="indent">&nbsp;</span></span>কেননা তাহারা আসিল না সদাপ্রভুর সাহায্যের জন্য, সদাপ্রভুর সাহায্যের জন্য, বিক্রমীদের বিরুদ্ধে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মহিলাদের মধ্যে যায়েল ধন্যা, <br><span class="br-ind"><br><span class="indent">&nbsp;</span></span>কেনীয় হেবরের পত্নী ধন্যা, <br><span class="br-ind"><br><span class="indent">&nbsp;</span></span>তাম্বুবাসিনী স্ত্রীলোকদের মধ্যে তিনি ধন্যা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সে জল চাহিল, তিনি তাহাকে দুগ্ধ দিলেন। <br><span class="br-ind"><br><span class="indent">&nbsp;</span></span>রাজোপযোগী পাত্রে ক্ষীর আনিয়া দিলেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি গোঁজে হস্ত দিলেন। <br><span class="br-ind"><br><span class="indent">&nbsp;</span></span>কর্ম্মকারের মুদগরে দক্ষিণ হস্ত দিলেন; <br><span class="br-ind"><br><span class="indent">&nbsp;</span></span>তিনি সীষরাকে মুদগর মারিলেন, তাহার মস্তক বিদ্ধ করিলেন, <br><span class="br-ind"><br><span class="indent">&nbsp;</span></span>তাহার কাণপাটি ভাঙ্গিলেন, বিদ্ধ করিলেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে তাঁহার চরণে হেঁট হইয়া পড়িল, লম্বমান হইল; <br><span class="br-ind"><br><span class="indent">&nbsp;</span></span>তাঁহার চরণে হেঁট হইয়া পড়িল; <br><span class="br-ind"><br><span class="indent">&nbsp;</span></span>যেখানে হেঁট হইল, তথায় মরিয়া পড়িল। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সীষরার মাতা গবাক্ষ দিয়া চাহিল, <br><span class="br-ind"><br><span class="indent">&nbsp;</span></span>সে বাতায়ন হইতে ডাকিয়া কহিল, <br><span class="br-ind"><br><span class="indent">&nbsp;</span></span>তাহার রথ আসিতে কেন বিলম্ব করে? <br><span class="br-ind"><br><span class="indent">&nbsp;</span></span>তাহার রথচক্র কেন মন্দ মন্দ চলে? <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তাহার জ্ঞানবতী সহচরীগণ উত্তর করিল, <br><span class="br-ind"><br><span class="indent">&nbsp;</span></span>সে আপনিও আপনার কথার উত্তর দিল, <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাহারা কি পায় নাই? লুট অংশ করিয়া লয় নাই? <br><span class="br-ind"><br><span class="indent">&nbsp;</span></span>প্রত্যেক পুরুষ একটী কামিনী, দুইটী কামিনী, <br><span class="br-ind"><br><span class="indent">&nbsp;</span></span>আর সীষরা চিত্রিত বস্ত্র পাইয়াছে, <br><span class="br-ind"><br><span class="indent">&nbsp;</span></span>চিত্রিত সূচিকার্য্যের বস্ত্র পাইয়াছে, <br><span class="br-ind"><br><span class="indent">&nbsp;</span></span>চিত্রিত দুই ধারি বাঁধা বস্ত্র লুটকারীর কণ্ঠে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>হে সদাপ্রভু, তোমার সর্ব্ব শত্রু এইরূপে বিনষ্ট হউক, <br><span class="br-ind"><br><span class="indent">&nbsp;</span></span>কিন্তু তোমার প্রেমকারিগণ সপ্রতাপে গমনকারী সূর্য্যের সদৃশ হউক। <br><span class="br-ind"><br><span class="indent">&nbsp;</span></span>পরে চল্লিশ বৎসর দেশ নিষ্কন্টকে থাকিল।<br></div>
</div>
<!-- PARSED ABOVE; EDITING MAY BREAK PARSER -->
</body></html>