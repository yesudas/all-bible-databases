<html><head>
<meta http-equiv="Content-Type" content="text/html;charset=utf-8" />
<title>Mic 4 &ndash; মীখা ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 4);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>মীখা ভাববাদীর পুস্তক।</b> &ndash; <a href="Mic_1.html">1</a> <a href="Mic_2.html">2</a> <a href="Mic_3.html">3</a> <b>4</b> <a href="Mic_5.html">5</a> <a href="Mic_6.html">6</a> <a href="Mic_7.html">7</a> </div><hr>
<h1>Mic 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কিন্তু শেষকালে এইরূপ ঘটিবে; <br><span class="br-ind"><br><span class="indent">&nbsp;</span></span>সদাপ্রভুর গৃহের পর্ব্বত পর্ব্বতগণের মস্তকরূপে স্থাপিত হইবে, <br><span class="br-ind"><br><span class="indent">&nbsp;</span></span>উপপর্ব্বতগণ হইতে উচ্চীকৃত হইবে; <br><span class="br-ind"><br><span class="indent">&nbsp;</span></span>তাহাতে জাতিগণ তাহার দিকে স্রোতের ন্যায় প্রবাহিত হইবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আর অনেক জাতি যাইতে যাইতে বলিবে, <br><span class="br-ind"><br><span class="indent">&nbsp;</span></span>চল, আমরা সদাপ্রভুর পর্ব্বতে, যাকোবের ঈশ্বরের গৃহে গিয়া উঠি; <br><span class="br-ind"><br><span class="indent">&nbsp;</span></span>তিনি আমাদিগকে আপন পথের বিষয়ে শিক্ষা দিবেন, <br><span class="br-ind"><br><span class="indent">&nbsp;</span></span>আর আমরা তাঁহার মার্গে গমন করিব; <br><span class="br-ind"><br><span class="indent">&nbsp;</span></span>কারণ সিয়োন হইতে ব্যবস্থা <br><span class="br-ind"><br><span class="indent">&nbsp;</span></span>ও যিরূশালেম হইতে সদাপ্রভুর বাক্য নির্গত হইবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর তিনি অনেক জাতির মধ্যে বিচার করিবেন, <br><span class="br-ind"><br><span class="indent">&nbsp;</span></span>এবং দূরস্থ বলবান জাতিদের সম্বন্ধে নিষ্পত্তি করিবেন; <br><span class="br-ind"><br><span class="indent">&nbsp;</span></span>আর তাহারা আপন আপন খড়্‌গ ভাঙ্গিয়া লাঙ্গলের ফাল গড়িবে, <br><span class="br-ind"><br><span class="indent">&nbsp;</span></span>ও আপন আপন বড়শা ভাঙ্গিয়া কাস্ত্যা গড়িবে; <br><span class="br-ind"><br><span class="indent">&nbsp;</span></span>এক জাতি অন্য জাতির বিপরীতে আর খড়্‌গ তুলিবে না, <br><span class="br-ind"><br><span class="indent">&nbsp;</span></span>তাহারা আর যুদ্ধ শিখিবে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু প্রত্যেকে আপন আপন দ্রাক্ষালতার <br><span class="br-ind"><br><span class="indent">&nbsp;</span></span>ও আপন আপন ডুমুরবৃক্ষের তলে বসিবে; <br><span class="br-ind"><br><span class="indent">&nbsp;</span></span>কেহ তাহাদিগকে ভয় দেখাইবে না; <br><span class="br-ind"><br><span class="indent">&nbsp;</span></span>কেননা বাহিনীগণের সদাপ্রভুর মুখ ইহা বলিয়াছে। <br></div>
<div class="v" id="v5"><span class="vn">5</span> <span class="br-p"><br><br></span>কারণ জাতিমাত্র প্রত্যেকে আপন আপন দেবের নামে চলে; আর আমরা যুগে যুগে চিরকাল আমাদের ঈশ্বর সদাপ্রভুর নামে চলিব।</div>
<div class="v" id="v6"><span class="vn">6</span> <span class="br-p"><br><br></span>সদাপ্রভু কহেন, সেই দিনে আমি খঞ্জাকে সমবেত করিব, এবং যে তাড়িতা হইয়াছে ও যাহাকে আমি দুঃখ দিয়াছি, তাহাকে সংগ্রহ করিব।</div>
<div class="v" id="v7"><span class="vn">7</span> আর খঞ্জাকে অবশিষ্টাংশ করিয়া রাখিব, ও দূরীকৃতাকে বলবতী জাতি করিব; এবং সদাপ্রভু এখন অবধি চিরকাল সিয়োন পর্ব্বতে তাহাদের উপরে রাজত্ব করিবেন।</div>
<div class="v" id="v8"><span class="vn">8</span> <span class="br-p"><br><br></span>আর হে পালের দুর্গ, হে সিয়োন-কন্যার গিরি, তোমারই কাছে [রাজ্য] আসিবেই আসিবে, হাঁ, পূর্ব্বকালীন কর্ত্তৃত্ব, যিরূশালেম-কন্যার রাজ্য আসিবে।</div>
<div class="v" id="v9"><span class="vn">9</span> তুমি এখন কেন ঘোর চীৎকার করিতেছ? তোমার মধ্যে কি রাজা নাই? তোমার মন্ত্রী কি বিনষ্ট হইল? তাই বলিয়া কি স্ত্রীর প্রসব-বেদনার ন্যায় বেদনা তোমাকে ধরিয়াছে?</div>
<div class="v" id="v10"><span class="vn">10</span> হে সিয়োন-কন্যা তুমি প্রসবকারিণীর ন্যায় ব্যথা খাও, কোঁতাও; কেননা এখন তোমাকে নগর ছাড়িয়া মাঠে বাস করিতে ও বাবিল পর্য্যন্ত যাইতে হইবে; সেখানে তুমি উদ্ধার পাইবে; সেখানে সদাপ্রভু তোমাকে তোমার শত্রুগণের হস্ত হইতে মুক্ত করিবেন।</div>
<div class="v" id="v11"><span class="vn">11</span> এখন অনেক জাতি তোমার বিরুদ্ধে সমবেত হইল; তাহারা বলে, সিয়োন অশুচি হউক, আমাদের চক্ষু তাহার দশা দেখুক।</div>
<div class="v" id="v12"><span class="vn">12</span> কিন্তু তাহারা সদাপ্রভুর সঙ্কল্প সকল জানে না ও তাঁহার মন্ত্রণা বুঝে না; বস্তুতঃ তিনি তাহাদিগকে আটির ন্যায় খামারে সংগ্রহ করিয়াছেন।</div>
<div class="v" id="v13"><span class="vn">13</span> <span class="br-p"><br><br></span>হে সিয়োন-কন্যা উঠ, শস্য মর্দ্দন কর; কেননা আমি তোমার শৃঙ্গ লৌহময় ও খুর পিত্তলময় করিয়া দিব, তুমি অনেক জাতিকে চূর্ণ করিবে; এবং তুমি সদাপ্রভুর উদ্দেশে তাহাদের লুটদ্রব্য, ও সমস্ত পৃথিবীর প্রভুর উদ্দেশে তাহাদের সম্পত্তি নিবেদন করিবে।<sup class="fnm"><a name="fnm1" href="#fn1">1</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) আমি সদাপ্রভুর.... করিব।</div>
</div>
<!-- PARSED ABOVE; EDITING MAY BREAK PARSER -->
</body></html>