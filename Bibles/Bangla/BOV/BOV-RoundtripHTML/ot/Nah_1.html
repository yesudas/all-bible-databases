<html><head>
<meta http-equiv="Content-Type" content="text/html;charset=utf-8" />
<title>Nah 1 &ndash; নহূম ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 1);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>নহূম ভাববাদীর পুস্তক।</b> &ndash; <b>1</b> <a href="Nah_2.html">2</a> <a href="Nah_3.html">3</a> </div><hr>
<h1>Nah 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আপন শত্রুদের প্রতি ঈশ্বরের ন্যায়বিচার।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নীনবী-বিষয়ক ভারবাণী। ইল্‌কোশীয় নহূমের দর্শন-পুস্তক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু স্বগৌরব-রক্ষণে উদ্যোগী ঈশ্বর, <br><span class="br-ind"><br><span class="indent">&nbsp;</span></span>তিনি প্রতিফলদাতা; সদাপ্রভু প্রতিফলদাতা ও ক্রোধশালী; <br><span class="br-ind"><br><span class="indent">&nbsp;</span></span>সদাপ্রভু আপন বিপক্ষগণকে প্রতিফল দেন, আপন শত্রুগণের জন্য ক্রোধ সঞ্চয় করেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু ক্রোধে ধীর ও পরাক্রমে মহান্‌, <br><span class="br-ind"><br><span class="indent">&nbsp;</span></span>এবং তিনি অবশ্য [পাপের] দণ্ড দেন; <br><span class="br-ind"><br><span class="indent">&nbsp;</span></span>ঘূর্ণ্যবায়ু ও ঝড় সদাপ্রভুর পথ, মেষ তাঁহার পদধূলি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি সমুদ্রকে ধম্‌কান, শুষ্ক করেন, <br><span class="br-ind"><br><span class="indent">&nbsp;</span></span>নদনদী সকল নির্জ্জল করেন; <br><span class="br-ind"><br><span class="indent">&nbsp;</span></span>বাশন ও কর্মিল ম্লান হয়, <br><span class="br-ind"><br><span class="indent">&nbsp;</span></span>আর লিবানোনের পুষ্প ম্লান হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাঁহার ভয়ে পর্ব্বতগণ কাঁপে, উপপর্ব্বতগণ গলিয়া যায়, <br><span class="br-ind"><br><span class="indent">&nbsp;</span></span>এবং তাঁহার সম্মুখ হইতে পৃথিবী, <br><span class="br-ind"><br><span class="indent">&nbsp;</span></span>জগৎ ও তন্নিবাসী সকলে উঠিয়া যায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁহার ক্রোধের সম্মুখে কে দাঁড়াইতে পারে? <br><span class="br-ind"><br><span class="indent">&nbsp;</span></span>তাঁহার কোপের প্রদাহে কে তিষ্ঠিতে পারে? <br><span class="br-ind"><br><span class="indent">&nbsp;</span></span>তাঁহার ক্রোধ অগ্নির ন্যায় সেচিত হয়, <br><span class="br-ind"><br><span class="indent">&nbsp;</span></span>তাঁহার দ্বারা শৈলগণ ফাটিয়া যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু মঙ্গলস্বরূপ, সঙ্কটের দিনে তিনি দুর্গ; <br><span class="br-ind"><br><span class="indent">&nbsp;</span></span>আর যাহারা তাঁহার শরণ লয়, <br><span class="br-ind"><br><span class="indent">&nbsp;</span></span>তিনি তাহাদিগকে জানেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু তিনি প্লাবনকারী বন্যা দ্বারা সেই স্থান সংহার করিবেন, <br><span class="br-ind"><br><span class="indent">&nbsp;</span></span>এবং আপন শত্রুগণকে অন্ধকারে তাড়াইয়া দিবেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমরা সদাপ্রভুর বিরুদ্বে কি চিন্তা করিতেছ? <br><span class="br-ind"><br><span class="indent">&nbsp;</span></span>তিনি একেবারে শেষ করিবেন, <br><span class="br-ind"><br><span class="indent">&nbsp;</span></span>দ্বিতীয় বার সঙ্কট উপস্থিত হইবে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা, জড়িত কন্টকের ন্যায় ও মদ্যপানে আর্দ্র হইলেও, তাহারা শুষ্ক খড়ের ন্যায় নিঃশেষে অগ্নি-ভক্ষিত হইবে। <br></div>
<div class="v" id="v11"><span class="vn">11</span> <span class="br-p"><br><br></span>[হে নীনবি,] এক জন তোমা হইতে উৎপন্ন হইয়াছে, যে সদাপ্রভুর বিরুদ্ধে কুকল্পনা করিতেছে, যে পাষণ্ডতার মন্ত্রণা দেয়।</div>
<div class="v" id="v12"><span class="vn">12</span> সদাপ্রভু এই কথা কহেন, পূর্ণশক্তি ও বহুসংখ্যক হইলেও তাহারা অমনি ছিন্ন হইবে, এবং [রাজা] অতীত হইবে। [হে যিহূদা,] আমি তোমাকে নত করিয়াছি, আর নত করিব না।</div>
<div class="v" id="v13"><span class="vn">13</span> এক্ষণে আমি তোমার স্কন্ধ হইতে তাহার যোঁয়ালি ভাঙ্গিব, ও তোমার বন্ধন ছেদন করিব।</div>
<div class="v" id="v14"><span class="vn">14</span> <span class="br-p"><br><br></span>আর [হে নীনবী,] তোমার বিষয়ে সদাপ্রভু এই আজ্ঞা করিলেন, তোমার নামীয় বীজ আর উপ্ত হইবে না, আমি তোমার দেবালয় হইতে ক্ষোদিত ও ছাঁচে ঢালা প্রতিমা উচ্ছিন্ন করিব, আমি তোমার কবর প্রস্তুত করিব, কেননা তুমি পামর।</div>
<div class="v" id="v15"><span class="vn">15</span> <span class="br-p"><br><br></span>দেখ, পর্ব্বতগণের উপরে তাহারই চরণ, যে সুসমাচার প্রচার করে, শান্তি ঘোষণা করে; হে যিহূদা, তুমি আপন পর্ব্ব সকল পালন কর; আপন মানত সকল পূর্ণ কর, কেননা পাষণ্ড আর তোমার মধ্যে যাতায়াত করিবে না; সে সর্ব্বতোভাবে উচ্ছিন্ন হইল।</div>
</div>
<!-- PARSED ABOVE; EDITING MAY BREAK PARSER -->
</body></html>