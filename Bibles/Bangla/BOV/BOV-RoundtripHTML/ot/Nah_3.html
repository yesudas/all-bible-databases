<html><head>
<meta http-equiv="Content-Type" content="text/html;charset=utf-8" />
<title>Nah 3 &ndash; নহূম ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Nah', 3);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>নহূম ভাববাদীর পুস্তক।</b> &ndash; <a href="Nah_1.html">1</a> <a href="Nah_2.html">2</a> <b>3</b> </div><hr>
<h1>Nah 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ধিক্‌ ঐ রক্তপাতী নগরকে। <span class="br-p"><br><br></span><span class="br-ind"><br><span class="indent">&nbsp;</span></span>সে একেবারে মিথ্যায় ও দৌরাত্ম্যে পরিপূর্ণ; লুট ছাড়ে না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কশার শব্দ; <br><span class="br-ind"><br><span class="indent">&nbsp;</span></span>ঘূর্ণয়মান চক্রের শব্দ; <br><span class="br-ind"><br><span class="indent">&nbsp;</span></span>প্লবমান অশ্ব ও লম্ফমান রথ; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অশ্বারোহী যোদ্ধা, চাক্‌চিক্যশালী খড়্‌গ, <br><span class="br-ind"><br><span class="indent">&nbsp;</span></span>বজ্রতুল্য বড়শা; নিহতগণের রাশি ও মৃত দেহের ঢিবী, <br><span class="br-ind"><br><span class="indent">&nbsp;</span></span>শব-শমূহের শেষ নাই, উহাদের শবের উপরে লোকে উছোট খায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ইহার কারণ সেই পরমাসুন্দরী বেশ্যার বেশ্যাক্রিয়ার বাহুল্য; <br><span class="br-ind"><br><span class="indent">&nbsp;</span></span>সেই প্রধান মায়াবিনী আপন বেশ্যাক্রিয়াতে জাতিদিগকে <br><span class="br-ind"><br><span class="indent">&nbsp;</span></span>ও আপন মায়াতে গোষ্ঠীদিগকে বিক্রয় করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বাহিনীগণের সদাপ্রভু কহেন, দেখ, আমি তোমার বিপক্ষ, <br><span class="br-ind"><br><span class="indent">&nbsp;</span></span>আমি তোমার বস্ত্রের অঞ্চল তুলিয়া তোমার মুখের উপরে টানিয়া দিব, <br><span class="br-ind"><br><span class="indent">&nbsp;</span></span>জাতিগণকে তোমার উলঙ্গতা ও নানা রাজ্যের লোকদিগকে তোমার লজ্জা দেখাইব। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি তোমার উপরে জঞ্জাল নিক্ষেপ করিয়া তোমাকে বিরূপ করিব, <br><span class="br-ind"><br><span class="indent">&nbsp;</span></span>ও কৌতুকাস্পদ বলিয়া স্থাপন করিব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাই যে কেহ তোমাকে দেখিবে, <br><span class="br-ind"><br><span class="indent">&nbsp;</span></span>সে তোমার নিকট হইতে পলায়ন করিবে, <br><span class="br-ind"><br><span class="indent">&nbsp;</span></span>আর বলিবে, নীনবী উৎসন্ন হইল, <br><span class="br-ind"><br><span class="indent">&nbsp;</span></span>তাহার বিষয়ে কে বিলাপ করিবে? আমি কোথায় গিয়া তোমার নিমিত্ত সান্ত্বনাকারীদের অন্বেষণ করিব? <br></div>
<div class="v" id="v8"><span class="vn">8</span> <span class="br-p"><br><br></span>নো-আমোন হইতে তুমি কি শ্রেষ্ঠ? সে ত নদীগণের মধ্যে সুখাসীনা ও চারিদিকে জলবেষ্টিতা ছিল; জলনিধি তাহার পরিখা, সমুদ্র তাহার প্রাচীর ছিল।</div>
<div class="v" id="v9"><span class="vn">9</span> কূশ ও মিসর তাহার বলস্বরূপ, তাহা অসীম; পুট ও লূবীয়গণ তাহার সহকারী ছিল।</div>
<div class="v" id="v10"><span class="vn">10</span> তথাপি সেও নির্ব্বাসিতা হইল, বন্দিদশার দেশে গেল, তাহার শিশুদিগকেও সকল পথের মাথায় আছাড় মারিয়া খণ্ড খণ্ড করা হইল; শত্রুরা তাহার মান্যবান পুরুষদের নিমিত্ত গুলিবাঁট করিল, এবং তাহার মহল্লোকের শৃঙ্খলে বদ্ধ হইল।</div>
<div class="v" id="v11"><span class="vn">11</span> <span class="br-p"><br><br></span>তুমিও মত্তা হইবে, লুক্কায়িতা হইবে; তুমিও শত্রুভয় প্রযুক্ত আশ্রয় চেষ্টা করিবে।</div>
<div class="v" id="v12"><span class="vn">12</span> তোমার দৃঢ় দুর্গ সকল আশুপক্ব ফলবিশিষ্ট ডুমুরবৃক্ষের ন্যায় হইবে; সঞ্চালিত হইলে তাহার ফল ভক্ষকের মুখে পড়ে।</div>
<div class="v" id="v13"><span class="vn">13</span> দেখ, তোমার মধ্যস্থিত প্রজারা স্ত্রীলোক; তোমার দেশের পুরদ্বার সকল শত্রুগণের জন্য খোলা গিয়াছে, অগ্নি তোমার অর্গল সকল গ্রাস করিয়াছে।</div>
<div class="v" id="v14"><span class="vn">14</span> তুমি অবরোধ সময়ের জন্য জল তোল, তোমার দুর্গ সকল দৃঢ় কর, ইটখোলাতে যাও, কাদা ছান, ইটের পাঁজা সাজাও।</div>
<div class="v" id="v15"><span class="vn">15</span> সেখানে অগ্নি তোমাকে গ্রাস করিবে; খড়্‌গ তোমাকে ছেদন করিবে, তাহা পতঙ্গের ন্যায় তোমাকে খাইয়া ফেলিবে; তুমি পতঙ্গের ন্যায় বড় ঝাঁক হও, পঙ্গপালের ন্যায় বড় ঝাঁক হও।</div>
<div class="v" id="v16"><span class="vn">16</span> তুমি আকাশের তারা হইতেও আপন বণিকগণের বৃদ্ধি করিয়াছ; পতঙ্গ ঝাঁক বাঁধিয়া উড়িয়া যাইতেছে।</div>
<div class="v" id="v17"><span class="vn">17</span> তোমার কিরীটিগণ পঙ্গপালের তুল্য; তোমার সেনাপতিরা অগণ্য ফড়িঙ্গের তুল্য; ফড়িঙ্গ ত শীতের দিনে বেড়াতে আশ্রয় লয়, কিন্তু সূর্য্যোদয় হইলে উড়িয়া যায়; কোন্‌ স্থানে গেল, তাহা জানা যায় না।</div>
<div class="v" id="v18"><span class="vn">18</span> <span class="br-p"><br><br></span>হে অশূর-রাজ, তোমার পালরক্ষকেরা নিদ্রা গিয়াছে, তোমার কুলীনেরা বিশ্রাম করিতেছে, তোমার প্রজারা পর্ব্বতগণের উপরে ছিন্নভিন্ন রহিয়াছে, তাহাদিগকে সংগ্রহ করিবার কেহ নাই;</div>
<div class="v" id="v19"><span class="vn">19</span> তোমার ভঙ্গের প্রতীকার নাই; তোমার ক্ষত সাংঘাতিক; যাহারা তোমার বার্ত্তা শুনিবে, তাহারা তোমার উপরে হাততালী দিবে; কেননা তোমার হিংসা তাহার উপরে না অবিরত রহিয়াছে?</div>
</div>
<!-- PARSED ABOVE; EDITING MAY BREAK PARSER -->
</body></html>