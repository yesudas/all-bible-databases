<html><head>
<meta http-equiv="Content-Type" content="text/html;charset=utf-8" />
<title>Num 1 &ndash; গণনাপুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 1);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গণনাপুস্তক।</b> &ndash; <b>1</b> <a href="Num_2.html">2</a> <a href="Num_3.html">3</a> ... <a href="Num_36.html">36</a> </div><hr>
<h1>Num 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়দের গোষ্ঠী গণনা।</h2><span class="vn">1</span> <span class="br-p"><br><br></span>মিসর দেশ হইতে লোকদের বাহির হইয়া আসিবার পর দ্বিতীয় বৎসরের দ্বিতীয় মাসের প্রথম দিবসে সদাপ্রভু সীনয় প্রান্তরে সমাগম-তাম্বুতে মোশিকে কহিলেন,</div>
<div class="v" id="v2"><span class="vn">2</span> তোমরা লোকদের গোষ্ঠী অনুসারে, পিতৃকুলানুসারে, নাম-সংখ্যানুসারে ইস্রায়েল-সন্তানদের সমস্ত মণ্ডলীর, প্রত্যেক পুরুষের মস্তকের সংখ্যা গ্রহণ কর।</div>
<div class="v" id="v3"><span class="vn">3</span> বিংশতি বৎসর ও ততোধিক বয়স্ক যত পুরুষ ইস্রায়েলের মধ্যে যুদ্ধে গমনযোগ্য, তাহাদের সৈন্য অনুসারে তুমি ও হারোণ তাহাদিগকে গণনা কর।</div>
<div class="v" id="v4"><span class="vn">4</span> আর প্রত্যেক বংশ হইতে এক এক জন, আপন আপন পিতৃকুলের প্রধান ব্যক্তি, তোমাদের সহকারী হইবে।</div>
<div class="v" id="v5"><span class="vn">5</span> আর যে ব্যক্তিরা তোমাদের সহকারী হইবে, তাহাদের এই এই নাম। রূবেণের পক্ষে শদেয়ূরের পুত্র ইলীষূর।</div>
<div class="v" id="v6"><span class="vn">6</span> শিমিয়োনের পক্ষে সূরীশদ্দয়ের পুত্র শলুমীয়েল।</div>
<div class="v" id="v7"><span class="vn">7</span> যিহূদার পক্ষে অম্মীনাদবের পুত্র নহশোন।</div>
<div class="v" id="v8"><span class="vn">8</span> ইষাখরের পক্ষে সূয়ারের পুত্র নথনেল।</div>
<div class="v" id="v9"><span class="vn">9</span> সবূলূনের পক্ষে হেলোনের পুত্র ইলীয়াব।</div>
<div class="v" id="v10"><span class="vn">10</span> যোষেফের পুত্রদের মধ্যে ইফ্রয়িমের পক্ষে অম্মীহূদের পুত্র ইলীশামা, মনঃশির পক্ষে পদাহসূরের পুত্র গমলীয়েল।</div>
<div class="v" id="v11"><span class="vn">11</span> বিন্যামীনের পক্ষে গিদিয়োনির পুত্র অবীদান।</div>
<div class="v" id="v12"><span class="vn">12</span> দানের পক্ষে অম্মীশদ্দয়ের পুত্র অহীয়েষর।</div>
<div class="v" id="v13"><span class="vn">13</span> আশেরের পক্ষে অক্রণের পুত্র পগীয়েল।</div>
<div class="v" id="v14"><span class="vn">14</span> গাদের পক্ষে দ্যূয়েলের পুত্র ইলীয়াসফ।</div>
<div class="v" id="v15"><span class="vn">15</span> নপ্তালীর পক্ষে ঐননের পুত্র অহীরঃ।</div>
<div class="v" id="v16"><span class="vn">16</span> ইহারা মণ্ডলীর সমাহূত লোক, আপন আপন পিতৃবংশের অধ্যক্ষ; ইহারা ইস্রায়েলের সহস্রপতি ছিল।</div>
<div class="v" id="v17"><span class="vn">17</span> তখন মোশি ও হারোণ উল্লিখিত নামা ব্যক্তিদিগকে সঙ্গে লইলেন।</div>
<div class="v" id="v18"><span class="vn">18</span> আর দ্বিতীয় মাসের প্রথম দিবসে সমস্ত মণ্ডলীকে একত্র করিয়া মস্তকের সংখ্যামতে বিংশতি বৎসর ও ততোধিক বয়স্ক লোকদের নাম-সংখ্যানুসারে তাহাদের গোষ্ঠী ও পিতৃকুল লিখিলেন।</div>
<div class="v" id="v19"><span class="vn">19</span> এইরূপে মোশি সদাপ্রভুর আজ্ঞানুসারে সীনয় প্রান্তরে তাহাদিগকে গণনা করিলেন।</div>
<div class="v" id="v20"><span class="vn">20</span> ইস্রায়েলের প্রথমজাত যে রূবেণ, তাহার সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য সমস্ত পুরুষের মস্তক ও নাম-সংখ্যানুসারে</div>
<div class="v" id="v21"><span class="vn">21</span> রূবেণ বংশের গণিত লোক ছেচল্লিশ সহস্র পাঁচ শত।</div>
<div class="v" id="v22"><span class="vn">22</span> শিমিয়োন-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য সমস্ত পুরুষের মস্তক ও নাম-সংখ্যানুসারে</div>
<div class="v" id="v23"><span class="vn">23</span> শিমিয়োন বংশের গণিত লোক ঊনষাট সহস্র তিন শত।</div>
<div class="v" id="v24"><span class="vn">24</span> গাদ-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য সমস্ত</div>
<div class="v" id="v25"><span class="vn">25</span> পুরুষের নাম-সংখ্যানুসারে গাদ বংশের গণিত লোক পঁয়তাল্লিশ সহস্র ছয় শত পঞ্চাশ।</div>
<div class="v" id="v26"><span class="vn">26</span> যিহূদা-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v27"><span class="vn">27</span> সমস্ত পুরুষের নাম-সংখ্যানুসারে যিহূদা বংশের গণিত লোক চুয়াত্তর সহস্র ছয় শত।</div>
<div class="v" id="v28"><span class="vn">28</span> ইষাখর-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v29"><span class="vn">29</span> সমস্ত পুরুষের নাম-সংখ্যানুসারে ইষাখর বংশের গণিত লোক চুয়ান্ন সহস্র চারি শত।</div>
<div class="v" id="v30"><span class="vn">30</span> সবূলূন-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v31"><span class="vn">31</span> সমস্ত পুরুষের নাম-সংখ্যানুসারে সবূলূন বংশের গণিত লোক সাতান্ন সহস্র চারি শত।</div>
<div class="v" id="v32"><span class="vn">32</span> যোষেফ-সন্তানগণের মধ্যে ইফ্রয়িম-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য সমস্ত পুরুষের</div>
<div class="v" id="v33"><span class="vn">33</span> নাম-সংখ্যানুসারে ইফ্রয়িম-বংশের গণিত লোক চল্লিশ সহস্র পাঁচ শত।</div>
<div class="v" id="v34"><span class="vn">34</span> মনঃশি-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v35"><span class="vn">35</span> সমস্ত পুরুষের নাম-সংখ্যানুসারে মনঃশি বংশের গণিত লোক বত্রিশ সহস্র দুই শত।</div>
<div class="v" id="v36"><span class="vn">36</span> বিন্যামীন-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v37"><span class="vn">37</span> সমস্ত পুরুষের নাম-সংখ্যানুসারে বিন্যামীন বংশের গণিত লোক পঁয়ত্রিশ সহস্র চারি শত।</div>
<div class="v" id="v38"><span class="vn">38</span> দান-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v39"><span class="vn">39</span> সমস্ত পুরুষের নাম-সংখ্যানুসারে দান বংশের গণিত লোক বাষট্টি সহস্র সাত শত।</div>
<div class="v" id="v40"><span class="vn">40</span> আশের-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v41"><span class="vn">41</span> সমস্ত পুরুষের নাম-সংখ্যানুসারে আশের বংশের গণিত লোক একচল্লিশ সহস্র পাঁচ শত।</div>
<div class="v" id="v42"><span class="vn">42</span> নপ্তালি-সন্তানগণের গোষ্ঠী ও পিতৃকুলানুসারে সংখ্যানির্ণয়। বিংশতি বৎসর ও ততোধিক বয়স্ক যুদ্ধে গমনযোগ্য</div>
<div class="v" id="v43"><span class="vn">43</span> সমস্ত পুরুষের নাম-সংখ্যানুসারে নপ্তালি বংশের গণিত লোক তিপান্ন সহস্র চারি শত।</div>
<div class="v" id="v44"><span class="vn">44</span> এই সকল লোক মোশি ও হারোণ কর্ত্তৃক, এবং ইস্রায়েলের বারো জন অধ্যক্ষ অর্থাৎ আপন আপন পিতৃকুলের এক এক জন অধ্যক্ষ কর্ত্তৃক গণিত হইল।</div>
<div class="v" id="v45"><span class="vn">45</span> স্ব স্ব পিতৃকুলানুসারে ইস্রায়েল-সন্তানগণ, অর্থাৎ বিংশতি বৎসর ও ততোধিক বয়স্ক ইস্রায়েলের মধ্যে যুদ্ধে গমনযোগ্য</div>
<div class="v" id="v46"><span class="vn">46</span> সমস্ত পুরুষ গণিত হইলে গণিত লোকদের সংখ্যা ছয় লক্ষ তিন সহস্র পাঁচ শত পঞ্চাশ হইল।</div>
<div class="v" id="v47"><span class="vn">47</span> <span class="br-p"><br><br></span>আর লেবীয়েরা আপন পিতৃবংশানুসারে তাহাদিগের মধ্যে গণিত হইল না।</div>
<div class="v" id="v48"><span class="vn">48</span> কেননা সদাপ্রভু মোশিকে বলিয়াছিলেন,</div>
<div class="v" id="v49"><span class="vn">49</span> তুমি কেবল লেবি বংশের গণনা করিও না, এবং ইস্রায়েল-সন্তানগণের মধ্যে তাহাদের সংখ্যা গ্রহণ করিও না।</div>
<div class="v" id="v50"><span class="vn">50</span> কিন্তু সাক্ষ্যের আবাস ও তাহার সকল দ্রব্য ও তৎসংক্রান্ত সমস্ত বিষয়ের তত্ত্বাবধান জন্য লেবীয়দিগকে নিযুক্ত করিও; তাহারা আবাস ও তাহার সমস্ত দ্রব্য বহিবে, এবং তাহারা তৎসংক্রান্ত পরিচর্য্যা করিবে, ও আবাসের চারিদিকে সন্নিবেশিত হইবে।</div>
<div class="v" id="v51"><span class="vn">51</span> আর আবাস তুলিবার সময়ে লেবীয়েরা তাহা ভাঙ্গিবে; এবং আবাস স্থাপনের সময়ে লেবীয়েরা তাহা স্থাপন করিবে; অন্য গোষ্ঠীর লোক তাহার নিকটে গেলে তাহার প্রাণদণ্ড হইবে।</div>
<div class="v" id="v52"><span class="vn">52</span> আর ইস্রায়েল-সন্তানগণ আপন আপন সৈন্য অনুসারে আপন আপন শিবিরে আপন আপন পতাকার সমীপে সন্নিবেশিত হইবে।</div>
<div class="v" id="v53"><span class="vn">53</span> কিন্তু ইস্রায়েল-সন্তানগণের মণ্ডলীর প্রতি যেন ক্রোধ না বর্ত্তে, এই নিমিত্ত সাক্ষ্যের আবাসের চতুর্দ্দিকে লেবীয়েরা সন্নিবেশিত হইবে, এবং লেবীয়েরা সাক্ষ্যের আবাসের রক্ষণীয় রক্ষা করিবে।</div>
<div class="v" id="v54"><span class="vn">54</span> ইস্রায়েল-সন্তানগণ সেইরূপ করিল; সদাপ্রভু মোশিকে যাহা যাহা আজ্ঞা করিয়াছিলেন, তদনুসারে তাহারা সকলই করিল।</div>
</div>
<!-- PARSED ABOVE; EDITING MAY BREAK PARSER -->
</body></html>