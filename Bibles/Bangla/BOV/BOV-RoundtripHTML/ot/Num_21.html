<html><head>
<meta http-equiv="Content-Type" content="text/html;charset=utf-8" />
<title>Num 21 &ndash; গণনাপুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 21);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গণনাপুস্তক।</b> &ndash; <a href="Num_1.html">1</a> ... <a href="Num_19.html">19</a> <a href="Num_20.html">20</a> <b>21</b> <a href="Num_22.html">22</a> <a href="Num_23.html">23</a> ... <a href="Num_36.html">36</a> </div><hr>
<h1>Num 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সর্পাঘাতে বিনাশ ও তৎপ্রতীকার।</h2><span class="vn">1</span> <span class="br-p"><br><br></span>আর দক্ষিণ প্রদেশনিবাসী কনান বংশীয় অরাদের রাজা শুনিতে পাইলেন যে, ইস্রায়েল অথারীমের পথ দিয়া আসিতেছে; তখন তিনি ইস্রায়েলের সহিত যুদ্ধ করিলেন, ও তাহাদের কতকগুলি লোককে ধরিয়া বন্দি করিলেন।</div>
<div class="v" id="v2"><span class="vn">2</span> তাহাতে ইস্রায়েল সদাপ্রভুর উদ্দেশে মানত করিয়া কহিল, যদি তুমি এই লোকদিগকে আমার হস্তে সমর্পণ কর, তবে আমি তাহাদের নগর সকল নিঃশেষে বিনষ্ট করিব।</div>
<div class="v" id="v3"><span class="vn">3</span> তখন সদাপ্রভু ইস্রায়েলের রবে কর্ণপাত করিয়া সেই কনানীয়দিগকে সমর্পণ করিলেন; তাহাতে ইস্রায়েল তাহাদিগকে ও তাহাদের সমস্ত নগর নিঃশেষে বিনষ্ট করিল, এবং সেই স্থানের নাম হর্মা [বিনষ্ট] রাখিল।</div>
<div class="v" id="v4"><span class="vn">4</span> <span class="br-p"><br><br></span>পরে তাহারা হোর পর্ব্বত হইতে প্রস্থান করিয়া ইদোম দেশ প্রদক্ষিণ জন্য সূফসাগরের দিকে যাত্রা করিল; আর পথের মধ্যে লোকদের প্রাণ বিরক্ত হইল।</div>
<div class="v" id="v5"><span class="vn">5</span> আর লোকেরা ঈশ্বরের প্রতিকূলে ও মোশির প্রতিকূলে কহিতে লাগিল, তোমরা কেন আমাদিগকে মিসর হইতে বাহির করিয়া আনিলে, যেন আমরা প্রান্তরে মরিয়া যাই? রুটীও নাই, জলও নাই; আর আমাদের প্রাণ এই লঘু ভক্ষ্য ঘৃণা করে।</div>
<div class="v" id="v6"><span class="vn">6</span> তখন সদাপ্রভু লোকদের মধ্যে জ্বালাদায়ী সর্প প্রেরণ করিলেন; তাহারা লোকদিগকে দংশন করিলে ইস্রায়েলের অনেক লোক মারা পড়িল।</div>
<div class="v" id="v7"><span class="vn">7</span> আর লোকেরা মোশির নিকটে আসিয়া কহিল, সদাপ্রভুর বিরুদ্ধে ও তোমার বিরুদ্ধে কথা বলিয়া আমরা পাপ করিয়াছি; তুমি সদাপ্রভুর কাছে প্রার্থনা কর, যেন তিনি আমাদের নিকট হইতে এই সকল সর্প দূর করেন। তাহাতে মোশি লোকদের জন্য প্রার্থনা করিলেন।</div>
<div class="v" id="v8"><span class="vn">8</span> তখন সদাপ্রভু মোশিকে কহিলেন, তুমি এক জ্বালাদায়ী সর্প নির্ম্মাণ করিয়া পতাকার ঊর্দ্ধে রাখ; সর্পদষ্ট যে কোন ব্যক্তি তাহার প্রতি দৃষ্টিপাত করিবে, সে বাঁচিবে।</div>
<div class="v" id="v9"><span class="vn">9</span> তখন মোশি পিত্তলের এক সর্প নির্ম্মাণ করিয়া পতাকার ঊর্দ্ধে রাখিলেন; তাহাতে এইরূপ হইল, সর্প কোন মনুষ্যকে দংশন করিলে যখন সে ঐ পিত্তলময় সর্পের প্রতি দৃষ্টি করিল, তখন বাঁচিল।</div>
<div class="v" id="v10"><h2>ইস্রায়েলীয়দের নানা স্থানে যাত্রা।</h2><span class="vn">10</span> <span class="br-p"><br><br></span>পরে ইস্রায়েল-সন্তানগণ যাত্রা করিয়া ওবোতে শিবির স্থাপন করিল।</div>
<div class="v" id="v11"><span class="vn">11</span> আর ওবোৎ হইতে যাত্রা করিয়া সূর্য্যোদয়ের দিকে মোয়াবের সম্মুখস্থিত প্রান্তরে ইয়ীঅবারীমে শিবির স্থাপন করিল।</div>
<div class="v" id="v12"><span class="vn">12</span> তথা হইতে যাত্রা করিয়া সেরদ উপত্যকাতে শিবির স্থাপন করিল।</div>
<div class="v" id="v13"><span class="vn">13</span> তথা হইতে যাত্রা করিয়া ইমোরীয়দের সীমা হইতে নির্গত অর্ণোনের অন্য পারে প্রান্তরে শিবির স্থাপন করিল; কেননা মোয়াবের ও ইমোরীয়দের মধ্যবর্ত্তী অর্ণোন মোয়াবের সীমা।</div>
<div class="v" id="v14"><span class="vn">14</span> এই জন্য সদাপ্রভুর যুদ্ধপুস্তকে উক্ত আছে, শূফাতে বাহেব, আর অর্ণোনের উপত্যকা সকল,</div>
<div class="v" id="v15"><span class="vn">15</span> এবং উপত্যকা সকলের পার্শ্ব-ভূমি, যাহা আর্‌ নামক লোকালয়ের অভিমুখী, এই মোয়াবের সীমার পার্শ্বে অবস্থিত।</div>
<div class="v" id="v16"><span class="vn">16</span> তথা হইতে তাহারা বের [কূপ] নামক স্থানে আসিল। এ সেই কূপ, যাহার বিষয়ে সদাপ্রভু মোশিকে কহিলেন, তুমি লোকদিগকে একত্র কর, আমি তাহাদিগকে জল দিব।</div>
<div class="v" id="v17"><span class="vn">17</span> তৎকালে ইস্রায়েল এই গীত গান করিল, <span class="br-p"><br><br></span><span class="br-ind"><br><span class="indent">&nbsp;</span></span>হে কূপ, উত্থিত হও; তোমরা ইহার <br><span class="br-ind"><br><span class="indent">&nbsp;</span></span>উদ্দেশে গান কর; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এ অধ্যক্ষগণের খনিত কূপ, <br><span class="br-ind"><br><span class="indent">&nbsp;</span></span>রাজদণ্ড ও আপনাদের যষ্টি দিয়া <br><span class="br-ind"><br><span class="indent">&nbsp;</span></span>লোকদের কুলীনেরা ইহা খনন করিয়াছেন। <br></div>
<div class="v" id="v19"><span class="vn">19</span> <span class="br-p"><br><br></span>পরে তাহারা প্রান্তর হইতে মত্তানায়, ও মত্তানা হইতে নহলীয়েলে,</div>
<div class="v" id="v20"><span class="vn">20</span> ও নহলীয়েল হইতে বামোতে, ও বামোৎ হইতে মোয়াব-ক্ষেত্রস্থ উপত্যকা দিয়া মরুভূমির অভিমুখ পিস্‌গা শৃঙ্গে গমন করিল।</div>
<div class="v" id="v21"><span class="vn">21</span> <span class="br-p"><br><br></span>আর ইস্রায়েল দূত পাঠাইয়া ইমোরীয়দের রাজা সীহোনকে বলিল,</div>
<div class="v" id="v22"><span class="vn">22</span> তোমার দেশের মধ্য দিয়া আমাকে যাইতে দেও; আমরা পথ ছাড়িয়া শস্যক্ষেত্রে কি দ্রাক্ষাক্ষেত্রে প্রবেশ করিব না, কূপের জলও পান করিব না; যাবৎ তোমার সীমা উত্তীর্ণ না হই, তাবৎ রাজপথ দিয়া যাইব।</div>
<div class="v" id="v23"><span class="vn">23</span> তথাপি সীহোন আপন সীমা দিয়া ইস্রায়েলকে যাইতে দিল না; কিন্তু সীহোন আপনার সমস্ত প্রজাকে একত্র করিয়া ইস্রায়েলের প্রতিকূলে প্রান্তরে বাহির হইল, এবং যহসে উপস্থিত হইয়া ইস্রায়েলের সহিত যুদ্ধ করিল।</div>
<div class="v" id="v24"><span class="vn">24</span> তাহাতে ইস্রায়েল খড়গধারে তাহাকে আঘাত করিয়া অর্ণোন অবধি যব্বোক পর্য্যন্ত অর্থাৎ অম্মোন-সন্তানদের নিকট পর্য্যন্ত তাহার দেশ অধিকার করিল; কারণ অম্মোন-সন্তানদের সীমা দৃঢ় ছিল।</div>
<div class="v" id="v25"><span class="vn">25</span> ইস্রায়েল ঐ সমস্ত নগর হস্তগত করিল; এবং ইস্রায়েল ইমোরীয়দের সমস্ত নগরে, হিষ্‌বোনে ও তথাকার সমস্ত উপনগরে, বাস করিতে লাগিল।</div>
<div class="v" id="v26"><span class="vn">26</span> কেননা হিষ্‌বোন ইমোরীয়দের রাজা সীহোনের নগর ছিল; তিনি মোয়াবের পূর্ব্ববর্ত্তী রাজার প্রতিকূলে যুদ্ধ করিয়া তাহার হস্ত হইতে অর্ণোন পর্য্যন্ত তাহার সমস্ত দেশ লইয়াছিলেন।</div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>এই জন্য কবিগণ কহেন, <br><span class="br-ind"><br><span class="indent">&nbsp;</span></span>তোমরা হিষ্‌বোনে আইস, <br><span class="br-ind"><br><span class="indent">&nbsp;</span></span>সীহোনের নগর নির্ম্মিত ও দৃঢ়ীকৃত হউক; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কেননা হিষ্‌বোন হইতে অগ্নি, <br><span class="br-ind"><br><span class="indent">&nbsp;</span></span>সীহোনের নগর হইতে অগ্নিশিখা নির্গত হইয়াছে; <br><span class="br-ind"><br><span class="indent">&nbsp;</span></span>তাহা মোয়াবের আর নগরকে, <br><span class="br-ind"><br><span class="indent">&nbsp;</span></span>অর্ণোনস্থ উচ্চস্থলীর নাথগণকে গ্রাস করিয়াছে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে মোয়াব, ধিক্‌ তোমাকে। <br><span class="br-ind"><br><span class="indent">&nbsp;</span></span>হে কমোশের প্রজাগণ, তোমরা বিনষ্ট হইলে। <br><span class="br-ind"><br><span class="indent">&nbsp;</span></span>সে আপন পুত্রগণকে পলাতকরূপে, <br><span class="br-ind"><br><span class="indent">&nbsp;</span></span>আপন কন্যাগণকে বন্দিত্বে সমর্পণ করিল,— <br><span class="br-ind"><br><span class="indent">&nbsp;</span></span>ইমোরীয়দের রাজা সীহোনের হস্তে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমরা তাহাদিগকে বাণ মারিয়াছি; <br><span class="br-ind"><br><span class="indent">&nbsp;</span></span>হিষ্‌বোন দীবোন পর্য্যন্ত বিনষ্ট হইয়াছে; <br><span class="br-ind"><br><span class="indent">&nbsp;</span></span>আর আমরা নোফঃ পর্য্যন্ত ধ্বংস করিয়াছি, <br><span class="br-ind"><br><span class="indent">&nbsp;</span></span>যাহা মেদবা পর্য্যন্ত বিস্তৃত। <br></div>
<div class="v" id="v31"><span class="vn">31</span> <span class="br-p"><br><br></span>এইরূপে ইস্রায়েল ইমোরীয়দের দেশে বাস করিতে লাগিল।</div>
<div class="v" id="v32"><span class="vn">32</span> পরে মোশি যাসের অনুসন্ধান করিতে লোক প্রেরণ করিলেন, আর তাহারা তথাকার পুরী সকল হস্তগত করিল, এবং সেখানে যে ইমোরীয়েরা ছিল, তাহাদিগকে অধিকারচ্যুত করিল।</div>
<div class="v" id="v33"><span class="vn">33</span> <span class="br-p"><br><br></span>পরে তাহারা ফিরিয়া বাশনের পথ দিয়া উঠিয়া গেল; তাহাতে বাশনের রাজা ওগ ও তাহার সমস্ত প্রজা বাহির হইয়া তাহাদের সহিত ইদ্রিয়ীতে যুদ্ধ করিতে গমন করিল।</div>
<div class="v" id="v34"><span class="vn">34</span> তখন সদাপ্রভু মোশিকে কহিলেন, তুমি ইহা হইতে ভীত হইও না, কেননা আমি ইহাকে, ইহার সমস্ত প্রজাকে ও ইহার দেশ তোমার হস্তে সমর্পণ করিলাম; তুমি হিষ্‌বোনবাসী ইমোরীয়দের রাজা সীহোনের প্রতি যেমন করিলে, ইহার প্রতি তদ্রূপ করিবে।</div>
<div class="v" id="v35"><span class="vn">35</span> পরে যাবৎ তাহার কেহ অবশিষ্ট না থাকিল, তাবৎ তাহারা তাহাকে, তাহার পুত্রগণকে ও তাহার সমস্ত লোককে আঘাত করিল, আর তাহার দেশ অধিকার করিয়া লইল।</div>
</div>
<!-- PARSED ABOVE; EDITING MAY BREAK PARSER -->
</body></html>