<html><head>
<meta http-equiv="Content-Type" content="text/html;charset=utf-8" />
<title>Num 24 &ndash; গণনাপুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 24);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গণনাপুস্তক।</b> &ndash; <a href="Num_1.html">1</a> ... <a href="Num_22.html">22</a> <a href="Num_23.html">23</a> <b>24</b> <a href="Num_25.html">25</a> <a href="Num_26.html">26</a> ... <a href="Num_36.html">36</a> </div><hr>
<h1>Num 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বিলিয়ম যখন দেখিল, ইস্রায়েলকে আশীর্ব্বাদ করিতে সদাপ্রভুর তুষ্টি আছে, তখন আর পূর্ব্বের ন্যায় মন্ত্র পাইবার জন্য গমন করিল না, কিন্তু প্রান্তরের দিকে মুখ করিল।</div>
<div class="v" id="v2"><span class="vn">2</span> আর বিলিয়ম চক্ষু তুলিয়া দেখিল, ইস্রায়েল বংশশ্রেণীক্রমে বাস করিতেছে; এবং ঈশ্বরের আত্মা তাহার উপরে আসিলেন।</div>
<div class="v" id="v3"><span class="vn">3</span> তখন সে আপন মন্ত্র গ্রহণ করিয়া কহিল, বিয়োরের পুত্র বিলিয়ম কহিতেছে, যাহার চক্ষু মুদ্রিত ছিল, সেই পুরুষ কহিতেছে;</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>যে ঈশ্বরের বাক্য সকল শুনে, <br><span class="br-ind"><br><span class="indent">&nbsp;</span></span>যে সর্ব্বশক্তিমানের দর্শন পায়, <br><span class="br-ind"><br><span class="indent">&nbsp;</span></span>সে পতিত ও উন্মীলিতচক্ষু হইয়া কহিতেছে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যাকোব, তোমার তাম্বু সকল, <br><span class="br-ind"><br><span class="indent">&nbsp;</span></span>হে ইস্রায়েল, তোমার আবাস সকল কেমন মনোহর। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেগুলি উপত্যকার ন্যায় বিস্তারিত, <br><span class="br-ind"><br><span class="indent">&nbsp;</span></span>নদী তীরস্থ উদ্যানের তুল্য, <br><span class="br-ind"><br><span class="indent">&nbsp;</span></span>সদাপ্রভুর রোপিত অগুরু বৃক্ষ-রাজির সদৃশ, <br><span class="br-ind"><br><span class="indent">&nbsp;</span></span>জল-পার্শ্বস্থ এরস বৃক্ষ-রাজির ন্যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>উহার কলস হইতে জল উথলিয়া উঠিবে, <br><span class="br-ind"><br><span class="indent">&nbsp;</span></span>উহার বীজ অনেক জলে সিক্ত হইবে, <br><span class="br-ind"><br><span class="indent">&nbsp;</span></span>উহার রাজা অগাগ অপেক্ষাও উচ্চ হইবেন, <br><span class="br-ind"><br><span class="indent">&nbsp;</span></span>উহার রাজ্য উন্নত হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর মিসর হইতে উহাকে আনিতেছেন, <br><span class="br-ind"><br><span class="indent">&nbsp;</span></span>সে গবয়ের ন্যায় শক্তিশালী; <br><span class="br-ind"><br><span class="indent">&nbsp;</span></span>সে আপনার বিপক্ষ জাতিগণকে গ্রাস করিবে, <br><span class="br-ind"><br><span class="indent">&nbsp;</span></span>তাহাদের অস্থি চূরমার করিবে, <br><span class="br-ind"><br><span class="indent">&nbsp;</span></span>আপন বাণ দ্বারা তাহাদিগকে ভেদ করিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে শয়ন করিল, গুঁড়ি মারিল, সিংহের ন্যায়, <br><span class="br-ind"><br><span class="indent">&nbsp;</span></span>ও সিংহীর ন্যায়; কে তাহাকে উঠাইবে? <br><span class="br-ind"><br><span class="indent">&nbsp;</span></span>যে তোমাকে আশীর্ব্বাদ করে, সে আশীঃপ্রাপ্ত, <br><span class="br-ind"><br><span class="indent">&nbsp;</span></span>যে তোমাকে শাপ দেয়, সে শাপগ্রস্ত। <br></div>
<div class="v" id="v10"><span class="vn">10</span> <span class="br-p"><br><br></span>তখন বিলিয়মের প্রতি বালাকের ক্রোধ প্রজ্বলিত হইলে তিনি আপন করে করপ্রহার করিলেন; বালাক বিলিয়মকে কহিলেন, আমার শত্রুগণকে শাপ দিতে আমি আপনাকে আনাইয়াছিলাম, আর দেখুন, এই তিন বার আপনি সর্ব্বতোভাবে তাহাদিগকে আশীর্ব্বাদ করিলেন।</div>
<div class="v" id="v11"><span class="vn">11</span> এখন স্বস্থানে পলায়ন করুন; আমি বলিয়াছিলাম, আপনাকে অতিশয় গৌরবান্বিত করিব, কিন্তু দেখুন, সদাপ্রভু আপনাকে গৌরব বিরহিত করিলেন।</div>
<div class="v" id="v12"><span class="vn">12</span> <span class="br-p"><br><br></span>তাহাতে বিলিয়ম বালাককে কহিল, আমি কি আপনার প্রেরিত দূতগণের সাক্ষাতেই বলি নাই,</div>
<div class="v" id="v13"><span class="vn">13</span> যদ্যপি বালাক স্বর্ণ ও রৌপ্যে পরিপূর্ণ আপন গৃহ আমাকে দেন, তথাপি আমি আপন ইচ্ছায় ভাল কি মন্দ করিবার জন্য সদাপ্রভুর আজ্ঞা লঙ্ঘন করিতে পারিব না, সদাপ্রভু যাহা বলিবেন, আমি তাহাই বলিব;</div>
<div class="v" id="v14"><span class="vn">14</span> <span class="br-p"><br><br></span>এখন দেখুন, আমি স্বজাতীয়দের নিকটে যাই; আইসুন, এই জাতি উত্তরকালে আপনার জাতির প্রতি কি করিবে, তাহা আপনাকে জ্ঞাত করি।</div>
<div class="v" id="v15"><span class="vn">15</span> পরে সে আপন মন্ত্র গ্রহণ করিয়া কহিল; <span class="br-p"><br><br></span><span class="br-ind"><br><span class="indent">&nbsp;</span></span>বিয়োরের পুত্র বিলিয়ম কহিতেছে, <br><span class="br-ind"><br><span class="indent">&nbsp;</span></span>যাহার চক্ষু মুদ্রিত ছিল, সেই পুরুষ কহিতেছে; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে ঈশ্বরের বাক্য সকল শুনে, <br><span class="br-ind"><br><span class="indent">&nbsp;</span></span>যে পরাৎপরের তত্ত্ব জানে, <br><span class="br-ind"><br><span class="indent">&nbsp;</span></span>যে সর্ব্বশক্তিমানের দর্শন পায়, <br><span class="br-ind"><br><span class="indent">&nbsp;</span></span>সে পতিত ও উন্মীলিতচক্ষু হইয়া কহিতেছে; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তাঁহাকে দেখিব, কিন্তু এক্ষণে নয়, <br><span class="br-ind"><br><span class="indent">&nbsp;</span></span>তাঁহাকে দর্শন করিব কিন্তু নিকটে নয়; <br><span class="br-ind"><br><span class="indent">&nbsp;</span></span>যাকোব হইতে এক তারা উদিত হইবে, <br><span class="br-ind"><br><span class="indent">&nbsp;</span></span>ইস্রায়েল হইতে এর রাজদণ্ড উঠিবে, <br><span class="br-ind"><br><span class="indent">&nbsp;</span></span>তাহা মোয়াবের দুই পার্শ্ব ভগ্ন করিবে, <br><span class="br-ind"><br><span class="indent">&nbsp;</span></span>কলহের সন্তান সকলকে সংহার করিবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আর ইদোম এক অধিকার হইবে, <br><span class="br-ind"><br><span class="indent">&nbsp;</span></span>তাহার শত্রু সেয়ীরও এক অধিকার হইবে <br><span class="br-ind"><br><span class="indent">&nbsp;</span></span>আর ইস্রায়েল বীরের কর্ম্ম করিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাকোব হইতে উৎপন্ন এক জন কর্ত্তৃত্ব করিবেন, <br><span class="br-ind"><br><span class="indent">&nbsp;</span></span>নগরের অবশিষ্ট লোকদিগকে বিনষ্ট করিবেন। <br></div>
<div class="v" id="v20"><span class="vn">20</span> <span class="br-p"><br><br></span>পরে সে অমালেকের প্রতি দৃষ্টি করিল, <span class="br-p"><br><br></span><span class="br-ind"><br><span class="indent">&nbsp;</span></span>এবং আপন মন্ত্র গ্রহণ করিয়া কহিল, <br><span class="br-ind"><br><span class="indent">&nbsp;</span></span>অমালেক জাতিগণের মধ্যে প্রথম ছিল, <br><span class="br-ind"><br><span class="indent">&nbsp;</span></span>কিন্তু বিনাশ ইহার শেষ দশা হইবে। <br></div>
<div class="v" id="v21"><span class="vn">21</span> <span class="br-p"><br><br></span>পরে সে কেনীয়দের প্রতি দৃষ্টি করিল এবং আপন মন্ত্র গ্রহণ করিয়া কহিল, <span class="br-p"><br><br></span><span class="br-ind"><br><span class="indent">&nbsp;</span></span>তোমার নিবাস অতি দৃঢ়, <br><span class="br-ind"><br><span class="indent">&nbsp;</span></span>তোমার বাসা শৈলে স্থাপিত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তথাপি কেন ক্ষয় পাইবে, <br><span class="br-ind"><br><span class="indent">&nbsp;</span></span>শেষে অশূর তোমাকে বন্দি করিয়া লইয়া যাইবে, <br></div>
<div class="v" id="v23"><span class="vn">23</span> <span class="br-p"><br><br></span>পরে সে আপন মন্ত্র গ্রহণ করিয়া কহিল, <span class="br-p"><br><br></span><span class="br-ind"><br><span class="indent">&nbsp;</span></span>হায়, যখন ঈশ্বর ইহা করেন, তখন কে বাঁচিবে? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু কিত্তীমের তীর হইতে জাহাজ আসিবে, <br><span class="br-ind"><br><span class="indent">&nbsp;</span></span>তাহারা অশূরকে দুঃখ দিবে, এবরকে দুঃখ দিবে, <br><span class="br-ind"><br><span class="indent">&nbsp;</span></span>কিন্তু তাহারও বিনাশ ঘটিবে। <br></div>
<div class="v" id="v25"><span class="vn">25</span> <span class="br-p"><br><br></span>পরে বিলিয়ম উঠিয়া স্বস্থানে ফিরিয়া গেল, এবং বালাকও আপন পথে চলিয়া গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>