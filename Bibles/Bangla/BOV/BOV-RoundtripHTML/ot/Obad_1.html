<html><head>
<meta http-equiv="Content-Type" content="text/html;charset=utf-8" />
<title>ওবদিয় ভাববাদীর পুস্তক। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Obad', 1);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>ওবদিয় ভাববাদীর পুস্তক।</b></div><hr>
<h1>Obad</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইদোমের বিনাশ। ইস্রায়েলের মঙ্গল।</h2><span class="vn">1</span> <span class="br-p"><br><br></span>ওবদিয়ের দর্শন। প্রভু সদাপ্রভু ইদোমের বিষয়ে এই কথা কহেন। <span class="br-p"><br><br></span><span class="br-ind"><br><span class="indent">&nbsp;</span></span>আমরা সদাপ্রভুর নিকট হইতে বার্ত্তা শুনিয়াছি, <br><span class="br-ind"><br><span class="indent">&nbsp;</span></span>এবং জাতিগণের কাছে এক দূত প্রেরিত হইয়াছে; <br><span class="br-ind"><br><span class="indent">&nbsp;</span></span>তোমরা উঠ, চল, <br><span class="br-ind"><br><span class="indent">&nbsp;</span></span>আমরা তাহার বিপক্ষে যুদ্ধ করণার্থে উঠিয়া যাই। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখ, আমি তোমাকে জাতিগণের মধ্যে ক্ষুদ্র করিয়াছি; <br><span class="br-ind"><br><span class="indent">&nbsp;</span></span>তুমি নিতান্ত অবজ্ঞার পাত্র। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে শৈলদরী-বাসি, হে উচ্চস্থান-বাসি, <br><span class="br-ind"><br><span class="indent">&nbsp;</span></span>তোমার অন্তঃকরণের অহঙ্কার তোমাকে বঞ্চনা করিয়াছে; <br><span class="br-ind"><br><span class="indent">&nbsp;</span></span>তুমি মনে মনে কহিতেছ, <br><span class="br-ind"><br><span class="indent">&nbsp;</span></span>কে আমাকে ভূমিতে নামাইবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি যদ্যপি ঈগল পক্ষীর ন্যায় উচ্চে আরোহণ কর, <br><span class="br-ind"><br><span class="indent">&nbsp;</span></span>যদ্যপি তারাগণের মধ্যে তোমার বাসা স্থাপিত হয়, <br><span class="br-ind"><br><span class="indent">&nbsp;</span></span>তথাপি আমি তোমাকে তথা হইতে নামাইব, <br><span class="br-ind"><br><span class="indent">&nbsp;</span></span>ইহা সদাপ্রভু কহেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার নিকটে যদি চোরেরা আইসে, <br><span class="br-ind"><br><span class="indent">&nbsp;</span></span>রাত্রিকালীন বিনাশকেরা আইসে— <br><span class="br-ind"><br><span class="indent">&nbsp;</span></span>তুমি কেমন উচ্ছিন্ন হইল!— <br><span class="br-ind"><br><span class="indent">&nbsp;</span></span>তবে কি কেবল প্রয়োজনমত চুরি করিবে? <br><span class="br-ind"><br><span class="indent">&nbsp;</span></span>তোমার নিকটে যদি দ্রাক্ষা-সংগ্রহকারিগণ আইসে <br><span class="br-ind"><br><span class="indent">&nbsp;</span></span>তাহারা কি কিছু ফল অবশিষ্ট রাখিবে না? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এষৌর সম্পত্তি কেমন অন্বেষণ করা গিয়াছে! তাহার গুপ্ত ধনের কেমন অনুসন্ধান হইয়াছে! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে সকল লোক তোমার সহিত নিয়ম করিয়াছে, <br><span class="br-ind"><br><span class="indent">&nbsp;</span></span>তাহারা তোমাকে সীমা পর্য্যন্ত বিদায় দিয়াছে; <br><span class="br-ind"><br><span class="indent">&nbsp;</span></span>তোমার মিত্রগণ তোমাকে প্রবঞ্চনা করিয়া পরাভব করিয়াছে; <br><span class="br-ind"><br><span class="indent">&nbsp;</span></span>যাহারা তোমার অন্ন ভোজন করে, তাহারা তোমার নীচে ফাঁদ পাতে; ইদোমে কিছু বিবেচনা নাই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু কহেন, <br><span class="br-ind"><br><span class="indent">&nbsp;</span></span>সে দিন আমি কি ইদোমের জ্ঞানবান্‌দিগকে বিনষ্ট করিব না? <br><span class="br-ind"><br><span class="indent">&nbsp;</span></span>এষৌর পর্ব্বত হইতে কি বুদ্ধি দূর করিব না? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে তৈমন, তোমার বীরগণ বিহ্বল হইবে, <br><span class="br-ind"><br><span class="indent">&nbsp;</span></span>যেন এষৌর পর্ব্বত হইতে নরহত্যায় মনুষ্যমাত্র উচ্ছিন্ন হয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার ভ্রাতা যাকোবের প্রতি কৃত দৌরাত্ম্য প্রযুক্ত তুমি লজ্জায় আচ্ছন্ন হইবে <br><span class="br-ind"><br><span class="indent">&nbsp;</span></span>ও চিরকালের জন্য উচ্ছিন্ন হইবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যে দিন তুমি অন্য পক্ষে দাঁড়াইয়াছিলে, <br><span class="br-ind"><br><span class="indent">&nbsp;</span></span>যে দিন বিদেশিগণ তাহার সম্পত্তি হরণ করিয়া লইয়া গিয়াছিল, <br><span class="br-ind"><br><span class="indent">&nbsp;</span></span>ও বিজাতিরা তাহার পুরদ্বারে পুরদ্বারে প্রবেশ করিয়াছিল, <br><span class="br-ind"><br><span class="indent">&nbsp;</span></span>এবং যিরূশালেমের উপরে গুলিবাঁট করিয়াছিল, <br><span class="br-ind"><br><span class="indent">&nbsp;</span></span>সে দিন তুমিও তাহাদের এক জনের সদৃশ ছিলে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু তোমার ভ্রাতার দিনে, তাহার বিষম দুর্দ্দশার দিনে, <br><span class="br-ind"><br><span class="indent">&nbsp;</span></span>তাহার দিকে দৃষ্টি করিও না; <br><span class="br-ind"><br><span class="indent">&nbsp;</span></span>যিহূদার সন্তানদের বিনাশের দিনে তাহাদের বিষয়ে আনন্দ করিও না, <br><span class="br-ind"><br><span class="indent">&nbsp;</span></span>এবং সঙ্কটের দিনে দর্পকথা বলিও না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার প্রজাগণের বিপত্তির দিনে তাহাদের পুরদ্বারে প্রবেশ করিও না; <br><span class="br-ind"><br><span class="indent">&nbsp;</span></span>তুমি তাহাদের বিপত্তির দিনে তাহাদের অমঙ্গলের দিকে দৃষ্টি করিও না, <br><span class="br-ind"><br><span class="indent">&nbsp;</span></span>এবং তাহাদের বিপত্তির দিনে তাহাদের সম্পত্তিতে হস্তক্ষেপ করিও না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর তাহাদের পলাতকদিগকে বধ করিবার জন্য পথের সংযোগস্থানে দাঁড়াইও না; <br><span class="br-ind"><br><span class="indent">&nbsp;</span></span>এবং সঙ্কটের দিনে তাহাদের রক্ষাপ্রাপ্ত লোকদিগকে [শত্রুহস্তে] সমর্পণ করিও না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কেননা সর্ব্বজাতির উপরে সদাপ্রভুর দিন সন্নিকট; <br><span class="br-ind"><br><span class="indent">&nbsp;</span></span>তুমি যেরূপ করিয়াছ, তোমার প্রতিও সেইরূপ করা যাইবে, তোমার অপকারের ফল তোমারই মস্তকে বর্ত্তিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা আমার পবিত্র পর্ব্বতে তোমরা যেরূপ পান করিয়াছ, <br><span class="br-ind"><br><span class="indent">&nbsp;</span></span>তদ্রূপ সমুদয় জাতি নিত্য পান করিবে, পান করিতে করিতে গিলিবে, পরে অজাতের ন্যায় হইবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু সিয়োন পর্ব্বতে পলাতক দল থাকিবে, <br><span class="br-ind"><br><span class="indent">&nbsp;</span></span>আর তাহা পবিত্র হইবে, <br><span class="br-ind"><br><span class="indent">&nbsp;</span></span>এবং যাকোবের কুল আপনাদের অধিকারের অধিকারী হইবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আর যাকোবের কুল অগ্নি ও যোষেফের কুল শিখা, <br><span class="br-ind"><br><span class="indent">&nbsp;</span></span>আর এষৌর কুল নাড়াস্বরূপ হইবে; <br><span class="br-ind"><br><span class="indent">&nbsp;</span></span>তাহাদের মধ্যে উহারা দাহ করিয়া তাহাদিগকে গ্রাস করিবে; <br><span class="br-ind"><br><span class="indent">&nbsp;</span></span>তাহাতে এষৌর কুলে রক্ষাপ্রাপ্ত কেহ থাকিবে না, <br><span class="br-ind"><br><span class="indent">&nbsp;</span></span>কারণ সদাপ্রভু ইহা বলিয়াছেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তখন দক্ষিণের লোকেরা এষৌর পর্ব্বত, <br><span class="br-ind"><br><span class="indent">&nbsp;</span></span>ও নিম্নভূমির লোকেরা পলেষ্টীয়দের দেশ অধিকার করিবে; <br><span class="br-ind"><br><span class="indent">&nbsp;</span></span>আর লোকেরা ইফ্রয়িমের ভূমি ও শমরিয়ার ভূমি অধিকার করিবে; <br><span class="br-ind"><br><span class="indent">&nbsp;</span></span>এবং বিন্যামীন গিলিয়দকে অধিকার করিবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আর ইস্রায়েল সন্তানদের নির্ব্বাসিত সৈন্য সারিফৎ পর্য্যন্ত কনানীয়দের দেশ অধিকার করিবে, <br><span class="br-ind"><br><span class="indent">&nbsp;</span></span>এবং যিরূশালেমের যে নির্ব্বাসিত লোকেরা সফারদে আছে তাহারা দক্ষিণের নগর সকল অধিকার করিবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর এষৌর পর্ব্বতের বিচার করণার্থে নিস্তারকর্ত্তৃগণ সিয়োন পর্ব্বতে উঠিবে; <br><span class="br-ind"><br><span class="indent">&nbsp;</span></span>এবং রাজ্য সদাপ্রভুর হইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>