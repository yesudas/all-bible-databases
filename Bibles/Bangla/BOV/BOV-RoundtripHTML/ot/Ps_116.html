<html><head>
<meta http-equiv="Content-Type" content="text/html;charset=utf-8" />
<title>Ps 116 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 116);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_114.html">114</a> <a href="Ps_115.html">115</a> <b>116</b> <a href="Ps_117.html">117</a> <a href="Ps_118.html">118</a> ... <a href="Ps_150.html">150</a> </div><hr>
<h1>Ps 116</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি সদাপ্রভুকে প্রেম করি, <br><span class="br-ind"><br><span class="indent">&nbsp;</span></span>কারণ তিনি শুনেন আমার রব ও আমার বিনতি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি আমার প্রতি কর্ণপাত করিয়াছেন, <br><span class="br-ind"><br><span class="indent">&nbsp;</span></span>তজ্জন্য আমি যাবজ্জীবন তাঁহাকে ডাকিব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মৃত্যুর রজ্জু আমাকে বেষ্টন করিল, <br><span class="br-ind"><br><span class="indent">&nbsp;</span></span>পাতালের কষ্ট আমাকে পাইয়া বসিল, <br><span class="br-ind"><br><span class="indent">&nbsp;</span></span>আমি সঙ্কটে ও দুঃখে পড়িলাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তখন আমি, সদাপ্রভুর নামে ডাকিলাম, <br><span class="br-ind"><br><span class="indent">&nbsp;</span></span>বিনয় করি, সদাপ্রভু, আমার প্রাণ রক্ষা কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু কৃপাবান ও ধর্ম্মময়, <br><span class="br-ind"><br><span class="indent">&nbsp;</span></span>বস্তুতঃ আমাদের ঈশ্বর স্নেহশীল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু অমায়িক লোকদিগকে রক্ষা করেন; <br><span class="br-ind"><br><span class="indent">&nbsp;</span></span>আমি দীনহীন হইলে তিনি আমার পরিত্রাণ করিলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আমার প্রাণ, তোমার বিশ্রাম-স্থানে ফিরিয়া যাও, <br><span class="br-ind"><br><span class="indent">&nbsp;</span></span>কেননা সদাপ্রভু তোমার মঙ্গল করিয়াছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কারণ তুমি মৃত্যু হইতে আমার প্রাণ, <br><span class="br-ind"><br><span class="indent">&nbsp;</span></span>অশ্রু হইতে আমার চক্ষু, <br><span class="br-ind"><br><span class="indent">&nbsp;</span></span>পতন হইতে আমার চরণ, উদ্ধার করিয়াছ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি সদাপ্রভুর সাক্ষাতে যাতায়াত করিব, <br><span class="br-ind"><br><span class="indent">&nbsp;</span></span>জীবিতদের দেশেই করিব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার বিশ্বাস আছে, তাই কথা বলিব;<sup class="fnm"><a name="fnm1" href="#fn1">1</a></sup> <br><span class="br-ind"><br><span class="indent">&nbsp;</span></span>আমি নিতান্ত দুঃখার্ত্ত ছিলাম। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি উদ্বেগে বলিয়াছিলাম, <br><span class="br-ind"><br><span class="indent">&nbsp;</span></span>মনুষ্যমাত্র মিথ্যাবাদী। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি সদাপ্রভু হইতে যে সকল মঙ্গল পাইয়াছি, <br><span class="br-ind"><br><span class="indent">&nbsp;</span></span>তাহার পরিবর্ত্তে তাঁহাকে কি ফিরাইয়া দিব? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি পরিত্রাণের পানপাত্র গ্রহণ করিব, <br><span class="br-ind"><br><span class="indent">&nbsp;</span></span>এবং সদাপ্রভুর নামে ডাকিব। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি সদাপ্রভুর কাছে আমার মানত সকল পূর্ণ করিব; <br><span class="br-ind"><br><span class="indent">&nbsp;</span></span>তাঁহার সমস্ত প্রজার সাক্ষাতেই করিব। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভুর দৃষ্টিতে বহুমূল্য <br><span class="br-ind"><br><span class="indent">&nbsp;</span></span>তাঁহার সাধুগণের মৃত্যু। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বিনয় করি, সদাপ্রভু, আমি তোমার দাস; <br><span class="br-ind"><br><span class="indent">&nbsp;</span></span>আমি তোমার দাস, তোমার দাসীর পুত্র; <br><span class="br-ind"><br><span class="indent">&nbsp;</span></span>তুমি আমার বন্ধন সকল মুক্ত করিয়াছ। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমার উদ্দেশে স্তব-বলি উৎসর্গ করিব, <br><span class="br-ind"><br><span class="indent">&nbsp;</span></span>আর সদাপ্রভুর নামে ডাকিব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভুর কাছে আমার মানত সকল পূর্ণ করিব, <br><span class="br-ind"><br><span class="indent">&nbsp;</span></span>তাঁহার সমস্ত প্রজার সাক্ষাতেই করিব; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সদাপ্রভুর গৃহের প্রাঙ্গণে, <br><span class="br-ind"><br><span class="indent">&nbsp;</span></span>হে যিরূশালেম, তোমারই মধ্যে পূর্ণ করিব। <br><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) আমার বিশ্বাস ছিল, যখন (এইরূপ) বলিলাম।</div>
</div>
<!-- PARSED ABOVE; EDITING MAY BREAK PARSER -->
</body></html>