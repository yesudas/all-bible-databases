<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর; <br><span class="br-ind"><br><span class="indent">&nbsp;</span></span>সদাপ্রভুর নামের প্রশংসা কর, <br><span class="br-ind"><br><span class="indent">&nbsp;</span></span>হে সদাপ্রভুর দাসগণ, তোমরা প্রশংসা কর; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা, যাহারা সদাপ্রভুর গৃহে দাঁড়াইয়া থাক, <br><span class="br-ind"><br><span class="indent">&nbsp;</span></span>আমাদের ঈশ্বরের গৃহ-প্রাঙ্গণে দাঁড়াইয়া থাক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর প্রশংসা কর, কেননা সদাপ্রভু মঙ্গলময়; <br><span class="br-ind"><br><span class="indent">&nbsp;</span></span>তাঁহার নামের উদ্দেশে সঙ্গীত কর, কেননা তাহা মনোহর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কারণ সদাপ্রভু আপনার নিমিত্ত যাকোবকে, <br><span class="br-ind"><br><span class="indent">&nbsp;</span></span>নিজস্ব অধিকার বলিয়া ইস্রায়েলকে মনোনীত করিয়াছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি ত জানি, সদাপ্রভু মহান, <br><span class="br-ind"><br><span class="indent">&nbsp;</span></span>আমাদের প্রভু সমস্ত দেবতা অপেক্ষা মহান্‌। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু যাহা ইচ্ছা করিয়াছেন, তাহাই করিয়াছেন, <br><span class="br-ind"><br><span class="indent">&nbsp;</span></span>আকাশে, পৃথিবীতে, সমুদ্র-সমূহে ও সমস্ত জলধি-মধ্যে করিয়াছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি পৃথিবীর প্রান্ত হইতে বাষ্প উত্থাপন করেন, <br><span class="br-ind"><br><span class="indent">&nbsp;</span></span>তিনি বৃষ্টির নিমিত্ত বিদ্যুৎ গঠন করেন, <br><span class="br-ind"><br><span class="indent">&nbsp;</span></span>আপন ভাণ্ডার হইতে বায়ু বাহির করিয়া আনেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি মিসরের প্রথমজাতদিগকে আঘাত করিয়াছিলেন, <br><span class="br-ind"><br><span class="indent">&nbsp;</span></span>মনুষ্য ও পশু উভয়ের মধ্যে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মিসর! তিনি তোমার মধ্যে চিহ্ন ও লক্ষণমালা পাঠাইয়াছিলেন, <br><span class="br-ind"><br><span class="indent">&nbsp;</span></span>ফরৌণের ও তাঁহার সমস্ত দাসের বিরুদ্ধে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি আঘাত করিয়াছিলেন বড় বড় জাতিকে, <br><span class="br-ind"><br><span class="indent">&nbsp;</span></span>বধ করিয়াছিলেন বিক্রমী রাজগণকে; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইমোরীয়দের রাজা সীহোনকে, <br><span class="br-ind"><br><span class="indent">&nbsp;</span></span>বাশনের রাজা ওগকে, <br><span class="br-ind"><br><span class="indent">&nbsp;</span></span>ও কনানের সমস্ত রাজ্যকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি তাহাদের দেশ অধিকার জন্য দিলেন, <br><span class="br-ind"><br><span class="indent">&nbsp;</span></span>নিজ প্রজা ইস্রায়েলকে অধিকার জন্য দিলেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, তোমার নাম অনন্তকালস্থায়ী, <br><span class="br-ind"><br><span class="indent">&nbsp;</span></span>হে সদাপ্রভু, তোমার স্মরণ পুরুষানুক্রমে স্থায়ী। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ সদাপ্রভু আপন প্রজাদের বিচার করিবেন, <br><span class="br-ind"><br><span class="indent">&nbsp;</span></span>আপন দাসগণের উপরে সদয় হইবেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>জাতিগণের প্রতিমা সকল রৌপ্য ও সুবর্ণ, <br><span class="br-ind"><br><span class="indent">&nbsp;</span></span>সে গুলি মনুষ্যের হস্তের কার্য্য। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মুখ থাকিতেও তাহারা কথা কহে না; <br><span class="br-ind"><br><span class="indent">&nbsp;</span></span>চক্ষু থাকিতেও দেখিতে পায় না; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কর্ণ থাকিতেও শুনিতে পায় না; <br><span class="br-ind"><br><span class="indent">&nbsp;</span></span>তাহাদের মুখে শ্বাসমাত্রও নাই। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যেমন তাহারা, তেমনি হইবে তাহাদের নির্ম্মাতারা, <br><span class="br-ind"><br><span class="indent">&nbsp;</span></span>আর যে কেহ সে গুলিতে নির্ভর করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ইস্রায়েলের কুল, সদাপ্রভুর ধন্যবাদ কর; <br><span class="br-ind"><br><span class="indent">&nbsp;</span></span>হে হারোণের কুল, সদাপ্রভুর ধন্যবাদ কর; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে লেবির কুল, সদাপ্রভুর ধন্যবাদ কর; <br><span class="br-ind"><br><span class="indent">&nbsp;</span></span>হে সদাপ্রভুর ভয়কারিগণ, সদাপ্রভুর ধন্যবাদ কর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ধন্য হউন সদাপ্রভু সিয়োন হইতে, <br><span class="br-ind"><br><span class="indent">&nbsp;</span></span>তিনি যিরূশালেমে বাস করেন। <br><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>