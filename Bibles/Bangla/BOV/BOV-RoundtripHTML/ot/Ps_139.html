<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। দায়ূদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি আমাকে অনুসন্ধান <br><span class="br-ind"><br><span class="indent">&nbsp;</span></span>করিয়াছ, আমাকে জ্ঞাত হইয়াছ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমিই আমার উপবেশন ও আমার উত্থান জানিতেছ, <br><span class="br-ind"><br><span class="indent">&nbsp;</span></span>তুমি দূর হইতে আমার সঙ্কল্প বুঝিতেছ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি আমার পথ ও আমার শয়ন তদন্ত করিতেছ, <br><span class="br-ind"><br><span class="indent">&nbsp;</span></span>আমার সমস্ত পথ ভালরূপে জান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যখন আমার জিহ্বাতে একটী কথাও নাই, <br><span class="br-ind"><br><span class="indent">&nbsp;</span></span>দেখ, সদাপ্রভু, তুমি উহা সমস্তই জানিতেছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি আমার অগ্রপশ্চাৎ ঘেরিয়াছ, <br><span class="br-ind"><br><span class="indent">&nbsp;</span></span>আমার উপরে তোমার করতল রাখিয়াছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই জ্ঞান আমার নিকটে অতি আশ্চর্য্য, <br><span class="br-ind"><br><span class="indent">&nbsp;</span></span>তাহা উচ্চ, আমার বোধের অগম্য। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমার আত্মা হইতে কোথায় যাইব? <br><span class="br-ind"><br><span class="indent">&nbsp;</span></span>তোমার সাক্ষাৎ হইতে কোথায় পলাইব? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদি স্বর্গে গিয়া উঠি, সেখানে তুমি; <br><span class="br-ind"><br><span class="indent">&nbsp;</span></span>যদি পাতালে শয্যা পাতি, দেখ, সেখানে তুমি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি অরুণের পক্ষ অবলম্বন করি, <br><span class="br-ind"><br><span class="indent">&nbsp;</span></span>যদি সমুদ্রের পরপ্রান্তে বাস করি, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেখানেও তোমার হস্ত আমাকে চালাইবে, <br><span class="br-ind"><br><span class="indent">&nbsp;</span></span>তোমার দক্ষিণ হস্ত আমাকে ধরিবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি বলি, ‘আঁধার আমাকে ঢাকিয়া ফেলিবে, <br><span class="br-ind"><br><span class="indent">&nbsp;</span></span>আমার চারিদিকে আলোক রাত্রি হইবে,’<sup class="fnm"><a name="fnm1" href="#fn1">1</a></sup> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাস্তবিক অন্ধকারও তোমা হইতে গুপ্ত রাখে না, <br><span class="br-ind"><br><span class="indent">&nbsp;</span></span>বরং রাত্রি দিনের ন্যায় আলো দেয়; <br><span class="br-ind"><br><span class="indent">&nbsp;</span></span>অন্ধকার ও আলোক উভয়ই সমান। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বস্তুতঃ তুমিই আমার মর্ম্ম রচনা করিয়াছ; <br><span class="br-ind"><br><span class="indent">&nbsp;</span></span>তুমি মাতৃগর্ভে আমাকে বুনিয়াছিলে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তোমার স্তব করিব, কেননা আমি ভয়াবহরূপে ও আশ্চর্য্যরূপে নির্ম্মিত; <br><span class="br-ind"><br><span class="indent">&nbsp;</span></span>তোমার কর্ম্ম সকল আশ্চর্য্য, <br><span class="br-ind"><br><span class="indent">&nbsp;</span></span>তাহা আমার প্রাণ বিলক্ষণ জানে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার দেহ তোমা হইতে লুক্কায়িত ছিল না, <br><span class="br-ind"><br><span class="indent">&nbsp;</span></span>যখন আমি গোপনে নির্ম্মিত হইতেছিলাম, <br><span class="br-ind"><br><span class="indent">&nbsp;</span></span>পৃথিবীর অধঃস্থানে শিল্পিত হইতেছিলাম। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার চক্ষু আমাকে পিণ্ডাকার দেখিয়াছে, <br><span class="br-ind"><br><span class="indent">&nbsp;</span></span>তোমার পুস্তকে সমস্তই লিখিত ছিল, <br><span class="br-ind"><br><span class="indent">&nbsp;</span></span>যাহা দিন দিন গঠিত হইতেছিল,<sup class="fnm"><a name="fnm2" href="#fn2">2</a></sup> <br><span class="br-ind"><br><span class="indent">&nbsp;</span></span>যখন সে সকলের একটীও ছিল না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে ঈশ্বর, আমার পক্ষে তোমার সঙ্কল্প সকল কেমন মূল্যবান। <br><span class="br-ind"><br><span class="indent">&nbsp;</span></span>তাহার সমষ্টি কেমন অধিক! <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>গণনা করিলে তাহা বালুকা অপেক্ষা বহু সংখ্যক হয়; <br><span class="br-ind"><br><span class="indent">&nbsp;</span></span>আমি যখন জাগিয়া উঠি, তখনও তোমার নিকটে থাকি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ঈশ্বর, তুমি নিশ্চয়ই দুষ্টকে বধ করিবে; <br><span class="br-ind"><br><span class="indent">&nbsp;</span></span>হে রক্তপাতীরা, আমার নিকট হইতে দূর হও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহারা দুষ্ট ভাবে তোমার নাম উচ্চারণ করে;<sup class="fnm"><a name="fnm3" href="#fn3">3</a></sup> তোমার শত্রুগণ তাহা অনর্থক লয়।<sup class="fnm"><a name="fnm4" href="#fn4">4</a></sup> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে সদাপ্রভু, যাহারা আমাকে দ্বেষ করে, আমি কি তাহাদিগকে দ্বেষ করি না? <br><span class="br-ind"><br><span class="indent">&nbsp;</span></span>যাহারা তোমার বিরুদ্ধে উঠে, তাহাদের প্রতি কি বিরক্ত হই না? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি যার পর নাই দ্বেষে তাহাদিগকে দ্বেষ করি; <br><span class="br-ind"><br><span class="indent">&nbsp;</span></span>তাহাদিগকে আমারই শত্রু মনে করি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে ঈশ্বর, আমাকে অনুসন্ধান কর, আমার অন্তঃকরণ জ্ঞাত হও; <br><span class="br-ind"><br><span class="indent">&nbsp;</span></span>আমার পরীক্ষা কর, আমার চিন্তা সকল জ্ঞাত হও; <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আর দেখ, আমাতে দুষ্টতার<sup class="fnm"><a name="fnm5" href="#fn5">5</a></sup> পথ পাওয়া যায় কি না, <br><span class="br-ind"><br><span class="indent">&nbsp;</span></span>এবং সনাতন পথে আমাকে গমন করাও।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) তবে রাত্রি আমার চারিদিকে আলোক হইবে।</div>
<div class="fn"><sup class="fnt"><a name="fn2" href="#fnm2">2</a></sup> (বা) [আমার] দিন সকল নিরূপিত হইয়াছিল।</div>
<div class="fn"><sup class="fnt"><a name="fn3" href="#fnm3">3</a></sup> (বা) তোমার বিরুদ্ধে কথা কহে।</div>
<div class="fn"><sup class="fnt"><a name="fn4" href="#fnm4">4</a></sup> (বা) তোমার শত্রুগণ তোমার বিরুদ্ধে বৃথাই উঠে।</div>
<div class="fn"><sup class="fnt"><a name="fn5" href="#fnm5">5</a></sup> (বা) দুঃখদায়ক।</div>
</div>
<!-- PARSED ABOVE; EDITING MAY BREAK PARSER -->
</body></html>