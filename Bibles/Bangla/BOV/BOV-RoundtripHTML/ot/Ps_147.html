<html><head>
<meta http-equiv="Content-Type" content="text/html;charset=utf-8" />
<title>Ps 147 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 147);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_145.html">145</a> <a href="Ps_146.html">146</a> <b>147</b> <a href="Ps_148.html">148</a> <a href="Ps_149.html">149</a> <a href="Ps_150.html">150</a> </div><hr>
<h1>Ps 147</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর, <br><span class="br-ind"><br><span class="indent">&nbsp;</span></span>কেননা আমাদের ঈশ্বরের প্রশংসা গান করা উত্তম; <br><span class="br-ind"><br><span class="indent">&nbsp;</span></span>তাহা মনোহর; প্রশংসার উপযুক্ত। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু যিরূশালেম গাঁথেন, <br><span class="br-ind"><br><span class="indent">&nbsp;</span></span>তিনি ইস্রায়েলের দূরীকৃতদিগকে সংগ্রহ করেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি ভগ্নচিত্তদিগকে সুস্থ করেন, <br><span class="br-ind"><br><span class="indent">&nbsp;</span></span>তাহাদের ক্ষত সকল বাঁধিয়া দেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি তারাগণের সংখ্যা গণনা করেন, <br><span class="br-ind"><br><span class="indent">&nbsp;</span></span>সকলের নাম ধরিয়া তাহাদিগকে ডাকেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাদের প্রভু মহান্‌ ও অতিশয় শক্তিমান্‌; <br><span class="br-ind"><br><span class="indent">&nbsp;</span></span>তাঁহার বুদ্ধির ইয়ত্তা নাই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু নম্রদিগকে সুস্থির রাখেন, <br><span class="br-ind"><br><span class="indent">&nbsp;</span></span>তিনি দুষ্টদিগকে ভূমিতে পাড়িয়া ফেলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমরা স্তবসহ সদাপ্রভুর উদ্দেশে গীত গাও, <br><span class="br-ind"><br><span class="indent">&nbsp;</span></span>বীণাযন্ত্রে আমাদের ঈশ্বরের প্রশংসা গাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি মেঘমালায় আকাশমণ্ডল আচ্ছন্ন করেন, <br><span class="br-ind"><br><span class="indent">&nbsp;</span></span>তিনি পৃথিবীর জন্য বৃষ্টি প্রস্তুত করেন, <br><span class="br-ind"><br><span class="indent">&nbsp;</span></span>তিনি পর্ব্বতগণের উপরে তৃণ উৎপাদন করেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পশুকে তাহার খাদ্য দেন, <br><span class="br-ind"><br><span class="indent">&nbsp;</span></span>দাঁড়কাকের শাবকদিগকে দেন, যাহারা ডাকিয়া উঠে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অশ্বের বলে তিনি আনন্দ করেন না, <br><span class="br-ind"><br><span class="indent">&nbsp;</span></span>পুরুষের চরণেও সন্তুষ্ট হন না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু তাহাদিগেতে সন্তুষ্ট, যাহারা তাঁহাকে ভয় করে, <br><span class="br-ind"><br><span class="indent">&nbsp;</span></span>যাহারা তাঁহার দয়ার অপেক্ষায় থাকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে যিরূশালেম, সদাপ্রভুর গুণকীর্ত্তন কর; <br><span class="br-ind"><br><span class="indent">&nbsp;</span></span>হে সিয়োন, তোমার ঈশ্বরের প্রশংসা কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কেননা তিনি তোমার দ্বারের অর্গল সকল দৃঢ় করিয়া দিয়াছেন, <br><span class="br-ind"><br><span class="indent">&nbsp;</span></span>তিনি তোমার মধ্যে তোমার সন্তানগণকে আশীর্ব্বাদ করিয়াছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি তোমার পরিসীমা শান্তিময় করেন, <br><span class="br-ind"><br><span class="indent">&nbsp;</span></span>তিনি সুগোধূমে তোমাকে তৃপ্ত করেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি পৃথিবীতে আপন আজ্ঞা পাঠান, <br><span class="br-ind"><br><span class="indent">&nbsp;</span></span>তাঁহার বাক্য বেগে ধাবমান হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি মেষলোমের সদৃশ তুষার দেন, <br><span class="br-ind"><br><span class="indent">&nbsp;</span></span>তিনি ভস্মের ন্যায় নীহার ছড়াইয়া দেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি খণ্ড খণ্ড করিয়া আপন হিমানী পাঠান; <br><span class="br-ind"><br><span class="indent">&nbsp;</span></span>তাঁহার শীতের সম্মুখে কে দাঁড়াইতে পারে? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি আপন বাক্য পাঠাইয়া সে সমস্ত দ্রবীভূত করেন, <br><span class="br-ind"><br><span class="indent">&nbsp;</span></span>তিনি আপন বায়ু বহাইলে জল প্রবাহিত হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি জানান যাকোবকে আপন বাক্য, <br><span class="br-ind"><br><span class="indent">&nbsp;</span></span>ইস্রায়েলকে আপন বিধি ও শাসনকলাপ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আর কোন জাতির পক্ষে এরূপ করেন নাই, <br><span class="br-ind"><br><span class="indent">&nbsp;</span></span>তাঁহার শাসনকলাপ তাহারা জানে নাই। <br><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>