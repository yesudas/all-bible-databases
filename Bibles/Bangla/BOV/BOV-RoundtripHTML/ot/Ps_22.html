<html><head>
<meta http-equiv="Content-Type" content="text/html;charset=utf-8" />
<title>Ps 22 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 22);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_20.html">20</a> <a href="Ps_21.html">21</a> <b>22</b> <a href="Ps_23.html">23</a> <a href="Ps_24.html">24</a> ... <a href="Ps_150.html">150</a> </div><hr>
<h1>Ps 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। স্বর, প্রভাতের হরিণী। দায়ূদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর আমার, ঈশ্বর আমার, তুমি কেন আমাকে পরিত্যাগ করিয়াছ? <br><span class="br-ind"><br><span class="indent">&nbsp;</span></span>আমার রক্ষা হইতে ও আমার আর্ত্তনাদের উক্তি হইতে কেন দূরে থাক? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আমার ঈশ্বর, আমি দিবসে আহ্বান করি, কিন্তু তুমি উত্তর দেও না; <br><span class="br-ind"><br><span class="indent">&nbsp;</span></span>রাত্রিতেও [ডাকি], আমার বিরাম হয় না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু তুমিই পবিত্র, <br><span class="br-ind"><br><span class="indent">&nbsp;</span></span>ইস্রায়েলের প্রশংসাকলাপ তোমার সিংহাসন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের পিতৃপুরুষেরা তোমাতেই বিশ্বাস করিতেন; <br><span class="br-ind"><br><span class="indent">&nbsp;</span></span>তাঁহারা বিশ্বাস করিতেন, আর তুমি তাঁহাদিগকে উদ্ধার করিতে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাঁহারা তোমার নিকটে ক্রন্দন করিয়া রক্ষা পাইতেন, <br><span class="br-ind"><br><span class="indent">&nbsp;</span></span>তোমাতে বিশ্বাস করিয়া লজ্জিত হইতেন না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু আমি কীট, মানব নহি, <br><span class="br-ind"><br><span class="indent">&nbsp;</span></span>মনুষ্যদের নিন্দাস্পদ, লোকদের অবজ্ঞাত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যাহারা আমাকে দেখে, সকলে আমাকে ঠাট্টা করে, <br><span class="br-ind"><br><span class="indent">&nbsp;</span></span>তাহারা ওষ্ঠ বাহির করিয়া মাথা নাড়িয়া বলে, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুর উপরে নির্ভর কর; তিনি উহাকে উদ্ধার করুন; <br><span class="br-ind"><br><span class="indent">&nbsp;</span></span>উহাকে রক্ষা করুন, কেননা তিনি উহাতে প্রীত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমিই ত জঠর হইতে আমাকে উদ্ধার করিলে; <br><span class="br-ind"><br><span class="indent">&nbsp;</span></span>যখন আমার মাতার স্তন পান করি, তখন তুমি আমার বিশ্বাস জন্মাইলে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>গর্ভ হইতে আমি তোমার হস্তে নিক্ষিপ্ত; <br><span class="br-ind"><br><span class="indent">&nbsp;</span></span>আমার মাতৃজঠর হইতে তুমিই আমার ঈশ্বর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমা হইতে দূরে থাকিও না, সঙ্কট আসন্ন, <br><span class="br-ind"><br><span class="indent">&nbsp;</span></span>সাহায্যকারী কেহ নাই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অনেক বৃষ আমাকে বেষ্টন করিয়াছে, <br><span class="br-ind"><br><span class="indent">&nbsp;</span></span>বাশনের বলবান বলদেরা আমাকে ঘেরিয়াছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহারা আমার প্রতি মুখ খুলিয়া হা করে, <br><span class="br-ind"><br><span class="indent">&nbsp;</span></span>বিদারক সিংহ যেন গর্জ্জন করিতেছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি জলের ন্যায় সেচিত হইতেছি, <br><span class="br-ind"><br><span class="indent">&nbsp;</span></span>আমার সমুদয় অস্থি সন্ধিচ্যুত হইয়াছে, <br><span class="br-ind"><br><span class="indent">&nbsp;</span></span>আমার হৃদয় মোমের ন্যায় হইয়াছে, <br><span class="br-ind"><br><span class="indent">&nbsp;</span></span>তাহা অন্ত্রের মধ্যে গলিত হইয়াছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার বল খোলার ন্যায় শুষ্ক হইতেছে, <br><span class="br-ind"><br><span class="indent">&nbsp;</span></span>আমার জিহ্বা তালুতে লাগিয়া যাইতেছে, <br><span class="br-ind"><br><span class="indent">&nbsp;</span></span>তুমি আমাকে মৃত্যুর ধূলিতে রাখিয়াছ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা কুকুরেরা আমাকে ঘেরিয়াছে, <br><span class="br-ind"><br><span class="indent">&nbsp;</span></span>দুরাচারদের মণ্ডলী আমাকে বেষ্টন করিয়াছে; <br><span class="br-ind"><br><span class="indent">&nbsp;</span></span>তাহারা আমার হস্তপদ বিদ্ধ করিয়াছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি আপন অস্থি সকল গণনা করিতে পারি; <br><span class="br-ind"><br><span class="indent">&nbsp;</span></span>উহারা আমার প্রতি দৃষ্টি করে, চাহিয়া থাকে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহারা আপনাদের মধ্যে আমার বস্ত্র বিভাগ করে, <br><span class="br-ind"><br><span class="indent">&nbsp;</span></span>আমার পরিচ্ছদের জন্য গুলিবাঁট করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু, হে সদাপ্রভু, তুমি দূরে থাকিও না; <br><span class="br-ind"><br><span class="indent">&nbsp;</span></span>হে আমার সহায়, আমার সাহায্য করিতে সত্বর হও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>উদ্ধার কর আমার প্রাণ খড়্‌গ হইতে, <br><span class="br-ind"><br><span class="indent">&nbsp;</span></span>আমার একমাত্র [আত্মা] কুকুরের হস্ত হইতে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নিস্তার কর আমাকে সিংহের মুখ হইতে, <br><span class="br-ind"><br><span class="indent">&nbsp;</span></span>আর গবয়ের শৃঙ্গ হইতে—তুমি আমাকে উত্তর দিয়াছ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি আমার ভ্রাতৃগণের কাছে তোমার নাম প্রচার করিব; <br><span class="br-ind"><br><span class="indent">&nbsp;</span></span>সমাজের মধ্যে তোমার প্রশংসা করিব। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভুর ভয়কারিগণ! তাঁহার প্রশংসা কর; <br><span class="br-ind"><br><span class="indent">&nbsp;</span></span>যাকোবের সমস্ত বংশ! তাঁহাকে সমাদর কর; <br><span class="br-ind"><br><span class="indent">&nbsp;</span></span>তাঁহাকে ভয় কর, ইস্রায়েলের সমস্ত বংশ! <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেননা তিনি দুঃখীর দুঃখ উপেক্ষা বা ঘৃণা করেন নাই; <br><span class="br-ind"><br><span class="indent">&nbsp;</span></span>তিনি তাহা হইতে আপন মুখও লুকান নাই; <br><span class="br-ind"><br><span class="indent">&nbsp;</span></span>বরং সে তাঁহার কাছে কাঁদিলে তিনি শুনিলেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মহাসমাজে তোমা হইতে আমার প্রশংসা জন্মে, <br><span class="br-ind"><br><span class="indent">&nbsp;</span></span>যাহারা তাঁহাকে ভয় করে, তাহাদের সাক্ষাতে আমি আপন মানত সকল পূর্ণ করিব। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>নম্রগণ ভোজন করিয়া তৃপ্ত হইবে, <br><span class="br-ind"><br><span class="indent">&nbsp;</span></span>সদাপ্রভুর অন্বেষীরা তাঁহার প্রশংসা করিবে; <br><span class="br-ind"><br><span class="indent">&nbsp;</span></span>তোমাদের অন্তঃকরণ নিত্যজীবী হউক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পৃথিবীর প্রান্তস্থিত সকলে স্মরণ করিয়া সদাপ্রভুর প্রতি ফিরিবে; <br><span class="br-ind"><br><span class="indent">&nbsp;</span></span>জাতিগণের সমস্ত গোষ্ঠী তোমার সম্মুখে প্রণিপাত করিবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কেননা রাজত্ব সদাপ্রভুরই; <br><span class="br-ind"><br><span class="indent">&nbsp;</span></span>তিনিই জাতিগণের উপরে শাসনকর্ত্তা। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>পৃথিবীস্থ সকল পুষ্ট লোক ভোজন করিয়া প্রণিপাত করিবে; <br><span class="br-ind"><br><span class="indent">&nbsp;</span></span>যাহারা ধূলিতে নামিতে উদ্যত, তাহারা সকলে তাঁহার সাক্ষাতে জানু পাতিবে, <br><span class="br-ind"><br><span class="indent">&nbsp;</span></span>যে নিজে প্রাণ বাঁচাইতে অসমর্থ, সেও পাতিবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>এক বংশ তাঁহার সেবা করিবে, <br><span class="br-ind"><br><span class="indent">&nbsp;</span></span>প্রভুর সম্বন্ধে ইহা ভাবী বংশকে বলা যাইবে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাহারা আসিবে, তাঁহার ধর্ম্মশীলতা জ্ঞাত করিবে, <br><span class="br-ind"><br><span class="indent">&nbsp;</span></span>অনুজাত লোকদিগকে কহিবে, তিনি কার্য্য সাধন করিয়াছেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>