<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু আমার জ্যোতি, আমার পরিত্রাণ, আমি কাহা হইতে ভীত হইব? <br><span class="br-ind"><br><span class="indent">&nbsp;</span></span>সদাপ্রভু আমার জীবন-দুর্গ, আমি কাহা হইতে ত্রাসযুক্ত হইব? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুরাচারেরা যখন আমার মাংস খাইতে নিকটে আসিল, <br><span class="br-ind"><br><span class="indent">&nbsp;</span></span>তখন আমার সেই বিপক্ষেরা ও বিদ্বেষীরা উছোট খাইয়া পড়িল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদ্যপি সৈন্যদল আমার বিরুদ্ধে শিবির স্থাপন করে, <br><span class="br-ind"><br><span class="indent">&nbsp;</span></span>তথাপি আমার অন্তঃকরণ ভীত হইবে না; <br><span class="br-ind"><br><span class="indent">&nbsp;</span></span>যদ্যপি আমার বিরুদ্ধে যুদ্ধ সংঘটিত হয়, <br><span class="br-ind"><br><span class="indent">&nbsp;</span></span>তথাপি তখনও আমি সাহস করিব। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুর কাছে আমি একটী বিষয় যাচ্ঞা করিয়াছি, তাহারই অন্বেষণ করিব, <br><span class="br-ind"><br><span class="indent">&nbsp;</span></span>যেন জীবনের সমুদয় দিন সদাপ্রভুর গৃহে বাস করি, <br><span class="br-ind"><br><span class="indent">&nbsp;</span></span>সদাপ্রভুর সৌন্দর্য্য দেখিবার ও তাঁহার মন্দিরে অনুসন্ধান করিবার জন্য। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কেননা বিপদের দিনে তিনি আপন আশ্রমে আমাকে সঙ্গোপন করিবেন, <br><span class="br-ind"><br><span class="indent">&nbsp;</span></span>আপন তাম্বুর অন্তরালে আমাকে লুকাইয়া রাখিবেন; <br><span class="br-ind"><br><span class="indent">&nbsp;</span></span>তিনি শৈলের উপরে আমাকে তুলিয়া লইবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আর এক্ষণে আমার চারিদিকের শত্রুগণ অপেক্ষা আমার মস্তক উন্নত হইবে, <br><span class="br-ind"><br><span class="indent">&nbsp;</span></span>আমি তাঁহার তাম্বুতে জয়ধ্বনির বলি উৎসর্গ করিব, <br><span class="br-ind"><br><span class="indent">&nbsp;</span></span>আমি সদাপ্রভুর উদ্দেশে গান ও সঙ্গীত করিব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভু, শ্রবণ কর, আমি স্বরবে আহ্বান করি; <br><span class="br-ind"><br><span class="indent">&nbsp;</span></span>আমার প্রতি কৃপা কর, আমাকে উত্তর দেও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার মন তোমাকে বলিল, <br><span class="br-ind"><br><span class="indent">&nbsp;</span></span>[তুমি বলিলে,] ‘তোমরা আমার মুখের অন্বেষণ কর’ ; <br><span class="br-ind"><br><span class="indent">&nbsp;</span></span>সদাপ্রভু, আমি তোমার মুখের অন্বেষণ করিব। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমা হইতে তোমার মুখ আচ্ছাদন করিও না। <br><span class="br-ind"><br><span class="indent">&nbsp;</span></span>ক্রোধে তোমার দাসকে দূর করিও না; <br><span class="br-ind"><br><span class="indent">&nbsp;</span></span>তুমি আমার সহায় হইয়া আসিতেছ; <br><span class="br-ind"><br><span class="indent">&nbsp;</span></span>আমার ত্রাণেশ্বর, আমাকে ফেলিও না, ত্যাগ করিও না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার পিতামাতা আমাকে ত্যাগ করিয়াছেন, <br><span class="br-ind"><br><span class="indent">&nbsp;</span></span>কিন্তু সদাপ্রভু আমাকে তুলিয়া লইবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু, তোমার পথ আমাকে শিখাও, <br><span class="br-ind"><br><span class="indent">&nbsp;</span></span>সমান পথে আমাকে গমন করাও, <br><span class="br-ind"><br><span class="indent">&nbsp;</span></span>আমার শত্রুগণ প্রযুক্ত ইহা কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার বিপক্ষগণের ইচ্ছায় আমাকে সমর্পণ করিও না; <br><span class="br-ind"><br><span class="indent">&nbsp;</span></span>কেননা মিথ্যা সাক্ষিগণ আমার বিরুদ্ধে উঠিয়াছে, <br><span class="br-ind"><br><span class="indent">&nbsp;</span></span>তাহারা নিষ্ঠুরতা ফূৎকার করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি জীবিতদের দেশে সদাপ্রভুর মঙ্গলভাব দেখিব, <br><span class="br-ind"><br><span class="indent">&nbsp;</span></span>এমন বিশ্বাস যদি না করিতাম, [তবে আমার কি হইত]? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভুর অপেক্ষায় থাক; <br><span class="br-ind"><br><span class="indent">&nbsp;</span></span>সাহস কর, তোমার অন্তঃকরণ সবল হউক; <br><span class="br-ind"><br><span class="indent">&nbsp;</span></span>হাঁ, সদাপ্রভুরই অপেক্ষায় থাক।<br></div>
</div>
<!-- PARSED ABOVE; EDITING MAY BREAK PARSER -->
</body></html>