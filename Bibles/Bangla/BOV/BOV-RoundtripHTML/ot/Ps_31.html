<html><head>
<meta http-equiv="Content-Type" content="text/html;charset=utf-8" />
<title>Ps 31 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 31);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_29.html">29</a> <a href="Ps_30.html">30</a> <b>31</b> <a href="Ps_32.html">32</a> <a href="Ps_33.html">33</a> ... <a href="Ps_150.html">150</a> </div><hr>
<h1>Ps 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। দায়ূদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু, আমি তোমারই শরণ লইয়াছি; <br><span class="br-ind"><br><span class="indent">&nbsp;</span></span>আমাকে কখনও লজ্জিত হইতে দিও না; <br><span class="br-ind"><br><span class="indent">&nbsp;</span></span>তোমার ধর্ম্মশীলতায় আমাকে রক্ষা কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার দিকে কর্ণপাত কর; সত্বর আমাকে উদ্ধার কর; <br><span class="br-ind"><br><span class="indent">&nbsp;</span></span>আমার দৃঢ় শৈল হও, আমার ত্রাণার্থক দুর্গগৃহ হও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা তুমিই আমার শৈল ও আমার দুর্গ; <br><span class="br-ind"><br><span class="indent">&nbsp;</span></span>অতএব তোমার নামের অনুরোধে আমাকে পথ দেখাইয়া গমন করাও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাকে সেই জাল হইতে উদ্ধার কর, যাহা লোকে আমার জন্য গোপনে পাতিয়াছে, <br><span class="br-ind"><br><span class="indent">&nbsp;</span></span>কেননা তুমিই আমার দৃঢ় আশ্রয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি তোমার হস্তে আমার আত্মা সমর্পণ করি; <br><span class="br-ind"><br><span class="indent">&nbsp;</span></span>সদাপ্রভু, সত্যের ঈশ্বর, তুমি আমাকে মুক্ত করিয়াছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যাহারা অলীক নিঃসার বস্তু মানে, তাহাদিগকে আমি ঘৃণা করি; <br><span class="br-ind"><br><span class="indent">&nbsp;</span></span>আর আমি সদাপ্রভুতে নির্ভর করি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমার দয়াতে উল্লাস ও আনন্দ করিব, <br><span class="br-ind"><br><span class="indent">&nbsp;</span></span>কেননা তুমি আমার দুঃখ দেখিয়াছ, <br><span class="br-ind"><br><span class="indent">&nbsp;</span></span>তুমি দুর্দ্দশাকালে আমার প্রাণের তত্ত্ব লইয়াছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমাকে শত্রুহস্তে বদ্ধ কর নাই, <br><span class="br-ind"><br><span class="indent">&nbsp;</span></span>প্রশস্ত ভূমিতে আমার চরণ স্থাপন করিয়াছ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভু, আমাকে কৃপা কর, কেননা আমি বিপদ্‌গ্রস্ত; <br><span class="br-ind"><br><span class="indent">&nbsp;</span></span>মনোদুঃখে আমার নয়ন, প্রাণ ও দেহ শীর্ণ হইতেছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ শ্রান্তিতে আমার জীবন ও দীর্ঘনিঃশ্বাসে আমার বয়স গেল, <br><span class="br-ind"><br><span class="indent">&nbsp;</span></span>আমার অপরাধ প্রযুক্ত আমার শক্তি লোপ পাইতেছে, আর আমার অস্থি শীর্ণ হইল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার সকল শত্রু হেতু আমি নিন্দাস্পদ, <br><span class="br-ind"><br><span class="indent">&nbsp;</span></span>আমার প্রতিবাসীদের কাছে অতিশয় নিন্দাস্পদ, <br><span class="br-ind"><br><span class="indent">&nbsp;</span></span>ও আমার পরিচিতদের কাছে ভয়ঙ্কর হইয়াছি; <br><span class="br-ind"><br><span class="indent">&nbsp;</span></span>পথে আমাকে দেখিয়া লোকেরা পলায়ন করিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মৃত ব্যক্তির ন্যায় লোকে আমাকে ভুলিয়া গিয়াছে, <br><span class="br-ind"><br><span class="indent">&nbsp;</span></span>আমি নষ্টকল্প পাত্রের সদৃশ হইলাম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কেননা আমি অনেকের কৃত পরিবাদ শুনিয়াছি, <br><span class="br-ind"><br><span class="indent">&nbsp;</span></span>চারিদিকেই ভয়; <br><span class="br-ind"><br><span class="indent">&nbsp;</span></span>তাহারা আমার বিরুদ্ধে একত্র হইয়া মন্ত্রণা করিয়াছে। <br><span class="br-ind"><br><span class="indent">&nbsp;</span></span>আমার প্রাণনাশ করিবার সঙ্কল্প করিয়াছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু, সদাপ্রভু, আমি তোমার উপরে নির্ভর করিলাম; <br><span class="br-ind"><br><span class="indent">&nbsp;</span></span>আমি কহিলাম, তুমিই আমার ঈশ্বর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার সময় সকল তোমার হস্তে রহিয়াছে; <br><span class="br-ind"><br><span class="indent">&nbsp;</span></span>আমার শত্রুগণের হস্ত হইতে, আমার তাড়নাকারিগণ হইতে, আমাকে উদ্ধার কর। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার দাসের প্রতি তোমার মুখ উজ্জ্বল কর, <br><span class="br-ind"><br><span class="indent">&nbsp;</span></span>তোমার দয়াতে আমাকে পরিত্রাণ কর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু, আমাকে লজ্জিত হইতে দিও না, কেননা আমি তোমাকে ডাকিয়াছি; <br><span class="br-ind"><br><span class="indent">&nbsp;</span></span>দুষ্টগণ লজ্জিত হউক, পাতালে নীরব হউক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই মিথ্যাবাদী ওষ্ঠাধর সকল বোবা হউক, <br><span class="br-ind"><br><span class="indent">&nbsp;</span></span>যাহারা ধার্ম্মিকের বিপক্ষে দর্পকথা কহে, <br><span class="br-ind"><br><span class="indent">&nbsp;</span></span>অহঙ্কার ও তুচ্ছজ্ঞান সহকারে কহে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আহা! তোমার দত্ত মঙ্গল কেমন মহৎ, যাহা তুমি তোমার ভয়কারীদের জন্য সঞ্চয় করিয়াছ, <br><span class="br-ind"><br><span class="indent">&nbsp;</span></span>যাহা মনুষ্য-সন্তানদের সাক্ষাতে তোমার শরণাপন্নদের পক্ষে সাধন করিয়াছ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি মনুষ্যের কুমন্ত্রণা হইতে তাহাদিগকে আপন শ্রীমুখের অন্তরালে সঙ্গোপন করিবে, <br><span class="br-ind"><br><span class="indent">&nbsp;</span></span>জিহ্বাসমূহের বিরোধ হইতে তাহাদিগকে আশ্রমের মধ্যে লুকাইয়া রাখিবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ধন্য সদাপ্রভু, <br><span class="br-ind"><br><span class="indent">&nbsp;</span></span>কেননা তিনি দৃঢ় নগরে আমার প্রতি আশ্চর্য্য দয়া করিলেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি অধৈর্য্য হেতু বলিয়াছিলাম, আমি তোমার নয়নগোচর হইতে বিচ্ছিন্ন, <br><span class="br-ind"><br><span class="indent">&nbsp;</span></span>কিন্তু তোমার উদ্দেশে আর্ত্তনাদ করিলে তুমি আমার বিনতির রব শ্রবণ করিলে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে সদাপ্রভুর সমস্ত সাধু, তোমরা তাঁহাকে প্রেম কর; <br><span class="br-ind"><br><span class="indent">&nbsp;</span></span>সদাপ্রভু বিশ্বস্তদিগকে রক্ষা করেন, <br><span class="br-ind"><br><span class="indent">&nbsp;</span></span>কিন্তু গর্ব্বচারীকে অনেক প্রতিফল দেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে সদাপ্রভুর অপেক্ষাকারী সকলে, <br><span class="br-ind"><br><span class="indent">&nbsp;</span></span>সাহস কর, তোমাদের অন্তঃকরণ সবল হউক।<br></div>
</div>
<!-- PARSED ABOVE; EDITING MAY BREAK PARSER -->
</body></html>