<html><head>
<meta http-equiv="Content-Type" content="text/html;charset=utf-8" />
<title>Ps 38 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 38);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_36.html">36</a> <a href="Ps_37.html">37</a> <b>38</b> <a href="Ps_39.html">39</a> <a href="Ps_40.html">40</a> ... <a href="Ps_150.html">150</a> </div><hr>
<h1>Ps 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের সঙ্গীত। স্মরণার্থক।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু, তোমার ক্রোধে আমাকে ভর্ৎসনা করিও না, <br><span class="br-ind"><br><span class="indent">&nbsp;</span></span>তোমার রোষাগ্নিতে আমাকে শাস্তি দিও না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেননা তোমার তীর সকল আমাতে বিদ্ধ, <br><span class="br-ind"><br><span class="indent">&nbsp;</span></span>আমার উপরে তোমার হস্ত নামিয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কোপ হেতু আমার মাংসে কিছু স্বাস্থ্য নাই, <br><span class="br-ind"><br><span class="indent">&nbsp;</span></span>আমার পাপহেতু আমার অস্থিতে কিছু শান্তি নাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেননা আমার অপরাধসমূহ আমার মস্তকের উপরে উঠিয়াছে, <br><span class="br-ind"><br><span class="indent">&nbsp;</span></span>ভারী বোঝার ন্যায় সে সকল আমার শক্তি অপেক্ষা ভারী। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার ক্ষত সকল দুর্গন্ধ ও গলিত হইয়াছে, <br><span class="br-ind"><br><span class="indent">&nbsp;</span></span>আমার অজ্ঞানতা প্রযুক্তই হইয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি কুব্জ হইয়াছি, অত্যন্ত নুইয়া পড়িয়াছি, <br><span class="br-ind"><br><span class="indent">&nbsp;</span></span>আমি সমস্ত দিন বিষণ্ণ হইয়া বেড়াইতেছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেননা আমার কটিদেশে জ্বালা ধরিয়াছে, <br><span class="br-ind"><br><span class="indent">&nbsp;</span></span>আমার মাংসে কিছু স্বাস্থ্য নাই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি অবসন্ন ও অতিশয় ক্ষুণ্ণ হইয়াছি, <br><span class="br-ind"><br><span class="indent">&nbsp;</span></span>চিত্তের ব্যাকুলতায় আর্ত্তনাদ করিতেছি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে প্রভু, আমার সমস্ত কামনা তোমার সম্মুখে, <br><span class="br-ind"><br><span class="indent">&nbsp;</span></span>আমার কাতরোক্তি তোমা হইতে গুপ্ত নয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার হৃদয় ধুক্‌ ধুক্‌ করিতেছে, আমার বল আমাকে ত্যাগ করিয়াছে, <br><span class="br-ind"><br><span class="indent">&nbsp;</span></span>আমার চক্ষুর তেজও আমাকে ছাড়িয়া গিয়াছে, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার প্রণয়ীরা ও আমার বন্ধুগণ আমার ব্যাধি হইতে দূরে দাঁড়ায়, <br><span class="br-ind"><br><span class="indent">&nbsp;</span></span>আমার জ্ঞাতিবর্গ দূরে দাঁড়াইয়া থাকে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাহারা আমার প্রাণের অন্বেষণ করে, তাহারা ফাঁদ পাতে; <br><span class="br-ind"><br><span class="indent">&nbsp;</span></span>যাহারা আমার অনিষ্ট চেষ্টা করে, তাহারা বিনাশের কথা কহে, <br><span class="br-ind"><br><span class="indent">&nbsp;</span></span>আর সমস্ত দিন ছলের চিন্তা করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু বধিরের ন্যায় আমি শ্রবণ করি না, <br><span class="br-ind"><br><span class="indent">&nbsp;</span></span>আমি এমন বোবার ন্যায় হইয়াছি, যে মুখ খুলে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি এমন ব্যক্তির তুল্য, যে শুনিতে পায় না, যাহার মুখে প্রতিবাদ পাওয়া যায় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কারণ, সদাপ্রভু, আমি তোমারই অপেক্ষা করিতেছি; <br><span class="br-ind"><br><span class="indent">&nbsp;</span></span>হে প্রভু, আমার ঈশ্বর, তুমিই উত্তর দিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা আমি কহিলাম, পাছে উহারা আমার বিষয়ে আনন্দ করে, <br><span class="br-ind"><br><span class="indent">&nbsp;</span></span>আমার চরণ টলিলেই আমার বিপক্ষে দর্প করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি ত পড়িতে উদ্যত; <br><span class="br-ind"><br><span class="indent">&nbsp;</span></span>আমার ব্যথা সতত আমার গোচরে রহিয়াছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি আপন অপরাধ স্বীকার করিব, <br><span class="br-ind"><br><span class="indent">&nbsp;</span></span>আমার পাপের নিমিত্ত খেদ করিব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু আমার শত্রুগণ সতেজ ও বলবান, <br><span class="br-ind"><br><span class="indent">&nbsp;</span></span>অনেকেই অকারণে আমাকে ঘৃণা করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আর তাহারা উপকারের পরিবর্ত্তে অপকার করে, <br><span class="br-ind"><br><span class="indent">&nbsp;</span></span>তাহারা আমার বিপক্ষ, কারণ যাহা ভাল, আমি তাহারই অনুগামী। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সদাপ্রভু, আমাকে পরিত্যাগ করিও না; <br><span class="br-ind"><br><span class="indent">&nbsp;</span></span>আমার ঈশ্বর, আমা হইতে দূরে থাকিও না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে প্রভু, আমার পরিত্রাণ, <br><span class="br-ind"><br><span class="indent">&nbsp;</span></span>তুমি আমার সাহায্য করিতে সত্বর হও।<br></div>
</div>
<!-- PARSED ABOVE; EDITING MAY BREAK PARSER -->
</body></html>