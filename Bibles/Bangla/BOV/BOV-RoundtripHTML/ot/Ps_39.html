<html><head>
<meta http-equiv="Content-Type" content="text/html;charset=utf-8" />
<title>Ps 39 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 39);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_37.html">37</a> <a href="Ps_38.html">38</a> <b>39</b> <a href="Ps_40.html">40</a> <a href="Ps_41.html">41</a> ... <a href="Ps_150.html">150</a> </div><hr>
<h1>Ps 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য, যিদূথূনের জন্য। দায়ূদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি কহিলাম, ‘আমি আপন পথে সাবধানে চলিব, <br><span class="br-ind"><br><span class="indent">&nbsp;</span></span>যেন জিহ্বা দ্বারা পাপ না করি; <br><span class="br-ind"><br><span class="indent">&nbsp;</span></span>যাবৎ আমার সাক্ষাতে দুর্জ্জন থাকে, <br><span class="br-ind"><br><span class="indent">&nbsp;</span></span>আমি মুখে জাল্‌তি বাঁধিয়া রাখিব।’ <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি নীরবে বোবা হইয়া রহিলাম, সৎ কথা হইতেও বিরত থাকিলাম, <br><span class="br-ind"><br><span class="indent">&nbsp;</span></span>আর আমার ব্যথা বাড়িয়া উঠিল। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার অন্তরে হৃদয় সন্তপ্ত হইল; ভাবিতে ভাবিতে অগ্নি জ্বলিয়া উঠিল; <br><span class="br-ind"><br><span class="indent">&nbsp;</span></span>আমি জিহ্বাতে কথা কহিলাম, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু, আমার অন্তকাল আমাকে জানাও, <br><span class="br-ind"><br><span class="indent">&nbsp;</span></span>আমার আয়ুর পরিমাণ কি, জানাও, <br><span class="br-ind"><br><span class="indent">&nbsp;</span></span>আমি জানিতে চাহি, আমি কেমন ক্ষণিক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দেখ, তুমি আমার আয়ু কতিপয় মুষ্টি পরিমিত করিয়াছ, <br><span class="br-ind"><br><span class="indent">&nbsp;</span></span>আমার জীবনকাল তোমার দৃষ্টিতে অবস্তবৎ; <br><span class="br-ind"><br><span class="indent">&nbsp;</span></span>সত্য, প্রত্যেক মনুষ্য স্থিরীকৃত হইলেও নিতান্ত অসার। সেলা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সত্য, মনুষ্য ছায়ার ন্যায় গমনাগমন করে, <br><span class="br-ind"><br><span class="indent">&nbsp;</span></span>সত্য, তাহারা অসারের জন্য ব্যতিব্যস্ত; <br><span class="br-ind"><br><span class="indent">&nbsp;</span></span>সে ধনরাশি সঞ্চয় করে, কিন্তু কে তাহা সংগ্রহ করিবে, জানে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এখন, হে প্রভু, আমি কিসের অপেক্ষা করি? <br><span class="br-ind"><br><span class="indent">&nbsp;</span></span>তোমাতেই আমার প্রত্যাশা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার সমস্ত অধর্ম্ম হইতে আমাকে নিস্তার কর, <br><span class="br-ind"><br><span class="indent">&nbsp;</span></span>আমাকে মূঢ়ের ধিক্কারাস্পদ করিও না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি বোবা হইলাম, মুখ খুলিলাম না, <br><span class="br-ind"><br><span class="indent">&nbsp;</span></span>কেননা তুমিই ইহা করিয়াছ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমা হইতে তোমার আঘাত অন্তর কর, <br><span class="br-ind"><br><span class="indent">&nbsp;</span></span>তোমার হস্তের প্রহারে আমি ক্ষীণ হইলাম। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি যখন অপরাধ প্রযুক্ত মনুষ্যকে ভর্ৎসনা দ্বারা শাসন কর, <br><span class="br-ind"><br><span class="indent">&nbsp;</span></span>তখন কীটের ন্যায় তাহার সৌন্দর্য্য বিলীন করিয়া থাক; <br><span class="br-ind"><br><span class="indent">&nbsp;</span></span>সত্য, প্রত্যেক মনুষ্য অসারমাত্র। সেলা। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, আমার প্রার্থনা শ্রবণ কর, আমার আর্ত্তনাদে কর্ণ দেও, <br><span class="br-ind"><br><span class="indent">&nbsp;</span></span>আমার অশ্রুপাতে নীরব থাকিও না; <br><span class="br-ind"><br><span class="indent">&nbsp;</span></span>কেননা আমি তোমার কাছে বিদেশী, <br><span class="br-ind"><br><span class="indent">&nbsp;</span></span>আমার সমস্ত পিতৃলোকের ন্যায় প্রবাসী। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমা হইতে দৃষ্টি ফিরাও, যেন প্রফুল্ল হই, <br><span class="br-ind"><br><span class="indent">&nbsp;</span></span>যাবৎ প্রয়াণ না করি, ও আর না থাকি।<br></div>
</div>
<!-- PARSED ABOVE; EDITING MAY BREAK PARSER -->
</body></html>