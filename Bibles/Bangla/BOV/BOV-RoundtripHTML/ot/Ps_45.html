<html><head>
<meta http-equiv="Content-Type" content="text/html;charset=utf-8" />
<title>Ps 45 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 45);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_43.html">43</a> <a href="Ps_44.html">44</a> <b>45</b> <a href="Ps_46.html">46</a> <a href="Ps_47.html">47</a> ... <a href="Ps_150.html">150</a> </div><hr>
<h1>Ps 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। স্বর, শোশন্নীম। কোরহ-সন্তানদের। মস্কীল। প্রেম-গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমার হৃদয়ে শুভকথা উথলিয়া উঠিতেছে; <br><span class="br-ind"><br><span class="indent">&nbsp;</span></span>আমি রাজার বিষয়ে আপন রচনা বিবৃত করিব; <br><span class="br-ind"><br><span class="indent">&nbsp;</span></span>আমার জিহ্বা দ্রুত লেখকের লেখনীস্বরূপ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি মনুষ্য-সন্তানগণ অপেক্ষা পরম সুন্দর; <br><span class="br-ind"><br><span class="indent">&nbsp;</span></span>তোমার ওষ্ঠাধরে অনুগ্রহ সেচিত হয়; <br><span class="br-ind"><br><span class="indent">&nbsp;</span></span>এই নিমিত্ত ঈশ্বর চিরকালের জন্য তোমাকে আশীর্ব্বাদ করিয়াছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে বীর, তোমার খড়্‌গ কটিদেশে বন্ধন কর, <br><span class="br-ind"><br><span class="indent">&nbsp;</span></span>তোমার প্রভা ও প্রতাপ [গ্রহণ কর]। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আর স্বীয় প্রতাপে কৃতকার্য্য হও, বাহনে চড়িয়া যাও, <br><span class="br-ind"><br><span class="indent">&nbsp;</span></span>সত্যের ও ধার্ম্মিকতাযুক্ত নম্রতার পক্ষে, <br><span class="br-ind"><br><span class="indent">&nbsp;</span></span>তাহাতে তোমার দক্ষিণ হস্ত তোমাকে ভয়াবহ কার্য্য শিখাইবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার বাণ সকল তীক্ষ্ণ, <br><span class="br-ind"><br><span class="indent">&nbsp;</span></span>জাতিরা তোমার নীচে পতিত হয়, <br><span class="br-ind"><br><span class="indent">&nbsp;</span></span>রাজার শত্রুগণের হৃদয় বিদ্ধ হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, তোমার সিংহাসন অনন্তকালস্থায়ী, <br><span class="br-ind"><br><span class="indent">&nbsp;</span></span>তোমার রাজদণ্ড সরলতার দণ্ড। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ধার্ম্মিকতাকে প্রেম করিয়া আসিতেছ, দুষ্টতাকে ঘৃণা করিয়া আসিতেছ; <br><span class="br-ind"><br><span class="indent">&nbsp;</span></span>এই কারণ ঈশ্বর, তোমার ঈশ্বর, তোমাকে অভিষিক্ত করিয়াছেন <br><span class="br-ind"><br><span class="indent">&nbsp;</span></span>তোমার সখাগণ অপেক্ষা অধিক পরিমাণে আনন্দতৈলে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গন্ধরস, অগুরু ও দারুচিনিতে তোমার সকল বস্ত্র সুবাসিত হয়, <br><span class="br-ind"><br><span class="indent">&nbsp;</span></span>হস্তিদন্তময় প্রাসাদসমূহ হইতে তারযুক্ত যন্ত্র সকল তোমাকে আনন্দিত করিয়াছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মহিলারত্নদিগের মধ্যে রাজকন্যারা আছেন, <br><span class="br-ind"><br><span class="indent">&nbsp;</span></span>তোমার দক্ষিণ দিকে দাঁড়াইয়া আছেন রাণী, ওফীরীর সুবর্ণে ভূষিতা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বৎস, শ্রবণ কর, দেখ, কর্ণপাত কর; <br><span class="br-ind"><br><span class="indent">&nbsp;</span></span>তোমার জাতি ও তোমার পিতৃকুল ভুলিয়া যাও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাহাতে রাজা তোমার সৌন্দর্য্য বাসনা করিবেন; <br><span class="br-ind"><br><span class="indent">&nbsp;</span></span>কেননা তিনিই তোমার প্রভু, তুমি তাঁহার কাছে প্রণিপাত কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সোর-কন্যা উপঢৌকন লইয়া আসিবেন, <br><span class="br-ind"><br><span class="indent">&nbsp;</span></span>ধনী প্রজারা তোমার কাছে বিনতি করিবেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>রাজকন্যা অন্তঃপুরে সর্ব্বতোভাবে সুশোভিতা; <br><span class="br-ind"><br><span class="indent">&nbsp;</span></span>তাঁহার পরিচ্ছদ স্বর্ণসূত্র-খচিত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি সূচীশিল্পিত বস্ত্র পরিয়া রাজার নিকটে আনীতা হইবেন, <br><span class="br-ind"><br><span class="indent">&nbsp;</span></span>তাঁহার পশ্চাদ্বর্ত্তিনী সহচরী কুমারীদিগকে তোমার নিকটে লওয়া যাইবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহারা আনন্দে ও উল্লাসে আনীতা হইবে, <br><span class="br-ind"><br><span class="indent">&nbsp;</span></span>তাহারা রাজপ্রাসাদে প্রবেশ করিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার পিতৃগণের পরিবর্ত্তে তোমার পুত্রেরা থাকিবে; <br><span class="br-ind"><br><span class="indent">&nbsp;</span></span>তুমি তাহাদিগকে সমস্ত পৃথিবীতে অধ্যক্ষ করিবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমার নাম সমস্ত পুরুষপরম্পরায় স্মরণ করাইব, <br><span class="br-ind"><br><span class="indent">&nbsp;</span></span>এইজন্য জাতিরা যুগে যুগে চিরকাল তোমার স্তব করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>