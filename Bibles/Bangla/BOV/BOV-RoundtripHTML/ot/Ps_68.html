<html><head>
<meta http-equiv="Content-Type" content="text/html;charset=utf-8" />
<title>Ps 68 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 68);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_66.html">66</a> <a href="Ps_67.html">67</a> <b>68</b> <a href="Ps_69.html">69</a> <a href="Ps_70.html">70</a> ... <a href="Ps_150.html">150</a> </div><hr>
<h1>Ps 68</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। দায়ূদের সঙ্গীত। গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর উঠুন, তাঁহার শত্রুগণ ছিন্নভিন্ন হউক, <br><span class="br-ind"><br><span class="indent">&nbsp;</span></span>তাঁহার বিদ্বেষিগণ তাঁহার সম্মুখ হইতে পলায়ন করুক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যেমন ধূম চালিত হয়, তেমনি তুমি তাহাদিগকে চালিত কর; <br><span class="br-ind"><br><span class="indent">&nbsp;</span></span>যেমন অগ্নির সম্মুখে মোম গলিয়া যায়, তেমনি ঈশ্বরের সম্মুখে দুষ্টগণ বিনষ্ট হউক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু ধার্ম্মিকগণ আনন্দ করুক, ঈশ্বরের সাক্ষাতে উল্লাস করুক, <br><span class="br-ind"><br><span class="indent">&nbsp;</span></span>তাহারা আনন্দে আহ্লাদিত হউক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা ঈশ্বরের উদ্দেশে গীত গাও, তাঁহার নামের কীর্ত্তন কর; <br><span class="br-ind"><br><span class="indent">&nbsp;</span></span>যিনি মরুভূমি দিয়া বাহনে আসিতেছেন, তাঁহার জন্য রাজপথ বাঁধ; <br><span class="br-ind"><br><span class="indent">&nbsp;</span></span>তাঁহার নাম ‘যাঃ’, তাঁহার সাক্ষাতে উল্লাস কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর আপন পবিত্র বাসস্থানে <br><span class="br-ind"><br><span class="indent">&nbsp;</span></span>পিতৃহীনদের পিতা ও বিধবাদের বিচারকর্ত্তা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বর সঙ্গিহীনদিগকে পরিবার মধ্যে বাস করান, <br><span class="br-ind"><br><span class="indent">&nbsp;</span></span>তিনি বন্দিগণকে মুক্ত করিয়া কুশলে রাখেন; <br><span class="br-ind"><br><span class="indent">&nbsp;</span></span>কিন্তু বিদ্রোহীরা দগ্ধ ভূমিতে বাস করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে ঈশ্বর, তুমি যখন নিজ প্রজাগণের অগ্রে অগ্রে যাইতেছিলে, <br><span class="br-ind"><br><span class="indent">&nbsp;</span></span>যখন শুষ্ক ভূমি দিয়া গমন করিতেছিলে, সেলা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন পৃথিবী কম্পমান হইল, <br><span class="br-ind"><br><span class="indent">&nbsp;</span></span>ঈশ্বরের সাক্ষাতে আকাশও জলবিন্দুময় হইল; <br><span class="br-ind"><br><span class="indent">&nbsp;</span></span>ঐ সীনয় ঈশ্বরের সাক্ষাতে, ইস্রায়েলের ঈশ্বরের সাক্ষাতে [কাঁপিয়া উঠিল]। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ঈশ্বর, তুমি জলধারা বর্ষাইলে, <br><span class="br-ind"><br><span class="indent">&nbsp;</span></span>তোমার অধিকার ক্লান্ত হইলে তুমিই তাহা সুস্থির করিলে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার সমাজ তাহার মধ্যে বাস করিল; <br><span class="br-ind"><br><span class="indent">&nbsp;</span></span>হে ঈশ্বর, তুমি আপন মঙ্গলভাবে দুঃখীর নিমিত্ত আয়োজন করিলে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রভু বাক্য দেন, <br><span class="br-ind"><br><span class="indent">&nbsp;</span></span>শুভবার্ত্তার প্রচারিকাগণ মহাবাহিনী। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাহিনীগণের রাজারা পলায়ন করেন, পলায়ন করেন, <br><span class="br-ind"><br><span class="indent">&nbsp;</span></span>আর গৃহস্বামিনী দ্রব্য বিভাগ করিয়া লয়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমরা কি বাথান মধ্যে শয়ন করিবে, <br><span class="br-ind"><br><span class="indent">&nbsp;</span></span>রৌপ্যমণ্ডিত কপোতের পক্ষবৎ হইবে, <br><span class="br-ind"><br><span class="indent">&nbsp;</span></span>যাহার পালখ হরিৎ সুবর্ণমণ্ডিত? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সর্ব্বশক্তিমান যখন রাজাদিগকে দেশে ছিন্নভিন্ন করিলেন, <br><span class="br-ind"><br><span class="indent">&nbsp;</span></span>তখন সল্‌মোন পর্ব্বতে [যেন] তুষার পড়িল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বাশন পর্ব্বত ঈশ্বরের পর্ব্বত; <br><span class="br-ind"><br><span class="indent">&nbsp;</span></span>বাশন পর্ব্বত বহুশৃঙ্গ পর্ব্বত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে বহুশৃঙ্গ পর্ব্বতগণ, ঈশ্বর আপন নিবাসের নিমিত্ত যে পর্ব্বতে প্রীত হইয়াছেন, <br><span class="br-ind"><br><span class="indent">&nbsp;</span></span>তৎপ্রতি তোমরা কেন কুটিল দৃষ্টি করিতেছ? <br><span class="br-ind"><br><span class="indent">&nbsp;</span></span>অবশ্য সদাপ্রভু চিরকাল তথায় বাস করিবেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ঈশ্বরের রথ অযুত অযুত ও লক্ষ লক্ষ, <br><span class="br-ind"><br><span class="indent">&nbsp;</span></span>প্রভু সে সকলের মধ্যবর্ত্তী; যেমন সীনয়ে, তাঁহার পবিত্র স্থানে<sup class="fnm"><a name="fnm1" href="#fn1">1</a></sup>। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি ঊর্দ্ধে উঠিয়াছ, বন্দিগণকে বন্দি করিয়াছ, <br><span class="br-ind"><br><span class="indent">&nbsp;</span></span>মনুষ্যদের মধ্যে দান গ্রহণ করিয়াছ; <br><span class="br-ind"><br><span class="indent">&nbsp;</span></span>এমন কি, বিদ্রোহীদের মধ্যেও গ্রহণ করিয়াছ, <br><span class="br-ind"><br><span class="indent">&nbsp;</span></span>যেন সদাপ্রভু ঈশ্বর [তথায়] বাস করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ধন্য প্রভু, যিনি দিন দিন আমাদের ভার বহন করেন; <br><span class="br-ind"><br><span class="indent">&nbsp;</span></span>সেই ঈশ্বর আমাদের পরিত্রাণ। সেলা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ঈশ্বর আমাদের পক্ষে পরিত্রাণসাধক ঈশ্বর; <br><span class="br-ind"><br><span class="indent">&nbsp;</span></span>মৃত্যু হইতে উত্তরণ প্রভু সদাপ্রভুরই বশে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ঈশ্বর অবশ্য আপন শত্রুগণের মস্তক ও কুপথগামীর সকেশ-কপাল চূর্ণ করিবেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>প্রভু কহিলেন, আমি বাশন হইতে পুনর্ব্বার আনিব, <br><span class="br-ind"><br><span class="indent">&nbsp;</span></span>সমুদ্রের গভীর তল হইতে [তাহাদিগকে] পুনর্ব্বার আনিব, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যেন তোমার চরণ রক্তে ডুবাইতে পার, <br><span class="br-ind"><br><span class="indent">&nbsp;</span></span>যেন তোমার কুকুরদের জিহ্বা [তোমার] শত্রুগণ হইতে অংশ পায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে ঈশ্বর, লোকে তোমার গমন দেখিয়াছে; <br><span class="br-ind"><br><span class="indent">&nbsp;</span></span>পবিত্র স্থানে আমার ঈশ্বরের, আমার রাজার, গমন [দেখিয়াছে]। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অগ্রে গায়কগণ, পশ্চাতে বাদ্যকরগণ চলিল, <br><span class="br-ind"><br><span class="indent">&nbsp;</span></span>বাদ্যবাদিনী কুমারীদের মধ্যস্থানে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>জনসমাগমের মধ্যে ঈশ্বরের ধন্যবাদ কর; <br><span class="br-ind"><br><span class="indent">&nbsp;</span></span>তোমরা, যাহারা ইস্রায়েলরূপ উনুই হইতে [উৎপন্ন], তোমরা প্রভুর ধন্যবাদ কর। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সেখানে আছেন তাহাদের শাসক কনিষ্ঠ বিন্যামীন, <br><span class="br-ind"><br><span class="indent">&nbsp;</span></span>যিহূদার অধ্যক্ষগণ ও তাহাদের জনগণ, <br><span class="br-ind"><br><span class="indent">&nbsp;</span></span>সবূলূনের অধ্যক্ষগণ, নপ্তালির অধ্যক্ষগণ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমার ঈশ্বর তোমার পরাক্রমের আজ্ঞা দিয়াছেন, <br><span class="br-ind"><br><span class="indent">&nbsp;</span></span>হে ঈশ্বর, তুমি আমাদের নিমিত্ত যাহা সাধন করিয়াছ, তাহা পরাক্রান্ত কর। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যিরূশালেমে তোমার মন্দির আছে বলিয়া, <br><span class="br-ind"><br><span class="indent">&nbsp;</span></span>রাজগণ তোমার উদ্দেশে উপহার আনিবেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তুমি নলবনের বন্যপশুকে ভর্ৎসনা কর, <br><span class="br-ind"><br><span class="indent">&nbsp;</span></span>বৃষদের মণ্ডলীকে ও জাতিগণের গোবৎসদিগকে ভর্ৎসনা কর; <br><span class="br-ind"><br><span class="indent">&nbsp;</span></span>তাহারা প্রত্যেকে রৌপ্যের থান লইয়া পদতলস্থ হউক; <br><span class="br-ind"><br><span class="indent">&nbsp;</span></span>যে যে জাতি যুদ্ধ ভালবাসে, তিনি তাহাদিগকে ছিন্নভিন্ন করিলেন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মিসর হইতে প্রধান প্রধান লোক আসিবে; <br><span class="br-ind"><br><span class="indent">&nbsp;</span></span>কূশ শীঘ্র ঈশ্বরের কাছে কৃতাঞ্জলি হইবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>হে পৃথিবীর রাজ্য সকল, ঈশ্বরের উদ্দেশে গীত গাও; <br><span class="br-ind"><br><span class="indent">&nbsp;</span></span>সেই প্রভুর প্রশংসা গান কর, সেলা। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যিনি আদিকালীয় স্বর্গের স্বর্গ দিয়া রথারোহণে গমন করেন; <br><span class="br-ind"><br><span class="indent">&nbsp;</span></span>দেখ, তিনি আপন রব, পরাক্রান্ত রব ছাড়েন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ঈশ্বরের পরাক্রম কীর্ত্তন কর; <br><span class="br-ind"><br><span class="indent">&nbsp;</span></span>তাঁহার মহিমা ইস্রায়েলের উপরে, <br><span class="br-ind"><br><span class="indent">&nbsp;</span></span>তাঁহার পরাক্রম আকাশমণ্ডলে রহিয়াছে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>হে ঈশ্বর, তুমি তোমার ধর্ম্মধামে ভয়াবহ; <br><span class="br-ind"><br><span class="indent">&nbsp;</span></span>ইস্রায়েলের ঈশ্বর, তিনিই আপন প্রজাদিগকে পরাক্রম ও শক্তি দেন। <br><span class="br-ind"><br><span class="indent">&nbsp;</span></span>ধন্য ঈশ্বর।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) সীনয় পবিত্র স্থানে আছে।</div>
</div>
<!-- PARSED ABOVE; EDITING MAY BREAK PARSER -->
</body></html>