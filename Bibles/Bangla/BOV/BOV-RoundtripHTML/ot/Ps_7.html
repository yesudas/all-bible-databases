<html><head>
<meta http-equiv="Content-Type" content="text/html;charset=utf-8" />
<title>Ps 7 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 7);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_5.html">5</a> <a href="Ps_6.html">6</a> <b>7</b> <a href="Ps_8.html">8</a> <a href="Ps_9.html">9</a> ... <a href="Ps_150.html">150</a> </div><hr>
<h1>Ps 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের শিগায়োন, যাহা তিনি বিন্যামীনীয় কূশের কথার সম্বন্ধে সদাপ্রভুর উদ্দেশে গান করেন।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার ঈশ্বর, আমি তোমারই শরণ লইয়াছি; <br><span class="br-ind"><br><span class="indent">&nbsp;</span></span>আমার সকল তাড়নাকারী হইতে আমাকে নিস্তার কর, আমাকে উদ্ধার কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>পাছে [শত্রু] সিংহের ন্যায় আমার প্রাণ বিদীর্ণ করে, <br><span class="br-ind"><br><span class="indent">&nbsp;</span></span>খণ্ড খণ্ড করে, যখন উদ্ধারকারী কেহ নাই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, আমার ঈশ্বর, যদি আমি সেই কার্য্য করিয়া থাকি, <br><span class="br-ind"><br><span class="indent">&nbsp;</span></span>যদি আমার করতলে অন্যায় লাগিয়া থাকে; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদি আমি প্রণয়ীর অপকার করিয়া থাকি, <br><span class="br-ind"><br><span class="indent">&nbsp;</span></span>(বরং যে অকারণে আমার বৈরী, তাহাকেও উদ্ধার করিয়াছি,) <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তবে শত্রু দৌড়িয়া আমার প্রাণ ধরুক, <br><span class="br-ind"><br><span class="indent">&nbsp;</span></span>আমার জীবন ভূমিতে দলিত করুক, <br><span class="br-ind"><br><span class="indent">&nbsp;</span></span>এবং আমার গৌরব ধূলিসাৎ করুক। সেলা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে সদাপ্রভু, ক্রোধভরে উত্থান কর, <br><span class="br-ind"><br><span class="indent">&nbsp;</span></span>আমার বৈরীদের কোপের প্রতিকূলে উঠ, <br><span class="br-ind"><br><span class="indent">&nbsp;</span></span>আমার পক্ষে জাগ্রৎ হও; তুমি বিচারের আজ্ঞা দিয়াছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জাতিগণের মণ্ডলী তোমাকে বেষ্টন করুক; <br><span class="br-ind"><br><span class="indent">&nbsp;</span></span>তাহাদের ঊর্দ্ধে তুমি উচ্চস্থানে ফিরিয়া আইস। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু জাতিগণের বিচার করেন; <br><span class="br-ind"><br><span class="indent">&nbsp;</span></span>হে সদাপ্রভু, আমার ধার্ম্মিকতা ও আমার আন্তরিক সিদ্ধতানুসারে আমার বিচার কর। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বিনয় করি, দুষ্টগণের দুষ্টতা শেষ হউক, <br><span class="br-ind"><br><span class="indent">&nbsp;</span></span>কিন্তু তুমি ধার্ম্মিককে সুস্থির কর; <br><span class="br-ind"><br><span class="indent">&nbsp;</span></span>ধর্ম্মময় ঈশ্বর ত অন্তঃকরণ ও মর্ম্মের পরীক্ষক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বর আমার ঢালধারী, তিনি সরলচিত্তদের ত্রাণকর্ত্তা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বর ধর্ম্মময় বিচারকর্ত্তা; <br><span class="br-ind"><br><span class="indent">&nbsp;</span></span>তিনি প্রতিদিন ক্রোধকারী ঈশ্বর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মানুষ যদি না ফিরে, তবে তিনি আপন খড়্‌গে শান দিবেন; <br><span class="br-ind"><br><span class="indent">&nbsp;</span></span>তিনি নিজ ধনুকে চাড়া দিয়াছেন, তাহা প্রস্তুত করিয়াছেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>উহার জন্য তিনি মৃত্যুর অস্ত্রশস্ত্র প্রস্তুত করিয়াছেন; <br><span class="br-ind"><br><span class="indent">&nbsp;</span></span>তিনি নিজ বাণ সকল অগ্নিবাণে পরিণত করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দেখ, সে অধর্ম্ম গর্ভে ধারণ করে, <br><span class="br-ind"><br><span class="indent">&nbsp;</span></span>উপদ্রবে পূর্ণগর্ভ হয়, মিথ্যাকে প্রসব করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে কূপ খনন করিয়া গভীর করিয়াছে, <br><span class="br-ind"><br><span class="indent">&nbsp;</span></span>কিন্তু আপনার কৃত গর্ত্তে পতিত হইল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহার উপদ্রব তাহারই মস্তকে ফিরিবে, <br><span class="br-ind"><br><span class="indent">&nbsp;</span></span>তাহার দৌরাত্ম্য তাহারই মুণ্ডে পড়িবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি সদাপ্রভুর ধর্ম্মশীলতানুসারে তাঁহার স্তব করিব, <br><span class="br-ind"><br><span class="indent">&nbsp;</span></span>পরাৎপর সদাপ্রভুর নামের প্রশংসা গান করিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>