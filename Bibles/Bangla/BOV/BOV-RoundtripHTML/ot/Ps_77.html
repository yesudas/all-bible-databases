<html><head>
<meta http-equiv="Content-Type" content="text/html;charset=utf-8" />
<title>Ps 77 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 77);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_75.html">75</a> <a href="Ps_76.html">76</a> <b>77</b> <a href="Ps_78.html">78</a> <a href="Ps_79.html">79</a> ... <a href="Ps_150.html">150</a> </div><hr>
<h1>Ps 77</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। যিদূথূনের প্রণালীতে। আসফের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি স্বরবে ঈশ্বরের কাছে ক্রন্দন করিব; <br><span class="br-ind"><br><span class="indent">&nbsp;</span></span>স্বরবে ঈশ্বরের কাছে ক্রন্দন করিব, তিনি আমার প্রতি কর্ণপাত করিবেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সঙ্কটের দিনে আমি প্রভুর অন্বেষণ করিলাম; <br><span class="br-ind"><br><span class="indent">&nbsp;</span></span>রাত্রিকালে আমার হস্ত বিস্তারিত থাকিল, সঙ্কুচিত হইল না; <br><span class="br-ind"><br><span class="indent">&nbsp;</span></span>আমার প্রাণ প্রবোধ মানিল না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি ঈশ্বরকে স্মরণ করিয়া কোঁকাইতেছি; <br><span class="br-ind"><br><span class="indent">&nbsp;</span></span>ভাবনা করিতে করিতে আমার আত্মা মূর্চ্ছিত হইতেছে। সেলা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি আমার চক্ষুর পাতা খোলা রাখিতেছ; <br><span class="br-ind"><br><span class="indent">&nbsp;</span></span>আমি এত উদ্বিগ্ন যে, কথা কহিতে পারি না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি আলোচনা করিলাম পূর্ব্বকালের দিন সকল, <br><span class="br-ind"><br><span class="indent">&nbsp;</span></span>পুরাকালের বৎসর সকল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আমার রাত্রিকালীন গীত স্মরণ করি, <br><span class="br-ind"><br><span class="indent">&nbsp;</span></span>আমি মনে মনে ধ্যান করি; <br><span class="br-ind"><br><span class="indent">&nbsp;</span></span>আমার আত্মা তত্ত্ব জিজ্ঞাসু হইল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রভু কি চিরকালের জন্য ত্যাগ করিবেন? <br><span class="br-ind"><br><span class="indent">&nbsp;</span></span>তিনি কি আর সুপ্রসন্ন হইবেন না? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁহার দয়া কি চিরতরে শেষ হইয়াছে? <br><span class="br-ind"><br><span class="indent">&nbsp;</span></span>তাঁহার প্রতিজ্ঞা কি পুরুষানুক্রমে বিফল থাকিবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বর কি প্রসন্ন হইতে ভুলিয়া গিয়াছেন? <br><span class="br-ind"><br><span class="indent">&nbsp;</span></span>তিনি ক্রোধে কি আপন করুণা রুদ্ধ করিয়াছেন? সেলা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পরে আমি কহিলাম, ইহা আমার পীড়া, <br><span class="br-ind"><br><span class="indent">&nbsp;</span></span>পরাৎপরের দক্ষিণ হস্তের বৎসর সকল [স্মরণ করিব]<sup class="fnm"><a name="fnm1" href="#fn1">1</a></sup>। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি সদাপ্রভুর কর্ম্ম সকল উল্লেখ করিব; <br><span class="br-ind"><br><span class="indent">&nbsp;</span></span>তোমার পূর্ব্বকালীন আশ্চর্য্য ক্রিয়া সকল স্মরণ করিব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি তোমার সমস্ত কর্ম্ম ধ্যানও করিব, <br><span class="br-ind"><br><span class="indent">&nbsp;</span></span>তোমার ক্রিয়া সকল আলোচনা করিব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে ঈশ্বর, পবিত্রতায় তোমার পথ; <br><span class="br-ind"><br><span class="indent">&nbsp;</span></span>ঈশ্বরের তুল্য মহান্‌ ঈশ্বর কে? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমিই আশ্চর্য্য-কার্য্যকারী ঈশ্বর, <br><span class="br-ind"><br><span class="indent">&nbsp;</span></span>তুমি জাতিগণের মধ্যে তোমার পরাক্রম জ্ঞাত করিয়াছ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি বাহুবল দ্বারা আপন প্রজাদিগকে, <br><span class="br-ind"><br><span class="indent">&nbsp;</span></span>যাকোবের ও যোষেফের সন্তানগণকে, মুক্ত করিয়াছ। সেলা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে ঈশ্বর, জলসমূহ তোমাকে দেখিল; <br><span class="br-ind"><br><span class="indent">&nbsp;</span></span>জলসমূহ তোমাকে দেখিল, কম্পিত হইল, <br><span class="br-ind"><br><span class="indent">&nbsp;</span></span>জলধি সকলও বিচলিত হইল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>জলধর সকল জলধারা বর্ষণ করিল, <br><span class="br-ind"><br><span class="indent">&nbsp;</span></span>মেঘমালা গর্জ্জন করিল, <br><span class="br-ind"><br><span class="indent">&nbsp;</span></span>তোমার বাণ সকলও বিক্ষিপ্ত হইল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চক্রবাতে তোমার বজ্রের ধ্বনি হইল, <br><span class="br-ind"><br><span class="indent">&nbsp;</span></span>বিদ্যুৎ জগৎকে দেদীপ্যমান করিল, <br><span class="br-ind"><br><span class="indent">&nbsp;</span></span>পৃথিবী কম্পমান ও টলটলায়মান হইল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সমুদ্রের মধ্যে তোমার পথ ছিল, <br><span class="br-ind"><br><span class="indent">&nbsp;</span></span>বহু জলরাশির মধ্যে তোমার মার্গ ছিল, <br><span class="br-ind"><br><span class="indent">&nbsp;</span></span>তোমার পদচিহ্ন জানা গেল না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি স্বীয় প্রজাগণকে মেষপালের ন্যায় <br><span class="br-ind"><br><span class="indent">&nbsp;</span></span>মোশি ও হারোণের হস্ত দ্বারা চালাইয়াছিলে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) যে, পরাৎপরের দক্ষিণ হস্তের পরিবর্ত্তন হয়।</div>
</div>
<!-- PARSED ABOVE; EDITING MAY BREAK PARSER -->
</body></html>