<html><head>
<meta http-equiv="Content-Type" content="text/html;charset=utf-8" />
<title>Ps 84 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 84);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_82.html">82</a> <a href="Ps_83.html">83</a> <b>84</b> <a href="Ps_85.html">85</a> <a href="Ps_86.html">86</a> ... <a href="Ps_150.html">150</a> </div><hr>
<h1>Ps 84</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। স্বর, গিত্তীৎ। কোরহ-সন্তানদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে বাহিনীগণের সদাপ্রভু, <br><span class="br-ind"><br><span class="indent">&nbsp;</span></span>তোমার আবাস কেমন প্রিয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার প্রাণ সদাপ্রভুর প্রাঙ্গণের জন্য আকাঙ্ক্ষা করে, এমন কি, মূর্চ্ছিত হয়, <br><span class="br-ind"><br><span class="indent">&nbsp;</span></span>আমার হৃদয় ও আমার মাংস জীবন্ত ঈশ্বরের উদ্দেশে উচ্চধ্বনি করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সত্য, চটকপক্ষী এক কুলায় পাইয়াছে, <br><span class="br-ind"><br><span class="indent">&nbsp;</span></span>খঞ্জনপক্ষী নিজ শাবক রাখিবার এক বাসা পাইয়াছে; <br><span class="br-ind"><br><span class="indent">&nbsp;</span></span>তোমার বেদিই সেই স্থান, হে বাহিনীগণের সদাপ্রভু, <br><span class="br-ind"><br><span class="indent">&nbsp;</span></span>আমার রাজন্‌, আমার ঈশ্বর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য তাহারা, যাহারা তোমার গৃহে বাস করে, <br><span class="br-ind"><br><span class="indent">&nbsp;</span></span>তাহারা সতত তোমার প্রশংসা করিবে। সেলা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধন্য সেই ব্যক্তি, যাহার বল তোমাতে, <br><span class="br-ind"><br><span class="indent">&nbsp;</span></span>[সিয়োনগামী] রাজপথ যাহার হৃদয়ে রহিয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহারা ক্রন্দনের তলভূমি দিয়া গমন করিয়া তাহা উৎসে পরিণত করে; <br><span class="br-ind"><br><span class="indent">&nbsp;</span></span>প্রথম বৃষ্টি তাহা বিবিধ মঙ্গলে ভূষিত করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহারা উত্তর উত্তর বলবান হইয়া অগ্রসর হয়, <br><span class="br-ind"><br><span class="indent">&nbsp;</span></span>প্রত্যেকে সিয়োনে ঈশ্বরের কাছে দেখা দেয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, বাহিনীগণের ঈশ্বর, আমার প্রার্থনা শুন; <br><span class="br-ind"><br><span class="indent">&nbsp;</span></span>হে যাকোবের ঈশ্বর, কর্ণপাত কর। সেলা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দেখ, হে ঈশ্বর, আমাদের ঢাল, <br><span class="br-ind"><br><span class="indent">&nbsp;</span></span>দৃষ্টিপাত কর তোমার অভিষিক্ত লোকের মুখের প্রতি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা তোমার প্রাঙ্গণে এক দিনও সহস্র দিন অপেক্ষা উত্তম; <br><span class="br-ind"><br><span class="indent">&nbsp;</span></span>বরং আমার ঈশ্বরের গৃহের গোবরাটে দাঁড়াইয়া থাকা আমার বাঞ্ছনীয়, <br><span class="br-ind"><br><span class="indent">&nbsp;</span></span>তবু দুষ্টতার তাম্বুতে বাস করা বাঞ্ছনীয় নয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ সদাপ্রভু ঈশ্বর সূর্য্য ও ঢাল; <br><span class="br-ind"><br><span class="indent">&nbsp;</span></span>সদাপ্রভু অনুগ্রহ ও প্রতাপ প্রদান করেন; <br><span class="br-ind"><br><span class="indent">&nbsp;</span></span>যাহারা সিদ্ধতায় চলে, তিনি তাহাদের মঙ্গল করিতে অস্বীকার করিবেন না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে বাহিনীগণের সদাপ্রভু, <br><span class="br-ind"><br><span class="indent">&nbsp;</span></span>ধন্য সেই ব্যক্তি, যে তোমার উপরে নির্ভর করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>