<html><head>
<meta http-equiv="Content-Type" content="text/html;charset=utf-8" />
<title>Ps 88 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 88);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_86.html">86</a> <a href="Ps_87.html">87</a> <b>88</b> <a href="Ps_89.html">89</a> <a href="Ps_90.html">90</a> ... <a href="Ps_150.html">150</a> </div><hr>
<h1>Ps 88</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গীত। কোরহ-সন্তানদের সঙ্গীত। প্রধান বাদ্যকরের জন্য। স্বর, মহলৎ-লিয়ান্নোৎ। ইষ্রাহীয় হেমনের মস্কীল।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার ত্রাণেশ্বর, <br><span class="br-ind"><br><span class="indent">&nbsp;</span></span>আমি দিবসে ও রাত্রিতে তোমার সম্মুখে ক্রন্দন করিয়াছি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার প্রার্থনা তোমার সাক্ষাতে উপস্থিত হউক; <br><span class="br-ind"><br><span class="indent">&nbsp;</span></span>আমার কাকূক্তিতে কর্ণপাত কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা আমার প্রাণ দুঃখে পরিপূর্ণ, <br><span class="br-ind"><br><span class="indent">&nbsp;</span></span>আমার জীবন পাতালের নিকটবর্ত্তী। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি গর্ত্তগামীদের সহিত গণিত, <br><span class="br-ind"><br><span class="indent">&nbsp;</span></span>আমি নিঃশক্তি মনুষ্যের সমান হইয়াছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি মৃতগণের মধ্যে পরিত্যক্ত, <br><span class="br-ind"><br><span class="indent">&nbsp;</span></span>আমি কবরশায়ী নিহতদের সদৃশ, <br><span class="br-ind"><br><span class="indent">&nbsp;</span></span>যাহাদিগকে তুমি আর স্মরণ কর না; <br><span class="br-ind"><br><span class="indent">&nbsp;</span></span>তাহারা তোমার হস্ত হইতে বিচ্ছিন্ন রহিয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি আমাকে নীচতম গর্ত্তে রাখিয়াছ, <br><span class="br-ind"><br><span class="indent">&nbsp;</span></span>অন্ধকারে ও গভীর স্থানে রাখিয়াছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার উপরে তোমার ক্রোধ চাপিয়া আছে, <br><span class="br-ind"><br><span class="indent">&nbsp;</span></span>তুমি আপনার সমস্ত তরঙ্গ দ্বারা আমাকে দুঃখার্ত্ত করিয়াছ। সেলা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমার আত্মীয়দিগকে আমা হইতে দূরে রাখিয়াছ, <br><span class="br-ind"><br><span class="indent">&nbsp;</span></span>তাহাদের কাছে আমাকে নিতান্ত ঘৃণার্হ করিয়াছ; <br><span class="br-ind"><br><span class="indent">&nbsp;</span></span>আমি অবরুদ্ধ, বাহিরে আসিতে পারি না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার চক্ষু দুঃখে নিস্তেজ হইয়াছে, <br><span class="br-ind"><br><span class="indent">&nbsp;</span></span>আমি প্রতিদিন তোমাকে ডাকিয়াছি, হে সদাপ্রভু, <br><span class="br-ind"><br><span class="indent">&nbsp;</span></span>তোমার দিকে অঞ্জলি প্রসারণ করিয়াছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি কি মৃতগণের পক্ষে আশ্চর্য্য ক্রিয়া করিবে? <br><span class="br-ind"><br><span class="indent">&nbsp;</span></span>প্রেতগণ কি উঠিয়া তোমার স্তবগান করিবে? সেলা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কবরের মধ্যে কি তোমার দয়া, <br><span class="br-ind"><br><span class="indent">&nbsp;</span></span>বিনাশস্থানে কি তোমার বিশ্বস্ততা প্রচারিত হইবে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>অন্ধকারে কি তোমার আশ্চর্য্য ক্রিয়া, <br><span class="br-ind"><br><span class="indent">&nbsp;</span></span>বিস্মৃতির দেশে কি তোমার ধর্ম্মশীলতা জানা যাইবে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু, হে সদাপ্রভু, আমি তোমার উদ্দেশে আর্ত্তনাদ করিয়াছি, <br><span class="br-ind"><br><span class="indent">&nbsp;</span></span>প্রাতে আমার প্রার্থনা তোমার সম্মুখবর্ত্তী হইবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে সদাপ্রভু, তুমি কেন আমার প্রাণকে পরিত্যাগ করিতেছ? <br><span class="br-ind"><br><span class="indent">&nbsp;</span></span>আমা হইতে কেন তোমার মুখ লুকাইতেছ? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বাল্যকাল হইতে আমি দুঃখী ও মৃতকল্প; <br><span class="br-ind"><br><span class="indent">&nbsp;</span></span>আমি তোমার ত্রাসভারে সঙ্কুচিত। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার কোপাগ্নি আমার উপর দিয়া গিয়াছে; <br><span class="br-ind"><br><span class="indent">&nbsp;</span></span>তোমার ত্রাস আমাকে উচ্ছেদ করিয়াছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাহা সমস্ত দিন জলের ন্যায় আমাকে ঘেরিয়াছে; <br><span class="br-ind"><br><span class="indent">&nbsp;</span></span>তাহা একসঙ্গে আমাকে বেষ্টন করিয়াছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি প্রেমিক ও সুহৃৎকে আমা হইতে দূর করিয়াছ; <br><span class="br-ind"><br><span class="indent">&nbsp;</span></span>অন্ধকারই আমার জ্ঞাতিকুটুম্ব।<br></div>
</div>
<!-- PARSED ABOVE; EDITING MAY BREAK PARSER -->
</body></html>