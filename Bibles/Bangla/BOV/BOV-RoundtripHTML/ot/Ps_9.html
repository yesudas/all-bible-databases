<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রধান বাদ্যকরের জন্য। স্বর, মুৎ-লব্বেন। দায়ূদের সঙ্গীত।</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি সর্ব্বান্তঃকরণে সদাপ্রভুর স্তব করিব, <br><span class="br-ind"><br><span class="indent">&nbsp;</span></span>তোমার সমস্ত আশ্চর্য্য ক্রিয়া বর্ণনা করিব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি তোমাতে আনন্দ ও উল্লাস করিব; <br><span class="br-ind"><br><span class="indent">&nbsp;</span></span>পরাৎপর, আমি তোমার নামের প্রশংসা গাহিব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যখন আমার শত্রুগণ ফিরিয়া যায়, <br><span class="br-ind"><br><span class="indent">&nbsp;</span></span>তখন তোমার সাক্ষাতে পতিত ও বিনষ্ট হয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেননা তুমি আমার বিচার ও বিবাদ নিষ্পন্ন করিয়াছ, <br><span class="br-ind"><br><span class="indent">&nbsp;</span></span>তুমি সিংহাসনে বসিয়া ধর্ম্মবিচার করিয়াছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি জাতিগণকে ভর্ৎসনা করিয়াছ, <br><span class="br-ind"><br><span class="indent">&nbsp;</span></span>দুষ্টকে সংহার করিয়াছ, <br><span class="br-ind"><br><span class="indent">&nbsp;</span></span>তুমি অনন্তকালের জন্য তাহাদের নাম লোপ করিয়াছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শত্রুরা শেষ হইয়াছে, চিরতরে উৎসন্ন হইয়াছে; <br><span class="br-ind"><br><span class="indent">&nbsp;</span></span>তুমি নগর সকল ধ্বংস করিয়াছ; <br><span class="br-ind"><br><span class="indent">&nbsp;</span></span>তাহাদের নাম পর্য্যন্ত লুপ্ত হইয়াছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু সদাপ্রভু চিরকাল সমাসীন থাকিবেন; <br><span class="br-ind"><br><span class="indent">&nbsp;</span></span>তিনি বিচারার্থে আপন সিংহাসন স্থাপন করিয়াছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আর তিনিই ধর্ম্মশীলতায় জগতের বিচার করিবেন, <br><span class="br-ind"><br><span class="indent">&nbsp;</span></span>ন্যায়ে জাতিগণের শাসন করিবেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর সদাপ্রভু হইবেন ক্লিষ্টের জন্য উচ্চ দুর্গ, <br><span class="br-ind"><br><span class="indent">&nbsp;</span></span>সঙ্কটের সময়ে উচ্চ দুর্গ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাহারা তোমার নাম জানে, তাহারা তোমাতে বিশ্বাস রাখিবে; <br><span class="br-ind"><br><span class="indent">&nbsp;</span></span>কেননা, হে সদাপ্রভু, তুমি তোমার অন্বেষণকারীদিগকে পরিত্যাগ কর নাই। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমরা সিয়োন-নিবাসী সদাপ্রভুর প্রশংসা গাও; <br><span class="br-ind"><br><span class="indent">&nbsp;</span></span>জাতিগণের মধ্যে তাঁহার ক্রিয়া সকল জ্ঞাত কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা যিনি রক্তপাতের অনুসন্ধান করেন, <br><span class="br-ind"><br><span class="indent">&nbsp;</span></span>তিনি নিহতদিগকে স্মরণ করেন; <br><span class="br-ind"><br><span class="indent">&nbsp;</span></span>তিনি দুঃখীদিগের ক্রন্দন ভুলিয়া যান না; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, আমার প্রতি কৃপা কর; <br><span class="br-ind"><br><span class="indent">&nbsp;</span></span>বিদ্বেষী লোকগণ হইতে আমার যে দুঃখ ঘটে, তাহা দেখ, <br><span class="br-ind"><br><span class="indent">&nbsp;</span></span>তুমি মৃত্যু-দ্বার হইতে আমার উত্তোলনকর্ত্তা; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এইজন্য আমি তোমার সমস্ত প্রশংসা প্রচার করিব; <br><span class="br-ind"><br><span class="indent">&nbsp;</span></span>সিয়োন-কন্যার পুরদ্বারসমূহে, <br><span class="br-ind"><br><span class="indent">&nbsp;</span></span>আমি তোমার পরিত্রাণে উল্লাস করিব। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>জাতিগণ আপনাদের কৃত খাতে ডুবিয়াছে; <br><span class="br-ind"><br><span class="indent">&nbsp;</span></span>তাহারা গোপনে যে জাল পাতিয়াছিল, <br><span class="br-ind"><br><span class="indent">&nbsp;</span></span>তাহাতে তাহাদেরই চরণ বদ্ধ হইয়াছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু আপনার পরিচয় দিয়াছেন; তিনি বিচার সাধন করিয়াছেন; <br><span class="br-ind"><br><span class="indent">&nbsp;</span></span>দুষ্ট স্বহস্তের কর্ম্মপাশে বদ্ধ হইয়াছে। হিগায়োন। সেলা। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্টেরা পাতালে ফিরিয়া যাইবে, <br><span class="br-ind"><br><span class="indent">&nbsp;</span></span>যে জাতিরা ঈশ্বরকে ভুলিয়া যায়, তাহারাও যাইবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কারণ দরিদ্র নিয়ত বিস্মৃতিপাত্র থাকিবে না, <br><span class="br-ind"><br><span class="indent">&nbsp;</span></span>দুঃখীদিগের আশা চিরতরে বিনষ্ট হইবে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে সদাপ্রভু, উঠ; মর্ত্ত্য প্রবল না হউক, <br><span class="br-ind"><br><span class="indent">&nbsp;</span></span>তোমার সাক্ষাতে জাতিগণ বিচারিত হউক। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে সদাপ্রভু, তাহাদিগকে ভয় প্রদর্শন কর; <br><span class="br-ind"><br><span class="indent">&nbsp;</span></span>জাতিগণ জানুক যে, তাহারা মর্ত্ত্যমাত্র। সেলা।<br></div>
</div>
<!-- PARSED ABOVE; EDITING MAY BREAK PARSER -->
</body></html>