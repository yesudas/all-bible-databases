<html><head>
<meta http-equiv="Content-Type" content="text/html;charset=utf-8" />
<title>Ps 91 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 91);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_89.html">89</a> <a href="Ps_90.html">90</a> <b>91</b> <a href="Ps_92.html">92</a> <a href="Ps_93.html">93</a> ... <a href="Ps_150.html">150</a> </div><hr>
<h1>Ps 91</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যে ব্যক্তি পরাৎপরের অন্তরালে থাকে, <br><span class="br-ind"><br><span class="indent">&nbsp;</span></span>সে সর্ব্বশক্তিমানের ছায়াতে বসতি করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সদাপ্রভুর বিষয়ে বলিব, ‘তিনি আমার আশ্রয়, আমার দুর্গ, <br><span class="br-ind"><br><span class="indent">&nbsp;</span></span>আমার ঈশ্বর, আমি তাঁহাতে নির্ভর করিব’। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হাঁ, তিনিই তোমাকে ব্যাধের ফাঁদ হইতে, <br><span class="br-ind"><br><span class="indent">&nbsp;</span></span>ও সর্ব্বনাশক মারী হইতে রক্ষা করিবেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি আপন পালখে তোমাকে আবৃত করিবেন, <br><span class="br-ind"><br><span class="indent">&nbsp;</span></span>তাঁহার পক্ষের নীচে তুমি আশ্রয় পাইবে; <br><span class="br-ind"><br><span class="indent">&nbsp;</span></span>তাঁহার সত্য ঢাল ও তনুত্রাণস্বরূপ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি ভীত হইবে না—রাত্রির ত্রাস হইতে, <br><span class="br-ind"><br><span class="indent">&nbsp;</span></span>দিবসে উড্‌ডীয়মান শর হইতে, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিমির-বিহারী মারী হইতে, <br><span class="br-ind"><br><span class="indent">&nbsp;</span></span>মধ্যাহ্নের সাংঘাতিক ব্যাধি হইতে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পড়িবে তোমার পার্শ্বে সহস্র জন, <br><span class="br-ind"><br><span class="indent">&nbsp;</span></span>তোমার দক্ষিণে দশ সহস্র জন, <br><span class="br-ind"><br><span class="indent">&nbsp;</span></span>কিন্তু উহা তোমার নিকটে আসিবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি কেবল স্বচক্ষে নিরীক্ষণ করিবে, <br><span class="br-ind"><br><span class="indent">&nbsp;</span></span>দুষ্টগণের প্রতিফল দেখিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>‘হাঁ, সদাপ্রভু, তুমিই আমার আশ্রয়’। <br><span class="br-ind"><br><span class="indent">&nbsp;</span></span>তুমি পরাৎপরকে আপনার বাসস্থান করিয়াছ; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার কোন বিপদ ঘটিবে না, <br><span class="br-ind"><br><span class="indent">&nbsp;</span></span>কোন উৎপাত তোমার তাম্বুর নিকটে আসিবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তিনি আপন দূতগণকে তোমার বিষয়ে আজ্ঞা দিবেন, <br><span class="br-ind"><br><span class="indent">&nbsp;</span></span>যেন তাঁহারা তোমার সমস্ত পথে তোমাকে রক্ষা করেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁহারা তোমাকে হস্তে করিয়া তুলিয়া লইবেন, <br><span class="br-ind"><br><span class="indent">&nbsp;</span></span>পাছে তোমার চরণে প্রস্তরের আঘাত লাগে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি সিংহ ও সর্পের উপর পা দিবে, <br><span class="br-ind"><br><span class="indent">&nbsp;</span></span>তুমি যুবসিংহ ও নাগকে পদতলে দলিবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>‘সে আমাতে আসক্ত, তজ্জন্য আমি তাহাকে বাঁচাইব; <br><span class="br-ind"><br><span class="indent">&nbsp;</span></span>আমি তাহাকে উচ্চে স্থাপন করিব, কারণ সে আমার নাম জ্ঞাত হইয়াছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে আমাকে ডাকিবে, আমি তাহাকে উত্তর দিব; <br><span class="br-ind"><br><span class="indent">&nbsp;</span></span>আমি সঙ্কটে তাহার সঙ্গে থাকিব; <br><span class="br-ind"><br><span class="indent">&nbsp;</span></span>আমি তাহাকে উদ্ধার করিব, গৌরবান্বিতও করিব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি দীর্ঘ আয়ু দিয়া তাহাকে তৃপ্ত করিব, <br><span class="br-ind"><br><span class="indent">&nbsp;</span></span>আমার পরিত্রাণ তাহাকে দেখাইব।’<br></div>
</div>
<!-- PARSED ABOVE; EDITING MAY BREAK PARSER -->
</body></html>