<html><head>
<meta http-equiv="Content-Type" content="text/html;charset=utf-8" />
<title>Ps 96 &ndash; গীতসংহিতা &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 96);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_94.html">94</a> <a href="Ps_95.html">95</a> <b>96</b> <a href="Ps_97.html">97</a> <a href="Ps_98.html">98</a> ... <a href="Ps_150.html">150</a> </div><hr>
<h1>Ps 96</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে নূতন গীত গাও; <br><span class="br-ind"><br><span class="indent">&nbsp;</span></span>সমস্ত পৃথিবী! সদাপ্রভুর উদ্দেশে গীত গাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর উদ্দেশে গীত গাও, তাঁহার নামের ধন্যবাদ কর, <br><span class="br-ind"><br><span class="indent">&nbsp;</span></span>দিন দিন তাঁহার পরিত্রাণ ঘোষণা কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রচার কর জাতিগণের মধ্যে তাঁহার গৌরব, <br><span class="br-ind"><br><span class="indent">&nbsp;</span></span>সমস্ত লোক-সমাজে তাঁহার আশ্চর্য্য কর্ম্ম সকল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেননা সদাপ্রভু মহান ও অতি কীর্ত্তনীয়, <br><span class="br-ind"><br><span class="indent">&nbsp;</span></span>তিনি সমস্ত দেবতা অপেক্ষা ভয়ার্হ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কেননা জাতিগণের সমস্ত দেবতা অবস্তুমাত্র, <br><span class="br-ind"><br><span class="indent">&nbsp;</span></span>কিন্তু সদাপ্রভু আকাশমণ্ডলের নির্ম্মাতা; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রভা ও প্রতাপ তাঁহার অগ্রবর্ত্তী; <br><span class="br-ind"><br><span class="indent">&nbsp;</span></span>শক্তি ও শোভা তাঁহার ধর্ম্মধামে বিদ্যমান। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে জাতিগণের গোষ্ঠী সকল, সদাপ্রভুর কীর্ত্তন কর, <br><span class="br-ind"><br><span class="indent">&nbsp;</span></span>সদাপ্রভুর গৌরব ও শক্তি কীর্ত্তন কর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুর নামের গৌরব কীর্ত্তন কর, <br><span class="br-ind"><br><span class="indent">&nbsp;</span></span>নৈবেদ্য সঙ্গে লইয়া তাঁহার প্রাঙ্গণে আইস। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পবিত্র শোভায় সদাপ্রভুকে প্রণিপাত কর; <br><span class="br-ind"><br><span class="indent">&nbsp;</span></span>সমস্ত পৃথিবী! তাঁহার সাক্ষাতে কম্পমান হও। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>জাতিগণের মধ্যে বল, সদাপ্রভু রাজত্ব করেন; <br><span class="br-ind"><br><span class="indent">&nbsp;</span></span>জগৎও অটল, তাহা বিচলিত হইবে না; <br><span class="br-ind"><br><span class="indent">&nbsp;</span></span>তিনি ন্যায়ে জাতিগণের বিচার করিবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশমণ্ডল আনন্দ করুক, পৃথিবী উল্লাসিত হউক; <br><span class="br-ind"><br><span class="indent">&nbsp;</span></span>সমুদ্র ও তন্মধ্যস্থ সকলই গর্জ্জন করুক; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ক্ষেত্র ও তথাকার সকলই উল্লাসিত হউক; <br><span class="br-ind"><br><span class="indent">&nbsp;</span></span>তখন বনের সমস্ত বৃক্ষ আনন্দে গান করিবে; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভুর সাক্ষাতেই করিবে, কেননা তিনি আসিতেছেন, <br><span class="br-ind"><br><span class="indent">&nbsp;</span></span>তিনি পৃথিবীর বিচার করিতে আসিতেছেন; <br><span class="br-ind"><br><span class="indent">&nbsp;</span></span>তিনি ধর্ম্মশীলতায় জগতের বিচার করিবেন, <br><span class="br-ind"><br><span class="indent">&nbsp;</span></span>আপন বিশ্বস্ততায় জাতিগণের বিচার করিবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>