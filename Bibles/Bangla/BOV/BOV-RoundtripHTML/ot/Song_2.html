<html><head>
<meta http-equiv="Content-Type" content="text/html;charset=utf-8" />
<title>Song 2 &ndash; শলোমনের পরমগীত। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 2);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>শলোমনের পরমগীত।</b> &ndash; <a href="Song_1.html">1</a> <b>2</b> <a href="Song_3.html">3</a> <a href="Song_4.html">4</a> ... <a href="Song_8.html">8</a> </div><hr>
<h1>Song 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি শারোণের গোলাপ, <br><span class="br-ind"><br><span class="indent">&nbsp;</span></span>তলভূমির শোশন পুষ্প। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যেমন কন্টকবনের মধ্যে শোশন পুষ্প, <br><span class="br-ind"><br><span class="indent">&nbsp;</span></span>তেমনি যুবতীগণের মধ্যে আমার প্রিয়া। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেমন বনতরুগণের মধ্যে নাগরঙ্গবৃক্ষ, <br><span class="br-ind"><br><span class="indent">&nbsp;</span></span>তেমনি যুবকগণের মধ্যে আমার প্রিয়; <br><span class="br-ind"><br><span class="indent">&nbsp;</span></span>আমি পরমহর্ষে তাঁহার ছায়াতে বসিলাম, <br><span class="br-ind"><br><span class="indent">&nbsp;</span></span>তাঁহার ফল আমার মুখে সুস্বাদু লাগিল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি আমাকে পান-শালাতে লইয়া গেলেন, <br><span class="br-ind"><br><span class="indent">&nbsp;</span></span>আমার উপরে প্রেমই তাঁহার পতাকা হইল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমরা দ্রাক্ষাপূপ দ্বারা আমাকে সুস্থির কর, নাগরঙ্গ দ্বারা আমার প্রাণ যুড়াও; <br><span class="br-ind"><br><span class="indent">&nbsp;</span></span>কেননা আমি প্রেম-পীড়িতা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁহার বাম হস্ত আমার মস্তকের নীচে, থাকে, <br><span class="br-ind"><br><span class="indent">&nbsp;</span></span>তাঁহার দক্ষিণ হস্ত আমাকে আলিঙ্গন করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অয়ি যিরূশালেমের কন্যাগণ! আমি তোমাদিগকে দিব্য দিয়া বলিতেছি, <br><span class="br-ind"><br><span class="indent">&nbsp;</span></span>মৃগী ও মাঠের হরিণীদিগের দিব্য দিয়া বলিতেছি, <br><span class="br-ind"><br><span class="indent">&nbsp;</span></span>তোমরা প্রেমকে<sup class="fnm"><a name="fnm1" href="#fn1">1</a></sup> জাগাইও না, উত্তেজনা করিও না, <br><span class="br-ind"><br><span class="indent">&nbsp;</span></span>যে পর্য্যন্ত তাহার বাসনা না হয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঐ মম প্রিয়ের রব! দেখ, তিনি আসিতেছেন, <br><span class="br-ind"><br><span class="indent">&nbsp;</span></span>পর্ব্বতগণের উপর দিয়া, উপপর্ব্বতগণের উপর দিয়া লম্ফে ঝম্ফে আসিতেছেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার প্রিয় মৃগের ও হরিণশাবকের সদৃশ; <br><span class="br-ind"><br><span class="indent">&nbsp;</span></span>দেখ, তিনি আমাদের প্রাচীরের পশ্চাতে দাঁড়াইয়া আছেন, <br><span class="br-ind"><br><span class="indent">&nbsp;</span></span>বাতায়ন দিয়া উকি মারিতেছেন, <br><span class="br-ind"><br><span class="indent">&nbsp;</span></span>জাল দিয়া কটাক্ষ করিতেছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার প্রিয় কথা কহিলেন, আমাকে বলিলেন, <br><span class="br-ind"><br><span class="indent">&nbsp;</span></span>‘অয়ি মম প্রিয়ে! উঠ; অয়ি মম সুন্দরি! এস; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ দেখ, শীতকাল অতীত হইয়াছে, <br><span class="br-ind"><br><span class="indent">&nbsp;</span></span>বর্ষা শেষ হইয়াছে, চলিয়া গিয়াছে, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ক্ষেত্রে পুষ্প প্রস্ফুটিত হইয়াছে, <br><span class="br-ind"><br><span class="indent">&nbsp;</span></span>[পক্ষিগণের] গানের সময় হইয়াছে, <br><span class="br-ind"><br><span class="indent">&nbsp;</span></span>আমাদের দেশে ঘুঘুর রব শুনা যাইতেছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ডুমুর গাছের ফল রসযুক্ত হইতেছে, <br><span class="br-ind"><br><span class="indent">&nbsp;</span></span>দ্রাক্ষালতা সকল মুকুলিত হইয়াছে, <br><span class="br-ind"><br><span class="indent">&nbsp;</span></span>সেগুলি সৌরভ বিস্তার করিতেছে। <br><span class="br-ind"><br><span class="indent">&nbsp;</span></span>অয়ি মম প্রিয়ে! উঠ; অয়ি মম সুন্দরি! এস। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অয়ি মম কপোতি! তুমি শৈলের ফাটালে, ভূধরের গুপ্ত স্থানে রহিয়াছ, <br><span class="br-ind"><br><span class="indent">&nbsp;</span></span>আমাকে তোমার রূপ দেখিতে দেও, তোমার স্বর শুনিতে দেও, <br><span class="br-ind"><br><span class="indent">&nbsp;</span></span>কেননা তোমার স্বর মিষ্ট ও তোমার রূপ মনোহর।’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমরা আমাদের নিমিত্ত সেই শৃগালদিগকে, ক্ষুদ্র শৃগালদিগকে ধর, <br><span class="br-ind"><br><span class="indent">&nbsp;</span></span>যাহারা দ্রাক্ষার উদ্যান সকল নষ্ট করে; <br><span class="br-ind"><br><span class="indent">&nbsp;</span></span>কারণ আমাদের দ্রাক্ষার উদ্যান সকল মুকুলিত হইয়াছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার প্রিয় আমারই, আর আমি তাঁহারই; <br><span class="br-ind"><br><span class="indent">&nbsp;</span></span>তিনি শোশন পুষ্পবনে [আপন পাল] চরান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যাবৎ দিবস শীতল না হয়, ও ছায়া সকল পলায়ন না করে, <br><span class="br-ind"><br><span class="indent">&nbsp;</span></span>হে আমার প্রিয়! তাবৎ তুমি ফিরিয়া আইস, <br><span class="br-ind"><br><span class="indent">&nbsp;</span></span>আর মৃগের কিম্বা হরিণশাবকের সদৃশ হও, <br><span class="br-ind"><br><span class="indent">&nbsp;</span></span>বেথর পর্ব্বতশ্রেণীর<sup class="fnm"><a name="fnm2" href="#fn2">2</a></sup> উপরে।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) আমার প্রিয়াকে। এইরূপ <!--raw 1 bo --><a href='B:260 3:5'><!--endraw 1-->3:5<!--raw 1 bo --></a><!--endraw 1--> ও <!--raw 1 bo --><a href='B:260 8:4'><!--endraw 1-->8:4<!--raw 1 bo --></a><!--endraw 1--> পদে।</div>
<div class="fn"><sup class="fnt"><a name="fn2" href="#fnm2">2</a></sup> (বা) বিরহ পর্ব্বতশ্রেণীর।</div>
</div>
<!-- PARSED ABOVE; EDITING MAY BREAK PARSER -->
</body></html>