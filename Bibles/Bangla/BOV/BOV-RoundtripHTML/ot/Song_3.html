<html><head>
<meta http-equiv="Content-Type" content="text/html;charset=utf-8" />
<title>Song 3 &ndash; শলোমনের পরমগীত। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 3);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>শলোমনের পরমগীত।</b> &ndash; <a href="Song_1.html">1</a> <a href="Song_2.html">2</a> <b>3</b> <a href="Song_4.html">4</a> <a href="Song_5.html">5</a> ... <a href="Song_8.html">8</a> </div><hr>
<h1>Song 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>রাত্রিকালে আমি আমার শয্যায় আমার প্রাণ-প্রিয়তমের অন্বেষণ করিতেছিলাম, <br><span class="br-ind"><br><span class="indent">&nbsp;</span></span>অন্বেষণ করিতেছিলাম, কিন্তু তাঁহাকে পাইলাম না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>[বলিলাম], আমি এখন উঠিয়া নগরে ভ্রমণ করিব, <br><span class="br-ind"><br><span class="indent">&nbsp;</span></span>গলিতে গলিতে ও চকে চকে ভ্রমণ করিব, <br><span class="br-ind"><br><span class="indent">&nbsp;</span></span>আমার প্রাণ-প্রিয়তমের অন্বেষণ করিব; <br><span class="br-ind"><br><span class="indent">&nbsp;</span></span>অন্বেষণ করিয়াছিলাম, কিন্তু তাঁহাকে পাইলাম না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>নগরে ভ্রমণকারী প্রহরীরা আমাকে দেখিতে পাইল, <br><span class="br-ind"><br><span class="indent">&nbsp;</span></span>[আমি বলিলাম], তোমরা কি আমার প্রাণ-প্রিয়তমকে দেখিয়াছ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি তাহাদের নিকট হইতে একটু অগ্রসর হইলাম, <br><span class="br-ind"><br><span class="indent">&nbsp;</span></span>অমনি আমার প্রাণ প্রিয়তমকে পাইলাম, <br><span class="br-ind"><br><span class="indent">&nbsp;</span></span>আমি তাঁহাকে ধরিলাম, ছাড়িলাম না, <br><span class="br-ind"><br><span class="indent">&nbsp;</span></span>যাবৎ আপন মাতার গৃহে না আনিলাম, <br><span class="br-ind"><br><span class="indent">&nbsp;</span></span>আমার জননীর অন্তঃপুরে না আনিলাম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অয়ি যিরূশালেমের কন্যাগণ। আমি তোমাদিগকে দিব্য দিয়া বলিতেছি, <br><span class="br-ind"><br><span class="indent">&nbsp;</span></span>মৃগী ও মাঠের হরিণীদিগের দিব্য দিয়া বলিতেছি, <br><span class="br-ind"><br><span class="indent">&nbsp;</span></span>তোমরা প্রেমকে জাগাইও না, উত্তেজনা করিও না, <br><span class="br-ind"><br><span class="indent">&nbsp;</span></span>যে পর্য্যন্ত তাহার বাসনা না হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>গন্ধরস ও কুন্দুরুতে সুবাসিত হইয়া, <br><span class="br-ind"><br><span class="indent">&nbsp;</span></span>বণিকের সর্ব্বপ্রকার দ্রব্যে সুবাসিত হইয়া, <br><span class="br-ind"><br><span class="indent">&nbsp;</span></span>ধূমস্তম্ভের ন্যায় প্রান্তর হইতে আসিতেছেন, উনি কে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখ, উহা শলোমনের শিবিকা, <br><span class="br-ind"><br><span class="indent">&nbsp;</span></span>উহার চারিদিকে যষ্টি জন বীর আছেন, <br><span class="br-ind"><br><span class="indent">&nbsp;</span></span>উহারা ইস্রায়েলের বীরগণের মধ্যবর্ত্তী। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>উহারা সকলে খড়্‌গধারী ও রণকুশল; <br><span class="br-ind"><br><span class="indent">&nbsp;</span></span>উহাদের প্রত্যেকের কটিদেশে স্ব স্ব খড়্‌গ বাঁধা আছে, <br><span class="br-ind"><br><span class="indent">&nbsp;</span></span>রাত্রিকালীন বিভীষিকা প্রযুক্ত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>শলোমন রাজা আপনার জন্য এক চতুর্দ্দোল নির্ম্মাণ করিলেন, <br><span class="br-ind"><br><span class="indent">&nbsp;</span></span>লিবানোনের কাষ্ঠ দিয়া করিলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি রৌপ্য দিয়া তাহার স্তম্ভ নির্ম্মাণ করিলেন, <br><span class="br-ind"><br><span class="indent">&nbsp;</span></span>সুবর্ণের তলদেশ ও বেগুনে রঙ্গের আসন করিলেন, <br><span class="br-ind"><br><span class="indent">&nbsp;</span></span>এবং যিরূশালেমের কন্যাগণ কর্ত্তৃক <br><span class="br-ind"><br><span class="indent">&nbsp;</span></span>প্রেম দিয়া তাহার মধ্যভাগ খচিত হইল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অয়ি সিয়োন কন্যাগণ। তোমরা বাহিরে গিয়া শলোমন রাজাকে নিরীক্ষণ কর; <br><span class="br-ind"><br><span class="indent">&nbsp;</span></span>তিনি সেই মুকুটে ভূষিত, যাহা তাঁহার মাতা তাঁহার মাথায় দিয়াছিলেন, <br><span class="br-ind"><br><span class="indent">&nbsp;</span></span>তাঁহার বিবাহের দিনে, তাঁহার চিত্তের আনন্দের দিনে।<br></div>
</div>
<!-- PARSED ABOVE; EDITING MAY BREAK PARSER -->
</body></html>