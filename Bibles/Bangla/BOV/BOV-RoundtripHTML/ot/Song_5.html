<html><head>
<meta http-equiv="Content-Type" content="text/html;charset=utf-8" />
<title>Song 5 &ndash; শলোমনের পরমগীত। &ndash; পবিত্র বাইবেল O.V. (BSI)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 5);">
<div id="navbar"><a href="../index.html">পবিত্র বাইবেল O.V. (BSI)</a> &ndash; <b>শলোমনের পরমগীত।</b> &ndash; <a href="Song_1.html">1</a> ... <a href="Song_3.html">3</a> <a href="Song_4.html">4</a> <b>5</b> <a href="Song_6.html">6</a> <a href="Song_7.html">7</a> <a href="Song_8.html">8</a> </div><hr>
<h1>Song 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমি নিদ্রিতা ছিলাম, কিন্তু আমার হৃদয় জাগিয়াছিল; <br><span class="br-ind"><br><span class="indent">&nbsp;</span></span>আমার প্রিয়ের স্বর, তিনি দ্বারে আঘাত করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>‘আমায় দুয়ার খুলিয়া দেও; অয়ি মম ভগিনি! মম প্রিয়ে! মম কপোতি! মম শুদ্ধমতি! <br><span class="br-ind"><br><span class="indent">&nbsp;</span></span>কারণ আমার মস্তক ভিজিয়া গিয়াছে শিশিরে, আমার কেশপাশ রাত্রির জলবিন্দুতে।’ <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>‘আমি আমার অঙ্গরক্ষিণী খুলিয়াছি, কেমন করিয়া পরিধান করিব? <br><span class="br-ind"><br><span class="indent">&nbsp;</span></span>আমি পা দুখানি ধুইয়াছি, কেমন করিয়া মলিন করিব?’ <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার প্রিয় দুয়ারের ছিদ্র দিয়া হস্ত বিস্তার করিলেন, <br><span class="br-ind"><br><span class="indent">&nbsp;</span></span>তাঁহার জন্য আমার চিত্ত উচাটন হইল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি আপন প্রিয়ের জন্য দুয়ার খুলিতে উঠিলাম; <br><span class="br-ind"><br><span class="indent">&nbsp;</span></span>তখন গন্ধরসে আমার হস্ত ভিজিল, <br><span class="br-ind"><br><span class="indent">&nbsp;</span></span>আমার অঙ্গুলি দ্রব গন্ধরসে ভিজিল, <br><span class="br-ind"><br><span class="indent">&nbsp;</span></span>অর্গলের হাতলের উপরে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আপন প্রিয়ের জন্য দুয়ার খুলিয়া দিলাম; <br><span class="br-ind"><br><span class="indent">&nbsp;</span></span>কিন্তু আমার প্রিয় ফিরিয়া গিয়াছিলেন, চলিয়া গিয়াছিলেন; <br><span class="br-ind"><br><span class="indent">&nbsp;</span></span>তিনি কথা কহিলে আমার প্রাণ উড়িয়া গিয়াছিল; <br><span class="br-ind"><br><span class="indent">&nbsp;</span></span>আমি তাঁহাকে অন্বেষণ করিলাম, কিন্তু পাইলাম না, <br><span class="br-ind"><br><span class="indent">&nbsp;</span></span>আমি তাঁহাকে ডাকিলাম, তিনি আমাকে উত্তর দিলেন না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>নগরে ভ্রমণকারী প্রহরীরা আমাকে দেখিতে পাইল, <br><span class="br-ind"><br><span class="indent">&nbsp;</span></span>তাহারা আমাকে প্রহার করিল, ক্ষতবিক্ষত করিল, <br><span class="br-ind"><br><span class="indent">&nbsp;</span></span>প্রাচীরের প্রহরিবর্গ আমার বস্ত্র কাড়িয়া লইল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অয়ি যিরূশালেমের কন্যাগণ! আমি তোমাদিগকে দিব্য দিয়া বলিতেছি, <br><span class="br-ind"><br><span class="indent">&nbsp;</span></span>তোমরা যদি আমার প্রিয়তমের দেখা পাও, <br><span class="br-ind"><br><span class="indent">&nbsp;</span></span>তবে তাঁহাকে বলিও যে, আমি প্রেমপীড়িতা। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অন্য প্রিয় হইতে তোমার প্রিয় কিসে বিশিষ্ট? <br><span class="br-ind"><br><span class="indent">&nbsp;</span></span>অয়ি নারীকুল-সুন্দরি! <br><span class="br-ind"><br><span class="indent">&nbsp;</span></span>অন্য প্রিয় হইতে তোমার প্রিয় কিসে বিশিষ্ট <br><span class="br-ind"><br><span class="indent">&nbsp;</span></span>যে, তুমি আমাদিগকে এরূপ দিব্য দিতেছ? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার প্রিয়তম শ্বেত ও রক্তবর্ণ; <br><span class="br-ind"><br><span class="indent">&nbsp;</span></span>তিনি দশ সহস্রের মধ্যে অগ্রগণ্য।<sup class="fnm"><a name="fnm1" href="#fn1">1</a></sup> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁহার মস্তক নির্ম্মল সুবর্ণের ন্যায়, <br><span class="br-ind"><br><span class="indent">&nbsp;</span></span>তাঁহার কেশপাশ কুঞ্চিত ও দাঁড়কাকের ন্যায় কৃষ্ণবর্ণ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁহার নয়নযুগল জলপ্রণালীর তীরস্থ কপোতযুগলের ন্যায়, <br><span class="br-ind"><br><span class="indent">&nbsp;</span></span>যাহারা দুগ্ধে স্নাত ও পয়ঃপূর্ণ স্থানে উপবিষ্ট। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁহার গণ্ডদেশ সুগন্ধি ওষধির চৌকা ও আমোদকারী লতার স্তম্ভস্বরূপ; <br><span class="br-ind"><br><span class="indent">&nbsp;</span></span>তাঁহার ওষ্ঠাধর শোশন পুষ্পের ন্যায়, দ্রব গন্ধরস ক্ষরণকারী। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাঁহার হস্ত বৈদূর্য্যমণিতে খচিত সুবর্ণের অঙ্গুরীয়স্বরূপ; <br><span class="br-ind"><br><span class="indent">&nbsp;</span></span>তাঁহার কায় নীলকান্তমণিতে খচিত গজদন্তময় শিল্পকর্ম্মের ন্যায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাঁহার ঊরুদ্বয় সুবর্ণ চুঙ্গিতে বসান শ্বেতপ্রস্তরময় স্তম্ভদ্বয়ের ন্যায়; <br><span class="br-ind"><br><span class="indent">&nbsp;</span></span>তাঁহার দৃশ্য লিবানোনের সদৃশ, এরস বৃক্ষের ন্যায় উৎকৃষ্ট। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাঁহার মুখ<sup class="fnm"><a name="fnm2" href="#fn2">2</a></sup> অতীব মধুর; হাঁ, তিনি সর্ব্বতোভাবে মনোহর। <br><span class="br-ind"><br><span class="indent">&nbsp;</span></span>অয়ি যিরূশালেমের কন্যাগণ! <br><span class="br-ind"><br><span class="indent">&nbsp;</span></span>এই আমার প্রিয়, এই আমার সখা।<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (বা) সহস্রের মধ্যে পতাকা দ্বারা চিহ্নিত।</div>
<div class="fn"><sup class="fnt"><a name="fn2" href="#fnm2">2</a></sup> (বা) তাঁহার কথা।</div>
</div>
<!-- PARSED ABOVE; EDITING MAY BREAK PARSER -->
</body></html>