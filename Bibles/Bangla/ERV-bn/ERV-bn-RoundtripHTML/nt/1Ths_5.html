<html><head>
<meta http-equiv="Content-Type" content="text/html;charset=utf-8" />
<title>1Ths 5 &ndash; থিষলনীকীয়দের প্রতি প্রথম পত্র &ndash; Bengali NT Bible, WBTC</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Ths', 5);">
<div id="navbar"><a href="../index.html">Bengali NT Bible, WBTC</a> &ndash; <b>থিষলনীকীয়দের প্রতি প্রথম পত্র</b> &ndash; <a href="1Ths_1.html">1</a> ... <a href="1Ths_3.html">3</a> <a href="1Ths_4.html">4</a> <b>5</b> </div><hr>
<h1>1Ths 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> আমার ভাই ও বোনেরা, বিশেষ কোন কাল ও সময়ের বিষয়ে তোমাদের কিছু লেখার প্রযোজন নেই৷</div>
<div class="v" id="v2"><span class="vn">2</span> তোমরা নিজেরাই ভালো করে জানো, রাতে য়েমন চোর চুপিচুপি আসে, তেমনি প্রভুর দিন হঠাত্ আসবে৷</div>
<div class="v" id="v3"><span class="vn">3</span> লোকে যখন বলে, ‘আমাদের শান্তি আছে এবং আমরা নিরাপদে আছি;’ ঠিক এমন সময় তাদের ওপর হঠাত্ চরম বিনাশ নেমে আসবে৷ সন্তান প্রসবের আগে য়েমন নারীর হঠাত্ প্রসব বেদনা শুরু হয়, তেমনি হঠাত্ তাদের উপর বিনাশ এসে পড়বে; আর তারা কোনভাবেই পালিয়ে য়েতে পারবে না৷</div>
<div class="v" id="v4"><span class="vn">4</span> কিন্তু ভাই ও বোনেরা, তোমরা তো আর অন্ধকারে বাস করছ না য়ে, সেই দিন চোরের মতো তোমাদের ওপর এসে পড়বে৷</div>
<div class="v" id="v5"><span class="vn">5</span> তোমরা তো সকলে মঙ্গলালোকের ও দিনের সন্তান৷ আমরা রাতেরও নই, অন্ধকারেরও নই৷</div>
<div class="v" id="v6"><span class="vn">6</span> তাই অন্য লোকদের মতো আমাদের হওয়া উচিত নয়৷ আমরা জেগে থাকব ও আত্মসংযম রক্ষা করব৷</div>
<div class="v" id="v7"><span class="vn">7</span> কারণ যাঁরা ঘুমোয়, তারা রাতেই ঘুমোয়; যাঁরা মদ্য়পাযী, তারা রাতেই মাতাল হয়৷</div>
<div class="v" id="v8"><span class="vn">8</span> কিন্তু আমরা দিনের লোক তাই এস আমরা নিজেদের দমনে রাখি, আমাদের বুকটা য়েন বিশ্বাস ও প্রেমের ঢালে ঢাকা থাকে; আর মাথায় য়েন পরিত্রাণের আশারূপী শিরস্ত্রাণ থাকে৷</div>
<div class="v" id="v10"><span class="vn">10</span> যীশু আমাদের জন্য প্রাণ দিলেন য়েন আমরা বেঁচে থাকি বা মৃত অবস্থায় থাকি, আমরা তাঁর সঙ্গেই জীবিত থাকি৷</div>
<div class="v" id="v11"><span class="vn">11</span> এইজন্য তোমরা এখন য়েমন করে চলেছ তেমনই পরস্পরকে সান্ত্বনা দাও ও পরস্পরকে গড়ে তোল৷</div>
<div class="v" id="v12"><span class="vn">12</span> আমার ভাই ও বোনেরা, আমরা তোমাদের বলছি, যাঁরা তোমাদের মধ্যে পরিশ্রম করে, যাঁরা তোমাদের প্রভুতে পরিচালনা করে, যাঁরা তোমাদের শিক্ষা দেয়, তাদের তোমরা সম্মান করো৷</div>
<div class="v" id="v13"><span class="vn">13</span> তাদের কাজের জন্য তাদের সম্মান করো সমস্ত অন্তর দিয়ে তাদের ভালবেসো এবং পরস্পরের মধ্যে শান্তি বজায় রেখো৷</div>
<div class="v" id="v14"><span class="vn">14</span> আমার ভাই ও বোনেরা, আমরা তোমাদের অনুরোধ করছি, যাঁরা অলস তাদের সাবধান করে দাও৷ যাঁরা ভয়ে ভীত তাদের সাহস দাও, যাঁরা দুর্বল তাদের সাহায্য কর, আর সকলের প্রতি সহিষ্ণু হও৷</div>
<div class="v" id="v15"><span class="vn">15</span> দেখ, য়েন অপকারের প্রতিশোধ নিতে কেউ কারোর অপকার না করে৷ তোমরা পরস্পরের মঙ্গল করতে চেষ্টা কর এবং বাকী সকলের ভাল করতে চেষ্টা কর৷</div>
<div class="v" id="v16"><span class="vn">16</span> সব সময় আনন্দ কর৷</div>
<div class="v" id="v17"><span class="vn">17</span> অবিরত প্রার্থনা কর৷</div>
<div class="v" id="v18"><span class="vn">18</span> সব বিষয়ে ঈশ্বরকে ধন্যবাদ দাও; কারণ তোমরা যাঁরা খ্রীষ্টের সঙ্গে যুক্ত তাদের বিষয়ে এটাই ঈশ্বরের ইচ্ছা৷</div>
<div class="v" id="v19"><span class="vn">19</span> পবিত্র আত্মাকে নির্বাণ করো না৷</div>
<div class="v" id="v20"><span class="vn">20</span> ভাববাণী অবজ্ঞা করো না৷</div>
<div class="v" id="v21"><span class="vn">21</span> সব কিছু পরীক্ষা কর, যা ভাল তা ধরে রাখ৷</div>
<div class="v" id="v22"><span class="vn">22</span> সব রকম মন্দ থেকে দূরে থাক৷</div>
<div class="v" id="v23"><span class="vn">23</span> শান্তির ঈশ্বর সম্পূর্ণভাবে তোমাদের শুদ্ধ আর পবিত্র রাখুন এবং তোমাদের সম্পূর্ণ সত্ত্বা আত্মা, প্রাণ ও দেহকে প্রভু যীশু খ্রীষ্টের আগমনের দিন পর্যন্ত তিনি নিষ্ক লঙ্ক রাখুন৷</div>
<div class="v" id="v24"><span class="vn">24</span> যিনি তোমাদের আহ্বান করেন, তিনি তাঁর প্রতিশ্রুতি অনুসারে তোমাদের জন্য তা করবেন, কারণ তিনি বিশ্বস্ত৷</div>
<div class="v" id="v25"><span class="vn">25</span> আমার ভাই ও বোনেরা, আমাদের জন্য প্রার্থনা করো৷</div>
<div class="v" id="v26"><span class="vn">26</span> সব ভাইকে পবিত্র চুম্বনের মাধ্যমে আমার শুভেচ্ছা জানিও৷</div>
<div class="v" id="v27"><span class="vn">27</span> প্রভুর নামে এই শপথ কর য়ে সমস্ত খ্রীষ্টান ভাইয়ের কাছে এই চিঠি পড়ে শোনানো হবে৷</div>
<div class="v" id="v28"><span class="vn">28</span> আমাদের প্রভু যীশু খ্রীষ্টের অনুগ্রহ তোমাদের সকলের সঙ্গে থাকুক৷</div>
</div>
<!-- PARSED ABOVE; EDITING MAY BREAK PARSER -->
</body></html>