<html><head>
<meta http-equiv="Content-Type" content="text/html;charset=utf-8" />
<title>1Cor 16 &ndash; সপ্তম সিপারাঃ ১ করিন্থীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 16);">
<div id="navbar"><a href="../index.html">Kitabul Mukkadas</a> &ndash; <b>সপ্তম সিপারাঃ ১ করিন্থীয়</b> &ndash; <a href="1Cor_1.html">1</a> ... <a href="1Cor_14.html">14</a> <a href="1Cor_15.html">15</a> <b>16</b> </div><hr>
<h1>1Cor 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চাঁদা সম্বন্ধে</h2><span class="vn">1</span> <span class="br-p"><br><br></span>এবার আমি আল্লাহ্‌র বান্দাদের সাহায্যের জন্য চাঁদা তুলবার বিষয়ে বলছি। গালাতিয়া প্রদেশের জামাতগুলোর লোকদের আমি যে নির্দেশ দিয়েছি তোমরাও সেই রকম কর।</div>
<div class="v" id="v2"><span class="vn">2</span> তোমরা প্রত্যেকে তোমাদের আয় অনুসারে সপ্তার প্রথম দিনে কিছু তুলে রেখে জমা কোরো, যেন আমি আসলে পর চাঁদা তুলতে না হয়।</div>
<div class="v" id="v3"><span class="vn">3</span> আমি যখন তোমাদের কাছে আসব তখন তোমাদের সেই দান জেরুজালেমে নিয়ে যাবার জন্য তোমরা যাদের যোগ্য মনে করবে, আমি চিঠি দিয়ে তাদের পাঠিয়ে দেব।</div>
<div class="v" id="v4"><span class="vn">4</span> যদি আমারও যাওয়া দরকার মনে কর তবে তারা আমার সংগে যেতে পারবে।</div>
<div class="v" id="v5"><h2>শেষ কথা</h2><span class="vn">5</span> <span class="br-p"><br><br></span>ম্যাসিডোনিয়া প্রদেশ হয়ে আমি তোমাদের কাছে আসব, কারণ আমি ম্যাসিডোনিয়ার মধ্য দিয়েই যাব।</div>
<div class="v" id="v6"><span class="vn">6</span> হয়তো তোমাদের কাছে কিছু দিন থাকব, কিংবা শীতকালটা তোমাদের সংগেই কাটাব, যেন আমি যেখানেই যাই না কেন তোমরা আমার যাবার ব্যবস্থা করে দিতে পার।</div>
<div class="v" id="v7"><span class="vn">7</span> যাবার পথে এখন আমি তোমাদের সংগে দেখা করতে চাই না, কারণ আমি আশা করি আমি তোমাদের সংগে বেশ কিছু দিন থাকব, ইন্‌শা-আল্লাহ্‌।</div>
<div class="v" id="v8"><span class="vn">8</span> পঞ্চাশত্তমী-ঈদ পর্যন্ত আমি ইফিষেই থাকব,</div>
<div class="v" id="v9"><span class="vn">9</span> কারণ যে কাজে প্রচুর ফল পাওয়া যায় সেই রকম কাজের জন্য একটা মস্ত বড় সুযোগ আমার সামনে এসেছে; অবশ্য অনেকে এতে বাধাও দিচ্ছে।</div>
<div class="v" id="v10"><span class="vn">10</span> <span class="br-p"><br><br></span>তীমথিয় যদি আসেন তবে দেখো যেন তিনি তোমাদের মধ্যে নির্ভয়ে থাকতে পারেন, কারণ আমি যেমন প্রভুর কাজ করছি তিনিও তেমনি করছেন।</div>
<div class="v" id="v11"><span class="vn">11</span> এইজন্য কেউ যেন তাঁকে তুচ্ছ না করে। তোমরা তাঁকে শান্তিতে পাঠিয়ে দিয়ো, যেন তিনি আমার কাছে আসতে পারেন। তিনি ভাইদের সংগে আসবেন বলে আমি অপেক্ষা করে আছি।</div>
<div class="v" id="v12"><span class="vn">12</span> <span class="br-p"><br><br></span>আমি এবার ভাই আপোল্লোর সম্বন্ধে বলছি। আমি তাঁকে অনেক অনুরোধ করেছিলাম যেন তিনি ভাইদের সংগে তোমাদের কাছে যান, কিন্তু এখন তিনি কোনমতেই যেতে চাইলেন না। পরে সুযোগ পেলেই তিনি যাবেন।</div>
<div class="v" id="v13"><span class="vn">13</span> <span class="br-p"><br><br></span>তোমরা সতর্ক থাক, ঈমানে স্থির থাক, সাহসী ও বলবান হও।</div>
<div class="v" id="v14"><span class="vn">14</span> তোমরা যা কিছু কর না কেন মহব্বতের মনোভাব নিয়েই কোরো।</div>
<div class="v" id="v15"><span class="vn">15</span> <span class="br-p"><br><br></span>ভাইয়েরা, তোমরা তো জান, স্তিফানের পরিবারের লোকেরাই আখায়া প্রদেশের প্রথম ঈমানদার। আল্লাহ্‌র বান্দাদের সেবা করবার জন্য তাঁরা নিজেদের কোরবানী দিয়েছেন।</div>
<div class="v" id="v16"><span class="vn">16</span> সেইজন্য এই রকম লোকদের অধীনতা স্বীকার করতে আমি তোমাদের অনুরোধ করছি। আর অন্য যাঁরা এই কাজে যোগ দিয়ে কঠিন পরিশ্রম করেন তাঁদেরও অধীনতা স্বীকার কর।</div>
<div class="v" id="v17"><span class="vn">17</span> স্তিফান, ফর্তুনাত আর আখায়িক এসেছেন বলে আমি খুব খুশী হয়েছি, কারণ তোমরা না থাকবার অভাব তাঁরাই পূরণ করেছেন।</div>
<div class="v" id="v18"><span class="vn">18</span> তাঁরা আমার আর তোমাদের দিলে উৎসাহ এনেছেন। তোমরা এই রকম লোকদের সম্মান কোরো।</div>
<div class="v" id="v19"><span class="vn">19</span> <span class="br-p"><br><br></span>এশিয়া প্রদেশের জামাতগুলোর লোকেরা তোমাদের সালাম জানাচ্ছে। আকিলা, প্রিষ্কিল্লা আর তাঁদের ঘরের জামাতের লোকেরা প্রভুর মহব্বতের সংগে তোমাদের আন্তরিক সালাম জানাচ্ছেন।</div>
<div class="v" id="v20"><span class="vn">20</span> সমস্ত ভাইয়েরাও তোমাদের সালাম জানাচ্ছেন। মহব্বতের মনোভাব নিয়ে তোমরা একে অন্যকে সালাম জানায়ো।</div>
<div class="v" id="v21"><span class="vn">21</span> <span class="br-p"><br><br></span>আমি পৌল আমার নিজের হাতে এই সালামের কথা লিখলাম।</div>
<div class="v" id="v22"><span class="vn">22</span> যদি কেউ প্রভুকে মহব্বত না করে তবে তার উপর বদদোয়া পড়ুক। আমাদের প্রভু আসুন।</div>
<div class="v" id="v23"><span class="vn">23</span> হযরত ঈসার রহমত তোমাদের উপরে থাকুক।</div>
<div class="v" id="v24"><span class="vn">24</span> তোমাদের সকলের জন্যই আমার ঈসায়ী মহব্বত রইল। ॥ভব</div>
</div>
<!-- PARSED ABOVE; EDITING MAY BREAK PARSER -->
</body></html>