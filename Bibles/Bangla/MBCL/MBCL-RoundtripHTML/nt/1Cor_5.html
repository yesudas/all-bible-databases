<html><head>
<meta http-equiv="Content-Type" content="text/html;charset=utf-8" />
<title>1Cor 5 &ndash; সপ্তম সিপারাঃ ১ করিন্থীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 5);">
<div id="navbar"><a href="../index.html">Kitabul Mukkadas</a> &ndash; <b>সপ্তম সিপারাঃ ১ করিন্থীয়</b> &ndash; <a href="1Cor_1.html">1</a> ... <a href="1Cor_3.html">3</a> <a href="1Cor_4.html">4</a> <b>5</b> <a href="1Cor_6.html">6</a> <a href="1Cor_7.html">7</a> ... <a href="1Cor_16.html">16</a> </div><hr>
<h1>1Cor 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দোষী ভাইয়ের শাসন</h2><span class="vn">1</span> <span class="br-p"><br><br></span>শোনা যাচ্ছে, তোমাদের মধ্যে জেনার গুনাহ্‌ আছে, আর সেই জেনা এমন জঘন্য রকমের যে, অ-ইহুদীরা পর্যন্ত তা করে না। এমন কি, একজন তার সৎমাকে নিজের স্ত্রীর মত করে রেখেছে।</div>
<div class="v" id="v2"><span class="vn">2</span> আর এর পরেও তোমরা অহঙ্কার করছ! এর চেয়ে তোমাদের কি দুঃখ করা এবং যে এই কাজ করেছে তাকে তোমাদের মধ্য থেকে বের করে দেওয়া উচিত ছিল না?</div>
<div class="v" id="v3"><span class="vn">3</span> আমি শরীরে উপস্থিত না থাকলেও রূহে তোমাদের সংগে আছি। যে এই রকম কাজ করেছে, উপস্থিত থাকা লোকের মতই আমি তার বিচার আগেই করে রেখেছি।</div>
<div class="v" id="v4"><span class="vn">4</span> আমার বিচার এই যে, আমাদের হযরত ঈসার নামে যখন তোমরা এক জায়গায় মিলিত হবে আর আমিও রূহে তোমাদের সংগে থাকব এবং হযরত ঈসার শক্তি আমাদের উপর থাকবে,</div>
<div class="v" id="v5"><span class="vn">5</span> তখন সেই লোককে শয়তানের হাতে দিয়ে দিতে হবে, যেন তার শরীর ধ্বংস হয় কিন্তু রূহ্‌ হযরত ঈসার আসবার দিনে নাজাত পায়।</div>
<div class="v" id="v6"><span class="vn">6</span> <span class="br-p"><br><br></span>গর্ব করা তোমাদের পক্ষে ভাল নয়। তোমরা কি জান না যে, একটুখানি খামি একটা গোটা ময়দার তালকে ফাঁপিয়ে তোলে? তোমাদের মধ্য থেকে সেই পুরানো খামি ফেলে দাও,</div>
<div class="v" id="v7"><span class="vn">7</span> যেন তোমরা একটা নতুন খামিহীন ময়দার তাল হতে পার; আর আসলেও তোমরা তা-ই। আমাদের উদ্ধার-ঈদের মেষ-শাবক মসীহ্‌কে কোরবানী দেওয়া হয়েছে।</div>
<div class="v" id="v8"><span class="vn">8</span> সেইজন্য পুরানো খামি, অর্থাৎ হিংসা ও খারাপী দিয়ে নয়, বরং এস, আমরা খামিহীন রুটি, অর্থাৎ সরলতা ও সত্য দিয়ে ঈদটি পালন করি।</div>
<div class="v" id="v9"><span class="vn">9</span> <span class="br-p"><br><br></span>আমার চিঠিতে আমি তোমাদের কাছে লিখেছিলাম, তোমরা যেন খারাপ চরিত্রের লোকদের সংগে মেলামেশা না কর।</div>
<div class="v" id="v10"><span class="vn">10</span> এই দুনিয়ার খারাপ চরিত্রের লোক, লোভী, জো"েচার বা যারা মূর্তি পূজা করে তাদের কথা অবশ্য আমি বলি নি, কারণ তাহলে তোমাদের তো এই দুনিয়ার বাইরে চলে যেতে হয়।</div>
<div class="v" id="v11"><span class="vn">11</span> আসলে আমি যা লিখেছিলাম তার অর্থ এই- যদি কেউ নিজেকে ঈমানদার ভাই বলে অথচ সে খারাপ চরিত্রের লোক বা লোভী হয়, মূর্তি পূজা করে, অন্যের নিন্দা করে, মাতাল বা জো"েচার হয়, তবে তার সংগে মেলামেশা কোরো না। এমন কি, তার সংগে খাওয়া-দাওয়াও কোরো না।</div>
<div class="v" id="v12"><span class="vn">12</span> <span class="br-p"><br><br></span>জামাতের বাইরের লোকদের বিচার করবার জন্য আমার কি দায় পড়েছে? কিন্তু জামাতের ভিতরের লোকদের বিচার করা কি তোমাদেরই উচিত নয়?</div>
<div class="v" id="v13"><span class="vn">13</span> যারা বাইরের তাদের বিচার আল্লাহ্‌ করবেন। পাক-কিতাবের কথামত, “তোমাদের মধ্য থেকে সেই খারাপ লোককে বের করে দাও।”</div>
</div>
<!-- PARSED ABOVE; EDITING MAY BREAK PARSER -->
</body></html>