<html><head>
<meta http-equiv="Content-Type" content="text/html;charset=utf-8" />
<title>1Cor 6 &ndash; সপ্তম সিপারাঃ ১ করিন্থীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 6);">
<div id="navbar"><a href="../index.html">Kitabul Mukkadas</a> &ndash; <b>সপ্তম সিপারাঃ ১ করিন্থীয়</b> &ndash; <a href="1Cor_1.html">1</a> ... <a href="1Cor_4.html">4</a> <a href="1Cor_5.html">5</a> <b>6</b> <a href="1Cor_7.html">7</a> <a href="1Cor_8.html">8</a> ... <a href="1Cor_16.html">16</a> </div><hr>
<h1>1Cor 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈমানদারদের মধ্যে মামলা-মকদ্দমা</h2><span class="vn">1</span> <span class="br-p"><br><br></span>তোমাদের মধ্যে কারও যদি কোন ঈমানদার ভাইয়ের বিরুদ্ধে নালিশ করবার কোন কারণ থাকে, তবে সে কোন্‌ সাহসে আল্লাহ্‌র বান্দাদের কাছে না গিয়ে যারা আল্লাহ্‌র নয় তাদের কাছে গিয়ে বিচার চায়?</div>
<div class="v" id="v2"><span class="vn">2</span> তোমরা কি জান না যে, আল্লাহ্‌র বান্দারাই দুনিয়ার বিচার করবে? যখন তোমরা দুনিয়ার বিচার করবে তখন তোমরা কি সামান্য বিষয়ের বিচার করতে পার না?</div>
<div class="v" id="v3"><span class="vn">3</span> তোমরা কি জান না আমরা ফেরেশতাদেরও বিচার করব? তা-ই যদি হয় তবে এই দুনিয়ার বিষয় তো সামান্য কথা!</div>
<div class="v" id="v4"><span class="vn">4</span> যদি তোমাদের এই রকম কোন নালিশ থাকে তবে যারা জামাতের লোক নয় তাদেরই কি তোমরা বিচারক হবার জন্য ঠিক করে থাক?</div>
<div class="v" id="v5"><span class="vn">5</span> তোমাদের লজ্জা দেবার জন্য আমি এই কথা বলছি। তোমাদের মধ্যে সত্যিই কি এমন কোন জ্ঞানী লোক নেই, যে ভাইদের মধ্যে গোলমালের মীমাংসা করে দিতে পারে?</div>
<div class="v" id="v6"><span class="vn">6</span> তার বদলে ভাই কিনা ভাইয়ের বিরুদ্ধে আদালতে যায়, আর তাও আবার অ-ঈমানদারদের সামনে!</div>
<div class="v" id="v7"><span class="vn">7</span> আসলে তোমরা যে একে অন্যের বিরুদ্ধে মামলা-মকদ্দমা করছ তাতে এটাই প্রমাণ হচ্ছে যে, তোমরা হেরে গেছ। তার চেয়ে বরং অন্যায় সহ্য কর না কেন? ঠকে যাও না কেন?</div>
<div class="v" id="v8"><span class="vn">8</span> তার বদলে তোমরাই অন্যায় করছ, তোমরাই ঠকা"ছ, আর তা তোমাদের ভাইদের প্রতিই করছ!</div>
<div class="v" id="v9"><span class="vn">9</span> <span class="br-p"><br><br></span>যারা অন্যায় করে তারা যে আল্লাহ্‌র রাজ্যের অধিকারী হবে না, তা কি তোমরা জান না? তোমরা ভুল কোরো না। যাদের চরিত্র খারাপ, যারা মূর্তি পূজা করে, যারা জেনা করে, যারা পুরুষ-বেশ্যা, যে পুরুষেরা সমকামী,</div>
<div class="v" id="v10"><span class="vn">10</span> যারা চোর, লোভী, মাতাল, যারা পরের নিন্দা করে এবং যারা জো"েচার তারা আল্লাহ্‌র রাজ্যের অধিকারী হবে না।</div>
<div class="v" id="v11"><span class="vn">11</span> তোমাদের মধ্যে কেউ কেউ সেই রকমই ছিলে, কিন্তু হযরত ঈসা মসীহের মধ্য দিয়ে আর আমাদের আল্লাহ্‌র রূহের মধ্য দিয়ে তোমাদের ধুয়ে পরিষ্কার করা হয়েছে, পবিত্র করা হয়েছে এবং ধার্মিক বলে গ্রহণ করা হয়েছে।</div>
<div class="v" id="v12"><h2>সব রকম জেনা সম্বন্ধে</h2><span class="vn">12</span> <span class="br-p"><br><br></span>কেউ কেউ বলে, “কোন কিছু করা আমার পক্ষে হারাম নয়।” তা ঠিক, তবে সব কিছুই যে মানুষের উপকার করে, তা নয়। কোন কিছু করা আমার পক্ষে হারাম নয় বটে, কিন্তু আমি কোন কিছুরই গোলাম হব না।</div>
<div class="v" id="v13"><span class="vn">13</span> আবার কেউ কেউ এই কথাও বলে, “খাবার পেটের জন্য আর পেট খাবারের জন্য।” খুব ভাল কথা, কিন্তু এই দু’টাই একদিন আল্লাহ্‌ বাতিল করে দেবেন। শরীর জেনা করবার জন্য নয় বরং তা প্রভুরই জন্য, আর প্রভু শরীরের জন্য।</div>
<div class="v" id="v14"><span class="vn">14</span> আল্লাহ্‌ তাঁর শক্তির দ্বারা প্রভুকে মৃত্যু থেকে জীবিত করেছেন এবং তিনি আমাদেরও জীবিত করবেন।</div>
<div class="v" id="v15"><span class="vn">15</span> তোমরা কি জান না যে, তোমাদের শরীর মসীহের শরীরের অংশ? তাহলে আমি কি মসীহের শরীরের অংশ নিয়ে বেশ্যার শরীরের সংগে যুক্ত করব? কখনও না।</div>
<div class="v" id="v16"><span class="vn">16</span> তোমরা কি জান না, বেশ্যার সংগে যে যুক্ত হয় সে তার সংগে এক শরীর হয়? কারণ কিতাবে লেখা আছে, “তারা দু’জন এক শরীর হবে।”</div>
<div class="v" id="v17"><span class="vn">17</span> কিন্তু যে কেউ প্রভুর সংগে যুক্ত হয় সে তাঁর সংগে রূহে এক হয়।</div>
<div class="v" id="v18"><span class="vn">18</span> <span class="br-p"><br><br></span>সমস্ত রকম জেনা থেকে পালিয়ে যাও। মানুষ অন্য যে সব গুনাহ্‌ করে তা তার শরীরের বাইরে করে, কিন্তু যে জেনা করে সে নিজের শরীরের বিরুদ্ধেই গুনাহ্‌ করে।</div>
<div class="v" id="v19"><span class="vn">19</span> তোমরা কি জান না, তোমাদের দিলে যিনি বাস করেন এবং যাঁকে তোমরা আল্লাহ্‌র কাছ থেকে পেয়েছ, সেই পাক-রূহের থাকবার ঘরই হল তোমাদের শরীর? তোমরা তোমাদের নিজেদের নও;</div>
<div class="v" id="v20"><span class="vn">20</span> অনেক দাম দিয়ে তোমাদের কেনা হয়েছে। তাই আল্লাহ্‌র গৌরবের জন্য তোমাদের শরীর ব্যবহার কর।</div>
</div>
<!-- PARSED ABOVE; EDITING MAY BREAK PARSER -->
</body></html>