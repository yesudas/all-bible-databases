<html><head>
<meta http-equiv="Content-Type" content="text/html;charset=utf-8" />
<title>1John 1 &ndash; ২৩শ সিপারাঃ ১ ইউহোন্না &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 1);">
<div id="navbar"><a href="../index.html">Kitabul Mukkadas</a> &ndash; <b>২৩শ সিপারাঃ ১ ইউহোন্না</b> &ndash; <b>1</b> <a href="1John_2.html">2</a> <a href="1John_3.html">3</a> ... <a href="1John_5.html">5</a> </div><hr>
<h1>1John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জীবন্তকালাম</h2><span class="vn">1</span> <span class="br-p"><br><br></span>সেই প্রথম থেকেই যিনি ছিলেন, যাঁর মুখের কথা আমরা শুনেছি, যাঁকে নিজেদের চোখে দেখেছি, যাঁকে ভাল করে লক্ষ্য করেছি, যাঁকে নিজেদের হাতে ছুঁয়েছি, এখানে সেই জীবন্তকালামের কথাই লিখছি।</div>
<div class="v" id="v2"><span class="vn">2</span> সেই জীবন প্রকাশিত হয়েছিলেন। আমরা তাঁকে দেখেছি এবং তাঁর বিষয়ে সাক্ষ্য দিচ্ছি। যিনি পিতার কাছে ছিলেন আর আমাদের কাছে প্রকাশিত হয়েছিলেন সেই অনন্ত জীবনের কথাই তোমাদের জানাচ্ছি।</div>
<div class="v" id="v3"><span class="vn">3</span> যাঁকে আমরা দেখেছি এবং যাঁর মুখের কথা আমরা শুনেছি তাঁর বিষয়েই তোমাদের জানাচ্ছি। আমরা তা জানাচ্ছি যেন তোমাদের ও আমাদের মধ্যে একটা যোগাযোগ-সম্বন্ধ গড়ে ওঠে। এই যোগাযোগ হল পিতা ও তাঁর পুত্র ঈসা মসীহ্‌ এবং আমাদের মধ্যে।</div>
<div class="v" id="v4"><span class="vn">4</span> আমাদের আনন্দ যাতে পরিপূর্ণ হয় সেইজন্যই আমরা এই সমস্ত লিখছি।</div>
<div class="v" id="v5"><h2>আল্লাহ্‌ই নূর</h2><span class="vn">5</span> <span class="br-p"><br><br></span>যে কথা আমরা ঈসা মসীহের কাছ থেকে শুনে তোমাদের জানাচ্ছি তা এই- আল্লাহ্‌ নূর; তাঁর মধ্যে অন্ধকার বলে কিছুই নেই।</div>
<div class="v" id="v6"><span class="vn">6</span> যদি আমরা বলি যে, আল্লাহ্‌ ও আমাদের মধ্যে যোগাযোগ-সম্বন্ধ আছে অথচ অন্ধকারে চলি তবে আমরা মিথ্যা কথা বলছি, সত্যের পথে চলছি না।</div>
<div class="v" id="v7"><span class="vn">7</span> কিন্তু আল্লাহ্‌ যেমন নূরে আছেন আমরাও যদি তেমনি নূরে চলি তবে আমাদের মধ্যে যোগাযোগ-সম্বন্ধ থাকে আর তাঁর পুত্র ঈসার রক্ত সমস্ত গুনাহ্‌ থেকে আমাদের পাক-সাফ করে।</div>
<div class="v" id="v8"><span class="vn">8</span> যদি আমরা বলি আমাদের মধ্যে গুনাহ্‌ নেই তবে আমরা নিজেদের ফাঁকি দিই। তাতে এটাই বুঝা যায় যে, আমাদের অন্তরে আল্লাহ্‌র সত্য নেই।</div>
<div class="v" id="v9"><span class="vn">9</span> যদি আমরা আমাদের গুনাহ্‌ স্বীকার করি তবে তিনি তখনই আমাদের গুনাহ্‌ মাফ করেন এবং সমস্ত অন্যায় থেকে আমাদের পাক-সাফ করেন, কারণ তিনি নির্ভরযোগ্য এবং কখনও অন্যায় করেন না।</div>
<div class="v" id="v10"><span class="vn">10</span> যদি বলি আমরা গুনাহ্‌ করি নি তবে আমরা তাঁকে মিথ্যাবাদী বানাই, আর তাঁর কালাম আমাদের অন্তরে নেই।</div>
</div>
<!-- PARSED ABOVE; EDITING MAY BREAK PARSER -->
</body></html>