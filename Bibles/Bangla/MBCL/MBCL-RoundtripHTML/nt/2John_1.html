<html><head>
<meta http-equiv="Content-Type" content="text/html;charset=utf-8" />
<title>২৪শ সিপারাঃ ২ ইউহোন্না &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2John', 1);">
<div id="navbar"><a href="../index.html">Kitabul Mukkadas</a> &ndash; <b>২৪শ সিপারাঃ ২ ইউহোন্না</b></div><hr>
<h1>2John</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আল্লাহ্‌ যাকে বেছে নিয়েছেন সেই মহিলা ও তার সন্তানদের কাছে সেই বুড়ো নেতা আমি এই চিঠি লিখছি। আল্লাহ্‌র সত্যের দরুন আমি তোমাদের সবাইকে মহব্বত করি। কেবল যে আমি তোমাদের মহব্বত করি তা নয়, কিন্তু যারা আল্লাহ্‌র সত্য জানতে পেরেছে তারা সবাই তোমাদের মহব্বত করে।</div>
<div class="v" id="v2"><span class="vn">2</span> যে সত্য আমাদের অন্তরে আছে এবং চিরকাল ধরে আমাদের সংগে থাকবে সেই সত্যের জন্যই আমরা তোমাদের মহব্বত করি।</div>
<div class="v" id="v3"><span class="vn">3</span> <span class="br-p"><br><br></span>পিতা আল্লাহ এবং সেই পিতার পুত্র ঈসা মসীহের কাছ থেকে সত্য ও মহব্বতের মধ্য দিয়ে রহমত, মমতা আর শান্তি আমাদের সংগে থাকবে।</div>
<div class="v" id="v4"><h2>সত্য ও মহব্বত</h2><span class="vn">4</span> <span class="br-p"><br><br></span>পিতা আমাদের যে হুকুম দিয়েছেন সেই অনুসারেই তোমার কয়েকটি ছেলেমেয়ে আল্লাহ্‌র সত্যের পথে চলছে দেখে আমি খুব আনন্দিত হয়েছি।</div>
<div class="v" id="v5"><span class="vn">5</span> আমরা যেন একে অন্যকে মহব্বত করি, এটাই হল তোমার কাছে আমার অনুরোধ। প্রিয় বোন, আমি যা লিখছি তা কোন নতুন হুকুম নয়, বরং এই হুকুম আমরা প্রথম থেকেই পেয়েছিলাম।</div>
<div class="v" id="v6"><span class="vn">6</span> মহব্বত হল আল্লাহ্‌র হুকুম মত চলা। তোমরা প্রথম থেকেই যে হুকুমের কথা শুনে এসেছ সেইমতই তোমরা মহব্বতের পথে চল।</div>
<div class="v" id="v7"><span class="vn">7</span> <span class="br-p"><br><br></span>দুনিয়াতে এমন অনেক লোক বের হয়েছে যারা ছলনা করে বেড়ায়। ঈসা মসীহ্‌ যে মানুষ হয়ে এসেছিলেন তারা তা স্বীকার করে না। এই রকম লোকেরাই ছলনাকারী ও দজ্জাল।</div>
<div class="v" id="v8"><span class="vn">8</span> তোমরা সতর্ক থাক, যাতে তোমাদের পরিশ্রমের ফল না হারিয়ে তোমরা পুরস্কারের সবটাই লাভ করতে পার।</div>
<div class="v" id="v9"><span class="vn">9</span> <span class="br-p"><br><br></span>যারা মসীহের দেওয়া শিক্ষার সীমা ছাড়িয়ে যায় এবং সেই শিক্ষায় স্থির থাকে না তাদের অন্তরে আল্লাহ্‌ নেই। কিন্তু যে সেই শিক্ষায় স্থির থাকে তার অন্তরে পিতা এবং পুত্র দু’জনেই আছেন।</div>
<div class="v" id="v10"><span class="vn">10</span> যদি কেউ তোমাদের কাছে এসে সেই শিক্ষা না দেয় তবে তোমাদের বাড়ীতে তাকে গ্রহণ কোরো না এবং সালামও জানায়ো না।</div>
<div class="v" id="v11"><span class="vn">11</span> যে তাকে সালাম জানায় সে তার খারাপ কাজেরও ভাগ নেয়।</div>
<div class="v" id="v12"><span class="vn">12</span> <span class="br-p"><br><br></span>যদিও তোমাদের কাছে আমার অনেক কথা লিখবার ছিল তবুও কাগজ ও কালিতে তা লিখতে চাই না। তার চেয়ে আমি তোমাদের কাছে গিয়ে মুখোমুখি কথা বলবার আশা করি, যেন আমাদের আনন্দ পূর্ণ হয়।</div>
<div class="v" id="v13"><span class="vn">13</span> <span class="br-p"><br><br></span>আল্লাহ্‌র বাছাই করা তোমার বোনের ছেলেমেয়েরা তোমাকে সালাম জানাচ্ছে।</div>
</div>
<!-- PARSED ABOVE; EDITING MAY BREAK PARSER -->
</body></html>