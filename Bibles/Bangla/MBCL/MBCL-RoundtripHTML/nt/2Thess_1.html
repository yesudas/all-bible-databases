<html><head>
<meta http-equiv="Content-Type" content="text/html;charset=utf-8" />
<title>2Thess 1 &ndash; ১৪শ সিপারাঃ ২ থিষলনীকীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 1);">
<div id="navbar"><a href="../index.html">Kitabul Mukkadas</a> &ndash; <b>১৪শ সিপারাঃ ২ থিষলনীকীয়</b> &ndash; <b>1</b> <a href="2Thess_2.html">2</a> <a href="2Thess_3.html">3</a> </div><hr>
<h1>2Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পিতা আল্লাহ আর হযরত ঈসা মসীহের সংগে যুক্ত থিষলনীকীয় জামাতের কাছে সীলবান, তীমথিয় আর আমি পৌল এই চিঠি লিখছি।</div>
<div class="v" id="v2"><span class="vn">2</span> <span class="br-p"><br><br></span>পিতা আল্লাহ আর হযরত ঈসা মসীহ্‌ তোমাদের রহমত ও শান্তি দান করুন।</div>
<div class="v" id="v3"><h2>দুঃখে সান্ত্বনা দান</h2><span class="vn">3</span> <span class="br-p"><br><br></span>ভাইয়েরা, তোমাদের জন্য সব সময়ই আল্লাহ্‌কে আমাদের শুকরিয়া জানানো উচিত। তোমাদের বিশ্বাস খুব বাড়ছে এবং তোমাদের একের প্রতি অন্যের মহব্বত উপ্‌চে পড়ছে বলেই আমাদের পক্ষে সেই শুকরিয়া জানানো উপযুক্ত।</div>
<div class="v" id="v4"><span class="vn">4</span> আর এইজন্যই আল্লাহ্‌র জামাতগুলোর সামনে তোমাদের নিয়ে আমরা গর্ববোধ করছি, কারণ যে সব জুলুম ও দুঃখ-কষ্ট তোমরা সহ্য করছ তার মধ্যেও তোমাদের ধৈর্য আর ঈমান টিকে আছে।</div>
<div class="v" id="v5"><span class="vn">5</span> <span class="br-p"><br><br></span>এই সবই আল্লাহ্‌র ন্যায়বিচারের প্রমাণ। আর এর উদ্দেশ্য হল, তোমাদের যেন আল্লাহ্‌র রাজ্যের উপযুক্ত বলে ধরা হয়। এর জন্যই তো তোমরা এত কষ্টভোগ করছ।</div>
<div class="v" id="v6"><span class="vn">6</span> আল্লাহ্‌র ন্যায়বিচার এই- যারা তোমাদের কষ্ট দেয় তিনি তাদের কষ্ট দেবেন;</div>
<div class="v" id="v7"><span class="vn">7</span> আর তোমরা যারা কষ্ট পাচ্ছ তিনি আমাদের সংগে তোমাদেরও কষ্ট থেকে রেহাই দেবেন। যখন হযরত ঈসা তাঁর শক্তিশালী ফেরেশতাদের নিয়ে জ্বলন্ত আগুনের মধ্যে বেহেশত থেকে প্রকাশিত হবেন তখনই এই সব হবে। যারা আল্লাহ্‌কে জানে না আর যারা হযরত ঈসার বিষয়ে সুসংবাদের কথা মেনে চলে না তাদের তিনি তখন শাস্তি দেবেন।</div>
<div class="v" id="v9"><span class="vn">9</span> প্রভু যখন আসবেন তখন তাদের এমন শাস্তি দেওয়া হবে যার ফলে তারা তাঁর উপস্থিতি এবং মহা শক্তির বাইরে পড়ে চিরদিন ধরে ধ্বংস হতে থাকবে। সেই দিন তাঁর নিজের লোকদের মধ্য দিয়ে তাঁর মহিমা প্রকাশিত হবে এবং যারা ঈমান এনেছে তাদের সকলের মধ্য দিয়ে তাঁর গৌরব হবে। তোমরাও সেই ঈমানদারদের মধ্যে আছ, কারণ তোমরা আমাদের সাক্ষ্য শুনে ঈমান এনেছ।</div>
<div class="v" id="v11"><span class="vn">11</span> <span class="br-p"><br><br></span>তাই আমরা সব সময় তোমাদের জন্য মুনাজাত করে থাকি যেন আমাদের আল্লাহ্‌ তোমাদের তাঁর ডাকের যোগ্য বলে মনে করেন, আর যেন তাঁর শক্তির দ্বারা তোমাদের ভাল কাজ করবার সমস্ত ইচ্ছা তিনি পূর্ণ করেন এবং ঈমানের ফলে তোমরা যে কাজ করছ তিনি যেন তাতে পূর্ণতা দান করেন।</div>
<div class="v" id="v12"><span class="vn">12</span> তাহলে আমাদের আল্লাহ্‌ এবং হযরত ঈসা মসীহের রহমতের দরুন আমাদের হযরত ঈসার গৌরব তোমাদের মধ্য দিয়ে প্রকাশিত হবে, আর তোমরাও তাঁর মধ্য দিয়ে গৌরব পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>