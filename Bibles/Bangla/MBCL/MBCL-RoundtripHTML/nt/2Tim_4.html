<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; ১৬ সিপারাঃ ২ তীমথিয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">Kitabul Mukkadas</a> &ndash; <b>১৬ সিপারাঃ ২ তীমথিয়</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মসীহের ফিরে আসা ও তাঁর রাজ্যের বিষয় মনে রেখে আল্লাহ্‌র সামনে এবং যিনি জীবিত ও মৃতদের বিচার করবেন সেই মসীহ্‌ ঈসার সামনে আমি তোমাকে এই হুকুম দিচ্ছি-</div>
<div class="v" id="v2"><span class="vn">2</span> আল্লাহ্‌র কালাম তবলিগ কর; সময়ে হোক বা অসময়ে হোক, সব সময়েই তবলিগের জন্য প্রস্তুত থাক; খুব ধৈর্যের সংগে শিক্ষা দিয়ে লোকদের দোষ দেখিয়ে দাও, তাদের সাবধান কর ও উপদেশ দাও।</div>
<div class="v" id="v3"><span class="vn">3</span> এমন সময় আসবে যখন সত্য শিক্ষা লোকের সহ্য হবে না, বরং নিজেদের ইচ্ছা পূর্ণ করবার জন্য তারা এমন অনেক ওস্তাদ যোগাড় করবে যারা তাদের খুশী করবার মত শিক্ষা দেবে।</div>
<div class="v" id="v4"><span class="vn">4</span> তারা আল্লাহ্‌র সত্যের বিষয় না শুনে গল্প-কথা শুনতে চাইবে।</div>
<div class="v" id="v5"><span class="vn">5</span> কিন্তু তুমি সব কিছুতে নিজেকে দমনে রাখ, কষ্ট সহ্য কর এবং মসীহের বিষয়ে সুসংবাদ তবলিগ করতে থাক, আর আল্লাহ্‌ তোমাকে যে কাজ করতে দিয়েছেন তা সম্পূর্ণ কর।</div>
<div class="v" id="v6"><span class="vn">6</span> <span class="br-p"><br><br></span>আমাকে এখন কোরবানী হিসাবে ঢেলে দেওয়া হচ্ছে; আমার মৃত্যুর সময় উপস্থিত হয়েছে।</div>
<div class="v" id="v7"><span class="vn">7</span> মসীহের পক্ষে আমি প্রাণপণে যুদ্ধ করেছি, আমার জন্য ঠিক করা পথের শেষ পর্যন্ত দৌড়েছি এবং ঈসায়ী ঈমানকে ধরে রেখেছি।</div>
<div class="v" id="v8"><span class="vn">8</span> তাই আমার জন্য সৎ জীবনের পুরস্কার তোলা রয়েছে। রোজ হাশরে ন্যায়বিচারক প্রভু আমাকে সেই পুরস্কার হিসাবে জয়ের মালা দান করবেন। তবে যে তিনি কেবল আমাকেই দান করবেন তা নয়, যারা তাঁর ফিরে আসবার জন্য আগ্রহের সংগে অপেক্ষা করেছে তাদের সবাইকে দান করবেন।</div>
<div class="v" id="v9"><h2>নিজের কথা</h2><span class="vn">9</span> <span class="br-p"><br><br></span>তুমি খুব চেষ্টা কর যাতে আমার কাছে শীঘ্র আসতে পার,</div>
<div class="v" id="v10"><span class="vn">10</span> কারণ দীমা এখনকার দুনিয়াকে ভালবেসে আমাকে ছেড়ে থিষলনীকিতে চলে গেছে। এছাড়া ক্রীষ্কেন্ত গালাতিয়াতে এবং তীত দালমাতিয়াতে গেছেন;</div>
<div class="v" id="v11"><span class="vn">11</span> কেবল লূক আমার কাছে আছেন। তুমি মার্ককে সংগে করে নিয়ে এস, কারণ আমার কাজে তাঁকে খুব দরকার।</div>
<div class="v" id="v12"><span class="vn">12</span> আমি তুখিককে ইফিষে পাঠিয়েছি।</div>
<div class="v" id="v13"><span class="vn">13</span> ত্রোয়াতে কার্পের কাছে আমি যে গায়ের কাপড়টা ফেলে এসেছি, আসবার সময় তুমি সেটা নিয়ে এস। তা ছাড়া গুটিয়ে-রাখা কিতাবগুলো, বিশেষ করে যেগুলো চামড়ার উপর লেখা, সেগুলো সংগে করে নিয়ে এস।</div>
<div class="v" id="v14"><span class="vn">14</span> <span class="br-p"><br><br></span>যে আলেকজাণ্ডার তামার কাজ করে সে আমার অনেক ক্ষতি করেছে। সে যা করেছে তার শোধ প্রভুই নেবেন।</div>
<div class="v" id="v15"><span class="vn">15</span> তুমিও তার বিষয়ে সাবধান থেকো, কারণ সে আমাদের তবলিগের বিরুদ্ধে কোমর বেঁধে লেগেছিল।</div>
<div class="v" id="v16"><span class="vn">16</span> <span class="br-p"><br><br></span>প্রথম বার যখন আমার বিচার হয়েছিল তখন কেউ আমাকে সাহায্য করে নি, বরং সবাই আমাকে ছেড়ে চলে গিয়েছিল; তবে এটা যেন তাদের বিরুদ্ধে ধরা না হয়।</div>
<div class="v" id="v17"><span class="vn">17</span> কিন্তু প্রভু আমার সংগে ছিলেন এবং আমাকে শক্তি দান করেছিলেন। তার ফলে আমি সম্পূর্ণভাবে সুসংবাদ তবলিগ করতে পেরেছিলাম আর অ-ইহুদীরা সবাই তা শুনেছিল। আল্লাহ্‌ আমাকে সিংহের মুখ থেকে রক্ষা করেছিলেন।</div>
<div class="v" id="v18"><span class="vn">18</span> প্রভু আমাকে সমস্ত খারাপ কাজ থেকে রক্ষা করবেন এবং নিরাপদে তাঁর বেহেশতী রাজ্যে নিয়ে যাবেন। যুগে যুগে চিরদিন তাঁর প্রশংসা হোক। আমিন।</div>
<div class="v" id="v19"><h2>শেষ কথা</h2><span class="vn">19</span> <span class="br-p"><br><br></span>প্রিষ্কিল্লা ও আকিলা এবং অনীষিফরের পরিবারকে আমার সালাম জানায়ো।</div>
<div class="v" id="v20"><span class="vn">20</span> ইরাস- করিনে' রয়ে গেছেন এবং ত্রফিমকে আমি অসুস্থ অবস্থায় মিলেটাসে রেখে এসেছি।</div>
<div class="v" id="v21"><span class="vn">21</span> তুমি খুব চেষ্টা কর যাতে শীত পড়বার আগে এখানে আসতে পার। উবুল, পুদেন্ত, লীন, ক্লাডিয়া এবং সব ভাইয়েরা তোমাকে সালাম জানাচ্ছেন।</div>
<div class="v" id="v22"><span class="vn">22</span> <span class="br-p"><br><br></span>প্রভু তোমার সংগে সংগে থাকুন। আল্লাহ্‌ তোমাদের রহমত দান করুন।</div>
</div>
<!-- PARSED ABOVE; EDITING MAY BREAK PARSER -->
</body></html>