<html><head>
<meta http-equiv="Content-Type" content="text/html;charset=utf-8" />
<title>Acts 13 &ndash; পঞ্চম সিপারাঃ প্রেরিত &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 13);">
<div id="navbar"><a href="../index.html">Kitabul Mukkadas</a> &ndash; <b>পঞ্চম সিপারাঃ প্রেরিত</b> &ndash; <a href="Acts_1.html">1</a> ... <a href="Acts_11.html">11</a> <a href="Acts_12.html">12</a> <b>13</b> <a href="Acts_14.html">14</a> <a href="Acts_15.html">15</a> ... <a href="Acts_28.html">28</a> </div><hr>
<h1>Acts 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত বার্নাবাস ও শৌলের তবলিগ-যাত্রা</h2><span class="vn">1</span> <span class="br-p"><br><br></span>এণ্টিয়ক শহরের জামাতে কয়েকজন নবী ও ওস্তাদ ছিলেন। তাঁদের নাম বার্নাবাস, নীগের নামে পরিচিত শিমোন, কুরীণী শহরের লুকিয়, শাসনকর্তা হেরোদের সংগে লালিত-পালিত মনহেম এবং শৌল।</div>
<div class="v" id="v2"><span class="vn">2</span> তাঁরা যখন রোজা রেখে মাবুদের এবাদত করছিলেন তখন পাক-রূহ্‌ তাঁদের বললেন, “বার্নাবাস আর শৌলকে আমি যে কাজের জন্য ডেকেছি আমার সেই কাজের জন্য এখন তাদের আলাদা কর।”</div>
<div class="v" id="v3"><span class="vn">3</span> তখন তাঁরা রোজা রেখে ও মুনাজাত করে সেই দু’জনের উপর হাত রাখলেন এবং তাঁদের পাঠিয়ে দিলেন।</div>
<div class="v" id="v4"><h2>সাইপ্রাস দ্বীপে</h2><span class="vn">4</span> <span class="br-p"><br><br></span>পাক-রূহ্‌ এইভাবে বার্নাবাস ও শৌলকে পাঠালে পর সেই দু’জন সিলূকিয়াতে গেলেন। পরে সেখান থেকে তাঁরা জাহাজে করে সাইপ্রাস দ্বীপে গেলেন।</div>
<div class="v" id="v5"><span class="vn">5</span> সালামীতে পৌঁছে তাঁরা ইহুদীদের মজলিস-খানায় আল্লাহ্‌র কালাম তবলিগ করলেন। তখন সাহায্যকারী হিসাবে ইউহোন্না তাঁদের সংগে ছিলেন।</div>
<div class="v" id="v6"><span class="vn">6</span> <span class="br-p"><br><br></span>সমস্ত দ্বীপটা ঘুরে শেষে তাঁরা পাফোতে আসলেন এবং সেখানে ইব্‌ন্তেঈসা নামে একজন ইহুদী জাদুকর ও ভণ্ড নবীর দেখা পেলেন।</div>
<div class="v" id="v7"><span class="vn">7</span> সেই ভণ্ড নবীকে ইলুমা, অর্থাৎ জাদুকর বলা হত। সেই জাদুকর শাসনকর্তা সের্গিয়-পৌলের একজন বন্ধু, আর সেই শাসনকর্তা ছিলেন একজন বুদ্ধিমান লোক। সের্গিয়-পৌল আল্লাহ্‌র কালাম শুনবার জন্য বার্নাবাস ও শৌলকে ডেকে পাঠালেন। কিন্তু বার্নাবাস ও শৌলকে ইলুমা বাধা দিতে লাগল এবং মসীহের উপর ঈমান আনা থেকে শাসনকর্তাকে ফিরাতে চেষ্টা করল।</div>
<div class="v" id="v9"><span class="vn">9</span> তখন পাক-রূহে পূর্ণ হয়ে শৌল, যাঁকে পৌল বলেও ডাকা হত, ইলুমার দিকে সোজা তাকিয়ে বললেন,</div>
<div class="v" id="v10"><span class="vn">10</span> “তুমি ইবলিসের সন্তান ও যা কিছু ভাল তার শত্রু। তোমার মধ্যে সব রকম ছলনা ও ঠকামি রয়েছে। মাবুদের সোজা পথকে বাঁকা করবার কাজ কি তুমি কখনও থামাবে না?</div>
<div class="v" id="v11"><span class="vn">11</span> দেখ, মাবুদের হাত তোমার বিরুদ্ধে উঠেছে। তুমি অন্ধ হয়ে যাবে এবং কিছু দিন পর্যন্ত সূর্র্যের আলো দেখতে পাবে না।” <span class="br-p"><br><br></span>তখনই কুয়াশা আর অন্ধকার তাকে ঢেকে ফেলল এবং কেউ যেন তাকে হাত ধরে নিয়ে যেতে পারে এইজন্য তখন সে হাত্‌ড়ে বেড়াতে লাগল।</div>
<div class="v" id="v12"><span class="vn">12</span> এই সব দেখে সেই শাসনকর্তা ঈমান আনলেন, কারণ প্রভুর বিষয়ে যে শিক্ষা তিনি পেয়েছিলেন তাতে তিনি আশ্চর্য হয়েছিলেন।</div>
<div class="v" id="v13"><h2>পিষিদিয়া প্রদেশের এণ্টিয়ক শহরে</h2><span class="vn">13</span> <span class="br-p"><br><br></span>এর পরে পৌল ও তাঁর সংগীরা পাফো ছেড়ে জাহাজে করে পাম্‌ফুলিয়া প্রদেশের পর্গা শহরে গেলেন। ইউহোন্না তখন তাঁদের ছেড়ে জেরুজালেমে ফিরে গেলেন।</div>
<div class="v" id="v14"><span class="vn">14</span> পরে তাঁরা পর্গা থেকে পিষিদিয়া প্রদেশের এণ্টিয়কে শহরে গেলেন এবং বিশ্রামবারে মজলিস-খানায় গিয়ে বসলেন।</div>
<div class="v" id="v15"><span class="vn">15</span> তৌরাত ও নবীদের কিতাব থেকে তেলাওয়াত করা শেষ হলে পর মজলিস-খানার নেতারা তাঁদের বলে পাঠালেন, “ভাইয়েরা, লোকদের উৎসাহ দেবার জন্য যদি কোন কথা থাকে তবে বলুন।”</div>
<div class="v" id="v16"><span class="vn">16</span> <span class="br-p"><br><br></span>তখন পৌল উঠে দাঁড়ালেন এবং হাত তুলে বললেন, “বনি-ইসরাইলরা ও আল্লাহ্‌ভক্ত অ-ইহুদীরা, আপনারা শুনুন।</div>
<div class="v" id="v17"><span class="vn">17</span> ইসরাইল জাতির আল্লাহ্‌ আমাদের পূর্বপুরুষদের বেছে নিয়েছিলেন এবং যখন তাঁরা মিসর দেশে ছিলেন তখন তাঁদের অনেক মহান করেছিলেন। পরে আল্লাহ্‌ মহা শক্তিতে সেই দেশ থেকে তাঁদের বের করে এনেছিলেন এবং প্রায় চল্লিশ বছর ধরে মরুভূমির মধ্যে তাঁদের অন্যায় ব্যবহার সহ্য করেছিলেন।</div>
<div class="v" id="v19"><span class="vn">19</span> তার পরে তিনি কেনান দেশের সাতটা জাতিকে ধ্বংস করে তাঁর নিজের বান্দাদের সেই দেশের উপরে অধিকার দিয়েছিলেন।</div>
<div class="v" id="v20"><span class="vn">20</span> এই সমস্ত ঘটনা ঘটতে প্রায় চারশো পঞ্চাশ বছর লেগেছিল। <span class="br-p"><br><br></span>“এর পরে নবী শামুয়েলের সময় পর্যন্ত আল্লাহ্‌ কয়েকজন শাসনকর্তা দিয়েছিলেন।</div>
<div class="v" id="v21"><span class="vn">21</span> তার পরে লোকেরা বাদশাহ্‌ চাইল। তখন তিনি তাদের বিন্‌ইয়ামীন বংশের কীশের পুত্র তালুতকে দিয়েছিলেন। তালুত চল্লিশ বছর রাজত্ব করেছিলেন।</div>
<div class="v" id="v22"><span class="vn">22</span> তারপর আল্লাহ্‌ তালুতকে সরিয়ে দিয়ে দাউদকে বাদশাহ্‌ করেছিলেন। তিনি দাউদের বিষয়ে বলেছিলেন, ‘আমি ইয়াসির পুত্র দাউদের মধ্যে আমার মনের মত লোকের খোঁজ পেয়েছি। আমি যা চাই সে তা-ই করবে।’</div>
<div class="v" id="v23"><span class="vn">23</span> আল্লাহ্‌ তাঁর ওয়াদা অনুসারে এই লোকের বংশধরদের মধ্য থেকে নাজাতদাতা ঈসাকে বনি-ইসরাইলদের কাছে উপস্থিত করেছিলেন।</div>
<div class="v" id="v24"><span class="vn">24</span> ঈসা আসবার আগে সমস্ত বনি-ইসরাইলদের কাছে ইয়াহিয়া এই কথা তবলিগ করেছিলেন যে, তওবা করে লোকদের তরিকাবন্দী নেওয়া উচিত।</div>
<div class="v" id="v25"><span class="vn">25</span> কাজ শেষ করবার সময়ে ইয়াহিয়া বলেছিলেন, ‘আমি কে, তোমরা কি মনে কর? আমি সেই মসীহ্‌ নই। তিনি আমার পরে আসবেন, আর আমি তাঁর জুতা খুলবারও যোগ্য নই।’</div>
<div class="v" id="v26"><span class="vn">26</span> <span class="br-p"><br><br></span>“ভাইয়েরা, ইব্রাহিমের বংশধরেরা ও আল্লাহ্‌ভক্ত অ-ইহুদীরা, নাজাতের এই যে খবর তা আমাদের কাছেই পাঠানো হয়েছে।</div>
<div class="v" id="v27"><span class="vn">27</span> জেরুজালেমের লোকেরা ও তাদের নেতারা ঈসাকে চেনে নি। এছাড়া নবীদের যে কথা প্রত্যেক বিশ্রামবারে তেলাওয়াত করা হয় সেই কথা তারা বুঝতে পারে নি; সেইজন্য তারা ঈসাকে দোষী করে সেই কথা পূর্ণ করেছে।</div>
<div class="v" id="v28"><span class="vn">28</span> যদিও ঈসাকে মৃত্যুর শাস্তি দেবার কোন কারণ তারা পায় নি তবুও পীলাতকে বলেছে যেন তাঁকে হত্যা করা হয়।</div>
<div class="v" id="v29"><span class="vn">29</span> তাঁর বিষয়ে পাক-কিতাবে যা কিছু লেখা ছিল তার সমস্তই পূর্ণ করবার পরে তারা তাঁকে ক্রুশ থেকে নামিয়ে দাফন করেছিল।</div>
<div class="v" id="v30"><span class="vn">30</span> কিন্তু আল্লাহ্‌ মৃত্যু থেকে তাঁকে জীবিত করে তুলেছেন।</div>
<div class="v" id="v31"><span class="vn">31</span> গালীল থেকে যাঁরা তাঁর সংগে জেরুজালেমে এসেছিলেন তাঁরা অনেক দিন পর্যন্ত তাঁকে দেখতে পেয়েছিলেন। আমাদের লোকদের কাছে তাঁরাই এখন তাঁর বিষয়ে সাক্ষ্য দিচ্ছেন।</div>
<div class="v" id="v32"><span class="vn">32</span> <span class="br-p"><br><br></span>“আমরা আপনাদের কাছে এই সুসংবাদ দিচ্ছি যে, আমাদের পূর্বপুরুষদের কাছে আল্লাহ্‌ যে ওয়াদা করেছিলেন,</div>
<div class="v" id="v33"><span class="vn">33</span> তা তিনি তাঁদের বংশধরদের জন্য, অর্থাৎ আমাদের জন্য ঈসাকে মৃত্যু থেকে জীবিত করে পূর্ণ করেছেন। এই বিষয়ে জবুর কিতাবের দ্বিতীয় রুকুতে এই কথা লেখা আছে: <span class="br-p"><br><br></span><span class="br-ind"><br><span class="indent">&nbsp;</span></span>তুমি আমার পুত্র, <br><span class="br-ind"><br><span class="indent">&nbsp;</span></span>আজই আমি তোমার পিতা হলাম। <br></div>
<div class="v" id="v34"><span class="vn">34</span> <span class="br-p"><br><br></span>আল্লাহ্‌ যে তাঁকে মৃত্যু থেকে জীবিত করেছেন এবং তাঁর শরীর যে আর কখনও নষ্ট হবে না তা এই কথাগুলোতে আল্লাহ্‌ বলেছেন, ‘পবিত্র ও নিশ্চিত দোয়ার যে ওয়াদা আমি দাউদের কাছে করেছি তা আমি তোমাকে দেব।’</div>
<div class="v" id="v35"><span class="vn">35</span> সেই বিষয়ে আর এক জায়গায় লেখা আছে: <span class="br-p"><br><br></span><span class="br-ind"><br><span class="indent">&nbsp;</span></span>তোমার ভক্তের শরীরকে তুমি নষ্ট হতে দেবে না। <br></div>
<div class="v" id="v36"><span class="vn">36</span> <span class="br-p"><br><br></span>“দাউদ তখনকার লোকদের মধ্যে আল্লাহ্‌র উদ্দেশ্য পূর্ণ করবার পরে ইন্তেকাল করলেন। তাঁর পূর্বপুরুষদের সংগে তাঁকে দাফন করা হলে পর তাঁর শরীর নষ্ট হয়ে গেল।</div>
<div class="v" id="v37"><span class="vn">37</span> কিন্তু আল্লাহ্‌ যাঁকে মৃত্যু থেকে জীবিত করেছিলেন তাঁর শরীর নষ্ট হয় নি।</div>
<div class="v" id="v38"><span class="vn">38</span> এইজন্য আমার ভাইয়েরা, আপনাদের জানা দরকার যে, ঈসার মধ্য দিয়েই আপনাদের কাছে গুনাহের মাফ পাবার বিষয়ে তবলিগ করা হচ্ছে।</div>
<div class="v" id="v39"><span class="vn">39</span> আপনারা মূসার শরীয়ত দ্বারা গুনাহের শাস্তি থেকে রেহাই পেতে পারেন নি, কিন্তু যে কেউ ঈসার উপর ঈমান আনে সে গুনাহের শাস্তি থেকে রেহাই পায়।</div>
<div class="v" id="v40"><span class="vn">40</span> এইজন্য আপনারা সাবধান হন, যেন নবীদের বলা এই সব আপনাদের উপর না ঘটে:</div>
<div class="v" id="v41"><span class="vn">41</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা যারা আল্লাহ্‌কে নিয়ে তামাশা করে থাক, তোমরা শোন্ত <br><span class="br-ind"><br><span class="indent">&nbsp;</span></span>তোমরা হতভম্ব হও ও ধ্বংস হও; <br><span class="br-ind"><br><span class="indent">&nbsp;</span></span>কারণ তোমাদের সময়কালেই আমি এমন একটা কিছু করতে যাচ্ছি <br><span class="br-ind"><br><span class="indent">&nbsp;</span></span>যার কথা তোমরা কোনমতেই বিশ্বাস করবে না, <br><span class="br-ind"><br><span class="indent">&nbsp;</span></span>কেউ বললেও করবে না।” <br></div>
<div class="v" id="v42"><span class="vn">42</span> <span class="br-p"><br><br></span>পৌল আর বার্নাবাস মজলিস-খানা ছেড়ে যাবার সময়ে লোকেরা তাঁদের অনুরোধ করল যেন তাঁরা পরের বিশ্রামবারে এই বিষয়ে আরও কিছু বলেন।</div>
<div class="v" id="v43"><span class="vn">43</span> লোকেরা মজলিস-খানা থেকে চলে যাবার পরে অনেক ইহুদী ও ইহুদী ধর্মে ঈমানদার আল্লাহ্‌ভক্ত অ-ইহুদী পৌল আর বার্নাবাসের সংগে সংগে গেল। তখন সেই লোকদের সংগে পৌল ও বার্নাবাস কথা বললেন এবং তাদের উৎসাহ দিলেন যেন তারা আল্লাহ্‌র রহমতের মধ্যে স্থির থাকে।</div>
<div class="v" id="v44"><span class="vn">44</span> <span class="br-p"><br><br></span>পরের বিশ্রামবারে শহরের প্রায় সব লোক আল্লাহ্‌র কালাম শুনবার জন্য একসংগে মিলিত হল।</div>
<div class="v" id="v45"><span class="vn">45</span> এত লোকের ভিড় দেখে ইহুদীরা হিংসায় পূর্ণ হল এবং পৌল যা বলছিলেন তার বিরুদ্ধে নানা কথা বলে তাঁর নিন্দা করতে লাগল।</div>
<div class="v" id="v46"><span class="vn">46</span> তখন পৌল ও বার্নাবাস সাহসের সংগে তাদের এই জবাব দিলেন, “আল্লাহ্‌র কালাম প্রথমে আপনাদের কাছে বলা আমাদের দরকার ছিল, কিন্তু আপনারা যখন তা অগ্রাহ্য করছেন এবং অনন্ত জীবন পাবার যোগ্য বলে নিজেদের মনে করেন না তখন অ-ইহুদীদের দিকে আমরা ফিরছি।</div>
<div class="v" id="v47"><span class="vn">47</span> এর কারণ হল, মাবুদ আমাদের এই কথা বলেছেন, ‘আমি অন্য জাতিদের কাছে তোমাকে আলোর মত করেছি, যেন তোমার মধ্য দিয়ে সারা দুনিয়ার লোক নাজাত পায়।’ ”</div>
<div class="v" id="v48"><span class="vn">48</span> <span class="br-p"><br><br></span>অ-ইহুদীরা এই কথা শুনে খুশী হল এবং মাবুদের কালামের গৌরব করল; আর অনন্ত জীবন পাবার জন্য আল্লাহ্‌ যাদের ঠিক করে রেখেছিলেন তারা ঈমান আনল।</div>
<div class="v" id="v49"><span class="vn">49</span> <span class="br-p"><br><br></span>মাবুদের কালাম সেই এলাকার সমস্ত জায়গায় ছড়িয়ে পড়ল।</div>
<div class="v" id="v50"><span class="vn">50</span> কিন্তু ইহুদীরা আল্লাহ্‌র এবাদতকারী ভদ্র মহিলাদের এবং শহরের প্রধান প্রধান লোকদের উস্‌কিয়ে দিল। এইভাবে তারা পৌল ও বার্নাবাসের উপর জুলুম করিয়ে সেই এলাকা থেকে তাঁদের বের করে দিল।</div>
<div class="v" id="v51"><span class="vn">51</span> তখন পৌল ও বার্নাবাস সেই লোকদের বিরুদ্ধে তাঁদের পায়ের ধুলা ঝেড়ে ফেলে কোনিয়া শহরে চলে গেলেন।</div>
<div class="v" id="v52"><span class="vn">52</span> কিন্তু সেখানকার উম্মতেরা আনন্দে ও পাক-রূহে পূর্ণ হল।</div>
</div>
<!-- PARSED ABOVE; EDITING MAY BREAK PARSER -->
</body></html>