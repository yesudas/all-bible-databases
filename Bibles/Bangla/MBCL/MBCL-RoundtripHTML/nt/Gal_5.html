<html><head>
<meta http-equiv="Content-Type" content="text/html;charset=utf-8" />
<title>Gal 5 &ndash; নবম সিপারাঃ গালাতীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 5);">
<div id="navbar"><a href="../index.html">Kitabul Mukkadas</a> &ndash; <b>নবম সিপারাঃ গালাতীয়</b> &ndash; <a href="Gal_1.html">1</a> ... <a href="Gal_3.html">3</a> <a href="Gal_4.html">4</a> <b>5</b> <a href="Gal_6.html">6</a> </div><hr>
<h1>Gal 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ঈসা মসীহের মধ্যে স্বাধীনতা</h2><span class="vn">1</span> <span class="br-p"><br><br></span>মসীহ্‌ আমাদের স্বাধীন করেছেন যেন আমরা স্বাধীন থাকতে পারি। সেইজন্য তোমরা স্থির থাক, যেন কেউ আবার তোমাদের গোলাম বানাতে না পারে।</div>
<div class="v" id="v2"><span class="vn">2</span> <span class="br-p"><br><br></span>আমি পৌল তোমাদের বলছি, শোন্ত যদি তোমাদের খৎনা করানোই হয় তবে তোমাদের কাছে মসীহের কোন মূল্য নেই।</div>
<div class="v" id="v3"><span class="vn">3</span> আমি সকলের কাছে আবার এই সাক্ষ্য দিচ্ছি, যাকে খৎনা করানো হয় সে সমস্ত শরীয়ত পালন করতে বাধ্য।</div>
<div class="v" id="v4"><span class="vn">4</span> তোমরা যারা শরীয়ত পালন করে আল্লাহ্‌র গ্রহণযোগ্য হতে চাইছ তোমরা তো মসীহের কাছ থেকে আলাদা হয়ে গেছ, আল্লাহ্‌র রহমত থেকে সরে গেছ।</div>
<div class="v" id="v5"><span class="vn">5</span> কিন্তু আমাদের যে ধার্মিক বলে গ্রহণ করা হবে, সেই নিশ্চয়তায় ঈমানের দ্বারা পাক-রূহের মধ্য দিয়ে আমরা অপেক্ষা করে আছি;</div>
<div class="v" id="v6"><span class="vn">6</span> কারণ যারা মসীহ্‌ ঈসার, তাদের কাছে খৎনা করানো বা না করানোর কোন দাম নেই, বরং যে ঈমান মহব্বতের মধ্য দিয়ে কাজ করে সেই ঈমানই আসল জিনিস।</div>
<div class="v" id="v7"><span class="vn">7</span> <span class="br-p"><br><br></span>তোমরা তো বেশ ভালভাবেই চলছিলে; তবে সত্যের বাধ্য হতে কে তোমাদের বাধা দিল?</div>
<div class="v" id="v8"><span class="vn">8</span> যে মতামত তোমরা মেনে নিয়েছ, যিনি তোমাদের ডেকেছেন সেই আল্লাহ্‌র কাছ থেকে তা আসে নি।</div>
<div class="v" id="v9"><span class="vn">9</span> একটুখানি খামি একটা গোটা ময়দার তালকে ফাঁপিয়ে তোলে।</div>
<div class="v" id="v10"><span class="vn">10</span> তোমাদের সম্বন্ধে প্রভুর উপর আমার এই বিশ্বাস আছে যে, তোমরা আর অন্য কোন মতামত গ্রহণ করবে না। কিন্তু যে তোমাদের স্থির থাকতে দিচ্ছে না, সে যে-ই হোক না কেন, সে তার পাওনা শাস্তি ভোগ করবে।</div>
<div class="v" id="v11"><span class="vn">11</span> <span class="br-p"><br><br></span>ভাইয়েরা, যদি আমি এখনও তবলিগ করি যে, লোকদের খৎনা করানো উচিত তবে কেন আমাকে এখনও জুলুম করা হচ্ছে? ক্রুশের উপর মসীহের মৃত্যুর বাধা তো তাহলে দূর হয়ে গেছে।</div>
<div class="v" id="v12"><span class="vn">12</span> যারা তোমাদের গোলমালে ফেলছে, আমি চাই তারা যেন নিজেদের একেবারে খোজা-ই করে ফেলে।</div>
<div class="v" id="v13"><h2>পাক-রূহ্‌ ও গুনাহ্‌-স্বভাব</h2><span class="vn">13</span> <span class="br-p"><br><br></span>ভাইয়েরা, স্বাধীন হবার জন্যই তো আল্লাহ্‌ তোমাদের ডেকেছেন। কিন্তু তোমাদের গুনাহ্‌-স্বভাবের ইচ্ছাগুলো পূর্ণ করবার জন্য এই স্বাধীনতা ব্যবহার কোরো না। তার চেয়ে বরং মহব্বতের মনোভাব নিয়ে একে অন্যের সেবা কর,</div>
<div class="v" id="v14"><span class="vn">14</span> কারণ সমস্ত শরীয়ত মিলিয়ে এক কথায় বলা হয়েছে, “তোমার প্রতিবেশীকে নিজের মত মহব্বত করবে।”</div>
<div class="v" id="v15"><span class="vn">15</span> কিন্তু যদি তোমরা একে অন্যের সংগে ঝগড়াঝাঁটি ও হিংসাহিংসি কর তবে সাবধান! এই রকম করলে তোমরা তো একে অন্যকে ধ্বংস করে ফেলবে।</div>
<div class="v" id="v16"><span class="vn">16</span> <span class="br-p"><br><br></span>আমি যা বলছি তা এই- তোমরা পাক-রূহের অধীনে চলাফেরা কর। তা করলে তোমরা গুনাহ্‌-স্বভাবের ইচ্ছা পূর্ণ করবে না।</div>
<div class="v" id="v17"><span class="vn">17</span> গুনাহ্‌-স্বভাব যা চায় তা পাক-রূহের বিরুদ্ধে এবং পাক-রূহ্‌ যা চান তা গুনাহ্‌-স্বভাবের বিরুদ্ধে। গুনাহ্‌-স্বভাব ও পাক-রূহ্‌ একে অন্যের বিরুদ্ধে বলে তোমরা যা করতে চাও তা কর না।</div>
<div class="v" id="v18"><span class="vn">18</span> তোমরা যদি পাক-রূহের দ্বারাই পরিচালিত হও তবে তোমরা শরীয়তের অধীনে নও।</div>
<div class="v" id="v19"><span class="vn">19</span> <span class="br-p"><br><br></span>গুনাহ্‌-স্বভাবের কাজগুলো স্পষ্টই দেখা যায়। সেগুলো হল- জেনা, নাপাকী, লমপটতা,</div>
<div class="v" id="v20"><span class="vn">20</span> মূর্তিপূজা, জাদুবিদ্যা, শত্রুতা, ঝগড়া, লোভ, রাগ, স্বার্থপরতা, অমিল, দলাদলি,</div>
<div class="v" id="v21"><span class="vn">21</span> হিংসা, মাতলামি, হৈ-হল্লা করে মদ খাওয়া, আর এই রকম আরও অনেক কিছু। আমি যেমন এর আগে তোমাদের সতর্ক করেছিলাম এখনও তা-ই করে বলছি, যারা এই রকম কাজ করে আল্লাহ্‌র রাজ্যে তাদের জায়গা হবে না।</div>
<div class="v" id="v22"><span class="vn">22</span> <span class="br-p"><br><br></span>কিন্তু পাক-রূহের ফল হল- মহব্বত, আনন্দ, শান্তি, সহ্যগুণ, দয়ার স্বভাব, ভাল স্বভাব, বিশ্বস্ততা,</div>
<div class="v" id="v23"><span class="vn">23</span> নম্রতা ও নিজেকে দমন। এই সবের বিরুদ্ধে কোন আইন নেই।</div>
<div class="v" id="v24"><span class="vn">24</span> যারা মসীহ্‌ ঈসার, তারা তাদের গুনাহ্‌-স্বভাবকে তার সমস্ত কামনা-বাসনা সুদ্ধ ক্রুশে দিয়ে শেষ করে ফেলেছে।</div>
<div class="v" id="v25"><span class="vn">25</span> যদি আমরা পাক-রূহের মধ্য দিয়ে জীবন পেয়ে থাকি তবে এস, আমরা পাক-রূহের অধীনেই চলাফেরা করি।</div>
<div class="v" id="v26"><span class="vn">26</span> আমরা যেন মিথ্যা বড়াই না করি এবং একে অন্যকে বিরক্ত ও হিংসা না করি।</div>
</div>
<!-- PARSED ABOVE; EDITING MAY BREAK PARSER -->
</body></html>