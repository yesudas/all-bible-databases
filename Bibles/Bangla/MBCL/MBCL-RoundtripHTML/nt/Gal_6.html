<html><head>
<meta http-equiv="Content-Type" content="text/html;charset=utf-8" />
<title>Gal 6 &ndash; নবম সিপারাঃ গালাতীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 6);">
<div id="navbar"><a href="../index.html">Kitabul Mukkadas</a> &ndash; <b>নবম সিপারাঃ গালাতীয়</b> &ndash; <a href="Gal_1.html">1</a> ... <a href="Gal_4.html">4</a> <a href="Gal_5.html">5</a> <b>6</b> </div><hr>
<h1>Gal 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>একে অন্যের ভার বয়ে নেওয়া</h2><span class="vn">1</span> <span class="br-p"><br><br></span>ভাইয়েরা, তোমাদের মধ্যে কেউ যদি হঠাৎ কোন গুনাহে পড়ে যায়, তবে তোমরা যারা পাক-রূহের অধীনে চলাফেরা করছ তোমরা তাকে তুলে এনো। তবে খুব নরম মনোভাব নিয়ে তোমরা এই কাজ কোরো এবং নিজের বিষয় সতর্ক থেকো, যাতে তোমরাও গুনাহে না পড়।</div>
<div class="v" id="v2"><span class="vn">2</span> তোমরা একে অন্যের ভার বয়ে নিয়ো। এইভাবেই তোমরা মসীহের আইন পালন করতে পারবে।</div>
<div class="v" id="v3"><span class="vn">3</span> কিছু না হয়েও যদি কেউ নিজেকে বিশেষ কিছু বলে মনে করে তবে তো সে নিজেকে ঠকায়।</div>
<div class="v" id="v4"><span class="vn">4</span> প্রত্যেকে নিজের কাজ পরীক্ষা করে দেখুক। তাহলে অন্যের সংগে নিজের তুলনা না করে তার নিজের কাজের জন্য সে গর্ববোধ করতে পারবে,</div>
<div class="v" id="v5"><span class="vn">5</span> কারণ প্রত্যেকেরই উচিত নিজের দায়িত্ব বয়ে নেওয়া।</div>
<div class="v" id="v6"><span class="vn">6</span> যাকে আল্লাহ্‌র কালাম শিক্ষা দেওয়া হয় সে যেন তার ওস্তাদকে তার সব ভাল জিনিসের ভাগ দেয়।</div>
<div class="v" id="v7"><span class="vn">7</span> <span class="br-p"><br><br></span>তোমরা ভুল কোরো না, আল্লাহ্‌র সংগে তামাশা চলে না; কারণ যে যা বুনবে সে তা-ই কাটবে।</div>
<div class="v" id="v8"><span class="vn">8</span> গুনাহ্‌-স্বভাবকে খুশী করবার বীজ বুনলে তা থেকে ধ্বংসের ফসল আসবে। কিন্তু পাক-রূহ্‌কে খুশী করবার বীজ বুনলে তা থেকে অনন্ত জীবনের ফসল আসবে।</div>
<div class="v" id="v9"><span class="vn">9</span> আমরা যেন সৎকাজ করতে করতে ভেংগে না পড়ি, কারণ তা ছেড়ে না দিয়ে করতে থাকলে আমরা ঠিক সময়ে তার ফসল পাব।</div>
<div class="v" id="v10"><span class="vn">10</span> সুযোগ পেলেই আমরা যেন সকলের, বিশেষভাবে আল্লাহ্‌র পরিবারের লোকদের উপকার করি।</div>
<div class="v" id="v11"><h2>শেষ কথা</h2><span class="vn">11</span> <span class="br-p"><br><br></span>দেখ, কত বড় বড় অক্ষরে আমি নিজের হাতে তোমাদের কাছে লিখছি।</div>
<div class="v" id="v12"><span class="vn">12</span> যারা বাইরে নিজেদের ভাল দেখাতে চায় তারাই খৎনা করাবার জন্য তোমাদের বাধ্য করতে চেষ্টা করছে। মসীহের ক্রুশের জন্য যেন তাদের উপর জুলুম না আসে সেইজন্যই তারা এই রকম করছে।</div>
<div class="v" id="v13"><span class="vn">13</span> যাদের খৎনা করানো হয়েছে তারাও তো শরীয়ত পালন করে না। তবুও তারা তোমাদের খৎনা করাতে চায় যেন এই বলে গর্ব করতে পারে যে, তোমরাও তাদের দলে এসেছ।</div>
<div class="v" id="v14"><span class="vn">14</span> হযরত ঈসা মসীহের ক্রুশ ছাড়া আমি যেন আর কিছুতে গর্ববোধ না করি। এই ক্রুশের মধ্য দিয়েই দুনিয়া আমার কাছে মরে গেছে এবং আমিও দুনিয়ার কাছে মরে গেছি।</div>
<div class="v" id="v15"><span class="vn">15</span> খৎনা করানো বা না করানোর কোন দামই নেই, মসীহের মধ্য দিয়ে নতুন সৃষ্টি হয়ে ওঠাই হল বড় কথা।</div>
<div class="v" id="v16"><span class="vn">16</span> যারা এই নিয়মে চলে তাদের, অর্থাৎ আল্লাহ্‌র আসল ইসরাইলীয়দের তিনি শান্তি ও মমতা দান করুন।</div>
<div class="v" id="v17"><span class="vn">17</span> <span class="br-p"><br><br></span>শেষে বলি, কেউ আমাকে কষ্ট না দিক, কারণ ঈসার আঘাতের চিহ্ন আমি আমার শরীরে বয়ে নিয়ে বেড়াচ্ছি।</div>
<div class="v" id="v18"><span class="vn">18</span> <span class="br-p"><br><br></span>ভাইয়েরা, আমাদের হযরত ঈসা মসীহের রহমত তোমাদের দিলে থাকুক। আমিন। ॥ভব</div>
</div>
<!-- PARSED ABOVE; EDITING MAY BREAK PARSER -->
</body></html>