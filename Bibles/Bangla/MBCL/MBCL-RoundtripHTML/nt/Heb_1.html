<html><head>
<meta http-equiv="Content-Type" content="text/html;charset=utf-8" />
<title>Heb 1 &ndash; ১৯শ সিপারাঃ ইবরানী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 1);">
<div id="navbar"><a href="../index.html">Kitabul Mukkadas</a> &ndash; <b>১৯শ সিপারাঃ ইবরানী</b> &ndash; <b>1</b> <a href="Heb_2.html">2</a> <a href="Heb_3.html">3</a> ... <a href="Heb_13.html">13</a> </div><hr>
<h1>Heb 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অনেক দিন আগে নবীদের মধ্য দিয়ে আল্লাহ্‌ আমাদের পূর্বপুরুষদের কাছে নানা ভাবে অনেক বার অল্প অল্প করে কথা বলেছিলেন।</div>
<div class="v" id="v2"><span class="vn">2</span> কিন্তু এই দিনগুলোর শেষে তিনি তাঁর পুত্রের মধ্য দিয়ে আমাদের কাছে কথা বলেছেন। আল্লাহ্‌ তাঁর পুত্রকে সব কিছুর অধিকারী হওয়ার জন্য নিযুক্ত করলেন। পুত্রের মধ্য দিয়েই তিনি সব কিছু সৃষ্টি করলেন।</div>
<div class="v" id="v3"><span class="vn">3</span> আল্লাহ্‌র সব গুণ সেই পুত্রের মধ্যেই রয়েছে; পুত্রই আল্লাহ্‌র পূর্ণ ছবি। পুত্র তাঁর শক্তিশালী কালামের দ্বারা সব কিছু ধরে রেখে পরিচালনা করেন। মানুষের গুনাহ্‌ দূর করবার পরে পুত্র বেহেশতে আল্লাহ্‌তা’লার ডান পাশে বসলেন।</div>
<div class="v" id="v4"><span class="vn">4</span> তাঁর পিতার কাছ থেকে তিনি যে নাম পেয়েছেন তা যেমন ফেরেশতাদের নামের চেয়ে মহান, তেমনি তিনি নিজেও ফেরেশতাদের চেয়ে অনেক মহান হয়েছেন।</div>
<div class="v" id="v5"><span class="vn">5</span> আল্লাহ্‌ কখনও কি কোন ফেরেশতাকে এই কথা বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“তুমি আমার পুত্র, <br><span class="br-ind"><br><span class="indent">&nbsp;</span></span>আজই আমি তোমার পিতা হলাম”? <br> <span class="br-p"><br><br></span>আবার তিনি কি বলেছেন, “আমি হব তার পিতা আর সে হবে আমার পুত্র”?</div>
<div class="v" id="v6"><span class="vn">6</span> <span class="br-p"><br><br></span>না, তিনি তা বলেন নি। আল্লাহ্‌ তাঁর প্রধান সন্তানকে এই দুনিয়াতে পাঠাবার সময় বলছেন, “আল্লাহ্‌র সব ফেরেশতারা তাঁকে সেজদা করুক।”</div>
<div class="v" id="v7"><span class="vn">7</span> <span class="br-p"><br><br></span>ফেরেশতাদের বিষয়ে আল্লাহ্‌ বলছেন, <span class="br-p"><br><br></span><span class="br-ind"><br><span class="indent">&nbsp;</span></span>“তিনি বাতাসকে তাঁর ফেরেশতা করেছেন; <br><span class="br-ind"><br><span class="indent">&nbsp;</span></span>জ্বলন্ত আগুনকে করেছেন তাঁর গোলাম।” <br></div>
<div class="v" id="v8"><span class="vn">8</span> <span class="br-p"><br><br></span>কিন্তু পুত্রের বিষয়ে আল্লাহ্‌ বলছেন, <span class="br-p"><br><br></span><span class="br-ind"><br><span class="indent">&nbsp;</span></span>“হে আল্লাহ্‌, তোমার সিংহাসন চিরস্থায়ী; <br><span class="br-ind"><br><span class="indent">&nbsp;</span></span>তোমার শাসন ন্যায়ের শাসন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি ন্যায় ভালবাস আর অন্যায়কে ঘৃণা কর; <br><span class="br-ind"><br><span class="indent">&nbsp;</span></span>সেইজন্য আল্লাহ্‌, তোমার আল্লাহ্‌, <br><span class="br-ind"><br><span class="indent">&nbsp;</span></span>তোমার সংগীদের চেয়ে অনেক বেশী আনন্দ <br><span class="br-ind"><br><span class="indent">&nbsp;</span></span>তেলের মত করে তোমার উপর ঢেলে দিয়েছেন।” <br></div>
<div class="v" id="v10"><span class="vn">10</span> <span class="br-p"><br><br></span>আল্লাহ্‌ আরও বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“প্রভু, তুমি অনেক কাল আগেই দুনিয়ার ভিত্তি গেঁথেছিলে; <br><span class="br-ind"><br><span class="indent">&nbsp;</span></span>আসমানও তোমার হাতে গড়া। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেগুলো ধ্বংস হয়ে যাবে, কিন্তু তুমি চিরকাল থাকবে। <br><span class="br-ind"><br><span class="indent">&nbsp;</span></span>কাপড়ের মতই সেগুলো পুরানো হয়ে যাবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেগুলোকে তুমি কাপড়ের মতই গুটিয়ে রাখবে, <br><span class="br-ind"><br><span class="indent">&nbsp;</span></span>আর কাপড়ের মত সেগুলোকে বদল করা হবে। <br><span class="br-ind"><br><span class="indent">&nbsp;</span></span>কিন্তু তুমি একই রকম থাকবে, <br><span class="br-ind"><br><span class="indent">&nbsp;</span></span>আর তোমার জীবনকাল কখনও শেষ হবে না।” <br></div>
<div class="v" id="v13"><span class="vn">13</span> <span class="br-p"><br><br></span>আল্লাহ্‌ কখনও কি কোন ফেরেশতাকে এই কথা বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>“যতক্ষণ না আমি তোমার শত্রুদের <br><span class="br-ind"><br><span class="indent">&nbsp;</span></span>তোমার পায়ের তলায় রাখি, <br><span class="br-ind"><br><span class="indent">&nbsp;</span></span>ততক্ষণ তুমি আমার ডানদিকে বস”? <br></div>
<div class="v" id="v14"><span class="vn">14</span> <span class="br-p"><br><br></span>ফেরেশতারা কি সকলেই সেবাকারী রূহ্‌ নন? যারা নাজাত পাবে তাদের সেবা করবার জন্যই তো তাঁদের পাঠানো হয়।</div>
</div>
<!-- PARSED ABOVE; EDITING MAY BREAK PARSER -->
</body></html>