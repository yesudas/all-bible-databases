<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; ১৯শ সিপারাঃ ইবরানী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">Kitabul Mukkadas</a> &ndash; <b>১৯শ সিপারাঃ ইবরানী</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈসা মসীহ্‌ হযরত মূসা (আঃ)-এর চেয়েও মহান</h2><span class="vn">1</span> <span class="br-p"><br><br></span>সেইজন্য পবিত্র ভাইয়েরা, তোমরা যারা বেহেশতের অধিকারী হবার জন্য তাঁর ডাকে সাড়া দিয়েছ, তোমরা ঈসার বিষয়ে মনোযোগী হও। যাঁর উপর আমরা ঈমান এনেছি তিনিই আল্লাহ্‌র সেই পাঠানো বান্দা এবং সেই মহা-ইমাম।</div>
<div class="v" id="v2"><span class="vn">2</span> আল্লাহ্‌র পরিবারের লোকদের দেখাশোনার কাজে মূসা যেমন বিশ্বস্ত ছিলেন তেমনি ঈসাকে যিনি নিযুক্ত করেছিলেন সেই আল্লাহ্‌র কাছে তিনিও বিশ্বস্ত ছিলেন।</div>
<div class="v" id="v3"><span class="vn">3</span> যে লোক ঘর তৈরী করে সে যেমন সেই ঘরের চেয়ে বেশী সম্মান লাভ করে, সেই অনুসারে আল্লাহ্‌ ঈসাকে মূসার চেয়ে আরও বেশী গৌরব পাবার অধিকারী বলে মনে করলেন।</div>
<div class="v" id="v4"><span class="vn">4</span> প্রত্যকটা ঘর কেউ না কেউ তৈরী করে থাকে, কিন্তু আল্লাহ্‌ই সব কিছু তৈরী করেছেন।</div>
<div class="v" id="v5"><span class="vn">5</span> সত্যিই মূসা আল্লাহ্‌র পরিবারে সেবাকারী হিসাবে বিশ্বস্ত ছিলেন, যেন ভবিষ্যতে যা বলা হবে তার সম্বন্ধে তিনি সাক্ষ্য দিতে পারেন।</div>
<div class="v" id="v6"><span class="vn">6</span> কিন্তু মসীহ্‌ সেই পরিবারের ভার-পাওয়া পুত্র হিসাবে বিশ্বস্ত ছিলেন। আমাদের নিশ্চিত আশার ফলে মনে যে সাহস ও আনন্দ আসে, তাতে যদি আমরা শেষ পর্যন্ত স্থির থাকি তবে দেখা যাবে যে, আমরাই আল্লাহ্‌র পরিবারের লোক।</div>
<div class="v" id="v7"><h2>বেঈমানীর বিষয়ে সতর্ক করা</h2><span class="vn">7</span> <span class="br-p"><br><br></span>সেইজন্য পাক-রূহ্‌ বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“আহা, আজ যদি তোমরা তাঁর কথায় কান দাও! <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি বলছেন, তোমাদের পূর্বপুরুষদের মত <br><span class="br-ind"><br><span class="indent">&nbsp;</span></span>তোমাদের দিল তোমরা কঠিন কোরো না। <br><span class="br-ind"><br><span class="indent">&nbsp;</span></span>তারা মরুভূমির মধ্যে বিদ্রোহী হয়ে আমার পরীক্ষা করেছিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাদের পূর্বপুরুষেরা সেখানে আমাকে যাচাই করেছিল, <br><span class="br-ind"><br><span class="indent">&nbsp;</span></span>আর চল্লিশ বছর ধরে সেই সময়কার লোকেরা <br><span class="br-ind"><br><span class="indent">&nbsp;</span></span>আমার কাজ দেখেছিল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি তাদের উপর খুব বিরক্ত হয়ে বলেছিলাম, <br><span class="br-ind"><br><span class="indent">&nbsp;</span></span>‘এই লোকদের দিল বিপথে ঘুরে বেড়াচ্ছে; <br><span class="br-ind"><br><span class="indent">&nbsp;</span></span>তারা আমার পথ জানল না।’ <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেইজন্য আমি রাগে কসম খেয়ে বলেছিলাম, <br><span class="br-ind"><br><span class="indent">&nbsp;</span></span>‘আমার দেওয়া বিশ্রামের জায়গায় তারা যেতে পারবে না।’ ” <br></div>
<div class="v" id="v12"><span class="vn">12</span> <span class="br-p"><br><br></span>ভাইয়েরা, সাবধান! তোমাদের মধ্যে কারও মন যেন খারাপ ও অ-ঈমানদার না হয়। এই রকম মন জীবন্ত আল্লাহ্‌র কাছ থেকে দূরে সরে যায়।</div>
<div class="v" id="v13"><span class="vn">13</span> এর চেয়ে যতদিন পাক-কিতাবের “আজ” কথাটা বলা যায়, তার প্রত্যেক দিনই তোমরা একে অন্যকে উৎসাহ দাও, যাতে তোমাদের কারও মন গুনাহের ছলনায় পড়ে কঠিন না হয়;</div>
<div class="v" id="v14"><span class="vn">14</span> কারণ প্রথমে যে নিশ্চয়তা আমাদের ছিল, যদি আমরা তাতে শেষ পর্যন্ত স্থির থাকি তবে দেখা যাবে যে, আমরা মসীহের সংগে অংশীদার হয়েছি।</div>
<div class="v" id="v15"><span class="vn">15</span> একটু আগে বলা হয়েছে, <span class="br-p"><br><br></span><span class="br-ind"><br><span class="indent">&nbsp;</span></span>আহা, আজ যদি তোমরা তাঁর কথায় কান দাও! <br><span class="br-ind"><br><span class="indent">&nbsp;</span></span>তিনি বলেছেন, “তোমাদের পূর্বপুরুষদের মত <br><span class="br-ind"><br><span class="indent">&nbsp;</span></span>তোমাদের দিল তোমরা কঠিন কোরো না।” <br></div>
<div class="v" id="v16"><span class="vn">16</span> <span class="br-p"><br><br></span>কারা আল্লাহ্‌র কথা শুনেও তাঁকে বিরক্ত করেছিল? তারা কি সেই সব লোক নয় যাদের মূসা মিসর দেশ থেকে বের করে এনেছিলেন?</div>
<div class="v" id="v17"><span class="vn">17</span> আর চল্লিশ বছর ধরে আল্লাহ্‌ কাদের উপর বিরক্ত ছিলেন? তারা কি সেই সব লোক নয় যারা গুনাহ্‌ করেছিল এবং যাদের লাশ মরুভূমিতে পড়ে ছিল?</div>
<div class="v" id="v18"><span class="vn">18</span> আর কাদের কাছেই বা আল্লাহ্‌ কসম খেয়ে বলেছিলেন যে, তারা তাঁর দেওয়া বিশ্রামের জায়গায় যেতে পারবে না? তারা কি সেই সব লোক নয় যারা তাঁর কথায় ঈমান না এনে অমান্য করেছিল?</div>
<div class="v" id="v19"><span class="vn">19</span> এতে দেখা যায় যে, তাদের ঈমান না আনবার জন্যই তারা আল্লাহ্‌র দেওয়া বিশ্রামের জায়গায় যেতে পারে নি।</div>
</div>
<!-- PARSED ABOVE; EDITING MAY BREAK PARSER -->
</body></html>