<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; তৃতীয় সিপারাঃ লূক &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">Kitabul Mukkadas</a> &ndash; <b>তৃতীয় সিপারাঃ লূক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এই সিপারা লিখবার উদ্দেশ্য</h2><span class="vn">1</span> <span class="br-p"><br><br></span>মাননীয় থিয়ফিল, <span class="br-p"><br><br></span>আমাদের মধ্যে যে সব ঘটনা ঘটেছে তা যাঁরা প্রথম থেকে নিজের চোখে দেখেছেন ও আল্লাহ্‌র সুসংবাদ তবলিগ করেছেন, তাঁরা আমাদের কাছে সব কিছু জানিয়েছেন, আর তাঁদের কথামতই অনেকে সেই সব বিষয়গুলো পরপর লিখেছেন।</div>
<div class="v" id="v3"><span class="vn">3</span> সেই সব বিষয় সম্বন্ধে প্রথম থেকে ভালভাবে খোঁজ-খবর নিয়ে আপনার জন্য তা একটা একটা করে লেখা আমিও ভাল মনে করলাম।</div>
<div class="v" id="v4"><span class="vn">4</span> এর ফলে আপনি যা জেনেছেন তা সত্যি কি না জানতে পারবেন।</div>
<div class="v" id="v5"><h2>হযরত ইয়াহিয়া (আঃ)-এর জন্মের বিষয়ে ভবিষ্যদ্বাণী</h2><span class="vn">5</span> <span class="br-p"><br><br></span>হেরোদ যখন এহুদিয়া প্রদেশের বাদশাহ্‌ ছিলেন সেই সময়ে ইমাম অবিয়ের দলে জাকারিয়া নামে ইহুদীদের একজন ইমাম ছিলেন। তাঁর স্ত্রীর নাম ছিল এলিজাবেত। তিনিও ছিলেন ইমাম হারুনের একজন বংশধর।</div>
<div class="v" id="v6"><span class="vn">6</span> তাঁরা দু’জনেই আল্লাহ্‌র চোখে ধার্মিক ছিলেন। মাবুদের সমস্ত হুকুম ও নিয়ম তাঁরা নিখুঁতভাবে পালন করতেন।</div>
<div class="v" id="v7"><span class="vn">7</span> তাঁদের কোন ছেলেমেয়ে হয় নি কারণ এলিজাবেত বন্ধ্যা ছিলেন। এছাড়া তাঁদের বয়সও খুব বেশী হয়ে গিয়েছিল।</div>
<div class="v" id="v8"><span class="vn">8</span> <span class="br-p"><br><br></span>একবার নিজের দলের পালার সময় জাকারিয়া ইমাম হিসাবে আল্লাহ্‌র এবাদত-কাজ করছিলেন।</div>
<div class="v" id="v9"><span class="vn">9</span> ইমামের কাজের চলতি নিয়ম অনুসারে গুলিবাঁট দ্বারা তাঁকেই বেছে নেওয়া হয়েছিল, যেন তিনি বায়তুল-মোকাদ্দসের পবিত্র স্থানে গিয়ে ধূপ জ্বালাতে পারেন।</div>
<div class="v" id="v10"><span class="vn">10</span> ধূপ জ্বালাবার সময় বাইরে অনেক লোক মুনাজাত করছিল।</div>
<div class="v" id="v11"><span class="vn">11</span> এমন সময় ধূপগাহের ডানদিকে মাবুদের একজন ফেরেশতা হঠাৎ এসে জাকারিয়াকে দেখা দিলেন।</div>
<div class="v" id="v12"><span class="vn">12</span> ফেরেশতাকে দেখে তাঁর মন অস্থির হয়ে উঠল এবং তিনি ভয় পেলেন।</div>
<div class="v" id="v13"><span class="vn">13</span> <span class="br-p"><br><br></span>ফেরেশতা তাঁকে বললেন, “জাকারিয়া, ভয় কোরো না, কারণ আল্লাহ্‌ তোমার মুনাজাত শুনেছেন। তোমার স্ত্রী এলিজাবেতের একটি ছেলে হবে। তুমি তার নাম রেখো ইয়াহিয়া।</div>
<div class="v" id="v14"><span class="vn">14</span> সে তোমার জীবনে মহা আনন্দের কারণ হবে এবং তার জন্মের দরুন আরও অনেকে আনন্দিত হবে,</div>
<div class="v" id="v15"><span class="vn">15</span> কারণ মাবুদের চোখে সে মহান হবে। সে কখনও আংগুর-রস বা কোন রকম মদানো রস খাবে না এবং মায়ের গর্ভে থাকতেই সে পাক-রূহে পূর্ণ হবে।</div>
<div class="v" id="v16"><span class="vn">16</span> বনি-ইসরাইলদের অনেককেই সে তাদের মাবুদ আল্লাহ্‌র কাছে ফিরিয়ে আনবে।</div>
<div class="v" id="v17"><span class="vn">17</span> নবী ইলিয়াসের মত মনোভাব ও শক্তি নিয়ে সে মাবুদের আগে আসবে। সে পিতার মন সন্তানের দিকে ফিরাবে এবং অবাধ্য লোকদের মনের ভাব বদলে আল্লাহ্‌ভক্ত লোকদের মনের ভাবের মত করবে। এইভাবে সে মাবুদের জন্য এক দল লোককে সম্পূর্ণভাবে প্রস্তুত করবে।”</div>
<div class="v" id="v18"><span class="vn">18</span> <span class="br-p"><br><br></span>তখন জাকারিয়া ফেরেশতাকে বললেন, “কিভাবে আমি তা বুঝব? আমি তো বুড়ো হয়ে গেছি এবং আমার স্ত্রীর বয়সও অনেক বেশী হয়ে গেছে।”</div>
<div class="v" id="v19"><span class="vn">19</span> <span class="br-p"><br><br></span>ফেরেশতা তাঁকে বললেন, “আমার নাম জিবরাইল; আমি আল্লাহ্‌র সামনে দাঁড়িয়ে থাকি। তোমার সংগে কথা বলবার জন্য ও তোমাকে এই সুসংবাদ দেবার জন্য আল্লাহ্‌ আমাকে পাঠিয়েছেন।</div>
<div class="v" id="v20"><span class="vn">20</span> দেখ, আমার কথা সময়মতই পূর্ণ হবে, কিন্তু তুমি আমার কথা বিশ্বাস কর নি বলে বোবা হয়ে থাকবে। যতদিন না এই সব ঘটে ততদিন তুমি কথা বলতে পারবে না।”</div>
<div class="v" id="v21"><span class="vn">21</span> <span class="br-p"><br><br></span>এদিকে লোকেরা জাকারিয়ার জন্য অপেক্ষা করছিল। বায়তুল-মোকাদ্দসের পবিত্র স্থানে তাঁর দেরি হচ্ছে দেখে তারা ভাবতে লাগল।</div>
<div class="v" id="v22"><span class="vn">22</span> পরে জাকারিয়া যখন বের হয়ে আসলেন তখন লোকদের সংগে কথা বলতে পারলেন না। এতে লোকেরা বুঝতে পারল পবিত্র স্থানে তিনি কোন দর্শন পেয়েছেন। তিনি লোকদের কাছে ইশারায় কথা বলতে থাকলেন এবং বোবা হয়ে রইলেন।</div>
<div class="v" id="v23"><span class="vn">23</span> <span class="br-p"><br><br></span>ইমামের কাজের পালা শেষ হবার পরে জাকারিয়া বাড়ী চলে গেলেন।</div>
<div class="v" id="v24"><span class="vn">24</span> এর পরে তাঁর স্ত্রী এলিজাবেত গর্ভবতী হলেন এবং পাঁচ মাস পর্যন্ত বাড়ী ছেড়ে বাইরে গেলেন না। তিনি বললেন,</div>
<div class="v" id="v25"><span class="vn">25</span> “এটা মাবুদেরই কাজ। মানুষের কাছে আমার লজ্জা দূর করবার জন্য তিনি এখন আমার দিকে চোখ তুলে চেয়েছেন।”</div>
<div class="v" id="v26"><h2>হযরত ঈসা মসীহের জন্মের বিষয়ে ভবিষ্যদ্বাণী</h2><span class="vn">26</span> <span class="br-p"><br><br></span>এলিজাবেতের যখন ছয় মাসের গর্ভ তখন আল্লাহ্‌ গালীল প্রদেশের নাসরত গ্রামের মরিয়ম নামে একটি অবিবাহিতা সতী মেয়ের কাছে জিবরাইল ফেরেশতাকে পাঠালেন। বাদশাহ্‌ দাউদের বংশের ইউসুফ নামে একজন লোকের সংগে তাঁর বিয়ের কথাবার্তা ঠিক হয়েছিল।</div>
<div class="v" id="v28"><span class="vn">28</span> ফেরেশতা মরিয়মের কাছে এসে তাঁকে সালাম জানিয়ে বললেন, “মাবুদ তোমার সংগে আছেন এবং তোমাকে অনেক দোয়া করেছেন।”</div>
<div class="v" id="v29"><span class="vn">29</span> <span class="br-p"><br><br></span>এই কথা শুনে মরিয়মের মন খুব অস্থির হয়ে উঠল। তিনি ভাবতে লাগলেন এই রকম সালামের মানে কি।</div>
<div class="v" id="v30"><span class="vn">30</span> ফেরেশতা তাঁকে বললেন, “মরিয়ম, ভয় কোরো না, কারণ আল্লাহ্‌ তোমাকে খুব রহমত করেছেন।</div>
<div class="v" id="v31"><span class="vn">31</span> শোন, তুমি গর্ভবতী হবে আর তোমার একটি ছেলে হবে। তুমি তাঁর নাম ঈসা রাখবে।</div>
<div class="v" id="v32"><span class="vn">32</span> তিনি মহান হবেন। তাঁকে আল্লাহ্‌তা’লার পুত্র বলা হবে। মাবুদ আল্লাহ্‌ তাঁর পূর্বপুরুষ বাদশাহ্‌ দাউদের সিংহাসন তাঁকে দেবেন।</div>
<div class="v" id="v33"><span class="vn">33</span> তিনি ইয়াকুবের বংশের লোকদের উপরে চিরকাল ধরে রাজত্ব করবেন। তাঁর রাজত্ব কখনও শেষ হবে না।”</div>
<div class="v" id="v34"><span class="vn">34</span> <span class="br-p"><br><br></span>তখন মরিয়ম ফেরেশতাকে বললেন, “এ কেমন করে হবে? আমার তো বিয়ে হয় নি।”</div>
<div class="v" id="v35"><span class="vn">35</span> <span class="br-p"><br><br></span>ফেরেশতা বললেন, “পাক-রূহ্‌ তোমার উপরে আসবেন এবং আল্লাহ্‌তা’লার শক্তির ছায়া তোমার উপরে পড়বে। এইজন্য যে পবিত্র সন্তান জন্মগ্রহণ করবেন তাঁকে ইব্‌নুল্লাহ্‌ বলা হবে।</div>
<div class="v" id="v36"><span class="vn">36</span> দেখ, এই বুড়ো বয়সে তোমার আত্মীয়া এলিজাবেতের গর্ভেও ছেলের জন্ম হয়েছে। লোকে বলত তার ছেলেমেয়ে হবে না, কিন্তু এখন তার ছয় মাস চলছে।</div>
<div class="v" id="v37"><span class="vn">37</span> আল্লাহ্‌র কাছে অসম্ভব বলে কোন কিছুই নেই।”</div>
<div class="v" id="v38"><span class="vn">38</span> <span class="br-p"><br><br></span>মরিয়ম বললেন, “আমি মাবুদের বাঁদী, আপনার কথামতই আমার উপর সব কিছু হোক।” এর পরে ফেরেশতা মরিয়মের কাছ থেকে চলে গেলেন।</div>
<div class="v" id="v39"><h2>বিবি এলিজাবেতের ঘরে বিবি মরিয়ম</h2><span class="vn">39</span> <span class="br-p"><br><br></span>তারপর মরিয়ম তাড়াতাড়ি করে এহুদিয়া প্রদেশের একটা গ্রামে গেলেন। গ্রামটা পাহাড়ী এলাকায় ছিল।</div>
<div class="v" id="v40"><span class="vn">40</span> মরিয়ম সেখানে জাকারিয়ার বাড়ীতে ঢুকে এলিজাবেতকে সালাম জানালেন।</div>
<div class="v" id="v41"><span class="vn">41</span> এলিজাবেত যখন মরিয়মের কথা শুনলেন তখন তাঁর গর্ভের শিশুটি নেচে উঠল। তিনি পাক-রূহে পূর্ণ হয়ে জোরে জোরে বললেন, “সমস্ত স্ত্রীলোকদের মধ্যে তুমি ধন্যা এবং তোমার যে সন্তান হবে সেই সন্তানও ধন্য।</div>
<div class="v" id="v43"><span class="vn">43</span> আমার প্রভুর মা আমার কাছে এসেছেন, এ কেমন করে সম্ভব হল?</div>
<div class="v" id="v44"><span class="vn">44</span> যখনই আমি তোমার কথা শুনলাম তখনই আমার গর্ভের শিশুটি আনন্দে নেচে উঠল।</div>
<div class="v" id="v45"><span class="vn">45</span> তুমি ধন্যা, কারণ তুমি বিশ্বাস করেছ যে, মাবুদ তোমাকে যা বলেছেন তা পূর্ণ হবে।”</div>
<div class="v" id="v46"><span class="vn">46</span> <span class="br-p"><br><br></span>তখন মরিয়ম বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার হৃদয় মাবুদের প্রশংসা করছে; <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমার নাজাতদাতা আল্লাহ্‌কে নিয়ে <br><span class="br-ind"><br><span class="indent">&nbsp;</span></span>আমার দিল আনন্দে ভরে উঠছে, <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কারণ তাঁর এই সামান্যা বাঁদীর দিকে <br><span class="br-ind"><br><span class="indent">&nbsp;</span></span>তিনি মনোযোগ দিয়েছেন। <br><span class="br-ind"><br><span class="indent">&nbsp;</span></span>এখন থেকে সব লোক আমাকে ধন্যা বলবে, <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>কারণ শক্তিমান আল্লাহ্‌ আমার জন্য <br><span class="br-ind"><br><span class="indent">&nbsp;</span></span>কত না মহৎ কাজ করেছেন। <br><span class="br-ind"><br><span class="indent">&nbsp;</span></span>তিনি পবিত্র। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যারা তাঁকে ভয় করে <br><span class="br-ind"><br><span class="indent">&nbsp;</span></span>তাদের প্রতি তিনি মমতা করেন, <br><span class="br-ind"><br><span class="indent">&nbsp;</span></span>বংশের পর বংশ ধরেই করেন। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি হাত বাড়িয়ে মহাশক্তির কাজ করেছেন; <br><span class="br-ind"><br><span class="indent">&nbsp;</span></span>যাদের মন অহংকারে ভরা <br><span class="br-ind"><br><span class="indent">&nbsp;</span></span>তাদের তিনি চারদিকে দূর করে দিয়েছেন। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>সিংহাসন থেকে বাদশাহ্‌দের তিনি নামিয়ে দিয়েছেন, <br><span class="br-ind"><br><span class="indent">&nbsp;</span></span>কিন্তু সাধারণ লোকদের তুলে ধরেছেন। <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>যাদের অভাব আছে, <br><span class="br-ind"><br><span class="indent">&nbsp;</span></span>ভাল ভাল জিনিস দিয়ে <br><span class="br-ind"><br><span class="indent">&nbsp;</span></span>তিনি তাদের অভাব পূরণ করেছেন, <br><span class="br-ind"><br><span class="indent">&nbsp;</span></span>কিন্তু ধনীদের খালি হাতে বিদায় করেছেন। <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>তিনি আমাদের পূর্বপুরুষদের কাছে <br><span class="br-ind"><br><span class="indent">&nbsp;</span></span>যে ওয়াদা করেছিলেন, <br><span class="br-ind"><br><span class="indent">&nbsp;</span></span>সেইমতই তিনি তাঁর গোলাম <br><span class="br-ind"><br><span class="indent">&nbsp;</span></span>ইসরাইলকে সাহায্য করেছেন। <br><span class="br-ind"><br><span class="indent">&nbsp;</span></span>ইব্রাহিম ও তাঁর বংশের লোকদের উপরে <br><span class="br-ind"><br><span class="indent">&nbsp;</span></span>চিরকাল মমতা করবার কথা তিনি মনে রেখেছেন।” <br></div>
<div class="v" id="v56"><span class="vn">56</span> <span class="br-p"><br><br></span>প্রায় তিন মাস এলিজাবেতের কাছে থাকবার পর মরিয়ম নিজের বাড়ীতে ফিরে গেলেন।</div>
<div class="v" id="v57"><h2>হযরত ইয়াহিয়া (আঃ)-এর জন্ম</h2><span class="vn">57</span> <span class="br-p"><br><br></span>সময় পূর্ণ হলে পর এলিজাবেতের একটি ছেলে হল।</div>
<div class="v" id="v58"><span class="vn">58</span> তাঁর উপর মাবুদের প্রচুর মমতার কথা শুনে প্রতিবেশীরা ও আত্মীয়রা তাঁর সংগে আনন্দ করতে লাগল।</div>
<div class="v" id="v59"><span class="vn">59</span> ইহুদীদের নিয়ম মত আট দিনের দিন তারা ছেলেটির খৎনা করাবার কাজে যোগ দিতে আসল। তারা ছেলেটির নাম তার পিতার নামের মত জাকারিয়া রাখতে চাইল,</div>
<div class="v" id="v60"><span class="vn">60</span> কিন্তু তার মা বললেন, “না, এর নাম ইয়াহিয়া রাখা হবে।”</div>
<div class="v" id="v61"><span class="vn">61</span> <span class="br-p"><br><br></span>তারা এলিজাবেতকে বলল, “আপনার আত্মীয়-স্বজনদের মধ্যে তো কারও ঐ নাম নেই।”</div>
<div class="v" id="v62"><span class="vn">62</span> <span class="br-p"><br><br></span>তারা ইশারা করে ছেলেটির পিতার কাছ থেকে জানতে চাইল তিনি কি নাম দিতে চান।</div>
<div class="v" id="v63"><span class="vn">63</span> জাকারিয়া লিখবার জিনিস চেয়ে নিয়ে লিখলেন, “ওর নাম ইয়াহিয়া।” <span class="br-p"><br><br></span>এতে তারা সবাই অবাক হল,</div>
<div class="v" id="v64"><span class="vn">64</span> আর তখনই জাকারিয়ার মুখ ও জিভ্‌ খুলে গেল এবং তিনি কথা বলতে ও আল্লাহ্‌র প্রশংসা করতে লাগলেন।</div>
<div class="v" id="v65"><span class="vn">65</span> এ দেখে প্রতিবেশীরা সবাই ভয় পেল, আর এহুদিয়ার সমস্ত পাহাড়ী এলাকার লোকেরা এই সব বিষয়ে বলাবলি করতে লাগল।</div>
<div class="v" id="v66"><span class="vn">66</span> যারা এই সব কথা শুনল তারা প্রত্যেকেই মনে মনে তা ভাবতে লাগল আর বলল, “বড় হয়ে এই ছেলেটি তবে কি হবে!” তারা এই কথা বলল, কারণ মাবুদের শক্তি এই ছেলেটির উপর দেখা গিয়েছিল।</div>
<div class="v" id="v67"><h2>হযরত জাকারিয়ার মুখে আল্লাহ্‌র প্রশংসা</h2><span class="vn">67</span> <span class="br-p"><br><br></span>পরে ছেলেটির পিতা জাকারিয়া পাক-রূহে পূর্ণ হয়ে নবী হিসাবে এই কথা বলতে লাগলেন,</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>“ইসরাইলের মাবুদ আল্লাহ্‌র প্রশংসা হোক, <br><span class="br-ind"><br><span class="indent">&nbsp;</span></span>কারণ তিনি তাঁর নিজের বান্দাদের দিকে <br><span class="br-ind"><br><span class="indent">&nbsp;</span></span>মনোযোগ দিয়েছেন আর তাদের মুক্ত করেছেন। <br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>তিনি আমাদের জন্য <br><span class="br-ind"><br><span class="indent">&nbsp;</span></span>তাঁর গোলাম দাউদের বংশ থেকে <br><span class="br-ind"><br><span class="indent">&nbsp;</span></span>একজন শক্তিশালী নাজাতদাতা তুলেছেন। <br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>এই কথা তাঁর পবিত্র নবীদের মুখ দিয়ে <br><span class="br-ind"><br><span class="indent">&nbsp;</span></span>তিনি অনেক দিন আগেই বলেছিলেন। <br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>তিনি শত্রুদের হাত থেকে <br><span class="br-ind"><br><span class="indent">&nbsp;</span></span>আর যারা ঘৃণা করে তাদের সকলের হাত থেকে <br><span class="br-ind"><br><span class="indent">&nbsp;</span></span>আমাদের রক্ষা করেছেন। <br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>তিনি আমাদের পূর্বপুরুষদের মমতা করবার জন্য <br><span class="br-ind"><br><span class="indent">&nbsp;</span></span>আর তাঁর পবিত্র ব্যবস্থা, অর্থাৎ তাঁর কসম <br><span class="br-ind"><br><span class="indent">&nbsp;</span></span>পূর্ণ করবার জন্য আমাদের রক্ষা করেছেন। <br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>সেই কসম তিনি আমাদের পূর্বপুরুষ <br><span class="br-ind"><br><span class="indent">&nbsp;</span></span>ইব্রাহিমের কাছে খেয়েছিলেন। <br><span class="br-ind"><br><span class="indent">&nbsp;</span></span>তিনি শত্রুদের হাত থেকে <br><span class="br-ind"><br><span class="indent">&nbsp;</span></span>আমাদের উদ্ধার করেছেন <br><span class="br-ind"><br><span class="indent">&nbsp;</span></span>যেন যতদিন বেঁচে থাকি <br><span class="br-ind"><br><span class="indent">&nbsp;</span></span>পবিত্র ও সৎভাবে তাঁর সামনে দাঁড়িয়ে <br><span class="br-ind"><br><span class="indent">&nbsp;</span></span>নির্ভয়ে তাঁর এবাদত করতে পারি। <br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>সন্তান আমার, <br><span class="br-ind"><br><span class="indent">&nbsp;</span></span>তোমাকে আল্লাহ্‌তা’লার নবী বলা হবে, <br><span class="br-ind"><br><span class="indent">&nbsp;</span></span>কারণ তুমি তাঁর পথ ঠিক করবার জন্য <br><span class="br-ind"><br><span class="indent">&nbsp;</span></span>তাঁর আগে আগে চলবে। <br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>তুমি তাঁর বান্দাদের জানাবে, <br><span class="br-ind"><br><span class="indent">&nbsp;</span></span>কিভাবে আমাদের আল্লাহ্‌র মমতার দরুন <br><span class="br-ind"><br><span class="indent">&nbsp;</span></span>গুনাহের মাফ পেয়ে <br><span class="br-ind"><br><span class="indent">&nbsp;</span></span>নাজাত পাওয়া যায়। <br><span class="br-ind"><br><span class="indent">&nbsp;</span></span>তাঁর মমতায় বেহেশত থেকে এক উঠন্ত সূর্য <br><span class="br-ind"><br><span class="indent">&nbsp;</span></span>আমাদের উপর নেমে আসবেন, <br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যাতে অন্ধকারে ও মৃত্যুর ছায়ায় যারা বসে আছে <br><span class="br-ind"><br><span class="indent">&nbsp;</span></span>তাদের নূর দিতে পারেন, <br><span class="br-ind"><br><span class="indent">&nbsp;</span></span>আর শান্তির পথে আমাদের চালাতে পারেন।” <br></div>
<div class="v" id="v80"><span class="vn">80</span> <span class="br-p"><br><br></span>পরে ইয়াহিয়া বেড়ে উঠতে লাগলেন এবং দিলে শক্তিশালী হয়ে উঠতে থাকলেন। বনি-ইসরাইলদের সামনে খোলাখুলিভাবে উপস্থিতির আগ পর্যন্ত তিনি মরুভূমিতে ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>