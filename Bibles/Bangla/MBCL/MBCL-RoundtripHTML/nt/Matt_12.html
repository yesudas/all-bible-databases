<html><head>
<meta http-equiv="Content-Type" content="text/html;charset=utf-8" />
<title>Matt 12 &ndash; প্রথম সিপারাঃ মথি &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 12);">
<div id="navbar"><a href="../index.html">Kitabul Mukkadas</a> &ndash; <b>প্রথম সিপারাঃ মথি</b> &ndash; <a href="Matt_1.html">1</a> ... <a href="Matt_10.html">10</a> <a href="Matt_11.html">11</a> <b>12</b> <a href="Matt_13.html">13</a> <a href="Matt_14.html">14</a> ... <a href="Matt_28.html">28</a> </div><hr>
<h1>Matt 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইব্‌ন্তেআদমই বিশ্রামবারের মালিক</h2><span class="vn">1</span> <span class="br-p"><br><br></span>একদিন ঈসা একটা শস্যক্ষেতের মধ্য দিয়ে যাচ্ছিলেন। সেই দিনটা বিশ্রামবার ছিল। তাঁর সাহাবীদের খিদে পেয়েছিল বলে তাঁরা শীষ ছিঁড়ে ছিঁড়ে খেতে লাগলেন।</div>
<div class="v" id="v2"><span class="vn">2</span> তা দেখে ফরীশীরা তাঁকে বললেন, “শরীয়ত মতে বিশ্রামবারে যা করা উচিত নয়, দেখুন, আপনার সাহাবীরা তা-ই করছে।”</div>
<div class="v" id="v3"><span class="vn">3</span> <span class="br-p"><br><br></span>ঈসা তাঁদের বললেন, “দাউদ ও তাঁর সংগীদের যখন খিদে পেয়েছিল তখন তিনি কি করেছিলেন তা কি আপনারা পড়েন নি? তিনি তো আল্লাহ্‌র ঘরে ঢুকে পবিত্র-রুটি খেয়েছিলেন।</div>
<div class="v" id="v4"><span class="vn">4</span> নবী দাউদ ও তাঁর সংগীদের অবশ্য তা খাওয়া উচিত ছিল না, কেবল ইমামেরাই তা খেতে পারতেন।</div>
<div class="v" id="v5"><span class="vn">5</span> এছাড়া আপনারা কি তৌরাত শরীফে পড়েন নি যে, বিশ্রামবারে বায়তুল-মোকাদ্দসের ইমামেরা বিশ্রামবারের নিয়ম ভাংলেও তাঁদের দোষ হয় না?</div>
<div class="v" id="v6"><span class="vn">6</span> আমি আপনাদের বলছি, বায়তুল-মোকাদ্দস থেকেও বড় একজন এখানে আছেন।</div>
<div class="v" id="v7"><span class="vn">7</span> ‘আমি দয়া দেখতে চাই, পশু-কোরবানী নয়’- কিতাবের এই কথার অর্থ যদি আপনারা জানতেন তবে নির্দোষীদের দোষী করতেন না।</div>
<div class="v" id="v8"><span class="vn">8</span> জেনে রাখুন, ইব্‌ন্তেআদমই বিশ্রামবারের মালিক।”</div>
<div class="v" id="v9"><h2>শুকনা-হাত লোকটি সুস্থ হল</h2><span class="vn">9</span> <span class="br-p"><br><br></span>পরে সেই জায়গা ছেড়ে ঈসা সেই ফরীশীদের মজলিস-খানায় গেলেন।</div>
<div class="v" id="v10"><span class="vn">10</span> সেখানে একজন লোক ছিল যার একটা হাত শুকিয়ে গিয়েছিল। ঈসাকে দোষী করবার উদ্দেশ্যে ফরীশীরা তাঁকে জিজ্ঞাসা করলেন, “শরীয়ত মতে বিশ্রামবারে কি কাউকে সুস্থ করা উচিত?”</div>
<div class="v" id="v11"><span class="vn">11</span> <span class="br-p"><br><br></span>ঈসা তাঁদের বললেন, “ধরুন, আপনাদের মধ্যে কারও একটা ভেড়া আছে। সেই ভেড়াটা যদি বিশ্রামবারে গর্তে পড়ে যায় তবে কি তিনি তাকে ধরে তুলবেন না?</div>
<div class="v" id="v12"><span class="vn">12</span> আর ভেড়ার চেয়ে মানুষের দাম তো অনেক বেশী। তাহলে দেখা যায়, বিশ্রামবারে ভাল কাজ করা উচিত।”</div>
<div class="v" id="v13"><span class="vn">13</span> <span class="br-p"><br><br></span>তারপর তিনি লোকটিকে বললেন, “তোমার হাত বাড়িয়ে দাও।” সে তার হাতটা বাড়িয়ে দিলে পর সেটা ভাল হয়ে অন্য হাতটার মত হয়ে গেল।</div>
<div class="v" id="v14"><span class="vn">14</span> তখন ফরীশীরা বাইরে গেলেন এবং ঈসাকে হত্যা করবার জন্য তাঁর বিরুদ্ধে পরামর্শ করতে লাগলেন।</div>
<div class="v" id="v15"><h2>আল্লাহ্‌র বাছাই করা বান্দা</h2><span class="vn">15</span> <span class="br-p"><br><br></span>সেই পরামর্শের বিষয় জানতে পেরে ঈসা সেখান থেকে চলে গেলেন। তখন অনেক লোক তাঁর পিছনে পিছনে গেল।</div>
<div class="v" id="v16"><span class="vn">16</span> তাদের মধ্যে যারা অসুস্থ ছিল তিনি তাদের সবাইকে সুস্থ করলেন এবং সাবধান করে দিলেন যেন তাঁর বিষয়ে তারা বলাবলি না করে।</div>
<div class="v" id="v17"><span class="vn">17</span> এটা হল যাতে নবী ইশাইয়ার মধ্য দিয়ে এই যে কথা বলা হয়েছিল তা পূর্ণ হয়:</div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>দেখ, আমার গোলাম যাঁকে আমি বেছে নিয়েছি। <br><span class="br-ind"><br><span class="indent">&nbsp;</span></span>ইনিই আমার প্রিয়জন যাঁর উপর আমি সন্তুষ্ট। <br><span class="br-ind"><br><span class="indent">&nbsp;</span></span>আমি তাঁর উপরে আমার রূহ্‌ দেব, <br><span class="br-ind"><br><span class="indent">&nbsp;</span></span>আর তিনি অ-ইহুদীদের কাছে ন্যায়বিচার প্রচার করবেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি ঝগড়া বা চিৎকার করবেন না; <br><span class="br-ind"><br><span class="indent">&nbsp;</span></span>তিনি রাস্তায় রাস্তায় তাঁর গলার আওয়াজ শোনাবেন না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ন্যায়বিচারকে জয়ী না করা পর্যন্ত <br><span class="br-ind"><br><span class="indent">&nbsp;</span></span>তিনি থেঁৎলে যাওয়া নল ভাংবেন না <br><span class="br-ind"><br><span class="indent">&nbsp;</span></span>আর মিট মিট করে জ্বলতে থাকা সল্‌তে নিভাবেন না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাঁরই উপর অ-ইহুদীরা আশা রাখবে। <br></div>
<div class="v" id="v22"><h2>হযরত ঈসা মসীহ্‌ ও ভূতদের বাদশাহ্‌</h2><span class="vn">22</span> <span class="br-p"><br><br></span>পরে লোকেরা ভূতে পাওয়া একজন লোককে ঈসার কাছে আনল। লোকটি অন্ধ এবং বোবা ছিল। ঈসা তাকে ভাল করলেন।</div>
<div class="v" id="v23"><span class="vn">23</span> তাতে লোকটি কথা বলতে লাগল ও দেখতে পেল। তখন সব লোকেরা আশ্চর্য হয়ে বলল, “ইনি কি দাউদের সেই বংশধর?”</div>
<div class="v" id="v24"><span class="vn">24</span> <span class="br-p"><br><br></span>ফরীশীরা এই কথা শুনে বললেন, “ও তো কেবল ভূতদের বাদশাহ্‌ বেল্‌সবূলের সাহায্যে ভূত ছাড়ায়।”</div>
<div class="v" id="v25"><span class="vn">25</span> <span class="br-p"><br><br></span>ফরীশীদের মনের চিন্তা বুঝতে পেরে ঈসা তাঁদের বললেন, “যে রাজ্য নিজের মধ্যে ভাগ হয়ে যায় সেই রাজ্য ধ্বংস হয়। আর যে শহর বা পরিবার নিজের মধ্যে ভাগ হয়ে যায় সেই শহর বা পরিবার টেকে না।</div>
<div class="v" id="v26"><span class="vn">26</span> শয়তান যদি শয়তানকেই বের করে দেয় তবে সে তো নিজের মধ্যেই ভাগ হয়ে গেল। তাহলে তার রাজ্য কি করে টিকবে?</div>
<div class="v" id="v27"><span class="vn">27</span> আমি যদি বেল্‌সবূলের সাহায্যেই ভূত ছাড়াই তবে আপনাদের লোকেরা কার সাহায্যে তাদের ছাড়ায়? আপনারা ঠিক কথা বলছেন কি না, আপনাদের লোকেরাই তা বিচার করবে।</div>
<div class="v" id="v28"><span class="vn">28</span> কিন্তু আমি যদি আল্লাহ্‌র রূহের সাহায্যে ভূত ছাড়াই তবে আল্লাহ্‌র রাজ্য তো আপনাদের কাছে এসে গেছে।</div>
<div class="v" id="v29"><span class="vn">29</span> <span class="br-p"><br><br></span>“যে লোকের গায়ে বল আছে তাঁকে প্রথমে বেঁধে না রাখলে কেউ কি তার ঘরে ঢুকে জিনিসপত্র লুট করতে পারে? বাঁধলে পরেই সে তা পারবে।</div>
<div class="v" id="v30"><span class="vn">30</span> <span class="br-p"><br><br></span>“যদি কেউ আমার পক্ষে না থাকে তবে সে আমার বিপক্ষে আছে। যে আমার সংগে কুড়ায় না সে ছড়ায়।</div>
<div class="v" id="v31"><span class="vn">31</span> এইজন্য আমি আপনাদের বলছি, মানুষের সমস্ত গুনাহ্‌ এবং কুফরী মাফ করা হবে, কিন্তু পাক-রূহের বিরুদ্ধে কুফরী মাফ করা হবে না।</div>
<div class="v" id="v32"><span class="vn">32</span> ইব্‌ন্তেআদমের বিরুদ্ধে কেউ কোন কথা বললে তাকে মাফ করা হবে, কিন্তু পাক-রূহের বিরুদ্ধে কথা বললে তাঁকে মাফ করা হবে না- এই যুগেও না, আগামী যুগেও না।</div>
<div class="v" id="v33"><h2>ফল দ্বারাই গাছ চেনা যায়</h2><span class="vn">33</span> <span class="br-p"><br><br></span>“এই কথা স্বীকার করুন যে, গাছ ভাল হলে তার ফলও ভাল হবে, আবার গাছ খারাপ হলে তার ফলও খারাপ হবে; কারণ ফল দিয়েই গাছ চেনা যায়।</div>
<div class="v" id="v34"><span class="vn">34</span> সাপের বংশধরেরা! নিজেরা খারাপ হয়ে কেমন করে আপনারা ভাল কথা বলতে পারেন? মানুষের দিল যা দিয়ে পূর্ণ থাকে মুখ তো সেই কথাই বলে।</div>
<div class="v" id="v35"><span class="vn">35</span> ভাল লোক তার দিল-ভরা ভাল থেকে ভাল কথা বের করে, আর খারাপ লোক তার দিল-ভরা খারাপী থেকে খারাপ কথা বের করে।</div>
<div class="v" id="v36"><span class="vn">36</span> কিন্তু আমি আপনাদের বলছি, লোকে যে সব বাজে কথা বলে, রোজ হাশরে তার প্রত্যেকটি কথার হিসাব তাদের দিতে হবে।</div>
<div class="v" id="v37"><span class="vn">37</span> আপনার কথার দ্বারাই আপনাকে নির্দোষ বলা হবে এবং আপনার কথার দ্বারাই আপনাকে দোষী বলা হবে।”</div>
<div class="v" id="v38"><h2>ফরীশীরা চিহ্নের তালাশ করেন</h2><span class="vn">38</span> <span class="br-p"><br><br></span>এর পরে কয়েকজন আলেম ও ফরীশী ঈসাকে বললেন, “হুজুর, আমরা আপনার কাছ থেকে একটা চিহ্ন দেখতে চাই।”</div>
<div class="v" id="v39"><span class="vn">39</span> <span class="br-p"><br><br></span>ঈসা তাঁদের বললেন, “এই কালের দুষ্ট ও বেঈমান লোকেরা চিহ্নের খোঁজ করে, কিন্তু ইউনুস নবীর চিহ্ন ছাড়া আর কোন চিহ্নই তাদের দেখানো হবে না।</div>
<div class="v" id="v40"><span class="vn">40</span> ইউনুস যেমন সেই মাছের পেটে তিন দিন ও তিন রাত ছিলেন ইব্‌ন্তেআদমও তেমনি তিন দিন ও তিন রাত মাটির নীচে থাকবেন।</div>
<div class="v" id="v41"><span class="vn">41</span> রোজ হাশরে নিনেভে শহরের লোকেরা উঠে এই কালের লোকদের দোষ দেখিয়ে দেবে, কারণ নিনেভের লোকেরা ইউনুসের তবলিগের ফলে তওবা করেছিল। আর দেখুন, এখানে ইউনুসের চেয়ে আরও মহান একজন আছেন।</div>
<div class="v" id="v42"><span class="vn">42</span> রোজ হাশরে সাবা দেশের রাণী উঠে এই কালের লোকদের দোষ দেখিয়ে দেবেন, কারণ বাদশাহ্‌ সোলায়মানের জ্ঞানের কথাবার্তা শুনবার জন্য তিনি দুনিয়ার শেষ সীমা থেকে এসেছিলেন। আর দেখুন, এখানে সোলায়মানের চেয়ে আরও মহান একজন আছেন।</div>
<div class="v" id="v43"><span class="vn">43</span> <span class="br-p"><br><br></span>“যখন কোন ভূত কোন মানুষের মধ্য থেকে বের হয়ে যায় তখন সে বিশ্রামের খোঁজে শুকনা জায়গার মধ্য দিয়ে ঘোরাফেরা করতে থাকে।</div>
<div class="v" id="v44"><span class="vn">44</span> কিন্তু তা না পেয়ে সে বলে, ‘যেখান থেকে বের হয়ে এসেছি আমার সেই ঘরেই আমি ফিরে যাব।’ সে ফিরে এসে সেই ঘর খালি, পরিষ্কার ও সাজানো দেখতে পায়।</div>
<div class="v" id="v45"><span class="vn">45</span> পরে সেই ভূত গিয়ে নিজের চেয়েও খারাপ আরও সাতটা ভূত সংগে নিয়ে আসে এবং সেখানে ঢুকে বাস করতে থাকে। তাতে সেই লোকটার প্রথম দশা থেকে শেষ দশা আরও খারাপ হয়ে ওঠে। এই কালের দুষ্ট লোকদের অবস্থাও তেমনি হবে।”</div>
<div class="v" id="v46"><h2>হযরত ঈসা মসীহের মা ও ভাই কারা?</h2><span class="vn">46</span> <span class="br-p"><br><br></span>ঈসা যখন লোকদের সংগে কথা বলছিলেন তখন তাঁর মা ও ভাইয়েরা তাঁর সংগে কথা বলবার জন্য বাইরে দাঁড়িয়ে ছিলেন।</div>
<div class="v" id="v47"><span class="vn">47</span> কোন একজন লোক তাঁকে বলল, “দেখুন, আপনার মা ও ভাইয়েরা আপনার সংগে কথা বলবার জন্য বাইরে দাঁড়িয়ে আছেন।”</div>
<div class="v" id="v48"><span class="vn">48</span> <span class="br-p"><br><br></span>তখন ঈসা তাকে বললেন, “কে আমার মা, আর আমার ভাইয়েরাই বা কারা?”</div>
<div class="v" id="v49"><span class="vn">49</span> পরে তিনি তাঁর সাহাবীদের দেখিয়ে বললেন, “এই দেখ, আমার মা ও আমার ভাইয়েরা;</div>
<div class="v" id="v50"><span class="vn">50</span> কারণ যারা আমার বেহেশতী পিতার ইচ্ছা পালন করে তারা-ই আমার ভাই, বোন আর মা।”</div>
</div>
<!-- PARSED ABOVE; EDITING MAY BREAK PARSER -->
</body></html>