<html><head>
<meta http-equiv="Content-Type" content="text/html;charset=utf-8" />
<title>Matt 20 &ndash; প্রথম সিপারাঃ মথি &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 20);">
<div id="navbar"><a href="../index.html">Kitabul Mukkadas</a> &ndash; <b>প্রথম সিপারাঃ মথি</b> &ndash; <a href="Matt_1.html">1</a> ... <a href="Matt_18.html">18</a> <a href="Matt_19.html">19</a> <b>20</b> <a href="Matt_21.html">21</a> <a href="Matt_22.html">22</a> ... <a href="Matt_28.html">28</a> </div><hr>
<h1>Matt 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আংগুর ক্ষেতের মজুরেরা</h2><span class="vn">1</span> <span class="br-p"><br><br></span>“বেহেশতী রাজ্য একজন গৃহসে'র মত। তিনি একদিন সকালবেলায় ক্ষেতের কাজে মজুর লাগাবার জন্য বাইরে গেলেন।</div>
<div class="v" id="v2"><span class="vn">2</span> তিনি মজুরদের সংগে ঠিক করলেন যে, দিনে এক দীনার করে দেবেন। এর পর তিনি তাদের তাঁর আংগুর ক্ষেতে পাঠিয়ে দিলেন।</div>
<div class="v" id="v3"><span class="vn">3</span> প্রায় ন’টার সময় আবার তিনি বাইরে গেলেন এবং বাজারে আরও কয়েকজন বিনা কাজে দাঁড়িয়ে থাকতে দেখলেন।</div>
<div class="v" id="v4"><span class="vn">4</span> তিনি তাদের বললেন, ‘তোমরাও আমার আংগুর ক্ষেতে কাজ করতে যাও। আমি তোমাদের উপযুক্ত মজুরি দেব।’</div>
<div class="v" id="v5"><span class="vn">5</span> তাতে সেই লোকেরাও কাজ করতে গেল। <span class="br-p"><br><br></span>“সেই গৃহস' আবার প্রায় বারোটায় এবং তিনটায় বাইরে গিয়ে ঐ একই রকম করলেন।</div>
<div class="v" id="v6"><span class="vn">6</span> প্রায় পাঁচটার সময় বাইরে গিয়ে অন্য কয়েকজনকে দাঁড়িয়ে থাকতে দেখে তিনি তাদের বললেন, ‘তোমরা কাজ না করে সারাদিন এখানে দাঁড়িয়ে আছ কেন?’</div>
<div class="v" id="v7"><span class="vn">7</span> <span class="br-p"><br><br></span>“তারা তাঁকে বলল, ‘কেউ আমাদের কাজে লাগায় নি।’ <span class="br-p"><br><br></span>“তিনি সেই লোকদের বললেন, ‘তোমরাও আমার আংগুর ক্ষেতের কাজে যাও।’</div>
<div class="v" id="v8"><span class="vn">8</span> <span class="br-p"><br><br></span>“পরে সন্ধ্যা হলে আংগুর ক্ষেতের মালিক তাঁর কর্মচারীকে বললেন, ‘মজুরদের ডেকে শেষ জন থেকে শুরু করে প্রথম জন পর্যন্ত প্রত্যেককে মজুরি দাও।’</div>
<div class="v" id="v9"><span class="vn">9</span> <span class="br-p"><br><br></span>“বিকাল পাঁচটার সময় যে মজুরদের কাজে লাগানো হয়েছিল তারা এসে প্রত্যেকে এক এক দীনার করে নিয়ে গেল।</div>
<div class="v" id="v10"><span class="vn">10</span> এতে যাদের প্রথমে কাজে লাগানো হয়েছিল তারা বেশী পাবে বলে মনে করল, কিন্তু তারাও প্রত্যেকে এক এক দীনার করেই পেল।</div>
<div class="v" id="v11"><span class="vn">11</span> তাতে তারা সেই মালিকের বিরুদ্ধে বিরক্তি প্রকাশ করে বলতে লাগল,</div>
<div class="v" id="v12"><span class="vn">12</span> ‘আমরা সারা দিন রোদে পুড়ে কাজ করেছি। কিন্তু যাদের শেষে কাজে লাগানো হয়েছিল তারা মাত্র এক ঘণ্টা কাজ করেছে, অথচ তাদের আপনি আমাদের সমান মজুরি দিলেন।’</div>
<div class="v" id="v13"><span class="vn">13</span> <span class="br-p"><br><br></span>“তখন মালিক তাদের মধ্যে একজনকে বললেন, ‘বন্ধু, আমি তোমার উপর তো অন্যায় করি নি। তুমি কি এক দীনারে কাজ করতে রাজী হও নি?</div>
<div class="v" id="v14"><span class="vn">14</span> তোমার পাওনা নিয়ে চলে যাও। তোমাকে যেমন দিয়েছি, এই শেষের জনকেও তেমনই দিতে আমার ইচ্ছা।</div>
<div class="v" id="v15"><span class="vn">15</span> যা আমার নিজের, তা আমার খুশীমত ব্যবহার করবার অধিকার কি আমার নেই? নাকি আমি দয়ালু বলে তোমার চোখ টাটাচ্ছে?’ ”</div>
<div class="v" id="v16"><span class="vn">16</span> <span class="br-p"><br><br></span>গল্পের শেষে ঈসা বললেন, “এইভাবেই শেষে যারা তারা প্রথম হবে, আর প্রথম যারা তারা শেষে পড়বে।”</div>
<div class="v" id="v17"><h2>আবার তাঁর মৃত্যুর কথা</h2><span class="vn">17</span> <span class="br-p"><br><br></span>পরে ঈসা জেরুজালেমে যাবার পথে তাঁর বারোজন সাহাবীকে এক পাশে ডেকে নিয়ে গিয়ে বললেন,</div>
<div class="v" id="v18"><span class="vn">18</span> “দেখ, আমরা জেরুজালেমে যাচ্ছি। সেখানে ইব্‌ন্তেআদমকে প্রধান ইমামদের ও আলেমদের হাতে ধরিয়ে দেওয়া হবে।</div>
<div class="v" id="v19"><span class="vn">19</span> তাঁরা তাঁর বিচার করে তাঁকে মৃত্যুর উপযুক্ত বলে স্থির করবেন। তাঁরা তাঁকে ঠাট্টা-বিদ্রূপ করবার জন্য এবং চাবুক মারবার ও ক্রুশের উপরে হত্যা করবার জন্য অ-ইহুদীদের হাতে দেবেন; পরে তৃতীয় দিনে তিনি মৃত্যু থেকে জীবিত হয়ে উঠবেন।”</div>
<div class="v" id="v20"><h2>সন্তানদের জন্য মায়ের অনুরোধ</h2><span class="vn">20</span> <span class="br-p"><br><br></span>পরে সিবদিয়ের দুই ছেলেকে তাঁদের মা সংগে করে নিয়ে ঈসার কাছে আসলেন এবং তাঁর কাছে কিছু চাইবার উদ্দেশ্যে তাঁর সামনে উবুড় হয়ে পড়লেন।</div>
<div class="v" id="v21"><span class="vn">21</span> <span class="br-p"><br><br></span>ঈসা তাঁকে বললেন, “আপনি কি চান?” <span class="br-p"><br><br></span>তিনি বললেন, “আপনি এই হুকুম দিন যেন আপনার রাজ্যে আমার এই দুই ছেলের একজন আপনার ডান পাশে আর একজন বাঁ পাশে বসতে পায়।”</div>
<div class="v" id="v22"><span class="vn">22</span> <span class="br-p"><br><br></span>জবাবে ঈসা বললেন, “তোমরা কি চাইছ তা জান না। যে দুঃখের পেয়ালায় আমি খেতে যাচ্ছি তাতে কি তোমরা খেতে পার?” <span class="br-p"><br><br></span>তাঁরা তাঁকে বললেন, “পারি।”</div>
<div class="v" id="v23"><span class="vn">23</span> <span class="br-p"><br><br></span>তখন ঈসা তাঁদের বললেন, “সত্যিই তোমরা আমার পেয়ালায় খাবে, কিন্তু আমার ডানে বা বাঁয়ে বসতে দেবার অধিকার আমার নেই। আমার পিতা যাদের জন্য তা ঠিক করে রেখেছেন তারাই তা পাবে।”</div>
<div class="v" id="v24"><span class="vn">24</span> <span class="br-p"><br><br></span>এই সব কথা শুনে বাকী দশজন সাহাবী সেই দুই ভাইয়ের উপর বিরক্ত হলেন।</div>
<div class="v" id="v25"><span class="vn">25</span> তখন ঈসা সাহাবীদের ডেকে বললেন, “তোমরা এই কথা জান যে, অ-ইহুদীদের মধ্যে শাসনকর্তারা তাদের প্রভু হয় এবং নেতারা তাদের উপর হুকুম চালায়।</div>
<div class="v" id="v26"><span class="vn">26</span> কিন্তু তোমাদের মধ্যে তা হওয়া উচিত নয়। তোমাদের মধ্যে যে বড় হতে চায় তাকে তোমাদের সেবাকারী হতে হবে,</div>
<div class="v" id="v27"><span class="vn">27</span> আর যে প্রথম হতে চায় তাকে তোমাদের গোলাম হতে হবে।</div>
<div class="v" id="v28"><span class="vn">28</span> “মনে রেখো, ইব্‌নে-আদম সেবা পেতে আসেন নি বরং সেবা করতে এসেছেন এবং অনেক লোকের মুক্তির মূল্য হিসাবে তাদের প্রাণের পরিবর্তে নিজের প্রাণ দিতে এসেছেন।”</div>
<div class="v" id="v29"><h2>হযরত ঈসা মসীহ্‌ ও দু’জন অন্ধ</h2><span class="vn">29</span> <span class="br-p"><br><br></span>ঈসা ও তাঁর সাহাবীরা জেরিকো শহর ছেড়ে যাবার সময় অনেক লোক তাঁর পিছনে পিছনে চলল।</div>
<div class="v" id="v30"><span class="vn">30</span> পথের ধারে দু’জন অন্ধ লোক বসে ছিল। ঈসা সেই পথ দিয়ে যাচ্ছেন শুনে তারা চিৎকার করে বলল, “হুজুর, দাউদের বংশধর, আমাদের দয়া করুন।”</div>
<div class="v" id="v31"><span class="vn">31</span> <span class="br-p"><br><br></span>তারা যেন চুপ করে সেইজন্য লোকেরা তাদের ধমক দিল। কিন্তু তারা আরও চিৎকার করে বলল, “হুজুর, দাউদের বংশধর, আমাদের দয়া করুন।”</div>
<div class="v" id="v32"><span class="vn">32</span> <span class="br-p"><br><br></span>তখন ঈসা দাঁড়ালেন এবং তাদের ডেকে বললেন, “তোমরা কি চাও? আমি তোমাদের জন্য কি করব?”</div>
<div class="v" id="v33"><span class="vn">33</span> <span class="br-p"><br><br></span>তারা তাঁকে বলল, “হুজুর, আমাদের চোখ খুলে দিন।”</div>
<div class="v" id="v34"><span class="vn">34</span> <span class="br-p"><br><br></span>তখন ঈসা মমতায় পূর্ণ হয়ে তাদের চোখ ছুঁলেন, আর তখনই তারা দেখতে পেল এবং তাঁর পিছনে পিছনে চলল।</div>
</div>
<!-- PARSED ABOVE; EDITING MAY BREAK PARSER -->
</body></html>