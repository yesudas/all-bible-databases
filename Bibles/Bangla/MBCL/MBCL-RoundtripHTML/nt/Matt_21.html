<html><head>
<meta http-equiv="Content-Type" content="text/html;charset=utf-8" />
<title>Matt 21 &ndash; প্রথম সিপারাঃ মথি &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 21);">
<div id="navbar"><a href="../index.html">Kitabul Mukkadas</a> &ndash; <b>প্রথম সিপারাঃ মথি</b> &ndash; <a href="Matt_1.html">1</a> ... <a href="Matt_19.html">19</a> <a href="Matt_20.html">20</a> <b>21</b> <a href="Matt_22.html">22</a> <a href="Matt_23.html">23</a> ... <a href="Matt_28.html">28</a> </div><hr>
<h1>Matt 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুজালেমে প্রবেশ</h2><span class="vn">1</span> <span class="br-p"><br><br></span>ঈসা ও তাঁর সাহাবীরা জেরুজালেমের কাছাকাছি পৌঁছে জৈতুন পাহাড়ের উপরে বৈৎফগী গ্রামের কাছে আসলেন। তখন ঈসা দু’জন সাহাবীকে এই বলে পাঠিয়ে দিলেন,</div>
<div class="v" id="v2"><span class="vn">2</span> “তোমরা ঐ সামনের গ্রামে যাও। সেখানে গেলেই দেখতে পাবে একটা গাধা বাঁধা আছে এবং একটা বাচ্চাও তার সংগে আছে। সেই দু’টা খুলে আমার কাছে নিয়ে এস।</div>
<div class="v" id="v3"><span class="vn">3</span> কেউ যদি কিছু বলে তবে বোলো, ‘হুজুরের দরকার আছে।’ তাতে তখনই সে তাদের ছেড়ে দেবে।”</div>
<div class="v" id="v4"><span class="vn">4</span> <span class="br-p"><br><br></span>এটা হল যেন নবীর মধ্য দিয়ে এই যে কথা বলা হয়েছিল তা পূর্ণ হয়:</div>
<div class="v" id="v5"><span class="vn">5</span> “তোমরা সিয়োন্তকন্যাকে বল, তোমার বাদশাহ্‌ তোমার কাছে আসছেন। তিনি নম্র। তিনি গাধার উপরে, গাধীর বাচ্চার উপরে চড়ে আসছেন।”</div>
<div class="v" id="v6"><span class="vn">6</span> <span class="br-p"><br><br></span>ঈসা সেই সাহাবীদের যেমন হুকুম দিয়েছিলেন তাঁরা গিয়ে তেমনি করলেন।</div>
<div class="v" id="v7"><span class="vn">7</span> তাঁরা সেই গাধা ও গাধীর বাচ্চাটা এনে তাদের উপর নিজেদের গায়ের চাদর পেতে দিলে পর ঈসা বসলেন।</div>
<div class="v" id="v8"><span class="vn">8</span> অনেক লোক পথের উপরে তাদের গায়ের চাদর বিছিয়ে দিল। অন্যেরা গাছের ডাল কেটে নিয়ে পথের উপরে ছড়াল।</div>
<div class="v" id="v9"><span class="vn">9</span> যারা ঈসার সামনে ও পিছনে যাচ্ছিল তারা চিৎকার করে বলতে লাগল, <span class="br-p"><br><br></span><span class="br-ind"><br><span class="indent">&nbsp;</span></span>“মারহাবা, দাউদের বংশধর! <br><span class="br-ind"><br><span class="indent">&nbsp;</span></span>মাবুদের নামে যিনি আসছেন তাঁর প্রশংসা হোক। <br><span class="br-ind"><br><span class="indent">&nbsp;</span></span>বেহেশতেও মারহাবা!” <br></div>
<div class="v" id="v10"><span class="vn">10</span> <span class="br-p"><br><br></span>ঈসা জেরুজালেমে ঢুকলে পর শহরের সমস্ত জায়গায় হুলস'ূল পড়ে গেল। সবাই জিজ্ঞাসা করতে লাগল, “ইনি কে?”</div>
<div class="v" id="v11"><span class="vn">11</span> <span class="br-p"><br><br></span>লোকেরা বলল, “উনি গালীলের নাসরত গ্রামের ঈসা নবী।”</div>
<div class="v" id="v12"><h2>পবিত্র বায়তুল-মোকাদ্দসে হযরত ঈসা মসীহ্‌</h2><span class="vn">12</span> <span class="br-p"><br><br></span>পরে ঈসা বায়তুল-মোকাদ্দসে ঢুকলেন এবং সেখানে যারা কেনা-বেচা করছিল তাদের সবাইকে তাড়িয়ে দিলেন। তিনি টাকা বদল করে দেবার লোকদের টেবিল এবং যারা কবুতর বিক্রি করছিল তাদের বসবার জায়গা উল্টে দিয়ে বললেন,</div>
<div class="v" id="v13"><span class="vn">13</span> “পাক-কিতাবে আল্লাহ্‌ বলেছেন, ‘আমার ঘরকে এবাদত-ঘর বলা হবে,’ কিন্তু তোমরা এটাকে ডাকাতের আড্ডাখানা করে তুলছ।”</div>
<div class="v" id="v14"><span class="vn">14</span> <span class="br-p"><br><br></span>এর পরে অন্ধ ও খোঁড়া লোকেরা বায়তুল-মোকাদ্দসে ঈসার কাছে আসল, আর তিনি তাদের সুস্থ করলেন।</div>
<div class="v" id="v15"><span class="vn">15</span> তিনি যে সব অলৌকিক চিহ্ন-কাজ করছিলেন প্রধান ইমামেরা ও আলেমেরা তা দেখলেন। তাঁরা বায়তুল-মোকাদ্দসের মধ্যে ছেলেমেয়েদের চিৎকার করে বলতে শুনলেন, “মারহাবা, দাউদের বংশধর!”</div>
<div class="v" id="v16"><span class="vn">16</span> এই সব দেখে-শুনে তারা বিরক্ত হয়ে ঈসাকে বললেন, “ওরা যা বলছে তা তুমি শুনতে পাচ্ছ?” <span class="br-p"><br><br></span>তিনি তাঁদের বললেন, “জ্বী, পাচ্ছি। পাক-কিতাবে আপনারা কি কখনও পড়েন নি: <span class="br-p"><br><br></span><span class="br-ind"><br><span class="indent">&nbsp;</span></span>ছোট ছেলেমেয়ে এবং শিশুদের কথার মধ্যে <br><span class="br-ind"><br><span class="indent">&nbsp;</span></span>তুমি নিজের জন্য প্রশংসার ব্যবস্থা করেছ?” <br></div>
<div class="v" id="v17"><span class="vn">17</span> <span class="br-p"><br><br></span>এর পরে ঈসা তাঁদের ছেড়ে শহরের বাইরে বেথানিয়া গ্রামে চলে গেলেন এবং সেখানেই রাতটা কাটালেন।</div>
<div class="v" id="v18"><h2>ডুমুর গাছটি</h2><span class="vn">18</span> <span class="br-p"><br><br></span>পরদিন সকালে শহরে ফিরে আসবার সময় ঈসার খিদে পেল।</div>
<div class="v" id="v19"><span class="vn">19</span> পথের পাশে একটা ডুমুর গাছ দেখে তিনি গাছটার কাছে গেলেন, কিন্তু তাতে পাতা ছাড়া আর কিছুই দেখতে পেলেন না। তখন তিনি গাছটাকে বললেন, “আর কখনও তোমার মধ্যে ফল না ধরুক।” আর তখনই ডুমুর গাছটা শুকিয়ে গেল।</div>
<div class="v" id="v20"><span class="vn">20</span> <span class="br-p"><br><br></span>সাহাবীরা তা দেখে আশ্চর্য হয়ে বললেন, “ডুমুর গাছটা এত তাড়াতাড়ি কেমন করে শুকিয়ে গেল?”</div>
<div class="v" id="v21"><span class="vn">21</span> <span class="br-p"><br><br></span>জবাবে ঈসা তাঁদের বললেন, “আমি তোমাদের সত্যিই বলছি, তোমরা সন্দেহ না করে যদি বিশ্বাস কর তবে ডুমুর গাছের উপরে আমি যা করেছি তোমরাও তা করতে পারবে। কেবল তা নয়, কিন্তু যদি এই পাহাড়কে বল, ‘উঠে সাগরে গিয়ে পড়,’ তবে তাও হবে।</div>
<div class="v" id="v22"><span class="vn">22</span> তোমরা যদি বিশ্বাস করে মুনাজাত কর তবে তোমরা যা চাইবে তা-ই পাবে।”</div>
<div class="v" id="v23"><h2>হযরত ঈসা মসীহ্‌ ও ধর্ম-নেতারা</h2><span class="vn">23</span> <span class="br-p"><br><br></span>পরে ঈসা আবার বায়তুল-মোকাদ্দসে গেলেন। যখন তিনি সেখানে শিক্ষা দিচ্ছিলেন তখন প্রধান ইমামেরা ও ইহুদীদের বৃদ্ধ নেতারা তাঁর কাছে এসে বললেন, “তুমি কোন্‌ অধিকারে এই সব করছ? এই অধিকার তোমাকে কে দিয়েছে?”</div>
<div class="v" id="v24"><span class="vn">24</span> <span class="br-p"><br><br></span>ঈসা তাঁদের বললেন, “আমিও আপনাদের একটা কথা জিজ্ঞাসা করব। আপনারা যদি আমাকে তার জবাব দিতে পারেন তবে আমিও আপনাদের বলব আমি কোন্‌ অধিকারে এই সব করছি।</div>
<div class="v" id="v25"><span class="vn">25</span> বলুন দেখি, তরিকাবন্দী দেবার অধিকার ইয়াহিয়া কোথা থেকে পেয়েছিলেন? আল্লাহ্‌র কাছ থেকে, না মানুষের কাছ থেকে?” <span class="br-p"><br><br></span>তখন তাঁরা নিজেদের মধ্যে এই আলোচনা করলেন, “আমরা যদি বলি, ‘আল্লাহ্‌র কাছ থেকে,’ তাহলে সে আমাদের বলবে, ‘তবে কেন আপনারা ইয়াহিয়াকে বিশ্বাস করেন নি?’</div>
<div class="v" id="v26"><span class="vn">26</span> আবার যদি বলি, ‘মানুষের কাছ থেকে,’ তবে লোকদের কাছ থেকে আমাদের ভয় আছে, কারণ ইয়াহিয়াকে সবাই নবী বলে মনে করে।”</div>
<div class="v" id="v27"><span class="vn">27</span> <span class="br-p"><br><br></span>এইজন্য জবাবে তাঁরা ঈসাকে বললেন, “আমরা জানি না।” <span class="br-p"><br><br></span>তখন ঈসা তাঁদের বললেন, “তবে আমিও আপনাদের বলব না আমি কোন্‌ অধিকারে এই সব করছি।”</div>
<div class="v" id="v28"><h2>দুই ছেলের গল্প</h2><span class="vn">28</span> <span class="br-p"><br><br></span>তারপর ঈসা বললেন, “আচ্ছা, আপনারা কি মনে করেন? ধরুন, একজন লোকের দু’টি ছেলে ছিল। লোকটি তাঁর বড় ছেলের কাছে গিয়ে বলল, ‘আজ তুমি আংগুর ক্ষেতে গিয়ে কাজ কর।’</div>
<div class="v" id="v29"><span class="vn">29</span> জবাবে ছেলেটি বলল, ‘আমি যাব না।’ কিন্তু পরে সে মন ফিরিয়ে কাজে গেল।</div>
<div class="v" id="v30"><span class="vn">30</span> লোকটি পরে অন্য ছেলেটির কাছে গিয়ে সেই একই কথা বলল। অন্য ছেলেটি জবাবে বলল, ‘আমি যাচ্ছি,’ কিন্তু গেল না।</div>
<div class="v" id="v31"><span class="vn">31</span> এই দু’জনের মধ্যে কে পিতার ইচ্ছা পালন করল?” <span class="br-p"><br><br></span>তখন ধর্ম-নেতারা জবাব দিলেন, “প্রথম জন।” <span class="br-p"><br><br></span>ঈসা তাঁদের বললেন, “আমি আপনাদের সত্যিই বলছি, খাজনা-আদায়কারীরা এবং বেশ্যারা আপনাদের আগে আল্লাহ্‌র রাজ্যে ঢুকছে,</div>
<div class="v" id="v32"><span class="vn">32</span> কারণ ইয়াহিয়া আল্লাহ্‌র ইচ্ছামত চলবার পথ দেখাবার জন্য আপনাদের কাছে এসেছিলেন, আর আপনারা তাঁর কথায় ঈমান আনেন নি। কিন্তু খাজনা-আদায়কারীরা এবং বেশ্যারা তাঁর কথায় ঈমান এনেছিল। এ দেখেও আপনারা তওবা করে তাঁর কথায় ঈমান আনেন নি।</div>
<div class="v" id="v33"><h2>আংগুর ক্ষেতের চাষীদের গল্প</h2><span class="vn">33</span> <span class="br-p"><br><br></span>“আর একটা দৃষ্টান্ত দিই, শুনুন। একজন গৃহস' একটা আংগুর ক্ষেত করে তার চারদিকে বেড়া দিলেন। পরে সেই ক্ষেতের মধ্যে আংগুর-রস করবার জন্য গর্ত খুঁড়লেন এবং একটা উঁচু পাহারা-ঘর তৈরী করলেন। এর পরে তিনি কয়েকজন চাষীর কাছে সেই আংগুর ক্ষেতটা ইজারা দিয়ে বিদেশে চলে গেলেন।</div>
<div class="v" id="v34"><span class="vn">34</span> যখন ফল পাকবার সময় হয়ে আসল তখন তিনি সেই ফলের ভাগ নিয়ে আসবার জন্য তাঁর গোলামদের সেই চাষীদের কাছে পাঠিয়ে দিলেন।</div>
<div class="v" id="v35"><span class="vn">35</span> চাষীরা তাঁর গোলামদের একজনকে ধরে মারল, একজনকে খুন করল এবং অন্য আর একজনকে পাথর মারল।</div>
<div class="v" id="v36"><span class="vn">36</span> এর পর তিনি প্রথম বারের চেয়ে আরও বেশী গোলাম পাঠিয়ে দিলেন, কিন্তু চাষীরা সেই গোলামদের সংগে একই রকমের ব্যবহার করল।</div>
<div class="v" id="v37"><span class="vn">37</span> আংগুর ক্ষেতের মালিক শেষে নিজের ছেলেকেই তাদের কাছে পাঠালেন। তিনি ভাবলেন, তারা অন্ততঃ তাঁর ছেলেকে সম্মান করবে।</div>
<div class="v" id="v38"><span class="vn">38</span> কিন্তু সেই চাষীরা ছেলেকে দেখে নিজেদের মধ্যে বলাবলি করল, ‘এ-ই পরে সম্পত্তির মালিক হবে। চল, আমরা ওকে মেরে ফেলি,</div>
<div class="v" id="v39"><span class="vn">39</span> তাতে আমরাই সম্পত্তির মালিক হব।’ এই বলে তারা সেই ছেলেকে ধরে আংগুর ক্ষেত থেকে বাইরে নিয়ে গিয়ে মেরে ফেলল।</div>
<div class="v" id="v40"><span class="vn">40</span> তাহলে বলুন দেখি, আংগুর ক্ষেতের মালিক যখন নিজে আসবেন তখন তিনি সেই চাষীদের নিয়ে কি করবেন?”</div>
<div class="v" id="v41"><span class="vn">41</span> <span class="br-p"><br><br></span>সেই ধর্ম-নেতারা ঈসাকে বললেন, “তিনি সেই দুষ্ট লোকদের একেবারে ধ্বংস করবেন এবং যে চাষীরা তাঁকে সময়মত ফলের ভাগ দেবে তাদের কাছেই সেই আংগুর ক্ষেতটা ইজারা দেবেন।”</div>
<div class="v" id="v42"><span class="vn">42</span> <span class="br-p"><br><br></span>তখন ঈসা তাঁদের বললেন, “আপনারা কি পাক-কিতাবের মধ্যে কখনও পড়েন নি, <span class="br-p"><br><br></span><span class="br-ind"><br><span class="indent">&nbsp;</span></span>‘রাজমিস্ত্রিরা যে পাথরটা বাতিল করে দিয়েছিল, <br><span class="br-ind"><br><span class="indent">&nbsp;</span></span>সেটাই সবচেয়ে দরকারী পাথর হয়ে উঠল; <br><span class="br-ind"><br><span class="indent">&nbsp;</span></span>মাবুদই এটা করলেন, <br><span class="br-ind"><br><span class="indent">&nbsp;</span></span>আর তা আমাদের চোখে খুব আশ্চর্য লাগে’? <br></div>
<div class="v" id="v43"><span class="vn">43</span> <span class="br-p"><br><br></span>এইজন্য আপনাদের বলছি, আল্লাহ্‌র রাজ্য আপনাদের কাছ থেকে নিয়ে নেওয়া হবে এবং এমন লোকদের দেওয়া হবে যাদের জীবনে সেই রাজ্যের উপযুক্ত ফল দেখা যাবে।</div>
<div class="v" id="v44"><span class="vn">44</span> যে সেই পাথরের উপরে পড়বে সে ভেংগে টুকরা টুকরা হয়ে যাবে এবং সেই পাথর যার উপরে পড়বে সে চুরমার হয়ে যাবে।”</div>
<div class="v" id="v45"><span class="vn">45</span> <span class="br-p"><br><br></span>প্রধান ইমামেরা এবং ফরীশীরা ঈসার শিক্ষা-ভরা গল্পগুলো শুনে বুঝতে পারলেন তিনি তাঁদের কথাই বলছেন।</div>
<div class="v" id="v46"><span class="vn">46</span> তখন তাঁরা তাঁকে ধরতে চাইলেন, কিন্তু লোকদের ভয়ে তা করলেন না, কারণ লোকে ঈসাকে নবী বলে মনে করত।</div>
</div>
<!-- PARSED ABOVE; EDITING MAY BREAK PARSER -->
</body></html>