<html><head>
<meta http-equiv="Content-Type" content="text/html;charset=utf-8" />
<title>Matt 24 &ndash; প্রথম সিপারাঃ মথি &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 24);">
<div id="navbar"><a href="../index.html">Kitabul Mukkadas</a> &ndash; <b>প্রথম সিপারাঃ মথি</b> &ndash; <a href="Matt_1.html">1</a> ... <a href="Matt_22.html">22</a> <a href="Matt_23.html">23</a> <b>24</b> <a href="Matt_25.html">25</a> <a href="Matt_26.html">26</a> ... <a href="Matt_28.html">28</a> </div><hr>
<h1>Matt 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কেয়ামতের আলামত</h2><span class="vn">1</span> <span class="br-p"><br><br></span>ঈসা বায়তুল-মোকাদ্দস থেকে বের হয়ে চলে যাচ্ছিলেন, এমন সময় তাঁর সাহাবীরা তাঁকে বায়তুল-মোকাদ্দসের দালানগুলো দেখাবার জন্য তাঁর কাছে আসলেন।</div>
<div class="v" id="v2"><span class="vn">2</span> তখন ঈসা তাঁদের বললেন, “তোমরা তো এই সব দেখছ, কিন্তু আমি তোমাদের সত্যিই বলছি, এখানে একটা পাথরের উপরে আর একটা পাথর থাকবে না; সমস্তই ভেংগে ফেলা হবে।”</div>
<div class="v" id="v3"><span class="vn">3</span> <span class="br-p"><br><br></span>পরে ঈসা যখন জৈতুন পাহাড়ে বসে ছিলেন তখন সাহাবীরা গোপনে তাঁর কাছে এসে বললেন, “আমাদের বলুন, কখন এই সব হবে এবং কি রকম চিহ্নের দ্বারা বুঝা যাবে আপনার আসবার সময় ও কেয়ামতের সময় হয়েছে?”</div>
<div class="v" id="v4"><span class="vn">4</span> <span class="br-p"><br><br></span>জবাবে ঈসা তাঁদের বললেন, “দেখো, কেউ যেন তোমাদের না ঠকায়,</div>
<div class="v" id="v5"><span class="vn">5</span> কারণ অনেকেই আমার নাম নিয়ে এসে বলবে, ‘আমিই মসীহ্‌,’ এবং অনেক লোককে ঠকাবে।</div>
<div class="v" id="v6"><span class="vn">6</span> তোমাদের কানে যুদ্ধের আওয়াজ আসবে আর যুদ্ধের খবরাখবরও তোমরা শুনতে পাবে। কিন্তু সাবধান! এতে ভয় পেয়ো না, কারণ এই সব হবেই; কিন্তু তখনও শেষ নয়।</div>
<div class="v" id="v7"><span class="vn">7</span> এক জাতি অন্য জাতির বিরুদ্ধে এবং এক রাজ্য অন্য রাজ্যের বিরুদ্ধে যুদ্ধ করবে। অনেক জায়গায় দুর্ভিক্ষ ও ভূমিকমপ হবে।</div>
<div class="v" id="v8"><span class="vn">8</span> কিন্তু এই সব কেবল যন্ত্রণার শুরু।</div>
<div class="v" id="v9"><span class="vn">9</span> <span class="br-p"><br><br></span>“সেই সময়ে লোকে তোমাদের কষ্ট দেবার জন্য ধরিয়ে দেবে এবং তোমাদের খুন করবে। আমার জন্য সব লোকেরা তোমাদের ঘৃণা করবে।</div>
<div class="v" id="v10"><span class="vn">10</span> সেই সময়ে অনেকেই পিছিয়ে যাবে এবং একে অন্যকে ধরিয়ে দেবে ও ঘৃণা করবে।</div>
<div class="v" id="v11"><span class="vn">11</span> অনেক ভণ্ড নবী এসে অনেককে ঠকাবে।</div>
<div class="v" id="v12"><span class="vn">12</span> দুষ্টতা বেড়ে যাবে বলে অনেকের মহব্বত খুব কমে যাবে।</div>
<div class="v" id="v13"><span class="vn">13</span> কিন্তু যে শেষ পর্যন্ত স্থির থাকবে সে উদ্ধার পাবে।</div>
<div class="v" id="v14"><span class="vn">14</span> সমস্ত জাতির কাছে সাক্ষ্য দেবার জন্য বেহেশতী রাজ্যের সুসংবাদ সারা দুনিয়াতে তবলিগ করা হবে এবং তার পরেই শেষ সময় উপস্থিত হবে।</div>
<div class="v" id="v15"><h2>কেয়ামতের দিনের ভীষণ কষ্ট</h2><span class="vn">15</span> <span class="br-p"><br><br></span>“দানিয়াল নবীর মধ্য দিয়ে যে সর্বনাশা ঘৃণার জিনিসের কথা বলা হয়েছিল তা তোমরা পবিত্র জায়গায় রাখা হয়েছে দেখতে পাবে। (যে পড়ে সে বুঝুক।)</div>
<div class="v" id="v16"><span class="vn">16</span> সেই সময় যারা এহুদিয়াতে থাকবে তারা পাহাড়ী এলাকায় পালিয়ে যাক।</div>
<div class="v" id="v17"><span class="vn">17</span> যে ছাদের উপরে থাকবে সে ঘর থেকে জিনিসপত্র নেবার জন্য নীচে না নামুক।</div>
<div class="v" id="v18"><span class="vn">18</span> ক্ষেতের মধ্যে যে থাকবে সে তার গায়ের চাদর নেবার জন্য না ফিরুক।</div>
<div class="v" id="v19"><span class="vn">19</span> তখন যারা গর্ভবতী আর যারা সন্তানকে বুকের দুধ খাওয়ায় তাদের অবস্থা কি ভীষণই না হবে!</div>
<div class="v" id="v20"><span class="vn">20</span> মুনাজাত কর যেন শীতকালে বা বিশ্রামবারে তোমাদের পালাতে না হয়।</div>
<div class="v" id="v21"><span class="vn">21</span> তখন এমন মহাকষ্ট হবে যা দুনিয়ার শুরু থেকে এই সময় পর্যন্ত কখনও হয় নি এবং হবেও না।</div>
<div class="v" id="v22"><span class="vn">22</span> সেই কষ্টের দিনগুলো যদি আল্লাহ্‌ কমিয়ে না দিতেন তবে কেউই বাঁচত না। কিন্তু তাঁর বাছাই করা বান্দাদের জন্য আল্লাহ্‌ সেই দিনগুলো কমিয়ে দেবেন।</div>
<div class="v" id="v23"><span class="vn">23</span> <span class="br-p"><br><br></span>“সেই সময়ে যদি কেউ তোমাদের বলে, ‘দেখ, মসীহ্‌ এখানে’ কিংবা ‘দেখ,মসীহ্‌ ওখানে,’ তবে তা বিশ্বাস কোরো না;</div>
<div class="v" id="v24"><span class="vn">24</span> কারণ তখন অনেক ভণ্ড মসীহ্‌ ও ভণ্ড নবী আসবে এবং বড় বড় চিহ্ন-কাজ ও কুদরতি দেখাবে যাতে সম্ভব হলে আল্লাহ্‌র বাছাই করা বান্দাদেরও তারা ঠকাতে পারে।</div>
<div class="v" id="v25"><span class="vn">25</span> দেখ, আমি আগেই তোমাদের এই সব বলে রাখলাম।</div>
<div class="v" id="v26"><span class="vn">26</span> <span class="br-p"><br><br></span>“সেইজন্য লোকে যদি তোমাদের বলে, ‘তিনি মরুভূমিতে আছেন,’ তোমরা বাইরে যেয়ো না। যদি বলে, ‘তিনি ভিতরের ঘরে আছেন,’ বিশ্বাস কোরো না।</div>
<div class="v" id="v27"><span class="vn">27</span> বিদ্যুৎ যেমন পূর্ব দিকে দেখা দিয়ে পশ্চিম দিক পর্যন্ত চম্‌কে যায় ইব্‌ন্তেআদমের আসা সেইভাবেই হবে।</div>
<div class="v" id="v28"><span class="vn">28</span> যেখানে লাশ থাকবে সেখানেই শকুন এসে একসংগে জড়ো হবে।</div>
<div class="v" id="v29"><h2>হযরত ঈসা মসীহ্‌ যেভাবে আসবেন</h2><span class="vn">29</span> <span class="br-p"><br><br></span>“সেই সময়কার কষ্টের ঠিক পরেই সূর্য অন্ধকার হয়ে যাবে, চাঁদ আর আলো দেবে না, তারাগুলো আসমান থেকে খসে পড়ে যাবে এবং চাঁদ-সূর্য-তারা আর স্থির থাকবে না।</div>
<div class="v" id="v30"><span class="vn">30</span> এমন সময় আসমানে ইব্‌ন্তেআদমের চিহ্ন দেখা দেবে। তখন দুনিয়ার সমস্ত লোক দুঃখে বুক চাপড়াবে। তারা ইব্‌ন্তেআদমকে শক্তি ও মহিমার সংগে মেঘে করে আসতে দেখবে।</div>
<div class="v" id="v31"><span class="vn">31</span> জোরে জোরে শিংগা বেজে উঠবে আর সংগে সংগে ইব্‌ন্তেআদম তাঁর ফেরেশতাদের পাঠিয়ে দেবেন। সেই ফেরেশতারা দুনিয়ার এক দিক থেকে অন্য দিক পর্যন্ত চার দিক থেকে তাঁর বাছাই করা বান্দাদের একসংগে জমায়েত করবেন।</div>
<div class="v" id="v32"><span class="vn">32</span> <span class="br-p"><br><br></span>“ডুমুর গাছ দেখে শিক্ষা লাভ কর। যখন তার ডালপালা নরম হয়ে তাতে পাতা বের হয় তখন তোমরা জানতে পার যে, গরমকাল কাছে এসেছে।</div>
<div class="v" id="v33"><span class="vn">33</span> সেইভাবে তোমরা এই সব ঘটনা দেখলে পর বুঝতে পারবে যে, ইব্‌ন্তেআদম কাছে এসে গেছেন, এমন কি, দরজায় উপস্থিত।</div>
<div class="v" id="v34"><span class="vn">34</span> আমি তোমাদের সত্যি বলছি, যখন এই সব হবে তখনও এই কালের কিছু লোক বেঁচে থাকবে।</div>
<div class="v" id="v35"><span class="vn">35</span> আসমান ও জমীন শেষ হবে, কিন্তু আমার কথা চিরদিন থাকবে।</div>
<div class="v" id="v36"><h2>হযরত ঈসা মসীহ্‌ কখন আসবেন</h2><span class="vn">36</span> <span class="br-p"><br><br></span>“সেই দিন ও সেই সময়ের কথা কেউই জানে না, বেহেশতের ফেরেশতারাও না, পুত্রও না; কেবল পিতাই জানেন।</div>
<div class="v" id="v37"><span class="vn">37</span> <span class="br-p"><br><br></span>“নবী নূহের সময়ে যে অবস্থা হয়েছিল ইব্‌ন্তেআদমের আসবার সময়ে ঠিক সেই অবস্থাই হবে।</div>
<div class="v" id="v38"><span class="vn">38</span> বন্যার আগের দিনগুলোতে নূহ্‌ জাহাজে না ঢোকা পর্যন্ত লোকে খাওয়া-দাওয়া করেছে, বিয়ে করেছে এবং বিয়ে দিয়েছে।</div>
<div class="v" id="v39"><span class="vn">39</span> যে পর্যন্ত না বন্যা এসে তাদের সবাইকে ভাসিয়ে নিয়ে গেল সেই পর্যন্ত তারা কিছুই বুঝতে পারল না। ইব্‌ন্তেআদমের আসাও ঠিক সেই রকমই হবে।</div>
<div class="v" id="v40"><span class="vn">40</span> তখন দু’জন লোক মাঠে থাকবে; একজনকে নেওয়া হবে এবং অন্যজনকে ফেলে যাওয়া হবে।</div>
<div class="v" id="v41"><span class="vn">41</span> দু’জন স্ত্রীলোক জাঁতা ঘুরাবে; একজনকে নেওয়া হবে, অন্যজনকে ফেলে যাওয়া হবে।</div>
<div class="v" id="v42"><span class="vn">42</span> <span class="br-p"><br><br></span>“তাই বলি, তোমরা সতর্ক থাক, কারণ তোমাদের প্রভু কোন্‌ দিন আসবেন তা তোমরা জান না।</div>
<div class="v" id="v43"><span class="vn">43</span> তবে তোমরা এই কথা জেনো, ঘরের কর্তা যদি জানতেন কোন্‌ সময় চোর আসবে তাহলে তিনি জেগেই থাকতেন, নিজের ঘরে তিনি চোরকে ঢুকতে দিতেন না।</div>
<div class="v" id="v44"><span class="vn">44</span> সেইজন্য তোমরাও প্রস্তুত থাক, কারণ যে সময়ের কথা তোমরা চিন্তাও করবে না সেই সময়েই ইব্‌ন্তেআদম আসবেন।</div>
<div class="v" id="v45"><h2>বিশ্বস্ত হওয়ার উপদেশ</h2><span class="vn">45</span> <span class="br-p"><br><br></span>“সেই বিশ্বস্ত ও বুদ্ধিমান গোলাম কে, যাকে তার মালিক তাঁর অন্যান্য গোলামদের ঠিক সময়ে খাবার দেবার ভার দিয়েছেন?</div>
<div class="v" id="v46"><span class="vn">46</span> ধন্য সেই গোলাম, যাকে তার মালিক এসে বিশ্বস্তভাবে কাজ করতে দেখবেন।</div>
<div class="v" id="v47"><span class="vn">47</span> আমি তোমাদের সত্যি বলছি, তিনি সেই গোলামকেই তাঁর সমস্ত বিষয়-সম্পত্তির ভার দেবেন।</div>
<div class="v" id="v48"><span class="vn">48</span> কিন্তু ধর, সেই গোলাম দুষ্ট, আর সে মনে মনে বলল, ‘আমার মালিক আসতে দেরি করছেন।’</div>
<div class="v" id="v49"><span class="vn">49</span> সেই সুযোগে সে তার সংগী-গোলামদের মারধর করতে লাগল এবং মাতালদের সংগে খাওয়া-দাওয়া করে মদ খেতে লাগল।</div>
<div class="v" id="v50"><span class="vn">50</span> কিন্তু যেদিন ও যে সময়ের কথা সেই গোলাম চিন্তাও করবে না, জানবেও না, সেই দিন ও সেই সময়েই তার মালিক এসে হাজির হবেন।</div>
<div class="v" id="v51"><span class="vn">51</span> তখন তিনি তাকে কেটে দু’টুকরা করে ভণ্ডদের মধ্যে তার স্থান ঠিক করবেন। সেখানে লোকে কান্নাকাটি করবে ও যন্ত্রণায় দাঁতে দাঁত ঘষতে থাকবে।</div>
</div>
<!-- PARSED ABOVE; EDITING MAY BREAK PARSER -->
</body></html>