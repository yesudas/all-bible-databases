<html><head>
<meta http-equiv="Content-Type" content="text/html;charset=utf-8" />
<title>Matt 4 &ndash; প্রথম সিপারাঃ মথি &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 4);">
<div id="navbar"><a href="../index.html">Kitabul Mukkadas</a> &ndash; <b>প্রথম সিপারাঃ মথি</b> &ndash; <a href="Matt_1.html">1</a> <a href="Matt_2.html">2</a> <a href="Matt_3.html">3</a> <b>4</b> <a href="Matt_5.html">5</a> <a href="Matt_6.html">6</a> ... <a href="Matt_28.html">28</a> </div><hr>
<h1>Matt 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ঈসা মসীহ্‌কে গুনাহে ফেলবার চেষ্টা</h2><span class="vn">1</span> <span class="br-p"><br><br></span>এর পরে পাক-রূহ্‌ ঈসাকে মরুভূমিতে নিয়ে গেলেন যেন ইবলিস ঈসাকে লোভ দেখিয়ে গুনাহে ফেলবার চেষ্টা করতে পারে।</div>
<div class="v" id="v2"><span class="vn">2</span> সেখানে চল্লিশ দিন ও চল্লিশ রাত রোজা রাখবার পর ঈসার খিদে পেল।</div>
<div class="v" id="v3"><span class="vn">3</span> তখন শয়তান এসে তাঁকে বলল, “তুমি যদি ইব্‌নুল্লাহ্‌ হও তবে এই পাথরগুলোকে রুটি হয়ে যেতে বল।”</div>
<div class="v" id="v4"><span class="vn">4</span> <span class="br-p"><br><br></span>ঈসা জবাবে বললেন, “পাক-কিতাবে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>মানুষ কেবল রুটিতেই বাঁচে না, <br><span class="br-ind"><br><span class="indent">&nbsp;</span></span>কিন্তু আল্লাহ্‌র মুখের প্রত্যেকটি কালামেই বাঁচে।” <br></div>
<div class="v" id="v5"><span class="vn">5</span> <span class="br-p"><br><br></span>তখন ইবলিস ঈসাকে পবিত্র শহর জেরুজালেমে নিয়ে গেল এবং বায়তুল-মোকাদ্দসের চূড়ার উপর তাঁকে দাঁড় করিয়ে বলল,</div>
<div class="v" id="v6"><span class="vn">6</span> “তুমি যদি ইব্‌নুল্লাহ্‌ হও তবে লাফ দিয়ে নীচে পড়, কারণ পাক-কিতাবে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>আল্লাহ্‌ তাঁর ফেরেশতাদের তোমার বিষয়ে হুকুম দেবেন; <br><span class="br-ind"><br><span class="indent">&nbsp;</span></span>তাঁরা তোমাকে হাত দিয়ে ধরে ফেলবেন <br><span class="br-ind"><br><span class="indent">&nbsp;</span></span>যাতে তোমার পায়ে পাথরের আঘাত না লাগে।” <br></div>
<div class="v" id="v7"><span class="vn">7</span> <span class="br-p"><br><br></span>ঈসা ইবলিসকে বললেন, “আবার এই কথাও লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>তোমার মাবুদ আল্লাহ্‌কে তুমি পরীক্ষা করতে যেয়ো না।” <br></div>
<div class="v" id="v8"><span class="vn">8</span> <span class="br-p"><br><br></span>তখন ইবলিস আবার তাঁকে খুব উঁচু একটা পাহাড়ে নিয়ে গেল এবং দুনিয়ার সমস্ত রাজ্য ও তাঁদের জাঁকজমক দেখিয়ে বলল,</div>
<div class="v" id="v9"><span class="vn">9</span> “তুমি যদি মাটিতে পড়ে আমাকে সেজদা কর তবে এই সবই আমি তোমাকে দেব।”</div>
<div class="v" id="v10"><span class="vn">10</span> <span class="br-p"><br><br></span>তখন ঈসা তাকে বললেন, “দূর হও, শয়তান। পাক-কিতাবে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমার মাবুদ আল্লাহ্‌কেই ভয় করবে, <br><span class="br-ind"><br><span class="indent">&nbsp;</span></span>কেবল তাঁরই এবাদত করবে।” <br></div>
<div class="v" id="v11"><span class="vn">11</span> <span class="br-p"><br><br></span>তখন ইবলিস তাঁকে ছেড়ে চলে গেল, আর ফেরেশতারা এসে তাঁর সেবা করতে লাগলেন।</div>
<div class="v" id="v12"><h2>হযরত ঈসা মসীহের কাজের শুরু</h2><span class="vn">12</span> <span class="br-p"><br><br></span>পরে ঈসা শুনলেন ইয়াহিয়াকে জেলখানায় বন্দী করে রাখা হয়েছে। তখন তিনি গালীলে চলে গেলেন এবং নাসরত গ্রাম ছেড়ে সবূলূন ও নপ্তালি এলাকার মধ্যে সাগর পারের কফরনাহূম শহরে গিয়ে রইলেন।</div>
<div class="v" id="v14"><span class="vn">14</span> এটা হল যাতে নবী ইশাইয়ার মধ্য দিয়ে এই যে কথা বলা হয়েছিল তা পূর্ণ হয়:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>সবূলূন ও নপ্তালি এলাকার, সমুদ্রের দিকের, <br><span class="br-ind"><br><span class="indent">&nbsp;</span></span>জর্ডানের অন্য পারের এবং অ-ইহুদীদের গালীলের <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোকেরা অন্ধকারে বাস করে, <br><span class="br-ind"><br><span class="indent">&nbsp;</span></span>তারা মহানূর দেখতে পাবে। <br><span class="br-ind"><br><span class="indent">&nbsp;</span></span>যারা ঘন অন্ধকারের দেশে বাস করে, <br><span class="br-ind"><br><span class="indent">&nbsp;</span></span>তাদের কাছে আলো প্রকাশিত হবে। <br></div>
<div class="v" id="v17"><span class="vn">17</span> <span class="br-p"><br><br></span>সেই সময় থেকে ঈসা এই বলে তবলিগ করতে লাগলেন, “তওবা কর, কারণ বেহেশতী রাজ্য কাছে এসে গেছে।”</div>
<div class="v" id="v18"><h2>সাহাবী গ্রহণ</h2><span class="vn">18</span> <span class="br-p"><br><br></span>ঈসা গালীল সাগরের পার দিয়ে যাবার সময় শিমোন, যাঁকে পিতর বলা হয় আর তাঁর ভাই আন্দ্রিয়কে দেখতে পেলেন। তাঁরা সাগরে জাল ফেলছিলেন, কারণ তাঁরা ছিলেন জেলে।</div>
<div class="v" id="v19"><span class="vn">19</span> ঈসা তাঁদের বললেন, “আমার সংগে চল, আমি তোমাদের মানুষ-ধরা জেলে করব।”</div>
<div class="v" id="v20"><span class="vn">20</span> তখনই তাঁরা জাল ফেলে রেখে ঈসার সংগে গেলেন।</div>
<div class="v" id="v21"><span class="vn">21</span> <span class="br-p"><br><br></span>সেখান থেকে এগিয়ে গিয়ে তিনি ইয়াকুব ও ইউহোন্না নামে অন্য দুই ভাইকে দেখতে পেলেন। তাঁরা ছিলেন সিবদিয়ের ছেলে। তাঁদের বাবা সিবদিয়ের সংগে নৌকায় বসে তাঁরা জাল ঠিক করছিলেন। ঈসা সেই দুই ভাইকেও ডাকলেন।</div>
<div class="v" id="v22"><span class="vn">22</span> তাঁরা তখনই তাঁদের নৌকা ও বাবাকে ছেড়ে ঈসার সংগে গেলেন।</div>
<div class="v" id="v23"><h2>অনেকে সুস্থ হল</h2><span class="vn">23</span> <span class="br-p"><br><br></span>গালীল প্রদেশের সমস্ত জায়গায় ঘুরে ঘুরে ইহুদীদের ভিন্ন ভিন্ন মজলিস-খানায় ঈসা শিক্ষা দিতে লাগলেন। এছাড়া তিনি বেহেশতী রাজ্যের সুসংবাদ তবলিগ করতে এবং লোকদের সব রকম রোগ ভাল করতে লাগলেন।</div>
<div class="v" id="v24"><span class="vn">24</span> সমস্ত সিরিয়া দেশে তাঁর কথা ছড়িয়ে পড়ল। যে সব লোকেরা নানা রকম রোগে ও ভীষণ যন্ত্রণায় কষ্ট পাচ্ছিল, যাদের ভূতে ধরেছিল এবং যারা মৃগী ও অবশ-রোগে ভুগছিল, লোকেরা তাদের ঈসার কাছে আনল। তিনি তাদের সবাইকে সুস্থ করলেন।</div>
<div class="v" id="v25"><span class="vn">25</span> গালীল, দেকাপলি, জেরুজালেম, এহুদিয়া এবং জর্ডানের অন্য পার থেকে অনেক লোক ঈসার পিছনে পিছনে চলল।</div>
</div>
<!-- PARSED ABOVE; EDITING MAY BREAK PARSER -->
</body></html>