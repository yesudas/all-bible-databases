<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; ২৭শ সিপারাঃ প্রকাশিত কালাম &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">Kitabul Mukkadas</a> &ndash; <b>২৭শ সিপারাঃ প্রকাশিত কালাম</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাতজন ফেরেশতা ও সাতটা গজব</h2><span class="vn">1</span> <span class="br-p"><br><br></span>পরে আমি বেহেশতে আর একটা মহান ও আশ্চর্য চিহ্ন দেখলাম। দেখলাম, সাতজন ফেরেশতা আর তাঁদের হাতে শেষ সাতটা গজব। এগুলোকে শেষ গজব বলা হচ্ছে, কারণ এগুলো দিয়ে আল্লাহ্‌র রাগেরও শেষ হবে।</div>
<div class="v" id="v2"><span class="vn">2</span> তারপর আমি আগুন মেশানো কাচের একটা সমুদ্রের মত দেখলাম, আর যারা সেই জন্তু ও তার মূর্তি এবং তার নামের সংখ্যার উপরে জয়লাভ করেছে তাদেরও দেখলাম। আল্লাহ্‌র দেওয়া বীণা হাতে করে তারা সেই কাচের সমুদ্রের ধারে দাঁড়িয়ে ছিল।</div>
<div class="v" id="v3"><span class="vn">3</span> তারা আল্লাহ্‌র গোলাম মূসার এবং সেই মেষ-শাবকের এই কাওয়ালীটি গাইছিল: <span class="br-p"><br><br></span><span class="br-ind"><br><span class="indent">&nbsp;</span></span>“হে সর্বশক্তিমান মাবুদ আল্লাহ্‌, <br><span class="br-ind"><br><span class="indent">&nbsp;</span></span>কত মহান ও আশ্চর্য তোমার কাজ! <br><span class="br-ind"><br><span class="indent">&nbsp;</span></span>হে সমস্ত জাতির বাদশাহ্‌, <br><span class="br-ind"><br><span class="indent">&nbsp;</span></span>কত ন্যায় ও সত্য তোমার পথ! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মাবুদ, কে না তোমাকে ভয় করবে? <br><span class="br-ind"><br><span class="indent">&nbsp;</span></span>কে না তোমার নামের প্রশংসা করবে? <br><span class="br-ind"><br><span class="indent">&nbsp;</span></span>কেবল তুমিই তো পবিত্র। <br><span class="br-ind"><br><span class="indent">&nbsp;</span></span>সমস্ত জাতি তোমার কাছে আসবে, <br><span class="br-ind"><br><span class="indent">&nbsp;</span></span>সবাই তোমার এবাদত করবে; <br><span class="br-ind"><br><span class="indent">&nbsp;</span></span>কারণ তোমার ন্যায়বিচার প্রকাশিত হয়েছে।” <br></div>
<div class="v" id="v5"><span class="vn">5</span> <span class="br-p"><br><br></span>এর পরে আমি দেখলাম, বেহেশতে সেই এবাদত-খানাটি, অর্থাৎ সাক্ষ্য-তাম্বুটা খোলা হল।</div>
<div class="v" id="v6"><span class="vn">6</span> তখন সেই সাতজন ফেরেশতা সাতটা গজব নিয়ে এবাদত-খানা থেকে বের হয়ে আসলেন। তাঁদের পরনে ছিল পরিষ্কার ঝক্‌ঝকে কাপড় আর বুকে বাঁধা ছিল সোনার পটি।</div>
<div class="v" id="v7"><span class="vn">7</span> সেই চারজন প্রাণীর একজন সেই সাতজন ফেরেশতাকে সাতটা সোনার পেয়ালা দিলেন। আল্লাহ্‌, যিনি যুগ যুগ ধরে চিরকাল জীবিত আছেন, সেই পেয়ালাগুলো তাঁর রাগে পূর্ণ ছিল।</div>
<div class="v" id="v8"><span class="vn">8</span> আল্লাহ্‌র মহিমা ও কুদরত থেকে যে ধোঁয়া বের হচ্ছিল সেই ধোঁয়ায় এবাদত-খানাটি পূর্ণ হল। সেই সাতজন ফেরেশতার সাতটা গজব শেষ না হওয়া পর্যন্ত কেউ সেই এবাদত-খানায় ঢুকতে পারল না।</div>
</div>
<!-- PARSED ABOVE; EDITING MAY BREAK PARSER -->
</body></html>