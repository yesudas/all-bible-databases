<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; ষষ্ঠ সিপারাঃ রোমীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">Kitabul Mukkadas</a> &ndash; <b>ষষ্ঠ সিপারাঃ রোমীয়</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইল জাতির উপর আল্লাহ্‌র রহমত</h2><span class="vn">1</span> <span class="br-p"><br><br></span>আমি তবে জিজ্ঞাসা করি, আল্লাহ্‌ কি তাঁর বান্দাদের অগ্রাহ্য করেছেন? কখনও না। আমি নিজেই একজন ইসরাইলীয়, ইব্রাহিমের বংশের এবং বিন্যামীন-গোষ্ঠীর লোক।</div>
<div class="v" id="v2"><span class="vn">2</span> আল্লাহ্‌ তাঁর যে সব বান্দাদের আগেই বাছাই করেছিলেন তাদের অগ্রাহ্য করেন নি। নবী ইলিয়াসের বিষয় পাক-কিতাব কি বলে তা কি তোমরা জান না? তিনি বনি-ইসরাইলদের বিরুদ্ধে আল্লাহ্‌র কাছে বলেছিলেন,</div>
<div class="v" id="v3"><span class="vn">3</span> “মাবুদ, এরা তোমার নবীদের হত্যা করেছে ও তোমার কোরবানগাহ্‌গুলো ভেংগে ফেলেছে। কেবল আমিই বাকী আছি, আর আমাকেও তারা হত্যা করবার চেষ্টা করেছে।”</div>
<div class="v" id="v4"><span class="vn">4</span> কিন্তু আল্লাহ্‌ নবী ইলিয়াসকে কি জবাব দিয়েছিলেন? তিনি বলেছিলেন, “সাত হাজার লোককে আমি আমার জন্য রেখে দিয়েছি যারা বাল দেবতার কাছে হাঁটু পাতে নি।”</div>
<div class="v" id="v5"><span class="vn">5</span> আল্লাহ্‌ সেই একইভাবে এখনও রহমত করে বনি-ইসরাইলদের বিশেষ একটা অংশকে বেছে রেখেছেন।</div>
<div class="v" id="v6"><span class="vn">6</span> আল্লাহ্‌ যদি রহমত করেই বেছে রেখেছেন তবে তো তা কোন কাজের ফল নয়। যদি তা-ই হত তবে রহমত আর রহমত থাকত না।</div>
<div class="v" id="v7"><span class="vn">7</span> <span class="br-p"><br><br></span>তাহলে বুঝা যায়, বনি-ইসরাইলরা যা পাবার চেষ্টা করছিল তা তারা পায় নি, কিন্তু আল্লাহ্‌ যাদের বেছে রেখেছিলেন তারাই তা পেয়েছে, আর অন্য সকলের মন পাথরের মত শক্ত হয়ে গেছে।</div>
<div class="v" id="v8"><span class="vn">8</span> পাক-কিতাবে লেখা আছে, “আল্লাহ্‌ তাদের মন এমন অসাড় করলেন যে, তারা আজও পর্যন্ত তাদের চোখ দিয়ে দেখেও দেখে না এবং কান দিয়ে শুনেও শোনে না।”</div>
<div class="v" id="v9"><span class="vn">9</span> নবী দাউদও বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>তাদের মেজবানীর উৎসবগুলো <br><span class="br-ind"><br><span class="indent">&nbsp;</span></span>ফাঁদ ও জালের মত হোক; <br><span class="br-ind"><br><span class="indent">&nbsp;</span></span>সেগুলো যেন তাদের উচোট খাওয়ার কারণ হয়, <br><span class="br-ind"><br><span class="indent">&nbsp;</span></span>আর তাদের যা পাওনা তারা যেন তা-ই পায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের চোখ অন্ধ হোক <br><span class="br-ind"><br><span class="indent">&nbsp;</span></span>যেন তারা দেখতে না পায়, <br><span class="br-ind"><br><span class="indent">&nbsp;</span></span>আর সব সময় তাদের কোমরে খিঁচুনি ধরে যাক। <br></div>
<div class="v" id="v11"><span class="vn">11</span> <span class="br-p"><br><br></span>তাহলে ইহুদীরা উচোট খেয়ে কি চিরকালের জন্য পড়ে গেল? মোটেই না, বরং তাদের গুনাহের দরুনই অ-ইহুদীরা নাজাত পাবার সুযোগ পেল যেন ইহুদীরা আগ্রহে জেগে ওঠে।</div>
<div class="v" id="v12"><span class="vn">12</span> তাহলে দেখা যায়, ইহুদীদের গুনাহের দরুন দুনিয়ার লোকদের অনেক লাভ হল। জ্বী, তাদের ক্ষতির দরুন অ-ইহুদীদের অনেক লাভ হল। সেইজন্য ইহুদীদের উপর আল্লাহ্‌র পূর্ণ দোয়া যখন নেমে আসবে তখন তার সংগে অ-ইহুদীদের জন্য আরও কত না বেশী দোয়া আসবে!</div>
<div class="v" id="v13"><h2>অ-ইহুদীদের নাজাত</h2><span class="vn">13</span> <span class="br-p"><br><br></span>অ-ইহুদীরা, আমি তোমাদের বলছি, অ-ইহুদীদের কাছে সাহাবী হিসাবে আমি আমার কাজকে খুব সম্মানের চোখে দেখছি।</div>
<div class="v" id="v14"><span class="vn">14</span> এতে যেন আমি আমার নিজের জাতির লোকদের আগ্রহ জাগিয়ে তুলে তাদের মধ্য থেকে কিছু লোককে উদ্ধার করতে পারি।</div>
<div class="v" id="v15"><span class="vn">15</span> আল্লাহ্‌ ইহুদীদের অগ্রাহ্য করেছেন বলে যদি আল্লাহ্‌র সংগে দুনিয়ার অন্য লোকদের মিলন হল তবে তিনি যখন ইহুদীদের গ্রহণ করবেন তখন অবস্থাটা কি হবে? সে কি মৃতের জীবন পাওয়ার মত অবস্থা হবে না?</div>
<div class="v" id="v16"><span class="vn">16</span> রুটির ময়দার তাল থেকে তৈরী প্রথম রুটিটা যদি পবিত্র হয় তবে তো গোটা তালটাই পবিত্র। জলপাই গাছের মূলটাই যদি পবিত্র হয় তবে তার ডালপালাগুলোও তো পবিত্র।</div>
<div class="v" id="v17"><span class="vn">17</span> <span class="br-p"><br><br></span>যদি সেই জলপাই গাছের কতগুলো ডালপালা ভেংগে ফেলে সেই জায়গায় তোমার মত বুনো জলপাই গাছের ডাল জুড়ে দেওয়া হয় এবং তুমি আসল জলপাই গাছের মূল থেকে রস টেনে নাও,</div>
<div class="v" id="v18"><span class="vn">18</span> তবে ভেংগে ফেলা ডালপালাগুলোর চেয়ে নিজেকে বড় মনে কোরো না। যদি কর তবে মনে রেখো, তুমি মূলকে ধরে রাখছ না বরং মূলই তোমাকে ধরে রাখছে।</div>
<div class="v" id="v19"><span class="vn">19</span> <span class="br-p"><br><br></span>তুমি হয়তো বলবে, “আমাকে জুড়ে দেবার জন্যই ডালপালাগুলো ভেংগে ফেলা হয়েছিল।”</div>
<div class="v" id="v20"><span class="vn">20</span> খুব ভাল। কিন্তু তাদের ভেংগে ফেলা হয়েছে কারণ তারা ঈমান আনে নি, আর তুমি সেখানে যুক্ত হয়ে আছ তোমার ঈমানের জন্য। এতে অহংকার কোরো না বরং ভয় কর,</div>
<div class="v" id="v21"><span class="vn">21</span> কারণ আল্লাহ্‌ যখন আসল ডালগুলোকে রেহাই দেন নি তখন তোমাকেও রেহাই দেবেন না।</div>
<div class="v" id="v22"><span class="vn">22</span> <span class="br-p"><br><br></span>সেইজন্য আল্লাহ্‌ যে কত দয়ালু আর কঠিন তা একবার ভেবে দেখ। যারা পড়ে গেছে তাদের প্রতি তিনি কঠিন, কিন্তু তোমার প্রতি তিনি দয়ালু- অবশ্য যদি তুমি তার দয়ার মধ্যে থাক। তা না হলে তোমাকেও কেটে ফেলা হবে।</div>
<div class="v" id="v23"><span class="vn">23</span> আর যদি তারা ঈমান আনে তবে তাদের নিজের গাছের সংগে আবার জুড়ে দেওয়া হবে, কারণ এই জুড়ে দেওয়ার কাজ আল্লাহ্‌ করতে পারেন।</div>
<div class="v" id="v24"><span class="vn">24</span> আসলে তুমি একটা বুনো জলপাই গাছের ডাল ছিলে, আর সেই গাছ থেকে তোমাকে কেটে নিয়ে বাগানের জলপাই গাছে অস্বাভাবিক ভাবে জুড়ে দেওয়া হয়েছে। তাহলে যারা সেই গাছের আসল ডালপালা ছিল, কত সহজেই না তাদের নিজের গাছের মধ্যে আবার জুড়ে দেওয়া হবে!</div>
<div class="v" id="v25"><h2>সকলের উপর আল্লাহ্‌র দয়া</h2><span class="vn">25</span> <span class="br-p"><br><br></span>ভাইয়েরা, তোমরা যেন নিজেদের জ্ঞানী মনে না কর সেইজন্য আমি একটা গোপন সত্য তোমাদের জানিয়ে রাখতে চাই। সেই সত্য এই- অ-ইহুদীদের সংখ্যা পূর্ণ না হওয়া পর্যন্ত বেশীর ভাগ বনি-ইসরাইলদের অন্তর কঠিন হয়েই থাকবে।</div>
<div class="v" id="v26"><span class="vn">26</span> আর এইভাবেই গোটা ইসরাইল জাতি নাজাত পাবে। পাক-কিতাবে লেখা আছে, <span class="br-p"><br><br></span>সিয়োন থেকে নাজাতদাতা আসবেন; তিনি ইয়াকুবের বংশের লোকদের মধ্য থেকে আমার প্রতি ভয়হীনতা দূর করবেন।</div>
<div class="v" id="v27"><span class="vn">27</span> আমি যখন তাদের গুনাহ্‌ দূর করব তখন এটাই হবে তাদের জন্য আমার দোয়াযুক্ত ব্যবস্থা।</div>
<div class="v" id="v28"><span class="vn">28</span> <span class="br-p"><br><br></span>সুসংবাদের দিক থেকে তোমাদের ভালোর জন্যই তারা এখন আল্লাহ্‌র শত্রু। কিন্তু আল্লাহ্‌র বেছে নেবার দিক থেকে পূর্বপুরুষদের জন্য তারা আল্লাহ্‌র মহব্বতের পাত্র।</div>
<div class="v" id="v29"><span class="vn">29</span> আল্লাহ্‌ যা দান করেন এবং যাকে ডাকেন সেই বিষয়ে তাঁর মন তিনি বদলান না।</div>
<div class="v" id="v30"><span class="vn">30</span> যেমন তোমরা এক সময় আল্লাহ্‌র অবাধ্য ছিলে কিন্তু ইহুদীদের অবাধ্যতার জন্য এখন আল্লাহ্‌র দয়া পেয়েছ,</div>
<div class="v" id="v31"><span class="vn">31</span> ঠিক তেমনি করে তোমরা দয়া পেয়েছ বলে তারাও এখন অবাধ্য হয়েছে যেন তারাও এখন দয়া পেতে পারে।</div>
<div class="v" id="v32"><span class="vn">32</span> আল্লাহ্‌ যেন সকলকে দয়া দেখাতে পারেন সেইজন্য তিনি সবাইকে অবাধ্যতার মধ্যে বন্দী করে রেখেছেন।</div>
<div class="v" id="v33"><span class="vn">33</span> <span class="br-p"><br><br></span>আল্লাহ্‌র ধন অসীম। তাঁর জ্ঞান ও বুদ্ধি কত গভীর! তাঁর বিচার ও তাঁর সমস্ত কাজ বুঝা অসম্ভব।</div>
<div class="v" id="v34"><span class="vn">34</span> কে মাবুদের মন বুঝতে পেরেছে? আর কে-ই বা তাঁর পরামর্শদাতা হয়েছে?</div>
<div class="v" id="v35"><span class="vn">35</span> আল্লাহ্‌র বিরুদ্ধে কার দাবি আছে যে, তার দাবি তাঁকে মানতে হবে?</div>
<div class="v" id="v36"><span class="vn">36</span> সব কিছু তো তাঁরই কাছ থেকে ও তাঁরই মধ্য দিয়ে আসে এবং সব কিছু তাঁরই উদ্দেশে। চিরকাল তাঁরই প্রশংসা হোক। আমিন।</div>
</div>
<!-- PARSED ABOVE; EDITING MAY BREAK PARSER -->
</body></html>