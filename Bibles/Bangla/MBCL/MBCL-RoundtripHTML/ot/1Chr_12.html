<html><head>
<meta http-equiv="Content-Type" content="text/html;charset=utf-8" />
<title>1Chr 12 &ndash; নবীদের কিতাবঃ ১ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 12);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ১ খান্দাননামা</b> &ndash; <a href="1Chr_1.html">1</a> ... <a href="1Chr_10.html">10</a> <a href="1Chr_11.html">11</a> <b>12</b> <a href="1Chr_13.html">13</a> <a href="1Chr_14.html">14</a> ... <a href="1Chr_29.html">29</a> </div><hr>
<h1>1Chr 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদ (আঃ)-এর পক্ষের যোদ্ধারা</h2><span class="vn">1</span> <span class="br-p"><br><br></span>কীশের ছেলে তালুতের সামনে থেকে দাউদকে দূর করা হলে পর অনেক লোক সিক্লগে দাউদের কাছে এসেছিল। যুদ্ধের সময় যে যোদ্ধারা দাউদকে সাহায্য করেছিল এরা তাদের মধ্যে ছিল।</div>
<div class="v" id="v2"><span class="vn">2</span> এরা ধনুকধারী ছিল এবং বাঁ হাতে ও ডান হাতে তীর মারতে ও ফিংগা দিয়ে পাথর ছুঁড়তে পারত। এরা ছিল বিন্যামীন-গোষ্ঠীর তালুতের বংশের লোক। এদের মধ্যে ছিল:</div>
<div class="v" id="v3"><span class="vn">3</span> গিবিয়াতীয় শমায়ের ছেলে অহীয়েষর ও যোয়াশ- এঁরা নেতা ছিলেন; অস্‌মাবতের ছেলে যিষীয়েল ও পেলট, বরাখা, অনাথোতীয় যেহূ;</div>
<div class="v" id="v4"><span class="vn">4</span> গিবিয়োনীয় যিশ্ময়িয়- ইনি সেই “ত্রিশ” নামে বীরদের দলের মধ্যে একজন নেতা; ইয়ারমিয়া, যহসীয়েল, যোহানন, গদেরাথীয় যোষাবদ;</div>
<div class="v" id="v5"><span class="vn">5</span> ইলিয়ূষয়, যিরীমোৎ, বালিয়, শমরিয়, হরূফীয় শফটিয়;</div>
<div class="v" id="v6"><span class="vn">6</span> কারুনীয়দের মধ্যে ইল্‌কানা, যিশিয়, অসরেল, যোয়েষর, যাশবিয়াম;</div>
<div class="v" id="v7"><span class="vn">7</span> গদোরীয় যিরোহমের ছেলে যোয়েলা ও সবদিয়।</div>
<div class="v" id="v8"><span class="vn">8</span> <span class="br-p"><br><br></span>গাদীয়দের কিছু লোক নিজেদের দল ছেড়ে মরুভূমির কেল্লার মত জায়গায় দাউদের কাছে এসেছিলেন। তাঁরা ছিলেন যুদ্ধের শিক্ষা-পাওয়া শক্তিশালী যোদ্ধা। তাঁরা ঢাল ও বর্শার ব্যবহার জানতেন। তাঁদের মুখ সিংহের মত ভয়ংকর ছিল এবং পাহাড়ী হরিণের মত তাঁরা জোরে দৌড়াতে পারতেন।</div>
<div class="v" id="v9"><span class="vn">9</span> পদ অনুসারে তাঁরা ছিলেন্ত প্রথম এষর, দ্বিতীয় ওবদিয়, তৃতীয় ইলীয়াব,</div>
<div class="v" id="v10"><span class="vn">10</span> চতুর্থ মিশ্মন্না, পঞ্চম ইয়ারমিয়া,</div>
<div class="v" id="v11"><span class="vn">11</span> ষষ্ঠ অত্তয়, সপ্তম ইলীয়েল, অষ্টম যোহানন, নবম ইল্‌সাবাদ, দশম ইয়ারমিয়া ও একাদশ মগ্‌বন্নয়।</div>
<div class="v" id="v14"><span class="vn">14</span> <span class="br-p"><br><br></span>এই গাদীয়রা ছিলেন সৈন্যদলের সেনাপতি। তাঁদের মধ্যে যিনি সবচেয়ে ছোট তিনি ছিলেন একাই একশো জনের সমান এবং যিনি সবচেয়ে বড় তিনি ছিলেন একাই হাজার জনের সমান।</div>
<div class="v" id="v15"><span class="vn">15</span> সেই বছরের প্রথম মাসে যখন জর্ডান নদীর পানি কিনারা ছাপিয়ে গিয়েছিল তখন এঁরাই পার হয়ে গিয়ে নদীর পূর্ব ও পশ্চিম দিকের উপত্যকায় বাসকারী প্রত্যেককে তাড়িয়ে দিয়েছিলেন।</div>
<div class="v" id="v16"><span class="vn">16</span> <span class="br-p"><br><br></span>এছাড়া বিন্যামীন-গোষ্ঠীর অন্য লোকেরা এবং এহুদার কিছু লোক দাউদের সেই কেল্লার মত জায়গায় তাঁর কাছে এসেছিল।</div>
<div class="v" id="v17"><span class="vn">17</span> দাউদ তাদের সংগে দেখা করতে বের হয়ে এসে বললেন, “আপনারা যদি শান্তির মনোভাব নিয়ে আমাকে সাহায্য করতে এসে থাকেন তবে আমি আপনাদের সংগে এক হতে প্রস্তুত আছি, কিন্তু আমি কোন অন্যায় না করলেও যদি বেঈমানী করে শত্রুর হাতে আমাকে তুলে দেবার জন্য এসে থাকেন তবে আমাদের পূর্বপুরুষদের আল্লাহ্‌ যেন তা দেখেন এবং আপনাদের বিচার করেন।”</div>
<div class="v" id="v18"><span class="vn">18</span> <span class="br-p"><br><br></span>যিনি পরে “ত্রিশ” নামে দলের নেতা হয়েছিলেন সেই অমাসয়ের উপর মাবুদের রূহ্‌ আসলেন। তখন তিনি বললেন, <span class="br-p"><br><br></span><span class="br-ind"><br><span class="indent">&nbsp;</span></span>“হে দাউদ, আমরা আপনারই। <br><span class="br-ind"><br><span class="indent">&nbsp;</span></span>হে ইয়াসির ছেলে, আমরা আপনারই পক্ষে। <br><span class="br-ind"><br><span class="indent">&nbsp;</span></span>ভাল হোক, আপনার ভাল হোক, <br><span class="br-ind"><br><span class="indent">&nbsp;</span></span>ভাল হোক তাদের, যারা আপনাকে সাহায্য করে, <br><span class="br-ind"><br><span class="indent">&nbsp;</span></span>কারণ আপনার আল্লাহ্‌ আপনাকে সাহায্য করেন।” <br> <span class="br-p"><br><br></span>তখন দাউদ তাঁদের গ্রহণ করে তাঁর আক্রমণকারী দলের নেতা করলেন।</div>
<div class="v" id="v19"><span class="vn">19</span> <span class="br-p"><br><br></span>দাউদ যখন ফিলিস্তিনীদের সংগে তালুতের বিরুদ্ধে যুদ্ধ করতে যাচ্ছিলেন তখন মানশা-গোষ্ঠীর কিছু লোক নিজেদের দল ছেড়ে দাউদের কাছে গিয়েছিলেন। অবশ্য দাউদ ও তাঁর লোকেরা ফিলিস্তিনীদের সাহায্য করেন নি, কারণ ফিলিস্তিনী শাসনকর্তারা নিজেদের মধ্যে আলোচনা করবার পর দাউদকে বিদায় করে দিয়েছিলেন। তাঁরা বলেছিলেন, “তিনি যদি আমাদের ত্যাগ করে তাঁর মালিক তালুতের সংগে গিয়ে যোগ দেন তবে আমাদের মাথা হারাতে হবে।”</div>
<div class="v" id="v20"><span class="vn">20</span> দাউদ সিক্লগে ফিরে যাবার সময় মানশা-গোষ্ঠীর যে লোকেরা দল ছেড়ে তাঁর কাছে গিয়েছিলেন তাঁরা হলেন অদ্‌ন, যোষাবদ, যিদীয়েল, মিকাইল, যোষাবদ, ইলীহূ ও সিল্লথয়। এঁরা ছিলেন মানশা-গোষ্ঠীর এক এক হাজার সৈন্যের সেনাপতি।</div>
<div class="v" id="v21"><span class="vn">21</span> অন্যান্য আক্রমণকারী দলগুলোর বিরুদ্ধে এঁরা দাউদকে সাহায্য করেছিলেন। এঁরা সবাই ছিলেন শক্তিশালী যোদ্ধা এবং দাউদের সৈন্যদলের সেনাপতি।</div>
<div class="v" id="v22"><span class="vn">22</span> এইভাবে দিনের পর দিন লোকেরা দাউদকে সাহায্য করতে আসতে লাগল। শেষে আল্লাহ্‌র সৈন্যদলের মত তাঁর একটা মস্ত বড় সৈন্যদল গড়ে উঠল।</div>
<div class="v" id="v23"><h2>হেবরনে আরও অনেকে যোগ দিল</h2><span class="vn">23</span> <span class="br-p"><br><br></span>মাবুদের কথা অনুসারে যুদ্ধ করে তালুতের রাজ্য দাউদের হাতে তুলে দেবার জন্য যারা অস্ত্রশস্ত্র নিয়ে হেবরনে দাউদের কাছে এসেছিল তাদের সংখ্যা এই:</div>
<div class="v" id="v24"><span class="vn">24</span> <span class="br-p"><br><br></span>যুদ্ধের সাজে সজ্জিত ঢাল ও বর্শাধারী এহুদা-গোষ্ঠীর ছয় হাজার আটশো জন।</div>
<div class="v" id="v25"><span class="vn">25</span> <span class="br-p"><br><br></span>শিমিয়োন-গোষ্ঠীর সাত হাজার একশো শক্তিশালী যোদ্ধা।</div>
<div class="v" id="v26"><span class="vn">26</span> <span class="br-p"><br><br></span>লেবি-গোষ্ঠীর চার হাজার ছ’শো জন।</div>
<div class="v" id="v27"><span class="vn">27</span> তাঁদের মধ্যে ছিলেন হারুনের বংশের নেতা যিহোয়াদা, যাঁর সংগে ছিল তিন হাজার সাতশো জন লোক।</div>
<div class="v" id="v28"><span class="vn">28</span> এছাড়া ছিলেন সাদোক নামে একজন শক্তিশালী যুবক যোদ্ধা ও তাঁর বংশের বাইশজন সেনাপতি।</div>
<div class="v" id="v29"><span class="vn">29</span> <span class="br-p"><br><br></span>তালুতের নিজের গোষ্ঠীর, অর্থাৎ বিন্যামীন-গোষ্ঠীর তিন হাজার জন। কিন্তু এই গোষ্ঠীর বেশীর ভাগ লোক তখনও তালুতের পরিবারের পক্ষে ছিল।</div>
<div class="v" id="v30"><span class="vn">30</span> <span class="br-p"><br><br></span>আফরাহীম-গোষ্ঠীর বিশ হাজার আটশো শক্তিশালী যোদ্ধা। এরা নিজের নিজের বংশে বিখ্যাত ছিল।</div>
<div class="v" id="v31"><span class="vn">31</span> <span class="br-p"><br><br></span>মানশা-গোষ্ঠীর অর্ধেক বংশের আঠারো হাজার লোক। এই লোকদের নাম করে বলা হয়েছিল যেন তারা এসে দাউদকে বাদশাহ্‌ করে।</div>
<div class="v" id="v32"><span class="vn">32</span> <span class="br-p"><br><br></span>ইষাখর-গোষ্ঠীর দু’শো জন নেতা। তাঁরা ছিলেন বুদ্ধিমান এবং বুঝতে পারতেন বনি-ইসরাইলদের কখন কি করা উচিত। তাঁদের সংগে ছিল তাঁদের অধীন নিজেদের গোষ্ঠীর লোকেরা।</div>
<div class="v" id="v33"><span class="vn">33</span> <span class="br-p"><br><br></span>সবূলূন-গোষ্ঠীর পঞ্চাশ হাজার দক্ষ সৈন্য। তারা সব রকম অস্ত্রশস্ত্র নিয়ে যুদ্ধ করতে পারত। তারা সম্পূর্ণ বিশ্বস্তভাবে দাউদকে সাহায্য করেছিল।</div>
<div class="v" id="v34"><span class="vn">34</span> <span class="br-p"><br><br></span>নপ্তালি-গোষ্ঠীর এক হাজার সেনাপতি। তাঁদের সংগে ছিল ঢাল ও বর্শাধারী সাঁইত্রিশ হাজার লোক।</div>
<div class="v" id="v35"><span class="vn">35</span> <span class="br-p"><br><br></span>দান-গোষ্ঠীর আটাশ হাজার ছ’শো দক্ষ সৈন্য।</div>
<div class="v" id="v36"><span class="vn">36</span> <span class="br-p"><br><br></span>আশের-গোষ্ঠীর চল্লিশ হাজার দক্ষ সৈন্য।</div>
<div class="v" id="v37"><span class="vn">37</span> <span class="br-p"><br><br></span>সব রকম অস্ত্রশস্ত্র নিয়ে জর্ডানের পূর্ব দিক থেকে এসেছিল এক লক্ষ বিশ হাজার লোক। এরা এসেছিল রূবেণ, গাদ ও মানশা-গোষ্ঠীর অর্ধেক লোকদের মধ্য থেকে।</div>
<div class="v" id="v38"><span class="vn">38</span> <span class="br-p"><br><br></span>এরা সকলেই ছিল দক্ষ যোদ্ধা। সমস্ত ইসরাইলের উপর দাউদকে বাদশাহ্‌ করবার জন্য তারা পুরোপুরি মন স্থির করে হেবরনে এসেছিল। দাউদকে বাদশাহ্‌ করবার ব্যাপারে বাদবাকী ইসরাইলীয়রাও একমত হয়েছিল।</div>
<div class="v" id="v39"><span class="vn">39</span> এই লোকেরা তিন দিন দাউদের সংগে থেকে খাওয়া-দাওয়া করল। সেখানকার লোকেরাই তাদের খাওয়া-দাওয়ার ব্যবস্থা করেছিল।</div>
<div class="v" id="v40"><span class="vn">40</span> এছাড়া ইষাখর, সবূলূন ও নপ্তালি এলাকা থেকেও লোকেরা গাধা, উট, খ"চর ও বলদের পিঠে করে তাদের জন্য খাবার নিয়ে এসেছিল। ইসরাইল দেশের লোকদের মনে আনন্দ ছিল বলে তারা প্রচুর পরিমাণে ময়দা, ডুমুর ও কিশ্‌মিশের তাল, আংগুর-রস, তেল এবং গরু, ছাগল ও ভেড়া নিয়ে এসেছিল।</div>
</div>
<!-- PARSED ABOVE; EDITING MAY BREAK PARSER -->
</body></html>