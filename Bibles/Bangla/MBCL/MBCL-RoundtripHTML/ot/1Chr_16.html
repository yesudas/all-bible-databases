<html><head>
<meta http-equiv="Content-Type" content="text/html;charset=utf-8" />
<title>1Chr 16 &ndash; নবীদের কিতাবঃ ১ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 16);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ১ খান্দাননামা</b> &ndash; <a href="1Chr_1.html">1</a> ... <a href="1Chr_14.html">14</a> <a href="1Chr_15.html">15</a> <b>16</b> <a href="1Chr_17.html">17</a> <a href="1Chr_18.html">18</a> ... <a href="1Chr_29.html">29</a> </div><hr>
<h1>1Chr 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আল্লাহ্‌র সিন্দুকের জন্য দাউদ যে তাম্বু খাটিয়েছিলেন লোকেরা সিন্দুকটি এনে তার ভিতরে রাখল। এর পর আল্লাহ্‌র সামনে পোড়ানো-কোরবানী ও যোগাযোগ-কোরবানী দেওয়া হল।</div>
<div class="v" id="v2"><span class="vn">2</span> সেই সব কোরবানী দেওয়া শেষ হয়ে গেলে পর দাউদ মাবুদের নামে লোকদের দোয়া করলেন।</div>
<div class="v" id="v3"><span class="vn">3</span> তারপর তিনি ইসরাইলীয় প্রত্যেক স্ত্রীলোক ও পুরুষকে একটা করে রুটি, এক খণ্ড গোশ্‌ত ও এক তাল কিশমিশ দিলেন।</div>
<div class="v" id="v4"><span class="vn">4</span> <span class="br-p"><br><br></span>মাবুদের সিন্দুকের সামনে এবাদত-কাজের জন্য দাউদ কয়েকজন লেবীয়কে নিযুক্ত করলেন যাতে তারা মুনাজাত করতে, শুকরিয়া জানাতে এবং ইসরাইলের মাবুদ আল্লাহ্‌র প্রশংসা করতে পারে।</div>
<div class="v" id="v5"><span class="vn">5</span> এই লোকদের নেতা ছিলেন আসফ, দ্বিতীয় ছিলেন জাকারিয়া, তারপরে ছিলেন যিয়ীয়েল, শমীরামোৎ, যিহীয়েল, মত্তিথিয়, ইলীয়াব, বনায়, ওবেদ-ইদোম ও যিয়ীয়েল। এঁরা বাজাতেন বীণা ও সুরবাহার আর আসফ বাজাতেন করতাল;</div>
<div class="v" id="v6"><span class="vn">6</span> ইমাম বনায় আর যহসীয়েল আল্লাহ্‌র সেই সাক্ষ্য-সিন্দুকের সামনে নিয়মিত ভাবে শিংগা বাজাতেন।</div>
<div class="v" id="v7"><h2>হযরত দাউদ (আঃ)-এর শুকরিয়া-কাওয়ালী</h2><span class="vn">7</span> <span class="br-p"><br><br></span>সেই দিন দাউদ প্রথমে মাবুদের উদ্দেশে শুকরিয়ার এই কাওয়ালী গাইবার ভার আসফ ও তাঁর লোকদের উপর দিলেন:</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>মাবুদকে শুকরিয়া জানাও, তাঁর গুণের কথা ঘোষণা কর; <br><span class="br-ind"><br><span class="indent">&nbsp;</span></span>তাঁর কাজের কথা অন্যান্য জাতিদের জানাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর উদ্দেশে কাওয়ালী গাও, তাঁর প্রশংসা-গজল কর; <br><span class="br-ind"><br><span class="indent">&nbsp;</span></span>তাঁর সব অলৌকিক কাজের কথা বল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁর পবিত্রতার গৌরব কর; <br><span class="br-ind"><br><span class="indent">&nbsp;</span></span>যারা মাবুদকে গভীরভাবে জানতে আগ্রহী <br><span class="br-ind"><br><span class="indent">&nbsp;</span></span>তাদের দিল আনন্দিত হোক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মাবুদ ও তাঁর শক্তিকে বুঝতে চেষ্টা কর; <br><span class="br-ind"><br><span class="indent">&nbsp;</span></span>সব সময় তাঁর সংগে যোগাযোগ রাখতে আগ্রহী হও। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে তাঁর গোলাম ইসরাইলের বংশধরেরা, <br><span class="br-ind"><br><span class="indent">&nbsp;</span></span>তাঁর বেছে নেওয়া ইয়াকুবের সন্তানেরা, <br><span class="br-ind"><br><span class="indent">&nbsp;</span></span>তোমরা তাঁর মহান কাজগুলোর কথা মনে রেখো; <br><span class="br-ind"><br><span class="indent">&nbsp;</span></span>তাঁর কুদরতির কথা <br><span class="br-ind"><br><span class="indent">&nbsp;</span></span>আর বিচারে যে শাস্তির কথা তিনি বলেছেন তা মনে রেখো। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনিই আমাদের মাবুদ আল্লাহ্‌; <br><span class="br-ind"><br><span class="indent">&nbsp;</span></span>গোটা দুনিয়া তাঁরই শাসনে চলছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে কালামের নির্দেশ তিনি দিয়েছিলেন হাজার হাজার বংশের জন্য, <br><span class="br-ind"><br><span class="indent">&nbsp;</span></span>তাঁর সেই ব্যবস্থার কথা চিরকাল মনে রেখো। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই ব্যবস্থা তিনি ইব্রাহিমের জন্য স্থাপন করেছিলেন <br><span class="br-ind"><br><span class="indent">&nbsp;</span></span>আর ইসহাকের কাছে কসম খেয়েছিলেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি তাঁর ব্যবস্থা ইয়াকুবের কাছে নিয়ম হিসাবে <br><span class="br-ind"><br><span class="indent">&nbsp;</span></span>আর ইসরাইলের কাছে চিরস্থায়ী ব্যবস্থা হিসাবে <br><span class="br-ind"><br><span class="indent">&nbsp;</span></span>ঘোষণা করেছিলেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি বলেছিলেন, “আমি তোমাকে কেনান দেশটা দেব, <br><span class="br-ind"><br><span class="indent">&nbsp;</span></span>সেটাই হবে তোমার পাওনা সম্পত্তি।” <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাদের সংখ্যা যখন কম ছিল, খুবই কম ছিল, <br><span class="br-ind"><br><span class="indent">&nbsp;</span></span>আর তারা সেখানে বিদেশী ছিল, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা যখন সেখানে বিভিন্ন জাতির মধ্যে <br><span class="br-ind"><br><span class="indent">&nbsp;</span></span>আর বিভিন্ন রাজ্যের মধ্যে ঘুরে বেড়াত, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তখন তিনি কাউকে তাদের জুলুম করতে দিতেন না। <br><span class="br-ind"><br><span class="indent">&nbsp;</span></span>তাদের জন্য তিনি বাদশাহ্‌দের ধম্‌কে দিতেন, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বলতেন, “আমার অভিষিক্ত বান্দাদের ছোঁবে না; <br><span class="br-ind"><br><span class="indent">&nbsp;</span></span>আমার নবীদের কোন ক্ষতি করবে না।” <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দুনিয়ার সব লোক, তোমরা মাবুদের উদ্দেশে কাওয়ালী গাও; <br><span class="br-ind"><br><span class="indent">&nbsp;</span></span>তাঁর দেওয়া উদ্ধারের কথা দিনের পর দিন ঘোষণা কর। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বিভিন্ন জাতির মধ্যে তাঁর মহিমা ঘোষণা কর; <br><span class="br-ind"><br><span class="indent">&nbsp;</span></span>সমস্ত লোকের মধ্যে তাঁর সব অলৌকিক কাজের কথা ঘোষণা কর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মাবুদই মহান এবং সবার উপরে প্রশংসার যোগ্য; <br><span class="br-ind"><br><span class="indent">&nbsp;</span></span>সব দেব-দেবীর চেয়ে তিনি বেশী ভয় জাগান। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বিভিন্ন জাতির দেব-দেবী অসার মাত্র, <br><span class="br-ind"><br><span class="indent">&nbsp;</span></span>কিন্তু মাবুদ আসমানের সৃষ্টিকর্তা। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাঁকেই ঘিরে রয়েছে প্রশংসা ও মহিমা; <br><span class="br-ind"><br><span class="indent">&nbsp;</span></span>তাঁর বাসস্থানে রয়েছে কুদরত ও আনন্দ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>হে বিভিন্ন জাতির সমস্ত গোষ্ঠী, <br><span class="br-ind"><br><span class="indent">&nbsp;</span></span>স্বীকার কর সমস্ত প্রশংসা ও কুদরত মাবুদেরই। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমরা স্বীকার কর সমস্ত প্রশংসা মাবুদের; <br><span class="br-ind"><br><span class="indent">&nbsp;</span></span>কোরবানীর জিনিস নিয়ে তাঁর সামনে এস। <br><span class="br-ind"><br><span class="indent">&nbsp;</span></span>মাবুদের মহিমাপূর্ণ পবিত্রতার কথা ভেবে <br><span class="br-ind"><br><span class="indent">&nbsp;</span></span>তাঁর এবাদত কর। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>দুনিয়ার সমস্ত লোক, তোমরা তাঁর সামনে কেঁপে ওঠো। <br><span class="br-ind"><br><span class="indent">&nbsp;</span></span>দুনিয়া অটলভাবে স্থাপিত হল, তা কখনও নড়বে না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আসমান আনন্দ করুক, দুনিয়া খুশী হোক; <br><span class="br-ind"><br><span class="indent">&nbsp;</span></span>বিভিন্ন জাতির মধ্যে তারা ঘোষণা করুক, “মাবুদই রাজত্ব করেন।” <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সাগর ও তার মধ্যেকার সব কিছু গর্জন করুক; <br><span class="br-ind"><br><span class="indent">&nbsp;</span></span>মাঠ ও তার মধ্যেকার সব কিছু আনন্দিত হোক। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাহলে বনের গাছপালাও মাবুদের সামনে আনন্দে গজল গাইবে, <br><span class="br-ind"><br><span class="indent">&nbsp;</span></span>কারণ তিনি দুনিয়ার বিচার করতে আসছেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তোমরা মাবুদের শুকরিয়া আদায় কর, কারণ তিনি মেহেরবান; <br><span class="br-ind"><br><span class="indent">&nbsp;</span></span>তাঁর অটল মহব্বত চিরকাল স্থায়ী। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তোমরা বল, “হে আমাদের উদ্ধারকর্তা আল্লাহ্‌, <br><span class="br-ind"><br><span class="indent">&nbsp;</span></span>আমাদের উদ্ধার কর; <br><span class="br-ind"><br><span class="indent">&nbsp;</span></span>অন্যান্য জাতিদের মধ্য থেকে <br><span class="br-ind"><br><span class="indent">&nbsp;</span></span>তুমি আমাদের এক জায়গায় নিয়ে এসে আমাদের রক্ষা কর, <br><span class="br-ind"><br><span class="indent">&nbsp;</span></span>যাতে আমরা তোমার পবিত্রতার উদ্দেশে শুকরিয়া জানাতে পারি <br><span class="br-ind"><br><span class="indent">&nbsp;</span></span>আর তোমার গুণগান করতে পারছি বলে গর্ববোধ করতে পারি। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সৃষ্টির আগে থেকে আখেরাত পর্যন্ত <br><span class="br-ind"><br><span class="indent">&nbsp;</span></span>ইসরাইলের মাবুদ আল্লাহ্‌র প্রশংসা হোক।” <br> <span class="br-p"><br><br></span>এর পর সব লোকেরা বলল, “আমিন, মাবুদের প্রশংসা হোক।”</div>
<div class="v" id="v37"><span class="vn">37</span> <span class="br-p"><br><br></span>প্রতিদিনের প্রয়োজন অনুসারে নিয়মিত এবাদত-কাজের জন্য দাউদ মাবুদের সাক্ষ্য-সিন্দুকের কাছে আসফ ও তাঁর লোকদের রেখে গেলেন।</div>
<div class="v" id="v38"><span class="vn">38</span> তাদের সাহায্য করবার জন্য তিনি ওবেদ-ইদোম ও তাঁর আটষট্টিজন লোককেও রেখে গেলেন। যিদূথূনের ছেলে ওবেদ-ইদোম ও হোষা ছিলেন রক্ষী।</div>
<div class="v" id="v39"><span class="vn">39</span> <span class="br-p"><br><br></span>দাউদ গিবিয়োনের এবাদতের উঁচু স্থানে মাবুদের আবাস-তাম্বুর সামনে ইমাম সাদোক ও তাঁর সংগের ইমামদের রেখে গেলেন।</div>
<div class="v" id="v40"><span class="vn">40</span> এর উদ্দেশ্য ছিল মাবুদ বনি-ইসরাইলদের যে শরীয়ত দিয়েছিলেন তাতে যা যা লেখা ছিল সেই অনুসারে যেন তাঁরা মাবুদের উদ্দেশে কোরবানগাহের উপর প্রতিদিন সকালে ও বিকালে নিয়মিতভাবে পোড়ানো-কোরবানী দিতে পারেন।</div>
<div class="v" id="v41"><span class="vn">41</span> তাঁদের সংগে ছিলেন হেমন ও যিদূথূন আর বাদবাকী লোক, যাদের নাম উল্লেখ করে বেছে নেওয়া হয়েছিল যাতে তারা মাবুদের চিরকাল স্থায়ী অটল মহব্বতের জন্য তাঁকে শুকরিয়া জানাতে পারে।</div>
<div class="v" id="v42"><span class="vn">42</span> আল্লাহ্‌র উদ্দেশে কাওয়ালী গাইবার সময়ে শিংগা, করতাল ও অন্যান্য বাজনা বাজাবার জন্য হেমন ও যিদূথূনের উপর ভার দেওয়া হল। যিদূথূনের বংশের লোকদের রক্ষী হিসাবে নিযুক্ত করা হল।</div>
<div class="v" id="v43"><span class="vn">43</span> <span class="br-p"><br><br></span>এর পর সব লোক যে যার বাড়ীর দিকে রওনা হল এবং দাউদ তাঁর পরিবারের লোকদের দোয়া করবার জন্য বাড়ীতে ফিরে গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>