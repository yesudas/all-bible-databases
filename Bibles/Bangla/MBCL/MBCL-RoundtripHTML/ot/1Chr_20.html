<html><head>
<meta http-equiv="Content-Type" content="text/html;charset=utf-8" />
<title>1Chr 20 &ndash; নবীদের কিতাবঃ ১ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 20);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ১ খান্দাননামা</b> &ndash; <a href="1Chr_1.html">1</a> ... <a href="1Chr_18.html">18</a> <a href="1Chr_19.html">19</a> <b>20</b> <a href="1Chr_21.html">21</a> <a href="1Chr_22.html">22</a> ... <a href="1Chr_29.html">29</a> </div><hr>
<h1>1Chr 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রব্বা অধিকার</h2><span class="vn">1</span> <span class="br-p"><br><br></span>বসন্তকালে যখন বাদশাহ্‌রা সাধারণত: যুদ্ধ করতে বের হন তখন যোয়াব সৈন্যদল নিয়ে বের হলেন। তিনি অম্মোনীয়দের দেশটাকে ধ্বংস করে দিয়ে রব্বাতে গিয়ে সেটা ঘেরাও করলেন। দাউদ কিন্তু জেরুজালেমেই রয়ে গেলেন। যোয়াব রব্বা আক্রমণ করে সেটা ধ্বংস করে দিলেন।</div>
<div class="v" id="v2"><span class="vn">2</span> দাউদ সেখানকার বাদশাহ্‌র মাথা থেকে তাজটা খুলে নিলেন। সেটা প্রায় চৌত্রিশ কেজি সোনা দিয়ে তৈরী ছিল, আর তাতে দামী পাথর বসানো ছিল। তাজটা দাউদের মাথায় পরিয়ে দেওয়া হল। দাউদ সেই শহর থেকে অনেক লুটের মাল নিয়ে গেলেন।</div>
<div class="v" id="v3"><span class="vn">3</span> তিনি শহরের লোকদের বের করে আনলেন এবং করাত, লোহার খন্তা ও কুড়াল দিয়ে তাদের কেটে ফেললেন। অম্মোনীয়দের সমস্ত শহরেও তিনি তা-ই করলেন। এর পর দাউদ তাঁর সমস্ত সৈন্যদল নিয়ে জেরুজালেমে ফিরে গেলেন।</div>
<div class="v" id="v4"><h2>ফিলিস্তিনীদের সংগে যুদ্ধ</h2><span class="vn">4</span> <span class="br-p"><br><br></span>পরে গেষরে ফিলিস্তিনীদের সংগে যুদ্ধ শুরুহল। সেই সময় হূশাতীয় সিব্বখয় রফায়ীয়দের বংশের সিপ্পয় নামে একজনকে হত্যা করল, আর এতে ফিলিস্তিনীরা হেরে গেল।</div>
<div class="v" id="v5"><span class="vn">5</span> ফিলিস্তিনীদের সংগে আর একটা যুদ্ধে যায়ীরের ছেলে ইল্‌হানন গাতীয় জালুতের ভাই লহমিকে হত্যা করল। তার বর্শাটা ছিল তাঁতীদের বীমের মত।</div>
<div class="v" id="v6"><span class="vn">6</span> গাতে আর একটা যুদ্ধ হয়েছিল। সেই যুদ্ধে একজন লম্বা-চওড়া লোক ছিল যার দু’হাতে ও দু’পায়ে ছয়টা করে মোট চব্বিশটা আংগুল ছিল। সে-ও ছিল একজন রফায়ীয়।</div>
<div class="v" id="v7"><span class="vn">7</span> সে যখন ইসরাইল জাতিকে টিট্‌কারি দিল তখন দাউদের ভাই শিমিয়ার ছেলে যোনাথন তাকে হত্যা করল।</div>
<div class="v" id="v8"><span class="vn">8</span> গাতের এই লোকেরা ছিল রফার বংশের লোক। দাউদ ও তাঁর লোকদের হাতে এরা মারা পড়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>