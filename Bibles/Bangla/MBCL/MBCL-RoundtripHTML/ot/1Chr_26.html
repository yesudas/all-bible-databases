<html><head>
<meta http-equiv="Content-Type" content="text/html;charset=utf-8" />
<title>1Chr 26 &ndash; নবীদের কিতাবঃ ১ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 26);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ১ খান্দাননামা</b> &ndash; <a href="1Chr_1.html">1</a> ... <a href="1Chr_24.html">24</a> <a href="1Chr_25.html">25</a> <b>26</b> <a href="1Chr_27.html">27</a> <a href="1Chr_28.html">28</a> <a href="1Chr_29.html">29</a> </div><hr>
<h1>1Chr 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রক্ষীদের দল</h2><span class="vn">1</span> <span class="br-p"><br><br></span>রক্ষীদের বিভিন্ন দলে ভাগ করা হয়েছিল। কারুনীয়দের মধ্য থেকে আসফের বংশের কোরির ছেলে মশেলিমিয়া ছিলেন বংশ-পিতা।</div>
<div class="v" id="v2"><span class="vn">2</span> মশেলিমিয়ার ছেলেরা হল, প্রথম জাকারিয়া, দ্বিতীয় যিদীয়েল, তৃতীয় সবদিয়, চতুর্থ যৎনীয়েল,</div>
<div class="v" id="v3"><span class="vn">3</span> পঞ্চম ইলাম, ষষ্ঠ যিহোহানন, সপ্তম ইলিহৈনয়।</div>
<div class="v" id="v4"><span class="vn">4</span> ওবেদ-ইদোম ছিলেন বংশ-পিতা। আল্লাহ্‌ ওবেদ-ইদোমকে আটজন ছেলে দিয়ে দোয়া করেছিলেন। তাঁর ছেলেরা হল, প্রথম শময়িয়, দ্বিতীয় যিহোষাবদ, তৃতীয় যোয়াহ, চতুর্থ সাখর, পঞ্চম নথনেল, ষষ্ঠ অম্মীয়েল, সপ্তম ইষাখর ও অষ্টম পিয়ূল্লতয়।</div>
<div class="v" id="v6"><span class="vn">6</span> ওবেদ-ইদোমের ছেলে শময়িয়েরও কয়েকজন ছেলে ছিল; তাঁরা প্রত্যেকে তাঁদের বংশের নেতা ছিলেন, কারণ তাঁরা ছিলেন বীর যোদ্ধা।</div>
<div class="v" id="v7"><span class="vn">7</span> শময়িয়ের ছেলেরা হল অৎনি, রফায়েল, ওবেদ, ইল্‌সাবদ। শময়িয়ের বংশের ইলীহূ আর সমথিয়ও ছিলেন শক্তিশালী লোক।</div>
<div class="v" id="v8"><span class="vn">8</span> এঁরা সবাই ছিলেন ওবেদ-ইদোমের বংশের লোক। তাঁরা, তাঁদের ছেলেরা ও বংশের লোকেরা ছিলেন উপযুক্ত ও শক্তিশালী। ওবেদ-ইদোমের বংশের লোকেরা ছিলেন মোট বাষট্টিজন।</div>
<div class="v" id="v9"><span class="vn">9</span> মশেলিমিয়ার ছেলেরা ও তাঁর বংশের লোকেরা ছিলেন শক্তিশালী লোক। তাঁরা ছিলেন মোট আঠারোজন।</div>
<div class="v" id="v10"><span class="vn">10</span> মরারি-বংশের হোষার চারজন ছেলের মধ্যে প্রথম শিম্রি, দ্বিতীয় হিল্কিয়, তৃতীয় টবলিয়, চতুর্থ জাকারিয়া। শিম্রি অবশ্য প্রথম ছেলে ছিলেন না, কিন্তু তাঁর পিতা তাঁকে নেতার স্থান দিয়েছিলেন। হোষার ছেলেরা ও তাঁর বংশের লোকেরা মোট ছিলেন তেরোজন।</div>
<div class="v" id="v12"><span class="vn">12</span> <span class="br-p"><br><br></span>ভিন্ন ভিন্ন দলে ভাগ করা এই সব রক্ষীরা তাঁদের নেতাদের অধীনে থেকে তাঁদের গোষ্ঠী-ভাইদের মতই মাবুদের ঘরে এবাদত-কাজের ভার পেয়েছিলেন।</div>
<div class="v" id="v13"><span class="vn">13</span> বংশ অনুসারে ছেলে-বুড়ো সকলের জন্যই গুলিবাঁট করা হয়েছিল যাতে ঠিক করা যায় কোন্‌ দল কোন্‌ দরজায় পাহারা দেবে।</div>
<div class="v" id="v14"><span class="vn">14</span> <span class="br-p"><br><br></span>পূর্ব দিকের দরজার জন্য গুলিবাঁটে উঠল শেলিমিয়ার নামে। তারপর তাঁর ছেলে জাকারিয়ার জন্য গুলিবাঁট করা হলে তাঁর নামে উত্তর দিকের দরজার জন্য গুলিবাঁটে উঠল। তিনি ছিলেন একজন জ্ঞানী পরামর্শদাতা।</div>
<div class="v" id="v15"><span class="vn">15</span> দক্ষিণ দিকের দরজার জন্য গুলিবাঁটে উঠল ওবেদ-ইদোমের নামে। ভাণ্ডার-ঘরের জন্য গুলিবাঁটে উঠল তাঁর ছেলেদের নামে।</div>
<div class="v" id="v16"><span class="vn">16</span> পশ্চিম দিকের দরজার জন্য গুলিবাঁটে উঠল শুপ্পীম ও হোষার নামে। এই দরজাটা ছিল উপর দিকের রাস্তার উপরকার শল্লেখৎ নামে দরজার কাছে। এই সব লেবীয়রা পালা পালা করে কাজ করতেন্ত পূর্ব দিকে প্রতিদিন ছয়জন, উত্তর দিকে চারজন আর দক্ষিণ দিকে চারজন পাহারাদারের কাজ করতেন এবং ভাণ্ডার-ঘরে দু’জন দু’জন করে থাকতেন।</div>
<div class="v" id="v18"><span class="vn">18</span> পশ্চিমের উঠানের জন্য রাস্তার দিকে চারজন এবং উঠানে দু’জন থাকতেন।</div>
<div class="v" id="v19"><span class="vn">19</span> <span class="br-p"><br><br></span>এই ছিল কারুন আর মরারির বংশের রক্ষীদের দলভাগ।</div>
<div class="v" id="v20"><h2>ধনভাণ্ডারের দেখাশোনাকারী ও অন্যান্য কর্মচারী</h2><span class="vn">20</span> <span class="br-p"><br><br></span>আল্লাহ্‌র ঘরের ধনভাণ্ডার এবং পবিত্র জিনিসের ভাণ্ডারের দেখাশোনার ভার ছিল বাকী লেবীয়দের মধ্য থেকে অহিয়ের উপর।</div>
<div class="v" id="v21"><span class="vn">21</span> <span class="br-p"><br><br></span>গের্শোনীয় লাদনের ছেলে হল যিহীয়েলি। যিহীয়েলির ছেলে সেথম ও তাঁর ভাই যোয়েলের উপর ছিল মাবুদের ঘরের ধনভাণ্ডারের দেখাশোনার ভার। এঁরা ছিলেন তাঁদের নিজের নিজের বংশের নেতা।</div>
<div class="v" id="v23"><span class="vn">23</span> <span class="br-p"><br><br></span>ইমরানীয়, যিষ্‌হরীয়, হেবরনীয় ও উষীয়েলীয়দেরও কাজের ভার দেওয়া হয়েছিল।</div>
<div class="v" id="v24"><span class="vn">24</span> শবূয়েল নামে মূসার ছেলে গের্শোমের একজন বংশধর প্রধান ধনরক্ষক ছিলেন।</div>
<div class="v" id="v25"><span class="vn">25</span> গের্শোমের ভাই ইলীয়ষেরের মধ্য দিয়ে শলোমোৎ ছিলেন শবূয়েলের বংশের লোক। ইলীয়ষেরের ছেলে রহবিয়, রহবিয়ের ছেলে যিশায়াহ, যিশায়াহের ছেলে যোরাম, যোরামের ছেলে সিখ্রি, সিখ্রির ছেলে শলোমোৎ।</div>
<div class="v" id="v26"><span class="vn">26</span> বাদশাহ্‌ দাউদ, ইসরাইলের বিভিন্ন বংশের নেতারা, হাজার ও শত সৈন্যের সেনাপতিরা এবং প্রধান সেনাপতিরা যে সব জিনিস পবিত্র করে রেখেছিলেন শলোমোৎ ও তাঁর বংশের লোকেরা সেই সব জিনিসের ভাণ্ডারের দেখাশোনাকারী ছিলেন।</div>
<div class="v" id="v27"><span class="vn">27</span> যুদ্ধে লুট করা কতগুলো জিনিস তাঁরা মাবুদের ঘর মেরামতের জন্য পবিত্র করে রেখেছিলেন।</div>
<div class="v" id="v28"><span class="vn">28</span> এছাড়া নবী শামুয়েল, কীশের ছেলে তালুত, নেরের ছেলে অবনের ও সরূয়ার ছেলে যোয়াব যে সব জিনিস পবিত্র করে রেখেছিলেন, মোট কথা, সমস্ত পবিত্র জিনিসের দেখাশোনার ভার ছিল শলোমোৎ ও তাঁর বংশের লোকদের উপর।</div>
<div class="v" id="v29"><span class="vn">29</span> <span class="br-p"><br><br></span>যিষ্‌হরীয়দের মধ্য থেকে কননিয় ও তাঁর ছেলেরা বায়তুল-মোকাদ্দসের কাজে নয়, কিন্তু ইসরাইল দেশের উপরে কর্মকর্তা ও বিচারকের কাজে নিযুক্ত হলেন।</div>
<div class="v" id="v30"><span class="vn">30</span> হেবরনীয়দের মধ্য থেকে হশবিয় ও তাঁর বংশের এক হাজার সাতশো শক্তিশালী লোক মাবুদের ও বাদশাহ্‌র সমস্ত কাজ করবার জন্য জর্ডান নদীর পশ্চিম দিকের বনি-ইসরাইলদের উপরে নিযুক্ত হলেন।</div>
<div class="v" id="v31"><span class="vn">31</span> হেবরনীয়দের মধ্যে যিরিয় ছিলেন নেতা। দাউদের রাজত্বের চল্লিশ বছরের সময় তাদের বংশ-তালিকাগুলোর মধ্যে তালাশ করা হল এবং গিলিয়দের যাসেরে হেবরনীয়দের মধ্যে অনেক বীর যোদ্ধা পাওয়া গেল।</div>
<div class="v" id="v32"><span class="vn">32</span> যিরিয়ের বংশের দু’হাজার সাতশো জন লোক ছিলেন শক্তিশালী। তাঁরা ছিলেন নিজের নিজের পরিবারের কর্তা। বাদশাহ্‌ দাউদ আল্লাহ্‌র ও বাদশাহ্‌র সমস্ত কাজ করবার জন্য রূবেণীয়, গাদীয় ও মানশা-গোষ্ঠীর অর্ধেক লোকদের উপরে এই হেবরনীয়দের নিযুক্ত করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>