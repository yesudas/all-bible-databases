<html><head>
<meta http-equiv="Content-Type" content="text/html;charset=utf-8" />
<title>1Chr 7 &ndash; নবীদের কিতাবঃ ১ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 7);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ১ খান্দাননামা</b> &ndash; <a href="1Chr_1.html">1</a> ... <a href="1Chr_5.html">5</a> <a href="1Chr_6.html">6</a> <b>7</b> <a href="1Chr_8.html">8</a> <a href="1Chr_9.html">9</a> ... <a href="1Chr_29.html">29</a> </div><hr>
<h1>1Chr 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইষাখরের বংশ-তালিকা</h2><span class="vn">1</span> <span class="br-p"><br><br></span>ইষাখরের চারজন ছেলে হল তোলয়, পূয়, যাশূব ও শিম্রোণ।</div>
<div class="v" id="v2"><span class="vn">2</span> তোলয়ের ছেলেরা হল উষি, রফায়, যিরীয়েল, যহময়, যিব্‌সম, ও শামুয়েল। এঁরা ছিলেন নিজের নিজের বংশের নেতা। দাউদের রাজত্বের সময়ে তোলয়ের বংশের যে সব লোকদের যোদ্ধা হিসাবে বংশ-তালিকায় নাম লেখা হয়েছিল তারা সংখ্যায় ছিল বাইশ হাজার ছ’শো।</div>
<div class="v" id="v3"><span class="vn">3</span> <span class="br-p"><br><br></span>উষির একজন ছেলের নাম যিষ্রাহিয়। যিষ্রাহিয়ের ছেলেরা হল মিকাইল, ওবদিয়, যোয়েল ও যিশিয়। যিষ্রাহিয় সুদ্ধ এঁরা পাঁচজন ছিলেন বংশের নেতা।</div>
<div class="v" id="v4"><span class="vn">4</span> তাঁদের স্ত্রী ও ছেলেমেয়ে ছিল অনেক; কাজেই তাঁদের বংশ-তালিকার হিসাব মত যুদ্ধ করবার জন্য প্রস্তুত লোকদের সংখ্যা ছিল ছত্রিশ হাজার।</div>
<div class="v" id="v5"><span class="vn">5</span> ইষাখর-গোষ্ঠীর সমস্ত বংশের মধ্যে মোট সাতাশি হাজার যোদ্ধার নাম বংশ-তালিকায় লেখা হয়েছিল।</div>
<div class="v" id="v6"><h2>বিন্‌ইয়ামীনের বংশ-তালিকা</h2><span class="vn">6</span> <span class="br-p"><br><br></span>বিন্‌ইয়ামীনের তিনজন ছেলে হল বেলা, বেখর, ও যিদীয়েল।</div>
<div class="v" id="v7"><span class="vn">7</span> বেলার পাঁচজন ছেলে হল ইষ্‌বোণ, উষি, উষীয়েল, যিরেমোৎ ও ঈরী। এঁরা ছিলেন নিজের নিজের বংশের নেতা। তাঁদের বংশ-তালিকায় বাইশ হাজার চৌত্রিশ জন লোকের নাম যোদ্ধা হিসাবে লেখা হয়েছিল।</div>
<div class="v" id="v8"><span class="vn">8</span> <span class="br-p"><br><br></span>বেখরের ছেলেরা হল সমীরাঃ, যোয়াশ, ইলীয়েষর, ইলিয়ো-ঐনয়, অম্রি, যিরেমোৎ, অবিয়, অনাথোৎ ও আলেমৎ।</div>
<div class="v" id="v9"><span class="vn">9</span> তাদের বংশ-তালিকায় নেতাদের নাম ও বিশ হাজার দু’শো জন যোদ্ধার নাম লেখা হয়েছিল।</div>
<div class="v" id="v10"><span class="vn">10</span> <span class="br-p"><br><br></span>যিদীয়েলের একজন ছেলের নাম বিল্‌হন। বিল্‌হনের ছেলেরা হল যিয়ূশ, বিন্‌ইয়ামীন, এহূদ, কনানা, সেথন, তর্শীশ ও অহীশহর।</div>
<div class="v" id="v11"><span class="vn">11</span> যিদীয়েলের বংশের এই সব লোকেরা ছিলেন বংশের নেতা ও বীর যোদ্ধা। তাঁদের সতেরো হাজার দু’শো লোক যুদ্ধে যাবার জন্য প্রস্তুত ছিল।</div>
<div class="v" id="v12"><span class="vn">12</span> <span class="br-p"><br><br></span>শুপ্পীম ও হুপ্পীম ছিল ঈরের ছেলে এবং হূশীম ছিল অহেরের ছেলে।</div>
<div class="v" id="v13"><h2>নপ্তালির বংশ-তালিকা</h2><span class="vn">13</span> <span class="br-p"><br><br></span>নপ্তালির ছেলেরা হল যহসিয়েল, গূনি, যেৎসর ও শল্লুম। এদের দাদীর নাম ছিল বিল্‌হা।</div>
<div class="v" id="v14"><h2>মানশার বংশ-তালিকা</h2><span class="vn">14</span> <span class="br-p"><br><br></span>মানশার ছেলেরা হল অস্রীয়েল ও গিলিয়দের পিতা মাখীর। মানশার সিরীয় উপস্ত্রীর গর্ভে এদের জন্ম হয়েছিল।</div>
<div class="v" id="v15"><span class="vn">15</span> মাখীর হুপ্পীম ও শুপ্পীমের জন্য স্ত্রী এনেছিল। মাখীরের বোনের নাম ছিল মাখা। <span class="br-p"><br><br></span>মানশার বংশের আর একজন লোক ছিল সলফাদ। তার ছিল সব মেয়ে।</div>
<div class="v" id="v16"><span class="vn">16</span> মাখীরের স্ত্রী মাখার গর্ভে পেরশ নামে একটি ছেলের জন্ম হয়েছিল। তার ভাইয়ের নাম ছিল শেরশ এবং তার ছেলেদের নাম ছিল ঊলম ও রেকম।</div>
<div class="v" id="v17"><span class="vn">17</span> <span class="br-p"><br><br></span>ঊলমের একজন ছেলের নাম বদান। এরা ছিল গিলিয়দের বংশের লোক। গিলিয়দ মাখীরের ছেলে আর মাখীর মানশার ছেলে।</div>
<div class="v" id="v18"><span class="vn">18</span> গিলিয়দের বোন হম্মোলেকতের ছেলেরা হল ঈশ্‌হোদ, অবীয়েষর ও মহলা।</div>
<div class="v" id="v19"><span class="vn">19</span> <span class="br-p"><br><br></span>শমীদার ছেলেরা হল অহিয়ন, শেখম, লিক্‌হি ও অনীয়াম।</div>
<div class="v" id="v20"><h2>আফরাহীমের বংশ-তালিকা</h2><span class="vn">20</span> <span class="br-p"><br><br></span>আফরাহীমের একজন ছেলের নাম শূথেলহ, শূথেলহের ছেলে বেরদ, বেরদের ছেলে তহৎ, তহতের ছেলে ইলিয়াদা, ইলিয়াদার ছেলে তহৎ,</div>
<div class="v" id="v21"><span class="vn">21</span> তহতের ছেলে সাবদ এবং সাবদের ছেলে শূথেলহ। আফরাহীমের আরও দুই ছেলের নাম ছিল এৎসর ও ইলিয়দ। দেশে জন্মগ্রহণকারী গাতের লোকদের হাতে তারা মারা পড়েছিল, কারণ তারা গাতীয়দের পশু চুরি করবার জন্য গাতে গিয়েছিল।</div>
<div class="v" id="v22"><span class="vn">22</span> তাদের পিতা আফরাহীম অনেক দিন পর্যন্ত তাদের জন্য শোক করেছিলেন। তাঁর আত্মীয়-স্বজনেরা তাঁকে সান্ত্বনা দিতে এসেছিল।</div>
<div class="v" id="v23"><span class="vn">23</span> এর পর তিনি স্ত্রীর সংগে সহবাস করলে পর তাঁর স্ত্রী গর্ভবতী হলেন এবং একটি ছেলের জন্ম হল। আফরাহীম তার নাম রাখলেন বরীয়, কারণ তাঁর পরিবারে তখন বিপদ নেমে এসেছিল।</div>
<div class="v" id="v24"><span class="vn">24</span> তাঁর মেয়ের নাম ছিল শীরা। শীরা উপরের ও নীচের বৈৎ-হোরোণ ও উষেণ-শীরা গ্রাম গড়ে তুলেছিল।</div>
<div class="v" id="v25"><span class="vn">25</span> <span class="br-p"><br><br></span>বরীয়ের ছেলে রেফহ, রেফহের ছেলে রেশফ, রেশফের ছেলে তেলহ, তেলহের ছেলে তহন,</div>
<div class="v" id="v26"><span class="vn">26</span> তহনের ছেলে লাদন, লাদনের ছেলে অম্মীহূদ, অম্মীহূদের ছেলে ইলীশামা,</div>
<div class="v" id="v27"><span class="vn">27</span> ইলীশামার ছেলে নূন ও নূনের ছেলে ইউসা।</div>
<div class="v" id="v28"><span class="vn">28</span> <span class="br-p"><br><br></span>বেথেল ও তার চারপাশের গ্রামগুলো, পূর্ব দিকে নারণ, পশ্চিম দিকে গেষর ও তার চারপাশের গ্রামগুলো ছিল আফরাহীমের জমিজমা ও বাসস্থান। এছাড়া শিখিম ও তার গ্রামগুলো থেকে অয়া ও তার গ্রামগুলো পর্যন্ত ছিল তাদের এলাকা।</div>
<div class="v" id="v29"><span class="vn">29</span> মানশার সীমানা বরাবর বৈৎশান, তানক, মগিদ্দো, দোর ও এগুলোর চারপাশের সব গ্রামও ছিল তাদের। ইসরাইলের ছেলে ইউসুফের বংশধরেরা এই সব শহরে ও গ্রামে বাস করত।</div>
<div class="v" id="v30"><h2>আশেরের বংশ-তালিকা</h2><span class="vn">30</span> <span class="br-p"><br><br></span>আশেরের ছেলেরা হল যিম্ন, যিশ্‌বাঃ, যিশ্‌বী ও বরীয়। সেরহ ছিল তাদের বোন।</div>
<div class="v" id="v31"><span class="vn">31</span> বরীয়ের ছেলেরা হল হেবর ও মল্কীয়েল। মল্কীয়েল ছিল বির্ষোতের পিতা।</div>
<div class="v" id="v32"><span class="vn">32</span> হেবরের ছেলেরা হল যফ্‌লেট, শোমের ও হোথম। শূয়া ছিল তাদের বোন।</div>
<div class="v" id="v33"><span class="vn">33</span> যফ্‌লেটের ছেলেরা হল পাসক, বিম্‌হল ও অশ্বৎ।</div>
<div class="v" id="v34"><span class="vn">34</span> সামেরের ছেলেরা হল অহি, রোগহ, যিহুব্ব ও ইরাম।</div>
<div class="v" id="v35"><span class="vn">35</span> সামেরের ভাই হেলমের ছেলেরা হল শোফহ, যিম্ন, শেলশ ও আমল।</div>
<div class="v" id="v36"><span class="vn">36</span> শোফহের ছেলেরা হল সূহ, হর্ণেফর, শূয়াল, বেরী, যিম্র,</div>
<div class="v" id="v37"><span class="vn">37</span> বেৎসর, হোদ, শম্ম, শিল্‌শ, যিত্রণ ও বেরা।</div>
<div class="v" id="v38"><span class="vn">38</span> যেথরের ছেলেরা হল যিফুন্নি, পিসপ ও অরা।</div>
<div class="v" id="v39"><span class="vn">39</span> উল্লের ছেলেরা হল আরহ, হন্নীয়েল ও রিৎসিয়।</div>
<div class="v" id="v40"><span class="vn">40</span> আশের-গোষ্ঠীর এই সব লোকেরা ছিলেন নিজের নিজের বংশের নেতা। এঁরা প্রত্যেকে ছিলেন বাছাই-করা শক্তিশালী যোদ্ধা ও প্রধান নেতা। আশেরের বংশ-তালিকায় লেখা লোকদের মধ্যে যুদ্ধে যাবার জন্য প্রস্তুত লোকের সংখ্যা ছিল ছাব্বিশ হাজার।</div>
</div>
<!-- PARSED ABOVE; EDITING MAY BREAK PARSER -->
</body></html>