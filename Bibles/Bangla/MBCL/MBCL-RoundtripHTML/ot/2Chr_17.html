<html><head>
<meta http-equiv="Content-Type" content="text/html;charset=utf-8" />
<title>2Chr 17 &ndash; নবীদের কিতাবঃ ২ খান্দাননামা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Chr', 17);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ২ খান্দাননামা</b> &ndash; <a href="2Chr_1.html">1</a> ... <a href="2Chr_15.html">15</a> <a href="2Chr_16.html">16</a> <b>17</b> <a href="2Chr_18.html">18</a> <a href="2Chr_19.html">19</a> ... <a href="2Chr_36.html">36</a> </div><hr>
<h1>2Chr 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদার বাদশাহ্‌ যিহোশাফট</h2><span class="vn">1</span> <span class="br-p"><br><br></span>আসার জায়গায় তাঁর ছেলে যিহোশাফট বাদশাহ্‌ হলেন। তিনি ইসরাইলের বিরুদ্ধে নিজেকে শক্তিশালী করে তুললেন।</div>
<div class="v" id="v2"><span class="vn">2</span> এহুদার সমস্ত দেয়াল-ঘেরা শহর ও গ্রামগুলোতে তিনি সৈন্যদল রাখলেন এবং এহুদা দেশ ও তাঁর পিতার দখল করা আফরাহীম এলাকার গ্রাম ও শহরগুলোতেও সৈন্য রাখলেন।</div>
<div class="v" id="v3"><span class="vn">3</span> <span class="br-p"><br><br></span>মাবুদ যিহোশাফটের সংগে ছিলেন, কারণ তাঁর পূর্বপুরুষ দাউদ প্রথমে যেভাবে চলতেন তিনিও সেইভাবে চলতেন। তিনি বাল দেবতাদের পূজা না করে বরং তাঁর পূর্বপুরুষদের আল্লাহ্‌র এবাদত করতেন এবং ইসরাইলের মত কাজ না করে আল্লাহ্‌র হুকুম মত চলতেন।</div>
<div class="v" id="v5"><span class="vn">5</span> সেইজন্য মাবুদ তাঁর অধীনে রাজ্য স্থির রাখলেন। এহুদার সমস্ত লোক যিহোশাফটকে উপহার দিল; এতে তাঁর অনেক ধন-সম্পদ ও সম্মান বেড়ে গেল।</div>
<div class="v" id="v6"><span class="vn">6</span> মাবুদের পথে চলতে তাঁর খুব আগ্রহ ছিল। তা ছাড়া তিনি এহুদা দেশ থেকে পূজার উঁচু স্থানগুলো ও আশেরা-খুঁটিগুলো ধ্বংস করে দিয়েছিলেন।</div>
<div class="v" id="v7"><span class="vn">7</span> <span class="br-p"><br><br></span>তাঁর রাজত্বের তৃতীয় বছরের সময় তিনি এহুদার সমস্ত গ্রাম ও শহরের লোকদের শিক্ষা দেবার জন্য তাঁর কর্মচারী বিন্‌-হয়িল, ওবদিয়, জাকারিয়া, নথনেল ও মিকায়কে পাঠিয়ে দিলেন।</div>
<div class="v" id="v8"><span class="vn">8</span> তাঁদের সংগে ছিলেন শময়িয়, নথনিয়, সবদিয়, অসাহেল, শমীরামোৎ, যিহোনাথন, অদোনিয়, টোবিয় ও টোব্‌-অদোনীয় নামে কয়েকজন লেবীয় এবং ইলীশামা ও যিহোরাম নামে দু’জন ইমাম।</div>
<div class="v" id="v9"><span class="vn">9</span> মাবুদের দেওয়া তৌরাত কিতাব সংগে নিয়ে তাঁরা এহুদা দেশের সব জায়গায় তা থেকে শিক্ষা দিলেন।</div>
<div class="v" id="v10"><span class="vn">10</span> <span class="br-p"><br><br></span>এহুদা দেশের আশেপাশের সব রাজ্যের উপর মাবুদের কাছ থেকে এমন ভয় নেমে আসল যে, তারা যিহোশাফটের সংগে যুদ্ধ করল না।</div>
<div class="v" id="v11"><span class="vn">11</span> কয়েকজন ফিলিস্তিনী খাজনা হিসাবে যিহোশাফটের কাছে উপহার ও রূপা নিয়ে আসল এবং আরবীয়রা নিয়ে আসল সাত হাজার সাতশো ভেড়া আর সাত হাজার সাতশো ছাগল।</div>
<div class="v" id="v12"><span class="vn">12</span> এইভাবে যিহোশাফট আরও ক্ষমতাশালী হয়ে উঠতে লাগলেন। তিনি এহুদা দেশে কতগুলো কেল্লা ও ভাণ্ডার-শহর তৈরী করলেন।</div>
<div class="v" id="v13"><span class="vn">13</span> তিনি এহুদার শহরগুলোতে অনেক জিনিসপত্র মজুদ করলেন এবং জেরুজালেমে দক্ষ যোদ্ধাদের রাখলেন।</div>
<div class="v" id="v14"><span class="vn">14</span> বংশ অনুসারে তাদের সংখ্যা ও সেনাপতিদের নাম এই: <span class="br-p"><br><br></span>এহুদা-গোষ্ঠী থেকে- প্রধান সেনাপতি অদ্‌ন ও তাঁর তিন লক্ষ যোদ্ধা;</div>
<div class="v" id="v15"><span class="vn">15</span> দ্বিতীয় সেনাপতি যিহোহানন ও তাঁর দুই লক্ষ আশি হাজার যোদ্ধা;</div>
<div class="v" id="v16"><span class="vn">16</span> তৃতীয় সেনাপতি সিখ্রির ছেলে অমসিয় ও তাঁর দুই লক্ষ যোদ্ধা। অমসিয় মাবুদের কাজে নিজেকে কোরবানী করেছিলেন।</div>
<div class="v" id="v17"><span class="vn">17</span> <span class="br-p"><br><br></span>বিন্যামীন-গোষ্ঠী থেকে- নাম-করা বীর প্রধান সেনাপতি ইলিয়াদা ও তাঁর ধনুক ও ঢালধারী দুই লক্ষ যোদ্ধা;</div>
<div class="v" id="v18"><span class="vn">18</span> দ্বিতীয় সেনাপতি যিহোষাবদ ও তাঁর এক লক্ষ আশি হাজার দক্ষ যোদ্ধা।</div>
<div class="v" id="v19"><span class="vn">19</span> <span class="br-p"><br><br></span>এই সব যোদ্ধারা বাদশাহ্‌র কাজে নিযুক্ত ছিল। এরা ছাড়াও এহুদার দেয়াল-ঘেরা গ্রাম ও শহরগুলোতে আরও সৈন্য রাখা হয়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>