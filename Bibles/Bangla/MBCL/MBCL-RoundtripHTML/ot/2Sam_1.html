<html><head>
<meta http-equiv="Content-Type" content="text/html;charset=utf-8" />
<title>2Sam 1 &ndash; নবীদের কিতাবঃ ২ শামুয়েল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 1);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ২ শামুয়েল</b> &ndash; <b>1</b> <a href="2Sam_2.html">2</a> <a href="2Sam_3.html">3</a> ... <a href="2Sam_24.html">24</a> </div><hr>
<h1>2Sam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>তালুত ও যোনাথনের মৃত্যুর খবর</h2><span class="vn">1</span> <span class="br-p"><br><br></span>তালুতের মৃত্যুর পর দাউদ আমালেকীয়দের হারিয়ে দিয়ে সিক্লগে ফিরে আসলেন এবং সেখানে দু’দিন রইলেন।</div>
<div class="v" id="v2"><span class="vn">2</span> তৃতীয় দিনে তালুতের সৈন্য-ছাউনি থেকে একজন লোক দাউদের কাছে আসল। শোকের চিহ্ন হিসাবে তার গায়ের কাপড়-চোপড় ছেঁড়া ছিল এবং মাথায় ধুলা ছিল। সে দাউদের কাছে গিয়ে মাটিতে পড়ে তাঁকে সালাম জানাল।</div>
<div class="v" id="v3"><span class="vn">3</span> <span class="br-p"><br><br></span>দাউদ তাকে জিজ্ঞাসা করলেন, “তুমি কোথা থেকে এসেছ?” <span class="br-p"><br><br></span>সে বলল, “আমি বনি-ইসরাইলদের ছাউনি থেকে পালিয়ে এসেছি।”</div>
<div class="v" id="v4"><span class="vn">4</span> <span class="br-p"><br><br></span>দাউদ তাকে জিজ্ঞাসা করলেন, “কি হয়েছে? আমাকে বল।” <span class="br-p"><br><br></span>সে বলল, “লোকেরা যুদ্ধের জায়গা থেকে পালিয়ে গেছে। অনেকে মারা গেছে আর তালুত ও তাঁর ছেলে যোনাথনও মারা গেছেন।”</div>
<div class="v" id="v5"><span class="vn">5</span> <span class="br-p"><br><br></span>যে যুবকটি এই খবর এনেছিল দাউদ তাকে জিজ্ঞাসা করলেন, “তুমি কি করে জানলে যে, তালুত ও তাঁর ছেলে যোনাথন মারা গেছেন?”</div>
<div class="v" id="v6"><span class="vn">6</span> <span class="br-p"><br><br></span>যুবকটি তাঁকে বলল, “আমি সেই সময় গিলবোয় পাহাড়ে ছিলাম আর তালুত তখন তাঁর বর্শার উপর ভর দিয়ে দাঁড়িয়ে ছিলেন। সেই সময় রথ এবং ঘোড়সওয়ারেরা প্রায় তাঁর উপর এসে পড়েছিল।</div>
<div class="v" id="v7"><span class="vn">7</span> তিনি পিছন ফিরে আমাকে দেখতে পেয়ে ডাক দিলেন। আমি বললাম, ‘এই তো আমি।’</div>
<div class="v" id="v8"><span class="vn">8</span> তিনি আমাকে জিজ্ঞাসা করলেন, ‘তুমি কে?’ জবাবে আমি বললাম, ‘আমি একজন আমালেকীয়।’</div>
<div class="v" id="v9"><span class="vn">9</span> তিনি আমাকে বললেন, ‘দয়া করে আমার কাছে এসে আমাকে মেরে ফেল, কারণ আমার ভীষণ যন্ত্রণা হচ্ছে কিন্তু আমি এখনও বেঁচে আছি।’</div>
<div class="v" id="v10"><span class="vn">10</span> কাজেই আমি তাঁর কাছে গিয়ে তাঁকে মেরে ফেললাম। আমি বুঝতে পারলাম যে, তাঁর যে অবস্থা তাতে তিনি আর বাঁচবেন না। আমি তাঁর মাথার তাজ ও তাঁর হাতের বাজু খুলে এখানে আমার প্রভু আপনার কাছে নিয়ে আসলাম।”</div>
<div class="v" id="v11"><span class="vn">11</span> <span class="br-p"><br><br></span>এই কথা শুনে দাউদ ও তাঁর সংগের লোকেরা নিজেদের কাপড় ছিঁড়লেন।</div>
<div class="v" id="v12"><span class="vn">12</span> তালুত ও তাঁর ছেলে যোনাথন এবং মাবুদের সৈন্যদলের যে সমস্ত ইসরাইলীয় যুদ্ধে মারা গেছেন তাঁদের জন্য তাঁরা সন্ধ্যা পর্যন্ত কাঁদতে ও শোক করতে লাগলেন এবং কিছুই খেলেন না।</div>
<div class="v" id="v13"><span class="vn">13</span> <span class="br-p"><br><br></span>যে যুবকটি এই খবর এনেছিল দাউদ তাকে জিজ্ঞাসা করলেন, “তুমি কোথাকার লোক?” <span class="br-p"><br><br></span>জবাবে সে বলল, “আমি এই দেশে বাসকারী একজন বিদেশী লোকের ছেলে, একজন আমালেকীয়।”</div>
<div class="v" id="v14"><span class="vn">14</span> <span class="br-p"><br><br></span>দাউদ তাকে বললেন, “মাবুদের অভিষেক-করা বান্দাকে মেরে ফেলবার জন্য হাত তুলতে তোমার কি একটুও ভয় হল না?”</div>
<div class="v" id="v15"><span class="vn">15</span> <span class="br-p"><br><br></span>দাউদ তাঁর একজন লোককে ডেকে বললেন, “তুমি কাছে গিয়ে ওকে হত্যা করে ফেল।” এতে সে তাকে হত্যা করে ফেলল।</div>
<div class="v" id="v16"><span class="vn">16</span> দাউদ সেই যুবকটিকে বলেছিলেন, “তোমার মৃত্যুর জন্য তুমি নিজেই দায়ী, কারণ তোমার মুখের কথাই তোমার বিরুদ্ধে সাক্ষ্য দিয়েছে যে, মাবুদের অভিষেক-করা বান্দাকে তুমি মেরে ফেলেছ।”</div>
<div class="v" id="v17"><h2>তালুত ও যোনাথনের মৃত্যুতে হযরত দাউদের শোক</h2><span class="vn">17</span> <span class="br-p"><br><br></span>তালুত ও তাঁর ছেলে যোনাথনের জন্য দাউদ তখন এই বিলাপের গজলটি গাইতে লাগলেন।</div>
<div class="v" id="v18"><span class="vn">18</span> তিনি হুকুম দিলেন যেন ধনুক নামে এই বিলাপের গজলটি এহুদা-গোষ্ঠীর লোকদের শিখানো হয়। এই গজল যাশের নামে একটা বইয়ে লেখা রয়েছে।</div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>“হে ইসরাইল, <br><span class="br-ind"><br><span class="indent">&nbsp;</span></span>যাঁরা তোমার গৌরব তাঁরা তোমার ঐ উঁচু জায়গায় <br><span class="br-ind"><br><span class="indent">&nbsp;</span></span>মৃত অবস্থায় পড়ে রয়েছেন। <br><span class="br-ind"><br><span class="indent">&nbsp;</span></span>হায়, কিভাবে বীরেরা ধ্বংস হয়ে গেলেন! <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমরা গাতে এই খবর দিয়ো না, <br><span class="br-ind"><br><span class="indent">&nbsp;</span></span>আর অস্কিলোনের পথে পথে ঘোষণা কোরো না; <br><span class="br-ind"><br><span class="indent">&nbsp;</span></span>তা করলে ফিলিস্তিনীদের মেয়েরা আনন্দ করবে, <br><span class="br-ind"><br><span class="indent">&nbsp;</span></span>ঐ খৎনা-না-করানো লোকদের মেয়েরা আমোদ করবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ওহে গিলবোয়ের পাহাড়শ্রেণী, <br><span class="br-ind"><br><span class="indent">&nbsp;</span></span>তোমাদের উপর শিশির বা বৃষ্টি না পড়ুক, <br><span class="br-ind"><br><span class="indent">&nbsp;</span></span>তোমাদের মধ্যে উর্বর শস্যক্ষেতও না থাকুক; <br><span class="br-ind"><br><span class="indent">&nbsp;</span></span>কারণ ওখানেই তো বীরদের ঢাল অসম্মানিত হয়েছে, <br><span class="br-ind"><br><span class="indent">&nbsp;</span></span>তালুতের ঢালে আর তেল মাখানো হচ্ছে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>নিহত লোকদের রক্ত <br><span class="br-ind"><br><span class="indent">&nbsp;</span></span>আর বীরদের গোশ্‌ত না পেলে <br><span class="br-ind"><br><span class="indent">&nbsp;</span></span>যোনাথনের ধনুক ফিরে আসত না; <br><span class="br-ind"><br><span class="indent">&nbsp;</span></span>তৃপ্ত না হয়ে তালুতের তলোয়ার ফিরে আসত না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বেঁচে থাকা কালে তালুত আর যোনাথন প্রিয় ও ভাল ছিলেন; <br><span class="br-ind"><br><span class="indent">&nbsp;</span></span>তাঁরা মরণেও আলাদা হলেন না। <br><span class="br-ind"><br><span class="indent">&nbsp;</span></span>তাঁদের গতি ছিল ঈগল পাখীর চেয়েও বেশী, <br><span class="br-ind"><br><span class="indent">&nbsp;</span></span>আর শক্তিও ছিল সিংহের চেয়ে অনেক। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে ইসরাইলের মেয়েরা, তালুতের জন্য কাঁদ। <br><span class="br-ind"><br><span class="indent">&nbsp;</span></span>তিনি তোমাদের দামী লাল কাপড় পরিয়েছেন, <br><span class="br-ind"><br><span class="indent">&nbsp;</span></span>তোমাদের কাপড়ের উপর সোনার কারুকাজ করেছেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হায়, সেই বীরেরা যুদ্ধের মধ্যে কিভাবে ধ্বংস হয়ে গেলেন! <br><span class="br-ind"><br><span class="indent">&nbsp;</span></span>ঐ উঁচু জায়গায় যোনাথন মৃত অবস্থায় পড়ে রয়েছেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হায় যোনাথন, আমার ভাই! <br><span class="br-ind"><br><span class="indent">&nbsp;</span></span>তোমার জন্য আমার বড় দুঃখ। <br><span class="br-ind"><br><span class="indent">&nbsp;</span></span>আমার কাছে তুমি কত প্রিয়; <br><span class="br-ind"><br><span class="indent">&nbsp;</span></span>আমার জন্য তোমার ভালবাসা ছিল <br><span class="br-ind"><br><span class="indent">&nbsp;</span></span>মেয়েদের প্রতি ভালবাসার চেয়েও চমৎকার। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>হায়, কিভাবে বীরেরা ধ্বংস হয়ে গেলেন, <br><span class="br-ind"><br><span class="indent">&nbsp;</span></span>আর নষ্ট হয়ে গেল তাঁদের যুদ্ধের অস্ত্রশস্ত্র!”<br></div>
</div>
<!-- PARSED ABOVE; EDITING MAY BREAK PARSER -->
</body></html>