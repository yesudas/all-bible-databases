<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; নবীদের কিতাবঃ ২ শামুয়েল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ২ শামুয়েল</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত দাউদ (আঃ)-এর কাওয়ালী</h2><span class="vn">1</span> <span class="br-p"><br><br></span>মাবুদ যখন দাউদকে তালুত ও তাঁর অন্যান্য শত্রুদের হাত থেকে উদ্ধার করলেন তখন তিনি মাবুদের উদ্দেশে এই কাওয়ালী গেয়েছিলেন:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>মাবুদই আমার উঁচু পাহাড়, <br><span class="br-ind"><br><span class="indent">&nbsp;</span></span>আমার কেল্লা ও আমার মুক্তিদাতা; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার আল্লাহ্‌ আমার উঁচু পাহাড়, <br><span class="br-ind"><br><span class="indent">&nbsp;</span></span>তাঁরই মধ্যে আমি আশ্রয় নিই। <br><span class="br-ind"><br><span class="indent">&nbsp;</span></span>তিনিই আমার ঢাল, আমার রক্ষাকারী শিং, <br><span class="br-ind"><br><span class="indent">&nbsp;</span></span>আমার উঁচু কেল্লা, আমার আশ্রয়-স্থান। <br><span class="br-ind"><br><span class="indent">&nbsp;</span></span>জুলুমবাজদের হাত থেকে তুমি আমাকে রক্ষা কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মাবুদ প্রশংসার যোগ্য, আমি তাঁকে ডাকি; <br><span class="br-ind"><br><span class="indent">&nbsp;</span></span>তাতে আমার শত্রুদের হাত থেকে আমি রক্ষা পাই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মৃত্যুর ঢেউ আমাকে ঘিরে ধরেছিল, <br><span class="br-ind"><br><span class="indent">&nbsp;</span></span>ধ্বংসের স্রোতে আমি তলিয়ে গিয়েছিলাম। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কবরের দড়িতে আমি বাঁধা পড়েছিলাম, <br><span class="br-ind"><br><span class="indent">&nbsp;</span></span>আমার জন্য পাতা হয়েছিল মৃত্যুর ফাঁদ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি এই বিপদে আমার মাবুদ আল্লাহ্‌কে ডাকলাম <br><span class="br-ind"><br><span class="indent">&nbsp;</span></span>এবং সাহায্যের জন্য তাঁর কাছে ফরিয়াদ জানালাম। <br><span class="br-ind"><br><span class="indent">&nbsp;</span></span>তাঁর বাসস্থান থেকে তিনি আমার গলার আওয়াজ শুনলেন; <br><span class="br-ind"><br><span class="indent">&nbsp;</span></span>আমার ফরিয়াদ তাঁর কানে পৌঁছাল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন দুনিয়া কেঁপে উঠল আর টলতে লাগল, <br><span class="br-ind"><br><span class="indent">&nbsp;</span></span>কেঁপে উঠল আসমানের ভিত্তি; <br><span class="br-ind"><br><span class="indent">&nbsp;</span></span>তাঁর রাগে সেগুলো কাঁপতে থাকল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর নাক থেকে ধোঁয়া উপরে উঠল, <br><span class="br-ind"><br><span class="indent">&nbsp;</span></span>তাঁর মুখ থেকে ধ্বংসকারী আগুন বেরিয়ে আসল, <br><span class="br-ind"><br><span class="indent">&nbsp;</span></span>তাঁর মুখের আগুনে কয়লা জ্বলে উঠল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি আকাশ নুইয়ে নেমে আসলেন; <br><span class="br-ind"><br><span class="indent">&nbsp;</span></span>তাঁর পায়ের নীচে ছিল ঘন কালো মেঘ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি কারুবীতে চড়ে উড়ে আসলেন, <br><span class="br-ind"><br><span class="indent">&nbsp;</span></span>দেখা দিলেন বাতাসের ডানায় ভর করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি অন্ধকার দিয়ে নিজেকে ঘিরে ফেললেন; <br><span class="br-ind"><br><span class="indent">&nbsp;</span></span>তাঁর চারপাশে রইল আকাশের ঘন কালো বৃষ্টির মেঘ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর আলোময় উপস্থিতির সামনে <br><span class="br-ind"><br><span class="indent">&nbsp;</span></span>বিদ্যুৎ চম্‌কে চম্‌কে উঠতে লাগল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মাবুদ আসমান থেকে গর্জন করলেন; <br><span class="br-ind"><br><span class="indent">&nbsp;</span></span>আল্লাহ্‌তা’লার আওয়াজ শোনা গেল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি তীর ছুঁড়ে শত্রুদের ছড়িয়ে ফেললেন <br><span class="br-ind"><br><span class="indent">&nbsp;</span></span>আর বিদ্যুৎ চম্‌কিয়ে তাদের বিশৃঙ্খল করলেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মাবুদের ধমকে আর নিঃশ্বাসের ঝাপ্‌টায় <br><span class="br-ind"><br><span class="indent">&nbsp;</span></span>সাগরের তলা দেখা গেল, <br><span class="br-ind"><br><span class="indent">&nbsp;</span></span>দুনিয়ার ভিতরটা বেরিয়ে পড়ল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি উপর থেকে হাত বাড়িয়ে আমাকে ধরলেন, <br><span class="br-ind"><br><span class="indent">&nbsp;</span></span>গভীর পানির মধ্য থেকে আমাকে টেনে তুললেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার শক্তিমান শত্রুর হাত থেকে তিনি আমাকে বাঁচালেন; <br><span class="br-ind"><br><span class="indent">&nbsp;</span></span>বাঁচালেন বিপক্ষদের হাত থেকে <br><span class="br-ind"><br><span class="indent">&nbsp;</span></span>যাদের শক্তি আমার চেয়েও বেশী। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বিপদের দিনে তারা আমার উপর ঝাঁপিয়ে পড়ল, <br><span class="br-ind"><br><span class="indent">&nbsp;</span></span>কিন্তু মাবুদই আমাকে ধরে রাখলেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আমাকে একটা খোলা জায়গায় বের করে আনলেন; <br><span class="br-ind"><br><span class="indent">&nbsp;</span></span>আমার উপর সন্তুষ্ট ছিলেন বলেই <br><span class="br-ind"><br><span class="indent">&nbsp;</span></span>তিনি আমাকে উদ্ধার করলেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার ন্যায় কাজ অনুসারেই মাবুদ আমাকে দান করলেন, <br><span class="br-ind"><br><span class="indent">&nbsp;</span></span>আমার কাজের পবিত্রতা অনুসারে পুরস্কার দিলেন; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ মাবুদের পথেই আমি চলাফেরা করেছি; <br><span class="br-ind"><br><span class="indent">&nbsp;</span></span>খারাপ কাজ করে আমার আল্লাহ্‌র কাছ থেকে সরে যাই নি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর সমস্ত শরীয়ত আমার সামনে রয়েছে; <br><span class="br-ind"><br><span class="indent">&nbsp;</span></span>তাঁর নিয়ম থেকে আমি সরে যাই নি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাঁর সামনে আমি নির্দোষ ছিলাম, <br><span class="br-ind"><br><span class="indent">&nbsp;</span></span>আমি গুনাহ্‌ থেকে দূরে থেকেছি। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাই মাবুদ আমাকে পুরস্কার দিয়েছেন <br><span class="br-ind"><br><span class="indent">&nbsp;</span></span>তাঁর চোখে আমার ন্যায় কাজ অনুসারে, <br><span class="br-ind"><br><span class="indent">&nbsp;</span></span>আমার পবিত্রতা অনুসারে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তুমি বিশ্বস্তদের সংগে বিশ্বস্ত ব্যবহার কর, <br><span class="br-ind"><br><span class="indent">&nbsp;</span></span>নির্দোষদের সংগে কর নির্দোষ ব্যবহার, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>খাঁটি লোকদের সংগে খাঁটি ব্যবহার কর, <br><span class="br-ind"><br><span class="indent">&nbsp;</span></span>আর কুটিলদের দেখাও তোমার বুদ্ধির কৌশল। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি দুঃখীদের রক্ষা করে থাক, <br><span class="br-ind"><br><span class="indent">&nbsp;</span></span>আর অহংকারীদের নীচে নামাবার জন্য <br><span class="br-ind"><br><span class="indent">&nbsp;</span></span>তোমার চোখ তাদের দিকে আছে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে মাবুদ, তুমিই আমার বাতি; <br><span class="br-ind"><br><span class="indent">&nbsp;</span></span>তুমিই আমার অন্ধকারকে আলো করে থাক। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তোমার সাহায্যেই আমি সৈন্যদলের উপর ঝাঁপিয়ে পড়তে পারি, <br><span class="br-ind"><br><span class="indent">&nbsp;</span></span>আর আমার আল্লাহ্‌র সাহায্যে <br><span class="br-ind"><br><span class="indent">&nbsp;</span></span>লাফ দিয়ে দেয়াল পার হতে পারি। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আল্লাহ্‌র পথে কোন খুঁত নেই; <br><span class="br-ind"><br><span class="indent">&nbsp;</span></span>মাবুদের কালাম খাঁটি বলে প্রমাণিত হয়েছে। <br><span class="br-ind"><br><span class="indent">&nbsp;</span></span>তিনিই তাঁর মধ্যে আশ্রয় গ্রহণকারী সকলের ঢাল। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>একমাত্র আল্লাহ্‌ ছাড়া মাবুদ আর কে? <br><span class="br-ind"><br><span class="indent">&nbsp;</span></span>আমাদের আল্লাহ্‌ ছাড়া আর কি কোন আশ্রয়-পাহাড় আছে? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আল্লাহ্‌ আমার শক্ত আশ্রয়; <br><span class="br-ind"><br><span class="indent">&nbsp;</span></span>তিনি আমার চলার পথ নিখুঁত করেছেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি আমাকে হরিণীর মত করে লাফিয়ে চলার শক্তি দিয়েছেন; <br><span class="br-ind"><br><span class="indent">&nbsp;</span></span>সব উঁচু জায়গায় তিনিই আমাকে দাঁড় করিয়েছেন। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তাঁর কাছ থেকেই আমার হাত যুদ্ধ করতে শিখেছে, <br><span class="br-ind"><br><span class="indent">&nbsp;</span></span>তাই আমার হাত ব্রোঞ্জের ধনুক বাঁকাতে পারে। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>হে মাবুদ, তোমার রক্ষাকারী ঢাল তুমি আমাকে দিয়েছ; <br><span class="br-ind"><br><span class="indent">&nbsp;</span></span>তোমার যত্ন দিয়ে তুমি আমাকে মহান করেছ। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তুমি আমার চলার পথ চওড়া করেছ, <br><span class="br-ind"><br><span class="indent">&nbsp;</span></span>তাই আমার পায়ে উচোট লাগে নি। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>আমার শত্রুদের তাড়া করে আমি তাদের ধ্বংস করেছি; <br><span class="br-ind"><br><span class="indent">&nbsp;</span></span>তারা ধ্বংস না হওয়া পর্যন্ত আমি পিছন ফিরি নি। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমি তাদের ধ্বংস করেছি, <br><span class="br-ind"><br><span class="indent">&nbsp;</span></span>তাদের চুরমার করে দিয়েছি, <br><span class="br-ind"><br><span class="indent">&nbsp;</span></span>যাতে তারা আর উঠতে না পারে; <br><span class="br-ind"><br><span class="indent">&nbsp;</span></span>তারা আমার পায়ের তলায় পড়েছে। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তুমিই আমার কোমরে যুদ্ধ করার শক্তি দিয়েছ, <br><span class="br-ind"><br><span class="indent">&nbsp;</span></span>আমার বিপক্ষদের আমার পায়ে নত করেছ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>আমার শত্রুদের তুমি আমার কাছ থেকে পালাতে বাধ্য করেছ; <br><span class="br-ind"><br><span class="indent">&nbsp;</span></span>যারা আমাকে ঘৃণা করে তাদের আমি ধ্বংস করেছি। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তারা সাহায্যের জন্য তাকিয়ে রয়েছে, <br><span class="br-ind"><br><span class="indent">&nbsp;</span></span>কিন্তু কেউ তাদের রক্ষা করতে আসে নি। <br><span class="br-ind"><br><span class="indent">&nbsp;</span></span>তারা মাবুদের দিকে তাকিয়ে রয়েছে, <br><span class="br-ind"><br><span class="indent">&nbsp;</span></span>কিন্তু তিনিও তাদের জবাব দেন নি। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>দুনিয়ার ধুলার মত আমি তাদের গুঁড়া করেছি; <br><span class="br-ind"><br><span class="indent">&nbsp;</span></span>রাস্তার কাদা-মাটির মত পায়ে মাড়িয়ে <br><span class="br-ind"><br><span class="indent">&nbsp;</span></span>আমি তাদের চুরমার করেছি। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>হে মাবুদ, আমার লোকদের বিদ্রোহ থেকে <br><span class="br-ind"><br><span class="indent">&nbsp;</span></span>তুমি আমাকে উদ্ধার করেছ, <br><span class="br-ind"><br><span class="indent">&nbsp;</span></span>অন্য জাতিদের উপর আমাকে কর্তা হিসাবে রেখেছ; <br><span class="br-ind"><br><span class="indent">&nbsp;</span></span>আমি যাদের চিনতাম না তারাও আমার অধীন হয়েছে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>বিরুদ্ধ মনোভাব নিয়ে বিদেশীরা আমার বাধ্য হয়; <br><span class="br-ind"><br><span class="indent">&nbsp;</span></span>আমার কথা শুনলেই তারা আমার অধীনতা স্বীকার করে। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তারা নিরাশ হয়ে পড়ে; <br><span class="br-ind"><br><span class="indent">&nbsp;</span></span>তারা কাঁপতে কাঁপতে কেল্লা থেকে বের হয়। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>মাবুদ জীবন্ত। <br><span class="br-ind"><br><span class="indent">&nbsp;</span></span>আমার আশ্রয়-পাহাড়ের প্রশংসা হোক। <br><span class="br-ind"><br><span class="indent">&nbsp;</span></span>আমার আল্লাহ্‌, যিনি আমার রক্ষাকারী পাহাড়, <br><span class="br-ind"><br><span class="indent">&nbsp;</span></span>তাঁর সম্মান বৃদ্ধি হোক। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তিনিই অন্য জাতিদের আমার অধীনে আনেন <br><span class="br-ind"><br><span class="indent">&nbsp;</span></span>আর আমার হয়ে তাদের পাওনা শাস্তি দেন। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>তিনি শত্রুদের হাত থেকে আমাকে রক্ষা করেন। <br><span class="br-ind"><br><span class="indent">&nbsp;</span></span>হে আল্লাহ্‌, তুমি আমাকে শত্রুদের উপরে তুলেছ, <br><span class="br-ind"><br><span class="indent">&nbsp;</span></span>জুলুমবাজ লোকদের হাত থেকে তুমিই আমাকে রক্ষা করেছ। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>হে মাবুদ, এইজন্য অন্য জাতিদের মধ্যে <br><span class="br-ind"><br><span class="indent">&nbsp;</span></span>আমি তোমার প্রশংসা করব <br><span class="br-ind"><br><span class="indent">&nbsp;</span></span>আর তোমার সুনাম গাইব। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>মাবুদ তাঁর বাদশাহ্‌কে অনেকবার মহাজয় দান করেন; <br><span class="br-ind"><br><span class="indent">&nbsp;</span></span>জ্বী, তাঁর অভিষেক-করা বান্দার প্রতি, <br><span class="br-ind"><br><span class="indent">&nbsp;</span></span>দাউদ ও তাঁর বংশধরদের প্রতি, <br><span class="br-ind"><br><span class="indent">&nbsp;</span></span>তিনি চিরকাল তাঁর অটল মহব্বত দেখান।<br></div>
</div>
<!-- PARSED ABOVE; EDITING MAY BREAK PARSER -->
</body></html>