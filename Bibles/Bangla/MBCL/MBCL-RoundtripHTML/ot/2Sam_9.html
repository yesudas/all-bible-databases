<html><head>
<meta http-equiv="Content-Type" content="text/html;charset=utf-8" />
<title>2Sam 9 &ndash; নবীদের কিতাবঃ ২ শামুয়েল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 9);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ২ শামুয়েল</b> &ndash; <a href="2Sam_1.html">1</a> ... <a href="2Sam_7.html">7</a> <a href="2Sam_8.html">8</a> <b>9</b> <a href="2Sam_10.html">10</a> <a href="2Sam_11.html">11</a> ... <a href="2Sam_24.html">24</a> </div><hr>
<h1>2Sam 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাদশাহ্‌ দাউদ (আঃ) ও মফীবোশৎ</h2><span class="vn">1</span> <span class="br-p"><br><br></span>একদিন দাউদ জিজ্ঞাসা করলেন, “তালুতের পরিবারের কেউ কি বেঁচে আছে, যাকে আমি ভালবাসা দেখিয়ে যোনাথনের প্রতি বিশ্বস্ত থাকতে পারি?”</div>
<div class="v" id="v2"><span class="vn">2</span> <span class="br-p"><br><br></span>সীবঃ নামে তালুতের বাড়ীর একজন চাকর ছিল। লোকেরা তাকে ডেকে দাউদের কাছে নিয়ে গেল। বাদশাহ্‌ তাকে জিজ্ঞাসা করলেন, “তুমি কি সীবঃ?” <span class="br-p"><br><br></span>জবাবে সে বলল, “জ্বী হুজুর, আপনার গোলাম আমিই সেই সীবঃ।”</div>
<div class="v" id="v3"><span class="vn">3</span> <span class="br-p"><br><br></span>বাদশাহ্‌ জিজ্ঞাসা করলেন, “তালুতের পরিবারের এমন কেউ কি বেঁচে নেই যাকে আমি ভালবাসা দেখিয়ে আল্লাহ্‌র মত বিশ্বস্ত হতে পারি?” <span class="br-p"><br><br></span>জবাবে সীবঃ বাদশাহ্‌কে বলল, “যোনাথনের একটি ছেলে এখনও বেঁচে আছেন, তাঁর দু’টা পা-ই খোঁড়া।”</div>
<div class="v" id="v4"><span class="vn">4</span> <span class="br-p"><br><br></span>বাদশাহ্‌ বললেন, “কোথায় সে?” <span class="br-p"><br><br></span>সীবঃ বলল, “তিনি লো-দবারে অম্মীয়েলের ছেলে মাখীরের বাড়ীতে আছেন।”</div>
<div class="v" id="v5"><span class="vn">5</span> তখন বাদশাহ্‌ দাউদ লো-দবারে লোক পাঠিয়ে অম্মীয়েলের ছেলে মাখীরের বাড়ী থেকে তাঁকে আনালেন।</div>
<div class="v" id="v6"><span class="vn">6</span> <span class="br-p"><br><br></span>তালুতের নাতি, অর্থাৎ যোনাথনের ছেলে মফীবোশৎ দাউদের কাছে গিয়ে তাঁর সামনে মাটির উপর উবুড় হয়ে পড়ে তাঁকে সম্মান দেখালেন। দাউদ বললেন, “মফীবোশৎ।” <span class="br-p"><br><br></span>তিনি বললেন, “বলুন হুজুর, আমি আপনার গোলাম।”</div>
<div class="v" id="v7"><span class="vn">7</span> <span class="br-p"><br><br></span>দাউদ তাঁকে বললেন, “তুমি ভয় কোরো না। আমি তোমাকে ভালবাসা দেখিয়ে তোমার পিতা যোনাথনের প্রতি অবশ্যই বিশ্বস্ত থাকব। তোমার দাদু তালুতের সমস্ত জমি-জায়গা আমি তোমাকে ফিরিয়ে দেব, আর তুমি সব সময় আমার টেবিলে খাওয়া-দাওয়া করবে।”</div>
<div class="v" id="v8"><span class="vn">8</span> <span class="br-p"><br><br></span>এই কথা শুনে মফীবোশৎ মাটিতে উবুড় হয়ে বললেন, “আপনার এই গোলাম এমন কি যে, আপনি আমার মত একটা মরা কুকুরের দিকে খেয়াল করবেন?”</div>
<div class="v" id="v9"><span class="vn">9</span> <span class="br-p"><br><br></span>বাদশাহ্‌ তখন তালুতের চাকর সীবঃকে ডেকে বললেন, “তালুত ও তাঁর পরিবারের যা কিছু ছিল তা সব আমি তোমার মালিকের নাতিকে দিলাম।</div>
<div class="v" id="v10"><span class="vn">10</span> তুমি, তোমার ছেলেরা এবং তোমার চাকরেরা তার জমি চাষ করে ফসল তুলবে যাতে তোমার মালিকের নাতির খাবারের যোগান থাকে; কিন্তু তোমার মালিকের নাতি মফীবোশৎ সব সময় আমার টেবিলে খাওয়া-দাওয়া করবে।” সীবের পনেরটি ছেলে এবং বিশজন চাকর ছিল।</div>
<div class="v" id="v11"><span class="vn">11</span> <span class="br-p"><br><br></span>এই কথা শুনে সীবঃ বাদশাহ্‌কে বলল, “আমার প্রভু মহারাজ তাঁর গোলামকে যা করতে বলবেন সে তা-ই করবে।” মফীবোশৎ এর পর থেকে বাদশাহ্‌র একজন ছেলের মতই বাদশাহ্‌র টেবিলে খাওয়া-দাওয়া করতে লাগলেন।</div>
<div class="v" id="v12"><span class="vn">12</span> <span class="br-p"><br><br></span>মিকাহ্‌ নামে মফীবোশতের একটি ছোট ছেলে ছিল; সীবের ঘরের সবাই ছিল মফীবোশতের চাকর।</div>
<div class="v" id="v13"><span class="vn">13</span> বাদশাহ্‌র টেবিলে খাওয়া-দাওয়া করতেন বলে মফীবোশৎ জেরুজালেমে থাকতেন। তাঁর দু’টা পা-ই ছিল খোঁড়া।</div>
</div>
<!-- PARSED ABOVE; EDITING MAY BREAK PARSER -->
</body></html>