<html><head>
<meta http-equiv="Content-Type" content="text/html;charset=utf-8" />
<title>Amos 5 &ndash; নবীদের কিতাবঃ আমোস &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 5);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আমোস</b> &ndash; <a href="Amos_1.html">1</a> ... <a href="Amos_3.html">3</a> <a href="Amos_4.html">4</a> <b>5</b> <a href="Amos_6.html">6</a> <a href="Amos_7.html">7</a> ... <a href="Amos_9.html">9</a> </div><hr>
<h1>Amos 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইসরাইলের জন্য শোক প্রকাশ</h2><span class="vn">1</span> <span class="br-p"><br><br></span>হে ইসরাইলের লোকেরা, তোমাদের বিষয় নিয়ে আমি এই যে বিলাপ করছি তা শোন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“ইসরাইল পড়ে গেছে, <br><span class="br-ind"><br><span class="indent">&nbsp;</span></span>সে আর কখনও উঠবে না; <br><span class="br-ind"><br><span class="indent">&nbsp;</span></span>তাকে তার নিজের মাটিতে ফেলে রাখা হয়েছে, <br><span class="br-ind"><br><span class="indent">&nbsp;</span></span>তাকে তুলবার কেউ নেই।” <br></div>
<div class="v" id="v3"><span class="vn">3</span> <span class="br-p"><br><br></span>আল্লাহ্‌ মালিক বলছেন, “ইসরাইলের যে শহর থেকে এক হাজার বলবান লোক বের হয়ে যায় তার মাত্র একশো জন বেঁচে থাকবে, আবার যে শহর থেকে একশো জন বলবান লোক বের হয়ে যায় তার মাত্র দশজন বেঁচে থাকবে।”</div>
<div class="v" id="v4"><h2>মাবুদের কাছে গিয়ে বাঁচ</h2><span class="vn">4</span> <span class="br-p"><br><br></span>ইসরাইলের লোকদের মাবুদ বলছেন, “তোমরা আমার কাছে এস, তাতে বাঁচবে।</div>
<div class="v" id="v5"><span class="vn">5</span> তোমরা বেথেলে কিংবা গিল্‌গলে কিংবা বের্‌-শেবায় যেয়ো না, কারণ গিল্‌গলের লোকেরা নিশ্চয়ই বন্দী হয়ে অন্য দেশে যাবে এবং বেথেলের সর্বনাশ হবে।”</div>
<div class="v" id="v6"><span class="vn">6</span> <span class="br-p"><br><br></span>তোমরা মাবুদের কাছে যাও তাতে বাঁচবে; তা না হলে তিনি আগুনের মত করে ইউসুফের, অর্থাৎ ইসরাইলের লোকদের মধ্যে জ্বলে উঠবেন। সেই আগুন গ্রাস করবে এবং বেথেলের কেউ তা নিভাতে পারবে না।</div>
<div class="v" id="v7"><span class="vn">7</span> তোমরা তো ন্যায়বিচারকে তেতো করে তুলছ এবং সততাকে মাটিতে ফেলছ।</div>
<div class="v" id="v8"><span class="vn">8</span> <span class="br-p"><br><br></span>যিনি কৃত্তিকা ও মৃগশীর্ষ নামে তারাগুলো তৈরী করেছেন, যিনি অন্ধকারকে আলো করেন এবং দিনকে রাতের আঁধার করেন, যিনি সাগরের পানিকে ডাক দিয়ে ভূমির উপর ঢেলে দেন, তাঁর নাম মাবুদ।</div>
<div class="v" id="v9"><span class="vn">9</span> তিনি শক্তিশালীদের উপর এবং তাদের কেল্লার উপর হঠাৎ সর্বনাশ এনে ধ্বংস করে দেন।</div>
<div class="v" id="v10"><span class="vn">10</span> <span class="br-p"><br><br></span>যে লোক শহরের সদর দরজায় অন্যায়ের বিরুদ্ধে দাঁড়ায় তোমরা তো তাকে ঘৃণা কর এবং যে সত্যি কথা বলে তাকে তুচ্ছ কর।</div>
<div class="v" id="v11"><span class="vn">11</span> তোমরা গরীবকে জুলুম কর এবং জোর করে তার কাছ থেকে শস্য আদায় কর। কাজেই তোমরা যদিও পাথরের বড় বড় ঘর তৈরী করে থাক তবুও তোমরা তাতে বাস করতে পারবে না। যদিও তোমরা সুন্দর আংগুর ক্ষেত করে থাক তবুও তোমরা তার আংগুর-রস খেতে পারবে না।</div>
<div class="v" id="v12"><span class="vn">12</span> আমি জানি তোমাদের অন্যায় কত বেশী এবং তোমাদের গুনাহ্‌ কি ভীষণ! তোমরা তো সৎ লোকদের উপর জুলুম কর ও ঘুষ খাও; শহরের সদর দরজায় তোমরা গরীবদের ন্যায়বিচার পেতে দাও না।</div>
<div class="v" id="v13"><span class="vn">13</span> সেইজন্য এই রকম সময়ে বুদ্ধিমান লোক চুপ করে থাকে, কারণ সময়টা খারাপ।</div>
<div class="v" id="v14"><span class="vn">14</span> <span class="br-p"><br><br></span>তোমরা যাতে বাঁচতে পার সেইজন্য ভালোর পিছনে যাও, খারাপীর পিছনে নয়; তাহলে যেমন তোমরা বলে থাক তেমনি মাবুদ আল্লাহ্‌ রাব্বুল আলামীন সত্যিসত্যিই তোমাদের সংগে থাকবেন।</div>
<div class="v" id="v15"><span class="vn">15</span> খারাপীকে ঘৃণা কর, ভালোকে ভালবাস; শহরের সদর দরজায় ন্যায়বিচার রক্ষা কর। হয়তো ইসরাইলের বেঁচে থাকা লোকদের উপর মাবুদ আল্লাহ্‌ রাব্বুল আলামীন রহমত করবেন।</div>
<div class="v" id="v16"><span class="vn">16</span> <span class="br-p"><br><br></span>দীন-দুনিয়ার মালিক মাবুদ আল্লাহ্‌ রাব্বুল আলামীন বলছেন, “শহরের প্রত্যেকটি খোলা জায়গায় লোকে বিলাপ করবে এবং প্রত্যেকটি রাস্তায় হায় হায় করবে। এমন কি, শোক প্রকাশকারীদের সংগে বিলাপ করবার জন্য চাষীদেরও ডাকা হবে।</div>
<div class="v" id="v17"><span class="vn">17</span> সমস্ত আংগুর ক্ষেতগুলোতে বিলাপ হবে, কারণ আমি তোমাদের মধ্য দিয়ে যাব। আমি মাবুদ এই কথা বলছি।”</div>
<div class="v" id="v18"><h2>মাবুদের দিন</h2><span class="vn">18</span> <span class="br-p"><br><br></span>ঘৃণ্য তোমরা! তোমরা তো আকুল হয়ে মাবুদের দিন দেখতে চাইছ! কেন তোমরা সেই দিনের আকাংক্ষা করছ? তোমাদের কাছে সেই দিন আলো নয় কিন্তু অন্ধকার হবে।</div>
<div class="v" id="v19"><span class="vn">19</span> সেটা হবে যেন কোন মানুষ সিংহের হাত থেকে পালিয়ে ভল্লুকের সামনে পড়ল, যেন নিজের বাড়ীতে ঢুকে দেয়ালে হাত রেখে সাপের কামড় খেল।</div>
<div class="v" id="v20"><span class="vn">20</span> মাবুদের দিন আলো না হয়ে কি অন্ধকার হবে না? উজ্জ্বলতার কণামাত্র না থেকে তা কি গাঢ় অন্ধকার হবে না?</div>
<div class="v" id="v21"><span class="vn">21</span> <span class="br-p"><br><br></span>মাবুদ বলছেন, “আমি তোমাদের ঈদগুলো ঘৃণা করি, অগ্রাহ্য করি; তোমাদের মাহ্‌ফিলগুলো আমি সহ্য করতে পারি না।</div>
<div class="v" id="v22"><span class="vn">22</span> তোমরা আমার উদ্দেশে পোড়ানো-কোরবানী ও শস্য-কোরবানী দিলেও আমি সেগুলো কবুল করব না। যদিও তোমরা মোটাসোটা পশু দিয়ে যোগাযোগ-কোরবানী দাও তবুও সেই দিকে আমি চেয়েও দেখব না।</div>
<div class="v" id="v23"><span class="vn">23</span> তোমাদের কাওয়ালীর আওয়াজ দূর কর। তোমাদের বীণার বাজনা আমি শুনব না।</div>
<div class="v" id="v24"><span class="vn">24</span> তার চেয়ে বরং ন্যায়বিচার নদীর মত আর সততা চিরকাল বয়ে যাওয়া স্রোতের মত বয়ে যাক।</div>
<div class="v" id="v25"><span class="vn">25</span> <span class="br-p"><br><br></span>“হে ইসরাইলের লোকেরা, মরুভূমিতে সেই চল্লিশ বছর তোমরা কি আমার উদ্দেশে কোন পশু বা অন্য জিনিস কোরবানী দিয়েছিলে?</div>
<div class="v" id="v26"><span class="vn">26</span> না, বরং তোমরা তোমাদের নিজেদের তৈরী বাদশাহ্‌-দেবতা সিক্কুতের মূর্তি ও তারা-দেবতা কীয়ূনের মূর্তি বয়ে নিয়ে গিয়েছিলে।</div>
<div class="v" id="v27"><span class="vn">27</span> কাজেই আমি দামেস্কের ওপাশে বন্দী হিসাবে তোমাদের পাঠিয়ে দেব। আমি মাবুদ আল্লাহ্‌ রাব্বুল আলামীন এই কথা বলছি।”</div>
</div>
<!-- PARSED ABOVE; EDITING MAY BREAK PARSER -->
</body></html>