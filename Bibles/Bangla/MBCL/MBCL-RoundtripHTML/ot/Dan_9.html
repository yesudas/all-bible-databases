<html><head>
<meta http-equiv="Content-Type" content="text/html;charset=utf-8" />
<title>Dan 9 &ndash; নবীদের কিতাবঃ দানিয়াল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Dan', 9);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ দানিয়াল</b> &ndash; <a href="Dan_1.html">1</a> ... <a href="Dan_7.html">7</a> <a href="Dan_8.html">8</a> <b>9</b> <a href="Dan_10.html">10</a> <a href="Dan_11.html">11</a> <a href="Dan_12.html">12</a> </div><hr>
<h1>Dan 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত দানিয়াল (আঃ)-এর মুনাজাত</h2><span class="vn">1</span> <span class="br-p"><br><br></span>মিডীয় জারেক্সেসের ছেলে দারিয়ুসকে ব্যাবিলন রাজ্যের বাদশাহ্‌ করা হয়েছিল। তাঁর রাজত্বের প্রথম বছরে আমি দানিয়াল নবী ইয়ারমিয়াকে দেওয়া মাবুদের কালাম অনুসারে পাক-কিতাব থেকে বুঝতে পারলাম যে, জেরুজালেম সত্তর বছর ধ্বংস হয়ে পড়ে থাকবে।</div>
<div class="v" id="v3"><span class="vn">3</span> সেইজন্য আমি রোজা রেখে, চট পরে এবং ছাই মেখে অনুরোধ ও মিনতির সংগে আল্লাহ্‌ মালিকের কাছে মুনাজাত করলাম।</div>
<div class="v" id="v4"><span class="vn">4</span> <span class="br-p"><br><br></span>আমার মাবুদ আল্লাহ্‌র কাছে আমি মুনাজাত করলাম ও গুনাহ্‌ স্বীকার করে বললাম, “হে মালিক, তুমিই ভয় জাগানো আল্লাহ্‌তা’লা। যারা তোমাকে মহব্বত করে ও তোমার হুকুম পালন করে তাদের জন্য তুমি তোমার অটল মহব্বতের ব্যবস্থা রক্ষা করে থাক।</div>
<div class="v" id="v5"><span class="vn">5</span> আমরা গুনাহ্‌ করেছি, অন্যায় করেছি। আমরা খারাপ কাজ করেছি, বিদ্রোহ করেছি। আমরা তোমার হুকুম ও শরীয়তের পথ থেকে সরে গেছি।</div>
<div class="v" id="v6"><span class="vn">6</span> আমাদের বাদশাহ্‌দের, নেতাদের, পূর্বপুরুষদের ও দেশের সব লোকদের কাছে তোমার গোলাম নবীরা তোমার দেওয়া যে কথা বলেছেন তা আমরা শুনি নি।</div>
<div class="v" id="v7"><span class="vn">7</span> <span class="br-p"><br><br></span>“হে মালিক, তুমি ন্যায়বান, কিন্তু আজ পর্যন্ত আমরা অপমানে ঢাকা রয়েছি। এহুদার লোকেরা, জেরুজালেমের বাসিন্দারা এবং যে সমস্ত বনি-ইসরাইলদের তোমার প্রতি বেঈমানীর জন্য তুমি নানা দেশে ছড়িয়ে দিয়েছিলে তারা সবাই অপমানে ঢেকে আছে।</div>
<div class="v" id="v8"><span class="vn">8</span> হে মাবুদ, আমাদের বাদশাহ্‌রা, নেতারা, পূর্বপুরুষেরা ও আমরা অপমানে ঢাকা আছি, কারণ আমরা তোমার বিরুদ্ধে গুনাহ্‌ করেছি।</div>
<div class="v" id="v9"><span class="vn">9</span> আমাদের আল্লাহ্‌ মালিক দয়ালু ও মাফদানকারী, যদিও আমরা তোমার বিরুদ্ধে বিদ্রোহ করেছি।</div>
<div class="v" id="v10"><span class="vn">10</span> আমরা আমাদের মাবুদ আল্লাহ্‌র কথার বাধ্য হই নি; তোমার গোলাম নবীদের মধ্য দিয়ে তোমার দেওয়া নির্দেশ আমরা পালন করি নি।</div>
<div class="v" id="v11"><span class="vn">11</span> বনি-ইসরাইলরা সবাই তোমার নির্দেশ অমান্য করে তোমার পথ থেকে সরে গেছে; তারা তোমার কথা শোনে নি। সেইজন্য তোমার গোলাম মূসার শরীয়তে লেখা যে বদদোয়ার কথা তুমি কসম খেয়ে বলেছিলে তা আমাদের উপরেই ঢেলে দেওয়া হয়েছে, কারণ আমরা তোমার বিরুদ্ধে গুনাহ্‌ করেছি।</div>
<div class="v" id="v12"><span class="vn">12</span> আমাদের ও আমাদের শাসনকর্তাদের বিরুদ্ধে তুমি যে কথা বলেছ তা পূর্ণ করবার জন্য তুমি আমাদের উপর মহা বিপদ এনেছ। জেরুজালেমের প্রতি যা করা হয়েছে গোটা দুনিয়ার আর কোথাও তেমন করা হয় নি।</div>
<div class="v" id="v13"><span class="vn">13</span> মূসার শরীয়তে যেমন লেখা আছে সেইমতই এই সব বিপদ আমাদের উপরে এসেছে, তবুও আমরা আমাদের গুনাহ্‌ থেকে ফিরে আমাদের মাবুদ আল্লাহ্‌র দয়া পাবার চেষ্টা করি নি; তোমার সত্যের প্রতি আমরা মনোযোগী হই নি।</div>
<div class="v" id="v14"><span class="vn">14</span> কাজেই হে মাবুদ, তুমি বিপদ প্রস্তুত করে রেখেছ যেন তা এখন আমাদের উপর পাঠিয়ে দিতে পার, কারণ আমাদের মাবুদ আল্লাহ্‌ সব কাজেই ন্যায়বান; তবুও আমরা তোমার কথা শুনি নি।</div>
<div class="v" id="v15"><span class="vn">15</span> <span class="br-p"><br><br></span>“এখন হে আমাদের আল্লাহ্‌ মালিক, তুমি শক্তিশালী হাত দিয়ে তোমার বান্দাদের মিসর থেকে বের করে এনে সুনাম লাভ করেছিলে, আর তা আজ পর্যন্তও রয়েছে। আমরা গুনাহ্‌ করেছি, খারাপ কাজ করেছি।</div>
<div class="v" id="v16"><span class="vn">16</span> হে মালিক, তোমার ন্যায্যতা অনুসারে তোমার শহর, অর্থাৎ তোমার পবিত্র পাহাড় জেরুজালেম থেকে তোমার রাগ ও গজব দূর করে দাও। আমাদের গুনাহ্‌ ও আমাদের পূর্বপুরুষদের অন্যায়ের জন্য আমাদের চারপাশের লোকদের কাছে জেরুজালেম ও তোমার বান্দারা টিট্‌কারির পাত্র হয়েছে।</div>
<div class="v" id="v17"><span class="vn">17</span> <span class="br-p"><br><br></span>“এখন, হে আমাদের আল্লাহ্‌, তোমার গোলামের মুনাজাত ও মিনতি শোন। হে মালিক, তোমার সুনাম রক্ষার জন্য ধ্বংস হয়ে যাওয়া তোমার ঘরের প্রতি তুমি দয়ার চোখে তাকাও।</div>
<div class="v" id="v18"><span class="vn">18</span> হে আমার আল্লাহ্‌, তুমি কান দাও, শোন; তোমার চোখ খোল এবং যে শহর তোমার নামে পরিচিত তার ধ্বংস একবার দেখ। আমাদের নিজেদের গুণে নয় বরং তোমার মহা দয়ার জন্যই আমরা তোমার কাছে অনুরোধ জানাচ্ছি।</div>
<div class="v" id="v19"><span class="vn">19</span> হে মালিক, শোন। হে মালিক, মাফ কর। হে মালিক, মনোযোগ দাও, কিছু কর। হে আমার আল্লাহ্‌, তোমার সুনাম রক্ষার জন্য আর দেরি কোরো না, কারণ তোমার শহর ও তোমার বান্দারা তোমার নামেই পরিচিত।”</div>
<div class="v" id="v20"><h2>সত্তর গুণ সাত বছর</h2><span class="vn">20</span> <span class="br-p"><br><br></span>এইভাবে আমি মুনাজাত করছিলাম, আমার ও আমার জাতি বনি-ইসরাইলদের গুনাহ্‌ স্বীকার করছিলাম এবং আমার মাবুদ আল্লাহ্‌র কাছে তাঁর পবিত্র পাহাড়ের জন্য অনুরোধ করছিলাম।</div>
<div class="v" id="v21"><span class="vn">21</span> আমি তখনও মুনাজাত করছিলাম এমন সময় আগের দর্শনে আমি যাঁকে দেখেছিলাম সেই জিবরাইল ফেরেশতা সন্ধ্যার কোরবানীর সময়ে বেগে উড়ে আমার কাছে আসলেন।</div>
<div class="v" id="v22"><span class="vn">22</span> তিনি আমাকে বুঝিয়ে বললেন, “দানিয়াল, আমি এখন তোমাকে বুঝবার ক্ষমতা ও বুদ্ধি দিতে এসেছি।</div>
<div class="v" id="v23"><span class="vn">23</span> তুমি মুনাজাত করতে শুরু করতেই আল্লাহ্‌ তার জবাব দিয়েছেন, আর তা আমি তোমাকে জানাতে এসেছি, কারণ তিনি তোমাকে খুবই মহব্বত করেন। কাজেই এই সংবাদের বিষয় তুমি চিন্তা করে দেখ ও দর্শনটা বুঝে নাও।</div>
<div class="v" id="v24"><span class="vn">24</span> <span class="br-p"><br><br></span>“তোমার লোকদের ও তোমার পবিত্র শহরের জন্য সত্তর গুণ সাত বছর ঠিক করা হয়েছে। সেই সময়ের মধ্যে খারাপী বন্ধ করা হবে, অন্যায়ের শেষ হবে, গুনাহ্‌ ঢাকা দেওয়া হবে, চিরস্থায়ী ন্যায্যতা স্থাপন করা হবে, দর্শন ও ভবিষ্যদ্বাণী পূর্ণ করা হবে এবং মহাপবিত্র স্থানকে অভিষেক করা হবে।</div>
<div class="v" id="v25"><span class="vn">25</span> <span class="br-p"><br><br></span>“তুমি জেনে ও বুঝে নাও যে, জেরুজালেমকে আবার মেরামত ও তৈরী করবার হুকুম বের হওয়া থেকে শুরু করে সেই মসীহের, অর্থাৎ শাসনকর্তার আসা পর্যন্ত সাত গুণ সাত বছর এবং বাষট্টি গুণ সাত বছর হবে। শহর-চক ও শহর রক্ষার ব্যবস্থা আবার নতুন করে তৈরী করা হবে এবং তা করা হবে কষ্টের সময়ে।</div>
<div class="v" id="v26"><span class="vn">26</span> বাষট্টি গুণ সাত বছর পরে মসীহ্‌কে হত্যা করা হবে এবং তাঁর কিছুই থাকবে না। অন্য একজন শাসনকর্তা আসবে এবং তার লোকেরা এসে শহর ও বায়তুল-মোকাদ্দস ধ্বংস করবে। শেষ সময় বন্যার মত আসবে, শেষ পর্যন্ত যুদ্ধ চলবে এবং ধ্বংসের পর ধ্বংস ঠিক করে রাখা আছে।</div>
<div class="v" id="v27"><span class="vn">27</span> সাত বছরের জন্য অনেকের সংগে সেই শাসনকর্তা সন্ধি করবে, কিন্তু সাত বছরের মাঝখানেই সে পশু ও শস্য কোরবানী দেওয়া বন্ধ করে দেবে। সেই ধ্বংসকারীর উপরে ঠিক করা শাস্তি সম্পূর্ণভাবে ঢেলে না দেওয়া পর্যন্ত বায়তুল-মোকাদ্দসের মধ্যে সে সর্বনাশা ঘৃণার জিনিস রাখবে।”</div>
</div>
<!-- PARSED ABOVE; EDITING MAY BREAK PARSER -->
</body></html>