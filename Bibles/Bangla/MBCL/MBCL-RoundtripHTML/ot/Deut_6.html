<html><head>
<meta http-equiv="Content-Type" content="text/html;charset=utf-8" />
<title>Deut 6 &ndash; তৌরাত শরীফঃ দ্বিতীয় বিবরণ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 6);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ দ্বিতীয় বিবরণ</b> &ndash; <a href="Deut_1.html">1</a> ... <a href="Deut_4.html">4</a> <a href="Deut_5.html">5</a> <b>6</b> <a href="Deut_7.html">7</a> <a href="Deut_8.html">8</a> ... <a href="Deut_34.html">34</a> </div><hr>
<h1>Deut 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শরীয়তের মূল হুকুম</h2><span class="vn">1</span> <span class="br-p"><br><br></span>“তোমাদের মাবুদ আল্লাহ্‌ এই সব হুকুম, নিয়ম ও নির্দেশ তোমাদের শিক্ষা দেবার জন্য আমাকে হুকুম দিয়েছেন, যেন জর্ডান নদী পার হয়ে যে দেশ তোমরা অধিকার করতে যাচ্ছ সেখানে তোমরা তা পালন করে চল।</div>
<div class="v" id="v2"><span class="vn">2</span> এতে তোমরা, তোমাদের ছেলেমেয়েরা ও তাদের বংশধরেরা তোমাদের মাবুদ আল্লাহ্‌কে ভয় করে তাঁর দেওয়া এই সব নিয়ম ও হুকুম সারা জীবন পালন করবে এবং তার ফলে অনেক দিন বেঁচে থাকবে।</div>
<div class="v" id="v3"><span class="vn">3</span> বনি-ইসরাইলরা, তোমরা আমার কথা শোন এবং সতর্ক হয়ে এই সব মেনে চল, যাতে দুধ আর মধুতে ভরা সেই দেশে যাবার পরে তোমাদের পূর্বপুরুষদের মাবুদ আল্লাহ্‌র ওয়াদা অনুসারে তোমাদের উন্নতি হয় আর তোমরা সংখ্যায় অনেক বেড়ে উঠতে পার।</div>
<div class="v" id="v4"><span class="vn">4</span> <span class="br-p"><br><br></span>“বনি-ইসরাইলরা, শোন, আমাদের মাবুদ আল্লাহ্‌ এক।</div>
<div class="v" id="v5"><span class="vn">5</span> তোমরা প্রত্যেকে তোমাদের সমস্ত দিল, সমস্ত প্রাণ ও সমস্ত শক্তি দিয়ে তোমাদের মাবুদ আল্লাহ্‌কে মহব্বত করবে।</div>
<div class="v" id="v6"><span class="vn">6</span> এই সব হুকুম যা আজ আমি তোমাদের দিচ্ছি তা যেন তোমাদের অন্তরে থাকে।</div>
<div class="v" id="v7"><span class="vn">7</span> তোমাদের ছেলেমেয়েদের তোমরা বার বার করে সেগুলো শিখাবে। ঘরে বসে থাকবার সময়, পথে চলবার সময়, শোবার সময় এবং বিছানা থেকে উঠবার সময় তোমরা এই বিষয় নিয়ে আলোচনা করবে।</div>
<div class="v" id="v8"><span class="vn">8</span> তোমরা তা মনে রাখবার চিহ্ন হিসাবে তোমাদের হাতে বেঁধে রাখবে এবং কপালে লাগিয়ে রাখবে।</div>
<div class="v" id="v9"><span class="vn">9</span> তোমাদের বাড়ীর দরজায় ও চৌকাঠে তোমরা সেগুলো লিখে রাখবে।</div>
<div class="v" id="v10"><span class="vn">10</span> <span class="br-p"><br><br></span>“তোমাদের পূর্বপুরুষ ইব্রাহিম, ইসহাক ও ইয়াকুবের কাছে তোমাদের মাবুদ আল্লাহ্‌ তোমাদের যে দেশ দেবার কথা কসম খেয়ে বলেছিলেন সেখানে তিনি তোমাদের নিয়ে যাবেন। সেখানে রয়েছে এমন সব সুন্দর ও বড় বড় শহর যা তোমরা নিজেরা তৈরী কর নি,</div>
<div class="v" id="v11"><span class="vn">11</span> এমন সব ভাল ভাল জিনিসে ভরা ঘর-বাড়ী যে সব জিনিস তোমরা নিজেরা যোগাড় কর নি, এমন সব পানি রাখবার জায়গা যা তোমরা নিজেরা কেটে তৈরী কর নি এবং এমন সব আংগুর ক্ষেত ও জলপাই বাগান যার গাছপালা তোমরা নিজেরা লাগাও নি। কিন্তু সেখানে খাওয়া-দাওয়া করে তৃপ্ত হবার পরে সতর্ক থেকো যাতে তোমরা মাবুদকে ভুলে না যাও, যিনি মিসর দেশের গোলামী থেকে তোমাদের বের করে এনেছেন।</div>
<div class="v" id="v13"><span class="vn">13</span> <span class="br-p"><br><br></span>“তোমাদের মাবুদ আল্লাহ্‌কে তোমরা ভয় করবে, কেবল তাঁরই এবাদত করবে এবং তাঁর নামেই কসম খাবে।</div>
<div class="v" id="v14"><span class="vn">14</span> তোমাদের আশেপাশে যে সব জাতি থাকবে তোমরা তাদের দেব-দেবীদের পিছনে যাবে না,</div>
<div class="v" id="v15"><span class="vn">15</span> কারণ তোমাদের মধ্যে তোমাদের যে মাবুদ আল্লাহ্‌ রয়েছেন তিনি তাঁর পাওনা এবাদত সম্বন্ধে খুব আগ্রহী; দেব-দেবীদের পিছনে গেলে তোমাদের বিরুদ্ধে তাঁর রাগের আগুন জ্বলে উঠবে, আর তিনি দুনিয়ার উপর থেকে তোমাদের ধ্বংস করে ফেলবেন।</div>
<div class="v" id="v16"><span class="vn">16</span> তোমরা তোমাদের মাবুদ আল্লাহ্‌কে পরীক্ষা করতে যেয়ো না, যেমন তোমরা মঃসাতে করেছিলে।</div>
<div class="v" id="v17"><span class="vn">17</span> তোমাদের মাবুদ আল্লাহ্‌ যে সব হুকুম, সাবধানের কথা আর নিয়ম দিয়েছিলেন তা অবশ্যই তোমাদের পালন করতে হবে।</div>
<div class="v" id="v18"><span class="vn">18</span> তোমাদের যাতে উন্নতি হয় সেইজন্য মাবুদের চোখে যা ঠিক এবং ভাল তোমরা তা-ই কোরো। তাতে মাবুদ তোমাদের পূর্বপুরুষদের কাছে কসম খেয়ে যে চমৎকার দেশটি দেবার ওয়াদা করেছিলেন, সেই দেশে গিয়ে তোমরা তা অধিকার করতে পারবে এবং মাবুদ যেমন বলেছিলেন তেমনি করে তোমাদের সামনে থেকে তোমাদের শত্রুদের তোমরা তাড়িয়ে দিতে পারবে।</div>
<div class="v" id="v20"><span class="vn">20</span> <span class="br-p"><br><br></span>“ভবিষ্যতে যখন তোমাদের ছেলেরা তোমাদের জিজ্ঞাসা করবে, ‘আমাদের মাবুদ আল্লাহ্‌ এই যে সব সাবধানের কথা, নিয়ম ও নির্দেশ তোমাদের দিয়েছেন সেই সবের মানে কি?’</div>
<div class="v" id="v21"><span class="vn">21</span> তখন তোমরা তাদের বলবে, ‘মিসর দেশে আমরা ফেরাউনের গোলাম ছিলাম, কিন্তু মাবুদ শক্তিশালী হাত ব্যবহার করে সেখান থেকে আমাদের বের করে এনেছেন।</div>
<div class="v" id="v22"><span class="vn">22</span> মাবুদ আমাদের চোখের সামনে ফেরাউন ও তাঁর বাড়ীর সকলের উপর এবং মিসর দেশের উপর বড় বড় এবং ভয়ংকর অলৌকিক চিহ্ন ও কুদরতি দেখিয়েছিলেন।</div>
<div class="v" id="v23"><span class="vn">23</span> কিন্তু সেখান থেকে তিনি আমাদের বের করে এনেছিলেন যাতে আমাদের পূর্বপুরুষদের কাছে যে দেশ দেবার কসম তিনি খেয়েছিলেন সেই দেশে নিয়ে গিয়ে আমাদের তা দিতে পারেন।</div>
<div class="v" id="v24"><span class="vn">24</span> আজকের মত যেন সব সময় আমাদের উন্নতি হয় আর আমরা বেঁচে থাকতে পারি সেইজন্য মাবুদ আমাদের এই সব নিয়ম পালন করতে এবং আমাদের মাবুদ আল্লাহ্‌কে ভয় করতে হুকুম দিয়েছেন।</div>
<div class="v" id="v25"><span class="vn">25</span> আমরা যদি আমাদের মাবুদ আল্লাহ্‌র সামনে তাঁর হুকুম মত এই শরীয়ত মেনে চলবার দিকে মন দিই, তবে সেটাই হবে আমাদের পক্ষে তাঁর ইচ্ছামত চলা।’</div>
</div>
<!-- PARSED ABOVE; EDITING MAY BREAK PARSER -->
</body></html>