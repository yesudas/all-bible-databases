<html><head>
<meta http-equiv="Content-Type" content="text/html;charset=utf-8" />
<title>Eccl 1 &ndash; নবীদের কিতাবঃ হেদায়েতকারী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 1);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ হেদায়েতকারী</b> &ndash; <b>1</b> <a href="Eccl_2.html">2</a> <a href="Eccl_3.html">3</a> ... <a href="Eccl_12.html">12</a> </div><hr>
<h1>Eccl 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সব কিছুই অসার</h2><span class="vn">1</span> <span class="br-p"><br><br></span>হেদায়েতকারীর কথা; তিনি জেরুজালেমের বাদশাহ্‌ এবং দাউদের ছেলে।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি বলছেন, “অসার, অসার! <br><span class="br-ind"><br><span class="indent">&nbsp;</span></span>কোন কিছুই স্থায়ী নয়। <br><span class="br-ind"><br><span class="indent">&nbsp;</span></span>সব কিছুই অসার!” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সূর্যের নীচে মানুষ যে পরিশ্রম করে <br><span class="br-ind"><br><span class="indent">&nbsp;</span></span>সেই সব পরিশ্রমে তার কি লাভ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক পুরুষ চলে যায়, <br><span class="br-ind"><br><span class="indent">&nbsp;</span></span>আর এক পুরুষ আসে, <br><span class="br-ind"><br><span class="indent">&nbsp;</span></span>কিন্তু দুনিয়া চিরকাল থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সূর্য ওঠে, সূর্য অস্ত যায়, <br><span class="br-ind"><br><span class="indent">&nbsp;</span></span>আর তাড়াতাড়ি নিজের জায়গায় ফিরে গিয়ে <br><span class="br-ind"><br><span class="indent">&nbsp;</span></span>আবার সেখান থেকে ওঠে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাতাস দক্ষিণ দিকে বয়, <br><span class="br-ind"><br><span class="indent">&nbsp;</span></span>তারপর ঘুরে যায় উত্তরে; <br><span class="br-ind"><br><span class="indent">&nbsp;</span></span>এইভাবে তা ঘুরতে থাকে আর নিজের পথে ফিরে আসে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমস্ত নদী সাগরে গিয়ে পড়ে, <br><span class="br-ind"><br><span class="indent">&nbsp;</span></span>তবুও সাগর কখনও পূর্ণ হয় না; <br><span class="br-ind"><br><span class="indent">&nbsp;</span></span>যেখান থেকে সব নদী বের হয়ে আসে <br><span class="br-ind"><br><span class="indent">&nbsp;</span></span>আবার সেখানেই তার পানি ফিরে যায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সব কিছুই ঘুরে ঘুরে আসে আর ক্লানি- জন্মায়; <br><span class="br-ind"><br><span class="indent">&nbsp;</span></span>সেই সব বিষয়ে বলবার ভাষা কারও নেই। <br><span class="br-ind"><br><span class="indent">&nbsp;</span></span>চোখ যতই দেখুক না কেন সে আরও দেখতে চায়, <br><span class="br-ind"><br><span class="indent">&nbsp;</span></span>কান যতই শুনুক না কেন সে আরও শুনতে চায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যা হয়ে গেছে তা আবার হবে, <br><span class="br-ind"><br><span class="indent">&nbsp;</span></span>যা করা হয়েছে তা আবার করা হবে; <br><span class="br-ind"><br><span class="indent">&nbsp;</span></span>সূর্যের নীচে নতুন বলতে কিছু নেই। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এমন কিছু থাকতে পারে যার বিষয় লোকে বলে, <br><span class="br-ind"><br><span class="indent">&nbsp;</span></span>“দেখ, এটা নতুন।” <br><span class="br-ind"><br><span class="indent">&nbsp;</span></span>কিন্তু ওটা তো অনেক আগে থেকেই ছিল, <br><span class="br-ind"><br><span class="indent">&nbsp;</span></span>আমাদের কালের আগেই ছিল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আগেকার কালের লোকদের কথা কারও মনে নেই; <br><span class="br-ind"><br><span class="indent">&nbsp;</span></span>যারা ভবিষ্যতে জন্মাবে তাদের কথাও <br><span class="br-ind"><br><span class="indent">&nbsp;</span></span>তারা মনে রাখবে না যারা তাদের পরে জন্মাবে। <br></div>
<div class="v" id="v12"><h2>জ্ঞান অসার</h2><span class="vn">12</span> <span class="br-p"><br><br></span>আমি হেদায়েতকারী; আমি জেরুজালেমে ইসরাইলের উপরে বাদশাহ্‌ ছিলাম।</div>
<div class="v" id="v13"><span class="vn">13</span> আসমানের নীচে যা কিছু করা হয় তা জ্ঞান দ্বারা পরীক্ষা ও খোঁজ করবার জন্য আমি মন স্থির করলাম। দেখলাম, কি ভারী কষ্টই না আল্লাহ্‌ মানুষের উপর চাপিয়ে দিয়েছেন!</div>
<div class="v" id="v14"><span class="vn">14</span> সূর্যের নীচে যা কিছু করা হয় তা সবই আমি দেখলাম; দেখলাম সমস্তই অসার, কেবল বাতাসের পিছনে দৌড়ানো ছাড়া আর কিছু নয়।</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>যা বাঁকা তা সোজা করা যায় না; <br><span class="br-ind"><br><span class="indent">&nbsp;</span></span>যা অসম্পূর্ণ তা সম্পূর্ণ করা যায় না। <br></div>
<div class="v" id="v16"><span class="vn">16</span> <span class="br-p"><br><br></span>আমি মনে মনে বললাম, “আমার আগে যাঁরা জেরুজালেমে রাজত্ব করে গেছেন তাঁদের সকলের চেয়ে আমি জ্ঞানে অনেক বেড়ে উঠেছি; আমার অনেক জ্ঞান ও বুদ্ধি লাভ হয়েছে।”</div>
<div class="v" id="v17"><span class="vn">17</span> তারপর আমি জ্ঞান ও বুদ্ধি এবং নীতিহীনতা ও নির্বুদ্ধিতা সম্বন্ধে বুঝবার চেষ্টা করলাম। তাতে বুঝতে পারলাম যে, তা-ও বাতাসের পিছনে দৌড়ানো ছাড়া আর কিছু নয়;</div>
<div class="v" id="v18"><span class="vn">18</span> কারণ জ্ঞান বাড়লে তার সংগে অনেক বিরক্তি বাড়ে, আর যত বুদ্ধি বাড়ে তত যন্ত্রণা বাড়ে।</div>
</div>
<!-- PARSED ABOVE; EDITING MAY BREAK PARSER -->
</body></html>