<html><head>
<meta http-equiv="Content-Type" content="text/html;charset=utf-8" />
<title>Eccl 8 &ndash; নবীদের কিতাবঃ হেদায়েতকারী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 8);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ হেদায়েতকারী</b> &ndash; <a href="Eccl_1.html">1</a> ... <a href="Eccl_6.html">6</a> <a href="Eccl_7.html">7</a> <b>8</b> <a href="Eccl_9.html">9</a> <a href="Eccl_10.html">10</a> ... <a href="Eccl_12.html">12</a> </div><hr>
<h1>Eccl 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কে জ্ঞানী লোকের মত? <span class="br-p"><br><br></span><span class="br-ind"><br><span class="indent">&nbsp;</span></span>যা ঘটে কে তার অর্থ বুঝতে পারে? <br><span class="br-ind"><br><span class="indent">&nbsp;</span></span>জ্ঞান মানুষের মুখ উজ্জ্বল করে <br><span class="br-ind"><br><span class="indent">&nbsp;</span></span>এবং তার মুখের কঠিনতা পরিবর্তন করতে পারে। <br></div>
<div class="v" id="v2"><h2>বাদশাহ্‌র বাধ্য হও</h2><span class="vn">2</span> <span class="br-p"><br><br></span>আমার উপদেশ এই যে, তুমি বাদশাহ্‌র হুকুম পালন কর, কারণ আল্লাহ্‌র সামনে তুমি সেই কসমই খেয়েছ।</div>
<div class="v" id="v3"><span class="vn">3</span> তাড়াতাড়ি বাদশাহ্‌কে ত্যাগ করে চলে যেয়ো না। খারাপ কিছুর সংগে যুক্ত হোয়ো না, কারণ বাদশাহ্‌ তাঁর ইচ্ছামত কাজ করেন।</div>
<div class="v" id="v4"><span class="vn">4</span> বাদশাহ্‌র কথাই যখন সবচেয়ে বড় তখন কে তাঁকে বলতে পারে, “আপনি কি করছেন?”</div>
<div class="v" id="v5"><span class="vn">5</span> যে তাঁর হুকুম পালন করে তার কোন ক্ষতি হবে না। জ্ঞানী লোকদের দিল উপযুক্ত সময় ও কাজের নিয়ম জানে।</div>
<div class="v" id="v6"><span class="vn">6</span> প্রত্যেকটি ব্যাপারের জন্য উপযুক্ত সময় আছে আর কাজেরও নিয়ম আছে, কিন্তু মানুষের জ্ঞান সীমিত বলে সে খুব কষ্ট পায়;</div>
<div class="v" id="v7"><span class="vn">7</span> কারণ কোন মানুষই যখন জানে না কি ঘটবে তখন কেউ তাকে বলতে পারে না কখন তা ঘটবে।</div>
<div class="v" id="v8"><span class="vn">8</span> বাতাসকে যেমন ধরে রাখবার ক্ষমতা কারও নেই এবং যুদ্ধের সময় যেমন কেউ ছুটি পায় না, তেমনি মৃত্যুর দিনের উপরেও কারও হাত নেই। দুষ্টদের দুষ্টতাও তা থেকে তাদের রক্ষা করতে পারে না।</div>
<div class="v" id="v9"><span class="vn">9</span> <span class="br-p"><br><br></span>সূর্যের নীচে যা কিছু করা হয় তার দিকে মনোযোগ দিয়ে আমি দেখতে পেলাম যে, একজন লোক অন্যদের উপর কর্তৃত্ব করে এবং তার ফলে তাদের ক্ষতি হয়।</div>
<div class="v" id="v10"><span class="vn">10</span> তারপর আমি এও দেখলাম যে, দুষ্ট লোকদের দাফন করা হচ্ছিল। এরা এবাদত-খানায় যাওয়া-আসা করত; পরে তাদের শহরের লোকেরা তাদের দুষ্টতার কথা ভুলে গেল। এও অসার।</div>
<div class="v" id="v11"><span class="vn">11</span> <span class="br-p"><br><br></span>অন্যায় কাজের শাস্তি যদি তাড়াতাড়ি দেওয়া না হয় তাহলে লোকদের দিল অন্যায় করবার জন্য সম্পূর্ণভাবে প্রস্তুত হয়।</div>
<div class="v" id="v12"><span class="vn">12</span> গুনাহ্‌গার লোক যদিও একশোটা অন্যায় কাজ করে অনেক দিন বেঁচে থাকে তবুও আমি জানি আল্লাহ্‌কে যারা ভয় করে তাদের ভাল হবে।</div>
<div class="v" id="v13"><span class="vn">13</span> কিন্তু দুষ্টেরা আল্লাহ্‌কে ভয় করে না বলে তাদের ভাল হবে না এবং তাদের আয়ু হবে ছায়ার মত।</div>
<div class="v" id="v14"><span class="vn">14</span> <span class="br-p"><br><br></span>দুনিয়াতে আর একটা অসার ব্যাপার হল, দুষ্টদের যা পাওনা তা পায় সৎ লোক, আর সৎ লোকদের যা পাওনা তা পায় দুষ্ট লোকেরা। আমি বলি এটাও অসার।</div>
<div class="v" id="v15"><span class="vn">15</span> কাজেই আমি জীবনে আমোদ-প্রমোদের প্রশংসাই করছি, কারণ সূর্যের নীচে খাওয়া-দাওয়া ও আনন্দ করা ছাড়া মানুষের জন্য ভাল আর কিছু নেই। তাহলে সূর্যের নীচে আল্লাহ্‌র দেওয়া মানুষের জীবনের সমস্ত দিনগুলোতে তার কাজে আনন্দই হবে তার সংগী।</div>
<div class="v" id="v16"><span class="vn">16</span> <span class="br-p"><br><br></span>জ্ঞান পাবার জন্য এবং দুনিয়াতে যা হয় তা বুঝবার জন্য যখন আমি মনোযোগ দিলাম তখন দেখলাম, একজন মানুষের চোখ যদি দিন্তেরাতে বন্ধ না-ও হয় তবুও সূর্যের নীচে আল্লাহ্‌ যা করেছেন তা সে সম্পূর্ণ বুঝতে পারে না। মানুষ তা খুঁজে বের করবার জন্য সব রকমে চেষ্টা করলেও তা বের করতে পারে না। এমন কি, একজন জ্ঞানী লোকও যদি তা জানে বলে দাবি করে তবুও সে সত্যিই সম্পূর্ণ বুঝতে পারে না।</div>
</div>
<!-- PARSED ABOVE; EDITING MAY BREAK PARSER -->
</body></html>