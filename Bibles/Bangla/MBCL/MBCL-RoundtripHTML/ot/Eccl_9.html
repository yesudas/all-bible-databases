<html><head>
<meta http-equiv="Content-Type" content="text/html;charset=utf-8" />
<title>Eccl 9 &ndash; নবীদের কিতাবঃ হেদায়েতকারী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 9);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ হেদায়েতকারী</b> &ndash; <a href="Eccl_1.html">1</a> ... <a href="Eccl_7.html">7</a> <a href="Eccl_8.html">8</a> <b>9</b> <a href="Eccl_10.html">10</a> <a href="Eccl_11.html">11</a> <a href="Eccl_12.html">12</a> </div><hr>
<h1>Eccl 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সকলের শেষ অবস্থা একই</h2><span class="vn">1</span> <span class="br-p"><br><br></span>সেইজন্য আমি এই সব বিষয় নিয়ে চিন্তা করলাম এবং দেখলাম যে, সৎ ও জ্ঞানী লোকেরা এবং তাদের কাজ সবই আল্লাহ্‌র হাতে। কেউ জানে না তার জন্য কি অপেক্ষা করে আছে- ভালবাসা না ঘৃণা।</div>
<div class="v" id="v2"><span class="vn">2</span> সকলের শেষ অবস্থা একই- তা সে সৎ হোক বা দুষ্ট হোক, ভাল ও পাক-পবিত্র হোক বা নাপাক হোক, কোরবানী দিক বা না দিক। ভাল লোকের জন্যও যা, গুনাহ্‌গারের জন্যও তা; যারা কসম খায় তাদের জন্যও যা, যারা তা করতে ভয় পায় তাদের জন্যও তা।</div>
<div class="v" id="v3"><span class="vn">3</span> <span class="br-p"><br><br></span>সূর্যের নীচে যা কিছু ঘটে তার মধ্যে দুঃখের বিষয় হল এই যে, সকলের একই দশা ঘটে। এছাড়া মানুষের দিল দুঃখে পরিপূর্ণ এবং যতদিন সে বেঁচে থাকে ততদিন তার দিলে থাকে বিচারবুদ্ধিহীনতা, আর তার পরে সে মারা যায়।</div>
<div class="v" id="v4"><span class="vn">4</span> <span class="br-p"><br><br></span>জীবিত লোকদের আশা আছে; এমন কি, মরা সিংহের চেয়ে জীবিত কুকুরও ভাল।</div>
<div class="v" id="v5"><span class="vn">5</span> জীবিত লোকেরা জানে যে, তাদের মরতে হবে, কিন্তু মৃতেরা কিছুই জানে না। তাদের আর কোন পুরস্কার নেই, কারণ তাদের কথাও লোকে ভুলে যায়।</div>
<div class="v" id="v6"><span class="vn">6</span> তাদের ভালবাসা, ঘৃণা ও হিংসা আগেই শেষ হয়ে গেছে; সূর্যের নীচে যা কিছু ঘটবে তাতে তাদের আর কোন অংশ থাকবে না।</div>
<div class="v" id="v7"><span class="vn">7</span> <span class="br-p"><br><br></span>তাই তুমি গিয়ে আনন্দের সংগে তোমার খাবার খাও আর আনন্দপূর্ণ দিলে আংগুর-রস খাও, কারণ তোমার এই সব কাজ আল্লাহ্‌ আগেই কবুল করেছেন।</div>
<div class="v" id="v8"><span class="vn">8</span> সব সময় সাদা কাপড় পরে আর মাথায় তেল দিয়ে আনন্দ প্রকাশ করবে।</div>
<div class="v" id="v9"><span class="vn">9</span> <span class="br-p"><br><br></span>সূর্যের নীচে আল্লাহ্‌ তোমাকে এই যে সব অস্থায়ী দিনগুলো দিয়েছেন, তোমার জীবনের সেই সব দিনগুলো তোমার স্ত্রী, যাকে তুমি ভালবাস, তার সংগে আনন্দে কাটাও, কারণ সূর্যের নীচে তোমার জীবন ও তোমার কষ্টপূর্ণ পরিশ্রমের মধ্যে এ-ই তোমার পাওনা।</div>
<div class="v" id="v10"><span class="vn">10</span> তোমার হাতে যে কোন কাজ আসুক না কেন তা তোমার সমস্ত শক্তি দিয়েই কোরো, কারণ তুমি যে জায়গায় যাচ্ছ সেই কবরে কোন কাজ বা পরিকল্পনা বা বুদ্ধি কিংবা জ্ঞান বলে কিছু নেই।</div>
<div class="v" id="v11"><span class="vn">11</span> <span class="br-p"><br><br></span>সূর্যের নীচে আমি আরও কিছু দেখেছি, তা হল: <span class="br-p"><br><br></span><span class="br-ind"><br><span class="indent">&nbsp;</span></span>যারা তাড়াতাড়ি দৌড়ায় তারাই যে সব সময় জয়ী হয়, তা নয়; <br><span class="br-ind"><br><span class="indent">&nbsp;</span></span>শক্তিশালীরা যে সব সময় যুদ্ধে জয়ী হয়, তা নয়; <br><span class="br-ind"><br><span class="indent">&nbsp;</span></span>জ্ঞানীরা যে সব সময় পেট ভরে খাবার পায়, তা নয়; <br><span class="br-ind"><br><span class="indent">&nbsp;</span></span>বুদ্ধিমানেরা যে সব সময় ধনী হয়, তা নয়; <br><span class="br-ind"><br><span class="indent">&nbsp;</span></span>দক্ষ লোকেরা যে সব সময় সুযোগ পায়, তা নয়; <br><span class="br-ind"><br><span class="indent">&nbsp;</span></span>কারণ তারা সকলেই সময় ও সুযোগের হাতে বাঁধা। <br></div>
<div class="v" id="v12"><span class="vn">12</span> <span class="br-p"><br><br></span>কেউ জানে না তার মৃত্যুর সময় কখন আসবে। যেমন করে মাছ নিষ্ঠুর জালে ধরা পড়ে আর পাখীরা ফাঁদে পড়ে তেমনি করে বিপদ হঠাৎ মানুষের উপর এসে পড়ে এবং তাকে ফাঁদে ফেলে।</div>
<div class="v" id="v13"><h2>মূর্খতার চেয়ে জ্ঞান ভাল</h2><span class="vn">13</span> <span class="br-p"><br><br></span>আমি সূর্র্যের নীচে জ্ঞান সম্বন্ধে আর একটা ব্যাপার দেখলাম যা আমার মনে গভীরভাবে দাগ কাটল।</div>
<div class="v" id="v14"><span class="vn">14</span> একটা ছোট শহরে অল্প লোক ছিল। একজন শক্তিশালী বাদশাহ্‌ তার বিরুদ্ধে এসে সেটা ঘেরাও করে আক্রমণ করবার জন্য প্রস্তুত হল।</div>
<div class="v" id="v15"><span class="vn">15</span> সেই শহরে একজন জ্ঞানী গরীব লোক ছিল। সে তার জ্ঞান দিয়ে শহরটা রক্ষা করল, কিন্তু কেউই সেই গরীব লোকটিকে মনে রাখল না।</div>
<div class="v" id="v16"><span class="vn">16</span> তাই আমি বললাম, “শক্তির চেয়ে জ্ঞান ভাল,” কিন্তু গরীব লোকের জ্ঞানকে তুচ্ছ করা হয় এবং তার কথা কেউ শোনে না।</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>বোকাদের শাসনকর্তার চিৎকারের চেয়ে <br><span class="br-ind"><br><span class="indent">&nbsp;</span></span>বরং জ্ঞানীদের শান্তিপূর্ণ কথা শোনা ভাল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যুদ্ধের অস্ত্রশস্ত্রের চেয়ে জ্ঞান ভাল, <br><span class="br-ind"><br><span class="indent">&nbsp;</span></span>কিন্তু একজন গুনাহ্‌গার অনেক ভাল কাজ নষ্ট করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>