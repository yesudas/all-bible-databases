<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; তৌরাত শরীফঃ হিজরত &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ হিজরত</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত মূসা (আঃ)-এর কাওয়ালী</h2><span class="vn">1</span> <span class="br-p"><br><br></span>এর পর মূসা ও বনি-ইসরাইলরা মাবুদের উদ্দেশে এই কাওয়ালী গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি মাবুদের উদ্দেশে কাওয়ালী গাইব, <br><span class="br-ind"><br><span class="indent">&nbsp;</span></span>কারণ লোকের চোখে তাঁর মহিমা বেড়ে গেল। <br><span class="br-ind"><br><span class="indent">&nbsp;</span></span>ঘোড়া আর ঘোড়সওয়ারের দলগুলোকে <br><span class="br-ind"><br><span class="indent">&nbsp;</span></span>তিনিই সাগরের পানিতে ফেলে দিলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মাবুদই আমার শক্তি, তিনিই আমার কাওয়ালী; <br><span class="br-ind"><br><span class="indent">&nbsp;</span></span>আমার উদ্ধার তাঁরই মধ্যে রয়েছে। <br><span class="br-ind"><br><span class="indent">&nbsp;</span></span>মাবুদই আমার আল্লাহ্‌; <br><span class="br-ind"><br><span class="indent">&nbsp;</span></span>আমি তাঁরই প্রশংসা-কাওয়ালী গাইব। <br><span class="br-ind"><br><span class="indent">&nbsp;</span></span>তিনি আমার পিতার আল্লাহ্‌; <br><span class="br-ind"><br><span class="indent">&nbsp;</span></span>আমি তাঁর মহিমা কাওয়ালী গাইব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁর নাম ‘মাবুদ’, তিনি বীর যোদ্ধা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ফেরাউনের রথ আর সৈন্যদলগুলোকে <br><span class="br-ind"><br><span class="indent">&nbsp;</span></span>তিনিই সাগরের পানিতে ফেলে দিলেন; <br><span class="br-ind"><br><span class="indent">&nbsp;</span></span>ফেরাউনের বাছাই করা কর্মচারীর দল <br><span class="br-ind"><br><span class="indent">&nbsp;</span></span>লোহিত সাগরে ডুবে মরল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা গভীর পানিতে ঢাকা পড়ল <br><span class="br-ind"><br><span class="indent">&nbsp;</span></span>আর পাথরের মত করে সাগরের তলায় ডুবে গেল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“হে মাবুদ, ক্ষমতায় মহান তোমার ঐ ডান হাতখানা, <br><span class="br-ind"><br><span class="indent">&nbsp;</span></span>হ্যাঁ, ঐ ডান হাতখানা শত্রুকে চুরমার করল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যারা তোমার বিরুদ্ধে দাঁড়াল <br><span class="br-ind"><br><span class="indent">&nbsp;</span></span>তোমার মহান মহিমায় <br><span class="br-ind"><br><span class="indent">&nbsp;</span></span>তুমি তাদের নীচে ফেলে দিলে; <br><span class="br-ind"><br><span class="indent">&nbsp;</span></span>তোমার পাঠানো জ্বলন্ত গজব <br><span class="br-ind"><br><span class="indent">&nbsp;</span></span>খড়কুটার মত তাদের পুড়িয়ে ফেলল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার নিঃশ্বাসের ঝাপটায় <br><span class="br-ind"><br><span class="indent">&nbsp;</span></span>পানি জড়ো হয়ে উঠল। <br><span class="br-ind"><br><span class="indent">&nbsp;</span></span>ঢেউ ভরা সব পানি <br><span class="br-ind"><br><span class="indent">&nbsp;</span></span>ঢিবির মত হয়ে দাঁড়িয়ে গেল, <br><span class="br-ind"><br><span class="indent">&nbsp;</span></span>আর অথৈ পানি জমাট বাঁধল সাগরের বুকে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“শত্রু বলল, ‘আমি ওদের তাড়া করব, ধরে ফেলব <br><span class="br-ind"><br><span class="indent">&nbsp;</span></span>আর ওদের জিনিস ভাগ করে নেব; <br><span class="br-ind"><br><span class="indent">&nbsp;</span></span>আমি নিজেকে পূর্ণ করে নেব ঐ সব জিনিস দিয়ে। <br><span class="br-ind"><br><span class="indent">&nbsp;</span></span>আমি তলোয়ার হাতে ওদের তাড়া করব।’ <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি ফুঁ দিয়ে বাতাস বহালে, <br><span class="br-ind"><br><span class="indent">&nbsp;</span></span>আর সাগরও তাদের ঢেকে ফেলল। <br><span class="br-ind"><br><span class="indent">&nbsp;</span></span>তারা গভীর পানির তলায় সীসার মত করে ডুবে গেল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“হে মাবুদ, <br><span class="br-ind"><br><span class="indent">&nbsp;</span></span>দেবতাদের মধ্যে কে আছে তোমার মত? <br><span class="br-ind"><br><span class="indent">&nbsp;</span></span>কে আছে তোমার মত এমন পবিত্রতায় মহান <br><span class="br-ind"><br><span class="indent">&nbsp;</span></span>আর মহিমায় ভয়ংকর? <br><span class="br-ind"><br><span class="indent">&nbsp;</span></span>এমন কুদরতি কাজের শক্তি কার আছে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার ডান হাতখানা তুমি বাড়িয়ে দিলে, <br><span class="br-ind"><br><span class="indent">&nbsp;</span></span>আর দুনিয়া তাদের গিলে ফেলল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার অটল মহব্বতে তুমি যাদের ছাড়িয়ে আনলে <br><span class="br-ind"><br><span class="indent">&nbsp;</span></span>তাদের তুমিই চালিয়ে নেবে। <br><span class="br-ind"><br><span class="indent">&nbsp;</span></span>তোমার নিজের শক্তিতে তোমার পবিত্র বাসস্থানে <br><span class="br-ind"><br><span class="indent">&nbsp;</span></span>তুমি তাদের চালিয়ে আনবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেই কথা শুনে অন্য জাতিরা ভীষণ ভয়ে কাঁপবে, <br><span class="br-ind"><br><span class="indent">&nbsp;</span></span>আর ফিলিস্তিনীদের মন দারুণ ব্যথায় কাতর হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইদোমীয় সর্দারেরা ভয়ে দিশেহারা হবে; <br><span class="br-ind"><br><span class="indent">&nbsp;</span></span>মোয়াবীয় নেতারা কাঁপতে থাকবে, <br><span class="br-ind"><br><span class="indent">&nbsp;</span></span>আর ভীষণ ভয়ের সামনে পড়ে <br><span class="br-ind"><br><span class="indent">&nbsp;</span></span>কেনানীয়রা সাহস হারাবে। <br><span class="br-ind"><br><span class="indent">&nbsp;</span></span>হে মাবুদ, তোমার বান্দাদের যাওয়া <br><span class="br-ind"><br><span class="indent">&nbsp;</span></span>শেষ না হওয়া পর্যন্ত, <br><span class="br-ind"><br><span class="indent">&nbsp;</span></span>তোমার ছাড়িয়ে নেওয়া বান্দাদের যাওয়া <br><span class="br-ind"><br><span class="indent">&nbsp;</span></span>শেষ না হওয়া পর্যন্ত <br><span class="br-ind"><br><span class="indent">&nbsp;</span></span>তোমার মহা শক্তির সামনে <br><span class="br-ind"><br><span class="indent">&nbsp;</span></span>ঐ সব জাতি পাথরের মত পড়ে থাকবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমিই তোমার বান্দাদের এনে চারার মত করে <br><span class="br-ind"><br><span class="indent">&nbsp;</span></span>লাগিয়ে দেবে তোমার নিজের পাহাড়ে। <br><span class="br-ind"><br><span class="indent">&nbsp;</span></span>হে মাবুদ, তোমার নিজের হাতে করা <br><span class="br-ind"><br><span class="indent">&nbsp;</span></span>ওটাই তোমার বাসস্থান; <br><span class="br-ind"><br><span class="indent">&nbsp;</span></span>হে মালিক, তোমার নিজের হাতে গড়া <br><span class="br-ind"><br><span class="indent">&nbsp;</span></span>ওটাই সেই পবিত্র স্থান; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে মাবুদ, যুগ যুগ ধরে তুমিই রাজত্ব করবে।” <br></div>
<div class="v" id="v19"><h2>বিবি মরিয়মের কাওয়ালী</h2><span class="vn">19</span> <span class="br-p"><br><br></span>ফেরাউনের সমস্ত ঘোড়া, রথ আর ঘোড়সওয়ার যখন সমুদ্রের মধ্যে ঢুকল তখন মাবুদ সমুদ্রের পানি তাদের উপর ফিরিয়ে আনলেন। কিন্তু বনি-ইসরাইলরা সমুদ্রের মাঝখানে শুকনা জমির উপর দিয়ে হেঁটে চলে গিয়েছিল।</div>
<div class="v" id="v20"><span class="vn">20</span> <span class="br-p"><br><br></span>হারুনের বোন মরিয়ম ছিলেন একজন মহিলা-নবী। তিনি খঞ্জনি হাতে নিলেন, আর তাঁর পিছনে পিছনে অন্যান্য স্ত্রীলোকেরাও খঞ্জনি হাতে নাচতে নাচতে বের হয়ে আসল।</div>
<div class="v" id="v21"><span class="vn">21</span> <span class="br-p"><br><br></span>মূসার কাওয়ালীর জবাবে মরিয়ম এই কাওয়ালী গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা মাবুদের উদ্দেশে কাওয়ালী গাও, <br><span class="br-ind"><br><span class="indent">&nbsp;</span></span>কারণ লোকের চোখে তাঁর মহিমা বেড়ে গেল। <br><span class="br-ind"><br><span class="indent">&nbsp;</span></span>ঘোড়া আর ঘোড়সওয়ারের দলগুলোকে <br><span class="br-ind"><br><span class="indent">&nbsp;</span></span>তিনিই ফেলে দিলেন সাগরের পানিতে।” <br></div>
<div class="v" id="v22"><h2>পানির ব্যবস্থা</h2><span class="vn">22</span> <span class="br-p"><br><br></span>পরে মূসা লোহিত সাগর থেকে বনি-ইসরাইলদের নিয়ে চললেন। তারা প্রথমে শূর নামে এক মরুভূমিতে গেল। সেই মরুভূমিতে তিন দিন পর্যন্ত ঘুরে ঘুরে তারা কোথাও পানি পেল না।</div>
<div class="v" id="v23"><span class="vn">23</span> পরে তারা মারা নামে একটা মরুদ্যানের কাছে উপস্থিত হল, কিন্তু তেতো বলে সেখানকার পানি তারা খেতে পারল না। সেইজন্য সেই জায়গার নাম হয়েছিল মারা (যার মানে “তেতো”)।</div>
<div class="v" id="v24"><span class="vn">24</span> এতে লোকেরা বিরক্তির সংগে মূসাকে বলল, “এখন আমরা খাবার পানি পাব কোথায়?”</div>
<div class="v" id="v25"><span class="vn">25</span> <span class="br-p"><br><br></span>এই কথা শুনে মূসা গিয়ে মাবুদের কাছে ফরিয়াদ জানাতে লাগলেন। তিনি মূসাকে একটা গাছ দেখিয়ে দিলেন। মূসা সেটা পানিতে ফেলে দিলেন আর সেই পানি খাবার উপযুক্ত হল। <span class="br-p"><br><br></span>মাবুদ সেখানে তাদের পরীক্ষায় ফেলেছিলেন এবং তাদের জন্য একটা নিয়ম ও আইন স্থাপন করেছিলেন।</div>
<div class="v" id="v26"><span class="vn">26</span> তিনি বলেছিলেন, “তোমরা যদি তোমাদের মাবুদ আল্লাহ্‌র কথা মেনে তাঁর চোখে যা উচিত তা-ই কর এবং তাঁর হুকুমে কান দাও ও তাঁর দেওয়া সমস্ত নিয়ম পালন কর, তাহলে মিসরীয়দের উপর আমি যে সব রোগ এনেছিলাম তা তোমাদের উপর আনব না। আমি মাবুদই তোমাদের সুস্থতা দান করি।”</div>
<div class="v" id="v27"><span class="vn">27</span> <span class="br-p"><br><br></span>এর পর তারা এলীম নামে একটা মরুদ্যানের কাছে উপস্থিত হল। সেখানে বারোটা ঝর্ণা এবং সত্তরটা খেজুর গাছ ছিল। সেই ঝর্ণার পানির কাছেই তারা ছাউনি ফেলল।</div>
</div>
<!-- PARSED ABOVE; EDITING MAY BREAK PARSER -->
</body></html>