<html><head>
<meta http-equiv="Content-Type" content="text/html;charset=utf-8" />
<title>Ezek 17 &ndash; নবীদের কিতাবঃ ইহিস্কেল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 17);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ইহিস্কেল</b> &ndash; <a href="Ezek_1.html">1</a> ... <a href="Ezek_15.html">15</a> <a href="Ezek_16.html">16</a> <b>17</b> <a href="Ezek_18.html">18</a> <a href="Ezek_19.html">19</a> ... <a href="Ezek_48.html">48</a> </div><hr>
<h1>Ezek 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দু’টা ঈগল পাখী ও একটা লতা</h2><span class="vn">1</span> <span class="br-p"><br><br></span>পরে মাবুদের এই কালাম আমার উপর নাজেল হল,</div>
<div class="v" id="v2"><span class="vn">2</span> “হে মানুষের সন্তান, দৃষ্টান্তের মধ্য দিয়ে বনি-ইসরাইলদের বল যে,</div>
<div class="v" id="v3"><span class="vn">3</span> আল্লাহ্‌ মালিক বলছেন, ‘নানা রংয়ের লম্বা লম্বা পালখে ভরা বড় ডানাযুক্ত একটা মস্ত বড় ঈগল পাখী লেবানন দেশে আসল। সে সেখানকার একটা এরস গাছের সবচেয়ে উঁচু ডাল ভেংগে বণিকদের দেশে নিয়ে গিয়ে ব্যবসায়ীদের শহরে লাগিয়ে দিল।</div>
<div class="v" id="v5"><span class="vn">5</span> তারপর সে কিছু বীজ উর্বর মাটিতে লাগিয়ে দিল। প্রচুর পানির ধারে উইলো গাছের মত করে সে তা লাগিয়ে দিল।</div>
<div class="v" id="v6"><span class="vn">6</span> সেটা গজিয়ে উঠে মাটিতে ছড়িয়ে পড়া একটা লতা হল। সেই লতার ডগাগুলো ঐ ঈগলের দিকে ফিরল, আর তার শিকড়গুলো রইল মাটির গভীরে। এইভাবে সেই লতা বড় হল এবং তাতে পাতা সুদ্ধ অনেক ডগা বের হল।</div>
<div class="v" id="v7"><span class="vn">7</span> <span class="br-p"><br><br></span>“ ‘কিন্তু সেখানে পালখে ঢাকা বড় ডানাযুক্ত আর একটা বড় ঈগল ছিল। সেই লতা পানি পাবার জন্য তার শিকড় ও ডগাগুলো সেখান থেকে সেই ঈগলের দিকে বাড়িয়ে দিল।</div>
<div class="v" id="v8"><span class="vn">8</span> প্রচুর পানির পাশে ভাল মাটিতে তাকে লাগানো হয়েছিল যাতে সে অনেক ডগা বের করতে পারে, ফল ধরাতে পারে ও সুন্দর লতা হয়ে উঠতে পারে।’</div>
<div class="v" id="v9"><span class="vn">9</span> <span class="br-p"><br><br></span>“তুমি তাদের বল যে, আল্লাহ্‌ মালিক বলছেন, ‘সে কি বেড়ে উঠবে? সে যাতে শুকিয়ে যায় সেইজন্য কি তাকে উপ্‌ড়ে ফেলে তার ফলগুলো ফেলে দেওয়া হবে না? তার নতুন গজানো ডগা সব শুকিয়ে যাবে। তার শিকড় ধরে তুলে ফেলবার জন্য কোন শক্তিশালী হাত বা অনেক লোক লাগবে না।</div>
<div class="v" id="v10"><span class="vn">10</span> যদিও তাকে ভালভাবে লাগানো হয়েছিল তবুও সে বেঁচে থাকবে না। যে জমিতে সে বেড়ে উঠেছিল সেখানে পূবের বাতাসের আঘাতে সে একেবারে শুকিয়ে যাবে।’ ”</div>
<div class="v" id="v11"><span class="vn">11</span> <span class="br-p"><br><br></span>তারপর মাবুদ আমাকে বললেন,</div>
<div class="v" id="v12"><span class="vn">12</span> “তুমি এই বিদ্রোহী জাতিকে বল, ‘এই সব বিষয়ের মানে কি তা কি তোমরা জান না? ব্যাবিলনের বাদশাহ্‌ জেরুজালেমে এসে তার বাদশাহ্‌ ও রাজপুরুষদের ধরে ব্যাবিলনে নিয়ে গেল।</div>
<div class="v" id="v13"><span class="vn">13</span> তারপর সে রাজপরিবারের একজনের সংগে চুক্তি করে তাকে তার বাধ্য থাকবার কসম খাওয়াল। সে দেশের প্রধান প্রধান লোকদের ধরে নিয়ে গেল যাতে সেই রাজ্যকে অধীনে রাখা যায় এবং তা শক্তিশালী হয়ে উঠতে না পারে কিন্তু চুক্তি রক্ষা করে টিকে থাকতে পারে।</div>
<div class="v" id="v15"><span class="vn">15</span> কিন্তু সেই শাসনকর্তা ঘোড়া ও একটা বড় সৈন্যদল পাবার জন্য মিসরে রাষ্ট্রদূত পাঠিয়ে ব্যাবিলনের বাদশাহ্‌র বিরুদ্ধে বিদ্রোহ করল। সে কি সফল হবে? যে এই সব কাজ করে সে কি রেহাই পাবে? কসম ভেংগে ফেললে কি সে রক্ষা পাবে?</div>
<div class="v" id="v16"><span class="vn">16</span> <span class="br-p"><br><br></span>“ ‘আমি আল্লাহ্‌ মালিক আমার জীবনের কসম খেয়ে বলছি, তাকে যে বাদশাহ্‌ সিংহাসনে বসাল, যার কসমকে সে তুচ্ছ করল, আর যার চুক্তি সে ভেংগে ফেলল সে সেই বাদশাহ্‌র দেশ ব্যাবিলনে মারা যাবে।</div>
<div class="v" id="v17"><span class="vn">17</span> যুদ্ধের সময় যখন অনেক জীবন ধ্বংস করবার জন্য উঁচু ঢিবি ও ঢালু ঢিবি তৈরী করা হবে তখন ফেরাউনের শক্তিশালী মস্ত বড় সৈন্যদল তাকে সাহায্য করবে না।</div>
<div class="v" id="v18"><span class="vn">18</span> সে তো চুক্তি ভেংগে ফেলে কসম তুচ্ছ করেছে। সে অধীনতার চুক্তি করেও এই সব কাজ করেছে বলে রেহাই পাবে না।</div>
<div class="v" id="v19"><span class="vn">19</span> <span class="br-p"><br><br></span>“ ‘আমি আল্লাহ্‌ মালিক আমার জীবনের কসম খেয়ে বলছি যে, সে আমার নামে কসম খেয়ে তা তুচ্ছ করেছে এবং অধীনতার চুক্তি ভেংগেছে বলে তার ফল আমি তাকে দেব।</div>
<div class="v" id="v20"><span class="vn">20</span> আমি তার জন্য আমার জাল পাতব এবং সে আমার ফাঁদে ধরা পড়বে। সে আমার প্রতি অবিশ্বস্ত হয়েছে বলে আমি তাকে ব্যাবিলনে নিয়ে যাব এবং সেখানে তাকে শাস্তি দেব।</div>
<div class="v" id="v21"><span class="vn">21</span> তার সেরা সৈন্যেরা যুদ্ধে মারা যাবে আর বাদবাকী সৈন্যেরা চারদিকে ছড়িয়ে পড়বে। তখন তোমরা জানবে যে, আমি মাবুদই এই কথা বলেছি।’ ”</div>
<div class="v" id="v22"><span class="vn">22</span> <span class="br-p"><br><br></span>আল্লাহ্‌ মালিক বলছেন, “আমি নিজেই এরস গাছের মাথা থেকে একটা কচি আগা নিয়ে পাহাড়ের উঁচু চূড়ার উপর লাগিয়ে দেব।</div>
<div class="v" id="v23"><span class="vn">23</span> ইসরাইলের উঁচু পাহাড়ের উপরে তা থেকে ডালপালা বের হয়ে ফল ধরবে; সেটা একটা চমৎকার এরস গাছ হয়ে উঠবে। সব রকমের পাখী তার ডালপালার মধ্যে বাসা করবে এবং তার ছায়ায় বাস করবে।</div>
<div class="v" id="v24"><span class="vn">24</span> এতে মাঠের সব গাছপালা জানবে যে, আমি মাবুদই উঁচু গাছকে নীচু করি এবং নীচু গাছকে উঁচু করি। আমিই সবুজ গাছকে শুকনা করি এবং শুকনা গাছকে জীবিত করি। <span class="br-p"><br><br></span>“আমি মাবুদই এই কথা বলেছি এবং আমি তা করব।”</div>
</div>
<!-- PARSED ABOVE; EDITING MAY BREAK PARSER -->
</body></html>