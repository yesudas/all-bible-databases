<html><head>
<meta http-equiv="Content-Type" content="text/html;charset=utf-8" />
<title>Gen 10 &ndash; তৌরাত শরীফঃ পয়দায়েশ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 10);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ পয়দায়েশ</b> &ndash; <a href="Gen_1.html">1</a> ... <a href="Gen_8.html">8</a> <a href="Gen_9.html">9</a> <b>10</b> <a href="Gen_11.html">11</a> <a href="Gen_12.html">12</a> ... <a href="Gen_50.html">50</a> </div><hr>
<h1>Gen 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এই হল নূহের ছেলে সাম, হাম আর ইয়াফসের বংশের কথা। বন্যার পরে তাঁদেরও ছেলে হয়েছিল।</div>
<div class="v" id="v2"><h2>ইয়াফসের বংশ-তালিকা</h2><span class="vn">2</span> <span class="br-p"><br><br></span>ইয়াফসের ছেলেরা হল গোমর, মাজুজ, মাদয়, যবন, তূবল, মেশক ও তীরস।</div>
<div class="v" id="v3"><span class="vn">3</span> গোমরের ছেলেরা হল অস্কিনস, রীফৎ ও তোগর্ম।</div>
<div class="v" id="v4"><span class="vn">4</span> যবনের ছেলেরা হল ইলীশা, তর্শীশ, কিত্তীম ও দোদানীম।</div>
<div class="v" id="v5"><span class="vn">5</span> এদের বংশের লোকেরাই শেষ পর্যন্ত বিভিন্ন ভাষা, পরিবার ও জাতি অনুসারে সাগর পারের ভিন্ন ভিন্ন দেশগুলোতে ছড়িয়ে পড়েছিল।</div>
<div class="v" id="v6"><h2>হামের বংশ-তালিকা</h2><span class="vn">6</span> <span class="br-p"><br><br></span>হামের ছেলেরা হল কূশ, মিসর, পূট ও কেনান।</div>
<div class="v" id="v7"><span class="vn">7</span> কূশের ছেলেরা হল সবা, হবীলা, সপ্তা, রয়মা ও সপ্তকা। রয়মার ছেলেরা হল সাবা ও দদান।</div>
<div class="v" id="v8"><span class="vn">8</span> <span class="br-p"><br><br></span>কূশের একটি ছেলে হয়েছিল যাঁর নাম ছিল নমরূদ। এই নমরূদ দুনিয়াতে একজন ক্ষমতাশালী পুরুষ হয়ে উঠেছিলেন।</div>
<div class="v" id="v9"><span class="vn">9</span> মাবুদের চোখে তিনি ছিলেন একজন বেপরোয়া শিকারী। সেইজন্য কথায় বলে, “লোকটা যেন মাবুদের চোখে একজন বেপরোয়া শিকারী নমরূদ।”</div>
<div class="v" id="v10"><span class="vn">10</span> ব্যাবিলন দেশের ব্যাবিলন শহর, এরক, অক্কদ ও কল্‌নী নামে জায়গাগুলো নিয়ে তিনি রাজত্ব করতে শুরু করলেন।</div>
<div class="v" id="v11"><span class="vn">11</span> তিনি সেখান থেকে বের হয়ে তাঁর রাজ্য বাড়াতে বাড়াতে আশেরিয়া দেশ পর্যন্ত গেলেন। সেখানকার নিনেভে, রহোবোৎ-পুরী, কেলহ ও রেষণ নামে শহরগুলো তাঁরই তৈরী। এর মধ্যে রেষণ ছিল নিনেভে ও কেলহের মাঝামাঝি জায়গায়। এগুলো একসংগে মিলে একটা বড় শহরের সৃষ্টি হয়েছিল।</div>
<div class="v" id="v13"><span class="vn">13</span> <span class="br-p"><br><br></span>লিডীয়, অনামীয়, লহাবীয়, নপ্তুহীয়, পথ্রোষীয়, কস্‌লূহীয় ও ক্রীটীয়রা ছিল মিসরের বংশের লোক। কস্‌লূহীয়রা ছিল ফিলিস্তিনীদের পূর্বপুরুষ।</div>
<div class="v" id="v15"><span class="vn">15</span> কেনানের বড় ছেলের নাম ছিল সিডন। তার পরে হেতের জন্ম হয়েছিল।</div>
<div class="v" id="v16"><span class="vn">16</span> যিবূষীয়, আমোরীয়, গির্গাশীয়,</div>
<div class="v" id="v17"><span class="vn">17</span> হিব্বীয়, অর্কীয়, সীনীয়,</div>
<div class="v" id="v18"><span class="vn">18</span> অর্বদীয়, সমারীয় এবং হমাতীয়রাও ছিল কেনানের বংশের লোক। পরে এই সব কেনানীয় পরিবারগুলো ছড়িয়ে পড়েছিল।</div>
<div class="v" id="v19"><span class="vn">19</span> সিডন শহর থেকে গরারে যাওয়ার পথে গাজা পর্যন্ত এবং গাজা থেকে সাদুম, আমুরা, অদ্‌মা ও সবোয়ীমে যাওয়ার পথে লাশা পর্যন্ত কেনানীয়দের দেশের সীমা ছিল।</div>
<div class="v" id="v20"><span class="vn">20</span> পরিবার, ভাষা, দেশ ও জাতি হিসাবে এরাই ছিল হামের বংশের লোক।</div>
<div class="v" id="v21"><h2>সামের বংশ-তালিকা</h2><span class="vn">21</span> <span class="br-p"><br><br></span>ইয়াফসের বড় ভাই সামেরও ছেলেমেয়ে হয়েছিল। সাম ছিলেন আবের ও তাঁর সন্তানদের পূর্বপুরুষ।</div>
<div class="v" id="v22"><span class="vn">22</span> সামের ছেলেরা হল ইলাম, আশুর, আরফাখশাদ, লূদ ও ইরাম।</div>
<div class="v" id="v23"><span class="vn">23</span> ইরামের ছেলেরা হল আওস, হূল, গেথর ও মশ।</div>
<div class="v" id="v24"><span class="vn">24</span> আরফাখশাদের ছেলের নাম শালেখ এবং শালেখের ছেলের নাম আবের।</div>
<div class="v" id="v25"><span class="vn">25</span> আবেরের দু’টি ছেলে হয়েছিল। তাদের একজনের নাম ছিল ফালেজ। তার সময়ে দুনিয়া ভাগ হয়েছিল বলেই তার এই নাম দেওয়া হয়েছিল। ফালেজের ভাইয়ের নাম ছিল ইয়াকতান।</div>
<div class="v" id="v26"><span class="vn">26</span> ইয়াকতানের ছেলেরা হল অল্‌মোদদ, শেলফ, হাযরামাওত, যেরহ,</div>
<div class="v" id="v27"><span class="vn">27</span> হদোরাম, ঊষল, দিক্ল,</div>
<div class="v" id="v28"><span class="vn">28</span> ওবল, অবীমায়েল, সাবা,</div>
<div class="v" id="v29"><span class="vn">29</span> ওফীর, হবীলা ও যোবব। এরা সবাই ছিল ইয়াকতানের ছেলে।</div>
<div class="v" id="v30"><span class="vn">30</span> মেষা থেকে পূর্ব দিকে সফারে যাওয়ার পথে যে পাহাড়ী এলাকা ছিল তার সমস্ত জায়গায় এরা বাস করত।</div>
<div class="v" id="v31"><span class="vn">31</span> পরিবার, ভাষা, দেশ ও জাতি হিসাবে এরাই ছিল সামের বংশের লোক।</div>
<div class="v" id="v32"><span class="vn">32</span> <span class="br-p"><br><br></span>এরাই হল বংশ এবং জাতি হিসাবে নূহের ছেলেদের বিভিন্ন পরিবার। বন্যার পরে এদের বংশের লোকেরাই বিভিন্ন জাতি হয়ে সারা দুনিয়াতে ছড়িয়ে পড়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>