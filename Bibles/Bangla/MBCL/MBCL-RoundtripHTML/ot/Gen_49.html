<html><head>
<meta http-equiv="Content-Type" content="text/html;charset=utf-8" />
<title>Gen 49 &ndash; তৌরাত শরীফঃ পয়দায়েশ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 49);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ পয়দায়েশ</b> &ndash; <a href="Gen_1.html">1</a> ... <a href="Gen_47.html">47</a> <a href="Gen_48.html">48</a> <b>49</b> <a href="Gen_50.html">50</a> </div><hr>
<h1>Gen 49</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ছেলেদের প্রতি হযরত ইয়াকুব (আঃ)-এর শেষ দোয়া</h2><span class="vn">1</span> <span class="br-p"><br><br></span>পরে ইয়াকুব তাঁর ছেলেদের ডেকে বললেন, “তোমরা সবাই আমার কাছে এস। ভবিষ্যতে তোমাদের জীবনে যা ঘটবে তা আমি তোমাদের বলে যাচ্ছি।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“ইয়াকুবের ছেলেরা, তোমরা সবাই আমার কাছে এস; <br><span class="br-ind"><br><span class="indent">&nbsp;</span></span>তোমাদের পিতা ইসরাইল কি বলছেন তা শোন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“রূবেণ, তুমি আমার বড় ছেলে; <br><span class="br-ind"><br><span class="indent">&nbsp;</span></span>তুমি আমার বল, আমার যৌবনের শক্তির প্রথম ফল; <br><span class="br-ind"><br><span class="indent">&nbsp;</span></span>তুমি সম্মান ও শক্তিতে তোমার ভাইদের সবার উপরে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তুমি যেন অশান্ত পানির মাতামাতি, <br><span class="br-ind"><br><span class="indent">&nbsp;</span></span>সেইজন্য তোমার সেই উঁচু স্থান আর থাকবে না। <br><span class="br-ind"><br><span class="indent">&nbsp;</span></span>আমার স্ত্রীর কাছে গিয়ে <br><span class="br-ind"><br><span class="indent">&nbsp;</span></span>তুমি আমার বিছানা অপবিত্র করেছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“শিমিয়োন আর লেবি দুই ভাই; <br><span class="br-ind"><br><span class="indent">&nbsp;</span></span>তারা অনিষ্ট করবার জন্যই তলোয়ার ধরে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের গোপন ষড়যন্ত্রে আমার কোন অংশ নেই, <br><span class="br-ind"><br><span class="indent">&nbsp;</span></span>আমি তাদের দলে নই। <br><span class="br-ind"><br><span class="indent">&nbsp;</span></span>তারা রাগের বশে মানুষ খুন করেছে, <br><span class="br-ind"><br><span class="indent">&nbsp;</span></span>আর নিজেদের খেয়াল-খুশী মত <br><span class="br-ind"><br><span class="indent">&nbsp;</span></span>গরুর পায়ের শিরা কেটে দিয়েছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের এই ভয়ংকর রাগ, <br><span class="br-ind"><br><span class="indent">&nbsp;</span></span>এই নিষ্ঠুর ক্রোধের উপর বদদোয়া পড়ুক। <br><span class="br-ind"><br><span class="indent">&nbsp;</span></span>আমি তাদের গোষ্ঠী ইয়াকুবের বংশগুলোর মধ্যে <br><span class="br-ind"><br><span class="indent">&nbsp;</span></span>ভাগ করে দেব, <br><span class="br-ind"><br><span class="indent">&nbsp;</span></span>আর ইসরাইলীয়দের মধ্যে তাদের ছড়িয়ে দেব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“এহুদা, তোমার ভাইয়েরা তোমার প্রশংসা করবে। <br><span class="br-ind"><br><span class="indent">&nbsp;</span></span>শত্রুদের ঘাড় ধরে তুমি তাদের জব্দ করবে; <br><span class="br-ind"><br><span class="indent">&nbsp;</span></span>তোমার ভাইয়েরা মাটিতে উবুড় হয়ে তোমাকে সম্মান দেখাবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এহুদা, তুমি সিংহের বাচ্চা; <br><span class="br-ind"><br><span class="indent">&nbsp;</span></span>শিকারের গোশ্‌ত খাওয়া শেষ করে <br><span class="br-ind"><br><span class="indent">&nbsp;</span></span>আমার এই ছেলে উঠে আসে; <br><span class="br-ind"><br><span class="indent">&nbsp;</span></span>সিংহ ও সিংহীর মত করে সে বসে আর শুয়ে পড়ে। <br><span class="br-ind"><br><span class="indent">&nbsp;</span></span>কে তাকে জাগাবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যতদিন না শীলো আসেন <br><span class="br-ind"><br><span class="indent">&nbsp;</span></span>এবং সমস্ত জাতি তাঁর হুকুম মেনে চলে, <br><span class="br-ind"><br><span class="indent">&nbsp;</span></span>ততদিন রাজদণ্ড এহুদারই বংশে থাকবে; <br><span class="br-ind"><br><span class="indent">&nbsp;</span></span>আর তার দু’হাঁটুর মাঝখানে থাকবে বিচার দণ্ড। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এহুদা আংগুর গাছে তার গাধা বাঁধবে, <br><span class="br-ind"><br><span class="indent">&nbsp;</span></span>আর আংগুরের সেরা ডালে বাঁধবে গাধার বাচ্চাটা। <br><span class="br-ind"><br><span class="indent">&nbsp;</span></span>আংগুর-রসে সে তার কাপড় কাচবে, <br><span class="br-ind"><br><span class="indent">&nbsp;</span></span>আর আংগুরের রাংগা রসে কাচবে পোশাক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তার চোখের রং আংগুর-রসের রংয়ের চেয়েও গাঢ় হবে, <br><span class="br-ind"><br><span class="indent">&nbsp;</span></span>আর তার দাঁত দুধের চেয়েও সাদা হবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“সবূলূন সাগরের ধারে বাস করবে; <br><span class="br-ind"><br><span class="indent">&nbsp;</span></span>সে জাহাজ ভিড়বার বন্দর হবে; <br><span class="br-ind"><br><span class="indent">&nbsp;</span></span>তার দেশের সীমানা সিডনের দিকে চলে যাবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“ইষাখর যেন একটা শক্তিশালী গাধা। <br><span class="br-ind"><br><span class="indent">&nbsp;</span></span>তার শোবার জায়গা হবে ভেড়ার খোঁয়াড় দু’টার মাঝখানে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে দেখবে তার বিশ্রামের দেশটা সুন্দর ও আরামের, <br><span class="br-ind"><br><span class="indent">&nbsp;</span></span>তাই বোঝা বইবার জন্য সে কাঁধ নীচু করবে <br><span class="br-ind"><br><span class="indent">&nbsp;</span></span>আর গোলামের মত কঠিন পরিশ্রমকেও মেনে নেবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“দান ইসরাইলের একটা গোষ্ঠী হিসাবে <br><span class="br-ind"><br><span class="indent">&nbsp;</span></span>তার লোকদের বিচার করবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সে হবে চলার পথের সাপ, ভয়ংকর বিষাক্ত সাপ; <br><span class="br-ind"><br><span class="indent">&nbsp;</span></span>সে ঘোড়ার পায়ে ছোবল মারবে, <br><span class="br-ind"><br><span class="indent">&nbsp;</span></span>আর ঘোড়সওয়ার উল্টে পিছন দিকে পড়ে যাবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“হে মাবুদ, তুমি উদ্ধার করবে <br><span class="br-ind"><br><span class="indent">&nbsp;</span></span>আমি সেই অপেক্ষায় আছি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“গাদকে সৈন্যের দল হামলা করবে, <br><span class="br-ind"><br><span class="indent">&nbsp;</span></span>কিন্তু সে-ও তাদের পাল্টা হামলা করবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“আশেরের জমিতে প্রচুর পরিমাণে ভাল ফসল জন্মাবে; <br><span class="br-ind"><br><span class="indent">&nbsp;</span></span>সে বাদশাহ্‌র উপযুক্ত খাবার যোগান দেবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“নপ্তালি যেন বাঁধন-ছাড়া হরিণী; <br><span class="br-ind"><br><span class="indent">&nbsp;</span></span>তার মুখে আছে সুন্দর সুন্দর কথা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“ইউসুফ যেন ফলে ভরা গাছ, <br><span class="br-ind"><br><span class="indent">&nbsp;</span></span>পানির কিনারার ফলে ভরা গাছ; <br><span class="br-ind"><br><span class="indent">&nbsp;</span></span>তার ডালগুলো দেয়াল ছাড়িয়ে গেছে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ধনুকধারীরা তাকে ভীষণভাবে হামলা করেছে, <br><span class="br-ind"><br><span class="indent">&nbsp;</span></span>তীর ছুঁড়ে তাকে বিপদে ফেলেছে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু তার ধনুক তেমনি স্থির রয়েছে <br><span class="br-ind"><br><span class="indent">&nbsp;</span></span>আর হাত রয়েছে তেমনি পটু, <br><span class="br-ind"><br><span class="indent">&nbsp;</span></span>কারণ ইয়াকুবের সেই শক্তিশালী আল্লাহ্‌র হাত তার পিছনে রয়েছে। <br><span class="br-ind"><br><span class="indent">&nbsp;</span></span>তার পিছনে রয়েছে সেই পালক, <br><span class="br-ind"><br><span class="indent">&nbsp;</span></span>ইসরাইলের সেই পাথর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার বাবার আল্লাহ্‌ তোমাকে সাহায্য করবেন। <br><span class="br-ind"><br><span class="indent">&nbsp;</span></span>সর্বশক্তিমান আল্লাহ্‌ তোমাকে উপর থেকে আসমানের দোয়া <br><span class="br-ind"><br><span class="indent">&nbsp;</span></span>আর মাটির তলা থেকে ঝর্ণার দোয়া দেবেন। <br><span class="br-ind"><br><span class="indent">&nbsp;</span></span>স্ত্রীর গর্ভে সন্তান দিয়ে <br><span class="br-ind"><br><span class="indent">&nbsp;</span></span>আর তার বুকে দুধ দিয়ে <br><span class="br-ind"><br><span class="indent">&nbsp;</span></span>তিনি তোমাকে দোয়া করবেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার বাবার পাওয়া দোয়া <br><span class="br-ind"><br><span class="indent">&nbsp;</span></span>তার পূর্বপুরুষদের পাওয়া দোয়াকে ছাড়িয়ে গেছে; <br><span class="br-ind"><br><span class="indent">&nbsp;</span></span>তা অনেক কাল আগের পাহাড় পর্যন্ত গিয়ে পৌঁছেছে। <br><span class="br-ind"><br><span class="indent">&nbsp;</span></span>সেই দোয়া ইউসুফের মাথার উপর পড়ুক; <br><span class="br-ind"><br><span class="indent">&nbsp;</span></span>পড়ুক তারই মাথায় যে তার ভাইদের মধ্যে প্রধান। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“বিন্‌ইয়ামীন যেন একটা হিংস্র নেকড়ে বাঘ; <br><span class="br-ind"><br><span class="indent">&nbsp;</span></span>সকালে সে খায় শিকারের পশু <br><span class="br-ind"><br><span class="indent">&nbsp;</span></span>আর সন্ধ্যায় লুটের জিনিস ভাগ করে।” <br></div>
<div class="v" id="v28"><span class="vn">28</span> <span class="br-p"><br><br></span>এরাই হল ইসরাইলের বারোটি গোষ্ঠী। তাদের পিতা তাদের দোয়া করবার সময় এই সব কথাই বলেছিলেন। তিনি প্রত্যেককেই তার পাওনা দোয়া দিয়েছিলেন।</div>
<div class="v" id="v29"><h2>হযরত ইয়াকুব (আঃ)-এর ইন্তেকাল</h2><span class="vn">29</span> <span class="br-p"><br><br></span>পরে ইয়াকুব তাঁর ছেলেদের এই নির্দেশ দিলেন, “পূর্বপুরুষদের কাছে চলে যাবার সময় আমার এসে গেছে। হিট্টীয় ইফ্রোণের জমিতে যে গুহা আছে সেই গুহাতে আমার পূর্বপুরুষদের মধ্যে আমাকে দাফন কোরো।</div>
<div class="v" id="v30"><span class="vn">30</span> এটাই কেনান দেশের মম্রির কাছে মক্‌পেলার জমির সেই গুহা। কবরস্থান করবার জন্য ইব্রাহিম জমি সুদ্ধ এই গুহা হিট্টীয় ইফ্রোণের কাছ থেকে কিনে নিয়েছিলেন।</div>
<div class="v" id="v31"><span class="vn">31</span> সেখানেই ইব্রাহিম ও তাঁর স্ত্রী সারাকে দাফন করা হয়েছে। ইসহাক ও তাঁর স্ত্রী রেবেকাকেও সেখানে দাফন করা হয়েছে। সেখানেই আমি লেয়াকে দাফন করেছি।</div>
<div class="v" id="v32"><span class="vn">32</span> গুহাসুদ্ধ এই জমিটাই হিট্টীয়দের কাছ থেকে কেনা হয়েছিল।”</div>
<div class="v" id="v33"><span class="vn">33</span> <span class="br-p"><br><br></span>ইয়াকুব তাঁর ছেলেদের নির্দেশ দেওয়া শেষ করে বিছানার উপর তাঁর পা দু’টা তুলে নিয়ে শুয়ে পড়লেন। তারপর শেষ নিঃশ্বাস ত্যাগ করে তাঁর পূর্বপুরুষদের কাছে চলে গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>