<html><head>
<meta http-equiv="Content-Type" content="text/html;charset=utf-8" />
<title>Isa 12 &ndash; নবীদের কিতাবঃ ইশাইয়া &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 12);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ইশাইয়া</b> &ndash; <a href="Isa_1.html">1</a> ... <a href="Isa_10.html">10</a> <a href="Isa_11.html">11</a> <b>12</b> <a href="Isa_13.html">13</a> <a href="Isa_14.html">14</a> ... <a href="Isa_66.html">66</a> </div><hr>
<h1>Isa 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রশংসা-কাওয়ালী</h2><span class="vn">1</span> <span class="br-p"><br><br></span>সেই দিন তুমি বলবে, <span class="br-p"><br><br></span><span class="br-ind"><br><span class="indent">&nbsp;</span></span>“হে মাবুদ, আমি তোমার প্রশংসা করব, <br><span class="br-ind"><br><span class="indent">&nbsp;</span></span>কারণ তুমি আমার উপর রাগ প্রকাশ করেছিলে; <br><span class="br-ind"><br><span class="indent">&nbsp;</span></span>কিন্তু এখন তোমার রাগ থেমে গেছে <br><span class="br-ind"><br><span class="indent">&nbsp;</span></span>আর তুমি আমাকে সান্ত্বনা দিচ্ছ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সত্যি, আল্লাহ্‌ আমার উদ্ধারকর্তা; <br><span class="br-ind"><br><span class="indent">&nbsp;</span></span>আমি তাঁর উপর ভরসা করব, ভয় করব না। <br><span class="br-ind"><br><span class="indent">&nbsp;</span></span>মাবুদ, মাবুদই আমার শক্তি ও আমার কাওয়ালী; <br><span class="br-ind"><br><span class="indent">&nbsp;</span></span>তিনিই আমার উদ্ধারকর্তা হয়েছেন।” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>এজন্য তোমরা আনন্দের সংগে <br><span class="br-ind"><br><span class="indent">&nbsp;</span></span>উদ্ধারের সব ঝর্ণা থেকে পানি তুলবে। <br></div>
<div class="v" id="v4"><span class="vn">4</span> <span class="br-p"><br><br></span>সেই দিন তোমরা বলবে, <span class="br-p"><br><br></span><span class="br-ind"><br><span class="indent">&nbsp;</span></span>“মাবুদকে শুকরিয়া জানাও, তাঁর গুণের কথা ঘোষণা কর; <br><span class="br-ind"><br><span class="indent">&nbsp;</span></span>তিনি যা করেছেন তা সব জাতিকে জানাও <br><span class="br-ind"><br><span class="indent">&nbsp;</span></span>আর ঘোষণা কর যে, তিনি মহান। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মাবুদের উদ্দেশে কাওয়ালী গাও, <br><span class="br-ind"><br><span class="indent">&nbsp;</span></span>কারণ তিনি গৌরবময় কাজ করেছেন; <br><span class="br-ind"><br><span class="indent">&nbsp;</span></span>সারা দুনিয়াতে যেন এই কথা জানানো হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে সিয়োনের লোকেরা, তোমরা জোরে চিৎকার কর <br><span class="br-ind"><br><span class="indent">&nbsp;</span></span>আর আনন্দে কাওয়ালী গাও, <br><span class="br-ind"><br><span class="indent">&nbsp;</span></span>কারণ ইসরাইলের আল্লাহ্‌ পাক তোমাদের মধ্যে মহান।”<br></div>
</div>
<!-- PARSED ABOVE; EDITING MAY BREAK PARSER -->
</body></html>