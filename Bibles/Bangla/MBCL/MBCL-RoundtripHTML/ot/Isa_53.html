<html><head>
<meta http-equiv="Content-Type" content="text/html;charset=utf-8" />
<title>Isa 53 &ndash; নবীদের কিতাবঃ ইশাইয়া &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 53);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ইশাইয়া</b> &ndash; <a href="Isa_1.html">1</a> ... <a href="Isa_51.html">51</a> <a href="Isa_52.html">52</a> <b>53</b> <a href="Isa_54.html">54</a> <a href="Isa_55.html">55</a> ... <a href="Isa_66.html">66</a> </div><hr>
<h1>Isa 53</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমাদের দেওয়া খবরে কে বিশ্বাস করেছে? <br><span class="br-ind"><br><span class="indent">&nbsp;</span></span>কার কাছেই বা মাবুদের শক্তিশালী হাত প্রকাশিত হয়েছেন? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি তাঁর সামনে নরম চারার মত, <br><span class="br-ind"><br><span class="indent">&nbsp;</span></span>শুকনা মাটিতে লাগানো গাছের মত বড় হলেন। <br><span class="br-ind"><br><span class="indent">&nbsp;</span></span>তাঁর এমন সৌন্দর্য বা জাঁকজমক নেই যে, <br><span class="br-ind"><br><span class="indent">&nbsp;</span></span>তাঁর দিকে আমরা ফিরে তাকাই; <br><span class="br-ind"><br><span class="indent">&nbsp;</span></span>তাঁর চেহারাও এমন নয় যে, আমাদের আকর্ষণ করতে পারে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>লোকে তাঁকে ঘৃণা করেছে ও অগ্রাহ্য করেছে; <br><span class="br-ind"><br><span class="indent">&nbsp;</span></span>তিনি যন্ত্রণা ভোগ করেছেন এবং রোগের সংগে তাঁর পরিচয় ছিল। <br><span class="br-ind"><br><span class="indent">&nbsp;</span></span>লোকে যাকে দেখলে মুখ ফিরায় তিনি তার মত হয়েছেন; <br><span class="br-ind"><br><span class="indent">&nbsp;</span></span>লোকে তাঁকে ঘৃণা করেছে এবং আমরা তাঁকে সম্মান করি নি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সত্যি, তিনিই আমাদের সব রোগ তুলে নিয়েছেন <br><span class="br-ind"><br><span class="indent">&nbsp;</span></span>আর আমাদের যন্ত্রণা বহন করেছেন; <br><span class="br-ind"><br><span class="indent">&nbsp;</span></span>কিন্তু আমরা ভেবেছি আল্লাহ্‌ তাঁকে আঘাত করেছেন, <br><span class="br-ind"><br><span class="indent">&nbsp;</span></span>তাঁকে মেরেছেন ও কষ্ট দিয়েছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাদের গুনাহের জন্যই তাঁকে বিদ্ধ করা হয়েছে; <br><span class="br-ind"><br><span class="indent">&nbsp;</span></span>আমাদের অন্যায়ের জন্য তাঁকে চুরমার করা হয়েছে। <br><span class="br-ind"><br><span class="indent">&nbsp;</span></span>যে শাস্তির ফলে আমাদের শান্তি এসেছে <br><span class="br-ind"><br><span class="indent">&nbsp;</span></span>সেই শাস্তি তাঁকেই দেওয়া হয়েছে; <br><span class="br-ind"><br><span class="indent">&nbsp;</span></span>তিনি যে আঘাত পেয়েছেন তার দ্বারাই আমরা সুস্থ হয়েছি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমরা সবাই ভেড়ার মত করে বিপথে গিয়েছি; <br><span class="br-ind"><br><span class="indent">&nbsp;</span></span>আমরা প্রত্যেকে নিজের নিজের পথের দিকে ফিরেছি। <br><span class="br-ind"><br><span class="indent">&nbsp;</span></span>মাবুদ আমাদের সকলের অন্যায় তাঁর উপর চাপিয়েছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি অত্যাচারিত হলেন ও কষ্ট ভোগ করলেন, <br><span class="br-ind"><br><span class="indent">&nbsp;</span></span>কিন্তু তবুও তিনি মুখ খুললেন না; <br><span class="br-ind"><br><span class="indent">&nbsp;</span></span>জবাই করতে নেওয়া ভেড়ার বাচ্চার মত, <br><span class="br-ind"><br><span class="indent">&nbsp;</span></span>লোম ছাঁটাইকারীদের সামনে চুপ করে থাকা ভেড়ীর মত <br><span class="br-ind"><br><span class="indent">&nbsp;</span></span>তিনি মুখ খুললেন না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>জুলুম ও অন্যায় বিচার করে তাঁকে হত্যা করা হয়েছিল। <br><span class="br-ind"><br><span class="indent">&nbsp;</span></span>সেই সময়কার লোকদের মধ্যে কে খেয়াল করেছিল যে, <br><span class="br-ind"><br><span class="indent">&nbsp;</span></span>আমার লোকদের গুনাহের জন্য তাঁকে জীবিতদের দেশ থেকে <br><span class="br-ind"><br><span class="indent">&nbsp;</span></span>শেষ করে ফেলা হয়েছে? <br><span class="br-ind"><br><span class="indent">&nbsp;</span></span>সেই শাস্তি তো তাদেরই পাওনা ছিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদিও তিনি কোন অনিষ্ট করেন নি <br><span class="br-ind"><br><span class="indent">&nbsp;</span></span>কিংবা তাঁর মুখে কোন ছলনার কথা ছিল না, <br><span class="br-ind"><br><span class="indent">&nbsp;</span></span>তবুও দুষ্টদের সংগে তাঁকে দাফন করা হয়েছিল <br><span class="br-ind"><br><span class="indent">&nbsp;</span></span>আর মৃত্যুর দ্বারা তিনি ধনীর সংগী হয়েছিলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আসলে মাবুদ তাঁর ইচ্ছা অনুসারে তাঁকে চুরমার করেছিলেন <br><span class="br-ind"><br><span class="indent">&nbsp;</span></span>আর তাঁকে কষ্ট ভোগ করিয়েছিলেন। <br><span class="br-ind"><br><span class="indent">&nbsp;</span></span>মাবুদের গোলাম যখন তাঁর প্রাণকে দোষের কোরবানী হিসাবে দেবেন <br><span class="br-ind"><br><span class="indent">&nbsp;</span></span>তখন তিনি তাঁর সন্তানদের দেখতে পাবেন <br><span class="br-ind"><br><span class="indent">&nbsp;</span></span>আর তাঁর আয়ু বাড়ানো হবে; <br><span class="br-ind"><br><span class="indent">&nbsp;</span></span>তাঁর দ্বারাই মাবুদের ইচ্ছা পূর্ণ হবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি তাঁর কষ্টভোগের ফল দেখে তৃপ্ত হবেন; <br><span class="br-ind"><br><span class="indent">&nbsp;</span></span>মাবুদ বলছেন, আমার ন্যায়বান গোলামকে গভীরভাবে জানবার মধ্য দিয়ে <br><span class="br-ind"><br><span class="indent">&nbsp;</span></span>অনেককে ধার্মিক বলে গ্রহণ করা হবে, <br><span class="br-ind"><br><span class="indent">&nbsp;</span></span>কারণ তিনি তাদের সব অন্যায় বহন করবেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেইজন্য মহৎ লোকদের মধ্যে আমি তাঁকে একটা অংশ দেব <br><span class="br-ind"><br><span class="indent">&nbsp;</span></span>আর তিনি বলবানদের সংগে বিজয়ের ফল ভাগ করবেন, <br><span class="br-ind"><br><span class="indent">&nbsp;</span></span>কারণ তিনি নিজের ইচ্ছায় প্রাণ দিয়েছিলেন। <br><span class="br-ind"><br><span class="indent">&nbsp;</span></span>তাঁকে গুনাহ্‌গারদের সংগে গোণা হয়েছিল; <br><span class="br-ind"><br><span class="indent">&nbsp;</span></span>তিনি অনেকের গুনাহ্‌ বহন করেছিলেন <br><span class="br-ind"><br><span class="indent">&nbsp;</span></span>আর গুনাহ্‌গারদের জন্য অনুরোধ করেছিলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>