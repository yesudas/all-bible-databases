<html><head>
<meta http-equiv="Content-Type" content="text/html;charset=utf-8" />
<title>Job 10 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 10);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_8.html">8</a> <a href="Job_9.html">9</a> <b>10</b> <a href="Job_11.html">11</a> <a href="Job_12.html">12</a> ... <a href="Job_42.html">42</a> </div><hr>
<h1>Job 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“আমার বেঁচে থাকাকেই আমি ঘৃণা করি, <br><span class="br-ind"><br><span class="indent">&nbsp;</span></span>তাই আমার দুঃখের কথা আমি খোলাখুলিভাবেই বলব <br><span class="br-ind"><br><span class="indent">&nbsp;</span></span>আর আমার প্রাণের তেতো অবস্থা থেকে কথা বলব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আল্লাহ্‌, আমাকে দোষী কোরো না, <br><span class="br-ind"><br><span class="indent">&nbsp;</span></span>কিন্তু আমার বিরুদ্ধে তোমার যে নালিশ আছে তা আমাকে জানাও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাকে কষ্ট দিয়ে তোমার কি লাভ? <br><span class="br-ind"><br><span class="indent">&nbsp;</span></span>তোমার হাতের কাজ কি তুমি পায়ে ঠেলছ <br><span class="br-ind"><br><span class="indent">&nbsp;</span></span>আর দুষ্টদের মতলবে খুশী হচ্ছ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার চোখ কি মানুষের চোখের মত? <br><span class="br-ind"><br><span class="indent">&nbsp;</span></span>মানুষ যেমন দেখে তুমিও কি তেমনি দেখ? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মানুষের মতই কি তোমার দিনগুলো কাটে? <br><span class="br-ind"><br><span class="indent">&nbsp;</span></span>তাদের মতই কি তোমার বছরগুলো কাটে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি কি সেজন্যই আমার দোষ খুঁজে বেড়া"ছ <br><span class="br-ind"><br><span class="indent">&nbsp;</span></span>আর আমার গুনাহের তদন্ত করছ? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি তো জান আমি দোষী নই <br><span class="br-ind"><br><span class="indent">&nbsp;</span></span>আর তোমার হাত থেকে উদ্ধারকারী কেউ নেই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“তোমারই হাত আমাকে গড়েছে, তৈরী করেছে; <br><span class="br-ind"><br><span class="indent">&nbsp;</span></span>এখন তুমি কি ফিরে আমাকে ধ্বংস করবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মনে করে দেখ, মাটির পাত্রের মত করে তুমি আমাকে গড়েছ; <br><span class="br-ind"><br><span class="indent">&nbsp;</span></span>এখন তুমিই কি আবার আমাকে ধুলার মত করবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুধের মত করে তুমি আমাকে ঢেলেছ <br><span class="br-ind"><br><span class="indent">&nbsp;</span></span>আর ছানার মত করে আমাকে জমাট করেছ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাকে চামড়া আর গোশ্‌ত দিয়ে ঢেকেছ, <br><span class="br-ind"><br><span class="indent">&nbsp;</span></span>হাড় আর মাংসপেশী একসংগে করে আমাকে গড়েছ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি আমাকে জীবন দিয়েছ, অটল মহব্বত দেখিয়েছ; <br><span class="br-ind"><br><span class="indent">&nbsp;</span></span>তোমার যতে আমার প্রাণ রক্ষা পেয়েছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু এটাই তোমার অন্তরে তুমি লুকিয়ে রেখেছ, <br><span class="br-ind"><br><span class="indent">&nbsp;</span></span>আর আমি জানি এটাই তোমার মনে রয়েছে যে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যদি আমি গুনাহ্‌ করি, তুমি তা লক্ষ্য রাখবে <br><span class="br-ind"><br><span class="indent">&nbsp;</span></span>আর আমার দোষের শাস্তি না দিয়ে তুমি ছাড়বে না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যদি আমি দোষী হই তবে আমার উপর বিপদ আসবে। <br><span class="br-ind"><br><span class="indent">&nbsp;</span></span>যদি আমি নির্দোষও হই তবুও আমি মাথা তুলতে পারব না, <br><span class="br-ind"><br><span class="indent">&nbsp;</span></span>কারণ আমি লজ্জায় পূর্ণ হয়েছি আর কষ্টের মধ্যে ডুবে গেছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যদি আমি মাথা উঁচু করি তবে তুমি সিংহের মত <br><span class="br-ind"><br><span class="indent">&nbsp;</span></span>আমার জন্য ওৎ পেতে থাকবে <br><span class="br-ind"><br><span class="indent">&nbsp;</span></span>আর আমাকে আবার তোমার ভয়ংকর শক্তি দেখাবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার বিরুদ্ধে তুমি নতুন নতুন সাক্ষী দাঁড় করা"ছ <br><span class="br-ind"><br><span class="indent">&nbsp;</span></span>আর আমার প্রতি তোমার বিরক্তি বাড়িয়ে তুলছ; <br><span class="br-ind"><br><span class="indent">&nbsp;</span></span>তোমার আক্রমণ একটার পর একটা আমার বিরুদ্ধে আসছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“কেন তুমি মায়ের পেট থেকে আমাকে বের করে এনেছিলে? <br><span class="br-ind"><br><span class="indent">&nbsp;</span></span>কোন চোখ আমাকে দেখবার আগে কেন আমি মরলাম না? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হায়, আমাকে যদি কখনও গড়া না হত, <br><span class="br-ind"><br><span class="indent">&nbsp;</span></span>কিংবা পেট থেকে সোজা কবরে নিয়ে যাওয়া হত! <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার অল্প দিনের আয়ু প্রায় শেষ; <br><span class="br-ind"><br><span class="indent">&nbsp;</span></span>এবার তুমি আমাকে ছেড়ে দাও <br><span class="br-ind"><br><span class="indent">&nbsp;</span></span>যাতে আমি একটুক্ষণ আনন্দ করতে পারি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি শীঘ্রই অন্ধকার ও ঘন ছায়ার দেশে যাব; <br><span class="br-ind"><br><span class="indent">&nbsp;</span></span>আমি আর কখনও ফিরে আসব না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সেটা ঘোর অন্ধকারের দেশ, <br><span class="br-ind"><br><span class="indent">&nbsp;</span></span>ঘন ছায়া ও বিশৃঙ্খলার দেশ; <br><span class="br-ind"><br><span class="indent">&nbsp;</span></span>সেখানে আলোও অন্ধকারের মত।”<br></div>
</div>
<!-- PARSED ABOVE; EDITING MAY BREAK PARSER -->
</body></html>