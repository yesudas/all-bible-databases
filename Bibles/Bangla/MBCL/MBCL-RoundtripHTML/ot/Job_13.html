<html><head>
<meta http-equiv="Content-Type" content="text/html;charset=utf-8" />
<title>Job 13 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 13);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_11.html">11</a> <a href="Job_12.html">12</a> <b>13</b> <a href="Job_14.html">14</a> <a href="Job_15.html">15</a> ... <a href="Job_42.html">42</a> </div><hr>
<h1>Job 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি এই সব নিজের চোখে দেখেছি <br><span class="br-ind"><br><span class="indent">&nbsp;</span></span>আর নিজের কানে শুনে তা বুঝেছি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা যা জান আমিও তা জানি; <br><span class="br-ind"><br><span class="indent">&nbsp;</span></span>আমি তোমাদের চেয়ে নীচু নই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু আমি সর্বশক্তিমানের সংগে কথা বলতে চাই, <br><span class="br-ind"><br><span class="indent">&nbsp;</span></span>আল্লাহ্‌র সংগে আমার ব্যাপার নিয়ে তর্ক করতে চাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা তো সব কিছু মিথ্যা দিয়ে লেপে দিচ্ছ; <br><span class="br-ind"><br><span class="indent">&nbsp;</span></span>তোমরা সবাই অপদার্থ ডাক্তার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আহা, তোমরা সবাই যদি চুপ করে থাকতে! <br><span class="br-ind"><br><span class="indent">&nbsp;</span></span>তোমাদের জন্য সেটাই হত বুদ্ধিমানের কাজ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“এখন তোমরা আমার যুক্তি শোন; <br><span class="br-ind"><br><span class="indent">&nbsp;</span></span>আমার তর্কের কথায় কান দাও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আল্লাহ্‌র পক্ষ হয়ে কি তোমরা অন্যায় কথা বলবে? <br><span class="br-ind"><br><span class="indent">&nbsp;</span></span>তাঁর হয়ে কি ছলনার কথা বলবে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁর পক্ষ হয়ে কি একচোখামি করবে? <br><span class="br-ind"><br><span class="indent">&nbsp;</span></span>আল্লাহ্‌র হয়ে কি তর্ক করবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি যদি তোমাদের পরীক্ষা করেন <br><span class="br-ind"><br><span class="indent">&nbsp;</span></span>তবে কি তোমাদের ভাল হবে? <br><span class="br-ind"><br><span class="indent">&nbsp;</span></span>মানুষকে যেমন ঠকানো যায় <br><span class="br-ind"><br><span class="indent">&nbsp;</span></span>তেমনি করে কি তোমরা তাঁকেও ঠকাতে পারবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা যদি গোপনে একচোখামি কর <br><span class="br-ind"><br><span class="indent">&nbsp;</span></span>তাহলে নিশ্চয়ই তিনি তোমাদের বকুনি দেবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর মহিমা কি তোমাদের ভয় জাগায় না? <br><span class="br-ind"><br><span class="indent">&nbsp;</span></span>তাঁর ভয়ংকরতা দেখে কি তোমরা ভয় পাও না? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাদের নীতি কথাগুলো যেন চলতি কথার ছাইয়ের গাদা; <br><span class="br-ind"><br><span class="indent">&nbsp;</span></span>তোমাদের তর্কের কথাগুলো কাদার মত নরম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“তোমরা চুপ করে থাক, আমাকে কথা বলতে দাও; <br><span class="br-ind"><br><span class="indent">&nbsp;</span></span>তারপর আমার যা হবার তা-ই হোক। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কেন আমি নিজেকে বিপদে ফেলব <br><span class="br-ind"><br><span class="indent">&nbsp;</span></span>আর আমার প্রাণকে হাতে রাখব? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি যদি আমাকে মেরেও ফেলেন <br><span class="br-ind"><br><span class="indent">&nbsp;</span></span>তবুও তাঁর উপর আমি আশা রাখব; <br><span class="br-ind"><br><span class="indent">&nbsp;</span></span>আমি নিশ্চয়ই তাঁর সামনে আমার পক্ষে কথা বলব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেটাই হবে আমার রক্ষার উপায়, <br><span class="br-ind"><br><span class="indent">&nbsp;</span></span>কারণ কোন দুষ্ট লোক তাঁর সামনে আসতে পারবে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমার কথাগুলো মন দিয়ে শোন; <br><span class="br-ind"><br><span class="indent">&nbsp;</span></span>আমি যা বলছি তা তোমাদের কানে যাক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার পক্ষে যা বলবার তা আমি এখন ঠিক করেছি, <br><span class="br-ind"><br><span class="indent">&nbsp;</span></span>তাই আমি জানি যে, আমি নির্দোষ বলে প্রমাণিত হব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেউ কি আমার বিরুদ্ধে নালিশ জানাতে পারে? <br><span class="br-ind"><br><span class="indent">&nbsp;</span></span>পারলে আমি নীরবে মারা যাব। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“হে আল্লাহ্‌, আমাকে কেবল এই দু’টা জিনিস দাও: <br><span class="br-ind"><br><span class="indent">&nbsp;</span></span>আমার উপর থেকে তোমার হাত দূরে সরিয়ে নাও, <br><span class="br-ind"><br><span class="indent">&nbsp;</span></span>আর তোমার ভয়ংকরতা দিয়ে আমাকে আর ভয় দেখিয়ো না; <br><span class="br-ind"><br><span class="indent">&nbsp;</span></span>তাহলে আমি তোমার কাছ থেকে নিজেকে লুকাব না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারপর তুমি আমাকে ডেকো, আমি জবাব দেব, <br><span class="br-ind"><br><span class="indent">&nbsp;</span></span>কিংবা আমাকে কথা বলতে দাও <br><span class="br-ind"><br><span class="indent">&nbsp;</span></span>আর তুমি তার জবাব দিয়ো। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বল, আমার অন্যায় আর গুনাহ্‌ কি? <br><span class="br-ind"><br><span class="indent">&nbsp;</span></span>আমার দোষ ও গুনাহ্‌ আমাকে দেখিয়ে দাও। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেন তুমি মুখ লুকিয়ে রাখছ <br><span class="br-ind"><br><span class="indent">&nbsp;</span></span>আর আমাকে শত্রু বলে ভাবছ? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যে পাতা বাতাসে ওড়ে তাকে কি তুমি ভয় দেখাবে? <br><span class="br-ind"><br><span class="indent">&nbsp;</span></span>শুকনা তুষের পিছনে কি তুমি তাড়া করবে? <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তুমি তো আমার বিরুদ্ধে তেতো কথা লিখছ, <br><span class="br-ind"><br><span class="indent">&nbsp;</span></span>আমার যৌবনের গুনাহের ফল আমাকে ভোগ করা"ছ। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি আমার পায়ে বেড়ী দিয়েছ; <br><span class="br-ind"><br><span class="indent">&nbsp;</span></span>আমার সমস্ত পথের উপর তুমি কড়া নজর রেখেছ <br><span class="br-ind"><br><span class="indent">&nbsp;</span></span>আর আমার পায়ের ধাপের সীমা বেঁধে দিয়েছ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“মানুষ তো পচা জিনিসের মত নষ্ট হয়ে যাচ্ছে <br><span class="br-ind"><br><span class="indent">&nbsp;</span></span>আর পোকায় কাটা কাপড়ের মত হচ্ছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>