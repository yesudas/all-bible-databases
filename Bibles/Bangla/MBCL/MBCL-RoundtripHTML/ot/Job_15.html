<html><head>
<meta http-equiv="Content-Type" content="text/html;charset=utf-8" />
<title>Job 15 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 15);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_13.html">13</a> <a href="Job_14.html">14</a> <b>15</b> <a href="Job_16.html">16</a> <a href="Job_17.html">17</a> ... <a href="Job_42.html">42</a> </div><hr>
<h1>Job 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের দ্বিতীয় কথা</h2><span class="vn">1</span> <span class="br-p"><br><br></span>তখন তৈমনীয় ইলীফস জবাবে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“কোন জ্ঞানী লোক কি এইভাবে অনর্থক কথা বলবে <br><span class="br-ind"><br><span class="indent">&nbsp;</span></span>কিংবা পূর্বের গরম বাতাস দিয়ে পেট ভরাবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে কি বাজে কথা দিয়ে তর্ক করবে <br><span class="br-ind"><br><span class="indent">&nbsp;</span></span>না কি মূল্যহীন কথা বলবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তুমি তো আল্লাহ্‌কে ভয় করা ছেড়ে দিয়েছ <br><span class="br-ind"><br><span class="indent">&nbsp;</span></span>আর আল্লাহ্‌র কাছে মুনাজাত করাও কমিয়ে দিয়েছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার গুনাহের জন্যই তুমি এইভাবে কথা বলছ <br><span class="br-ind"><br><span class="indent">&nbsp;</span></span>আর কথা বলছ চালাক লোকদের মত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি নই, কিন্তু তোমার নিজের মুখই তোমাকে দোষী করছে; <br><span class="br-ind"><br><span class="indent">&nbsp;</span></span>তুমি তোমার নিজের বিরুদ্ধেই সাক্ষি দিচ্ছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“মানুষের মধ্যে কি তুমিই প্রথমে জন্মেছ? <br><span class="br-ind"><br><span class="indent">&nbsp;</span></span>পাহাড়ের জন্মের আগে কি তোমার জন্ম হয়েছিল? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আল্লাহ্‌র পরিকল্পনার কথা কি তুমি শুনেছ? <br><span class="br-ind"><br><span class="indent">&nbsp;</span></span>তুমি কি একাই সমস্ত জ্ঞানের অধিকারী? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি এমন কি জান যা আমরা জানি না, <br><span class="br-ind"><br><span class="indent">&nbsp;</span></span>আর এমন কি বোঝ যা আমরা বুঝি না? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের মধ্যে এমন একজন আছেন যাঁর চুল পেকেছে, যিনি বৃদ্ধ; <br><span class="br-ind"><br><span class="indent">&nbsp;</span></span>তাঁর বয়স তোমার আব্বার বয়সের চেয়েও বেশী। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আল্লাহ্‌র দেওয়া সান্ত্বনা কি তোমার পক্ষে যথেষ্ট নয়? <br><span class="br-ind"><br><span class="indent">&nbsp;</span></span>সেই কথা তো নরমভাবে তোমাকে বলা হয়েছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার দিল কেন তোমাকে দূরে সরায়? <br><span class="br-ind"><br><span class="indent">&nbsp;</span></span>তোমার চোখ কেন রাগে জ্বলে ওঠে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এতে তো তুমি আল্লাহ্‌র বিরুদ্ধে রাগ করছ <br><span class="br-ind"><br><span class="indent">&nbsp;</span></span>আর ঐ সব কথা তোমার মুখ থেকে বের করছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মানুষ কি যে, সে খাঁটি হতে পারে? <br><span class="br-ind"><br><span class="indent">&nbsp;</span></span>স্ত্রীলোকের গর্ভ থেকে যে জন্মেছে সে কি যে, নির্দোষ হতে পারে? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আল্লাহ্‌ যদি তাঁর ফেরেশতাদের উপর বিশ্বাস রাখতে না পারেন, <br><span class="br-ind"><br><span class="indent">&nbsp;</span></span>তাঁর চোখে যদি আসমানও খাঁটি না হয়, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহলে মানুষ, যে জঘন্য ও খারাপ <br><span class="br-ind"><br><span class="indent">&nbsp;</span></span>এবং পানির মত খারাপী খায়, সে মোটেই খাঁটি হতে পারে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“আমার কথা শোন, আমি তোমাকে বুঝিয়ে বলি; <br><span class="br-ind"><br><span class="indent">&nbsp;</span></span>আমি যা দেখেছি তা আমি তোমাকে বলব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জ্ঞানী লোকেরা তা তাঁদের পূর্বপুরুষদের কাছ থেকে পেয়েছিলেন <br><span class="br-ind"><br><span class="indent">&nbsp;</span></span>আর তা সবই প্রকাশ করেছিলেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেবল তাঁদের হাতেই দেশটা দেওয়া হয়েছিল, <br><span class="br-ind"><br><span class="indent">&nbsp;</span></span>কোন বিদেশী তাঁদের জ্ঞানে ভেজাল দেয় নি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুষ্ট লোক সারা জীবন যন্ত্রণা ভোগ করে; <br><span class="br-ind"><br><span class="indent">&nbsp;</span></span>নিষ্ঠুরেরা যতদিন বেঁচে থাকবে ততদিনই যন্ত্রণা ভোগ করবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার কানে ভয় জাগানো শব্দ ঢুকবে; <br><span class="br-ind"><br><span class="indent">&nbsp;</span></span>যখন সব কিছুই ভাল চলছে বলে মনে হবে <br><span class="br-ind"><br><span class="indent">&nbsp;</span></span>তখন লুটেরারা তাকে আক্রমণ করবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তার কোন আশা নেই যে, সে অন্ধকার থেকে পালিয়ে আসতে পারবে; <br><span class="br-ind"><br><span class="indent">&nbsp;</span></span>তার জন্য ঠিক হয়ে আছে ভয়ংকর মৃত্যু। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সে খাবারের খোঁজে ঘুরে বেড়ায় <br><span class="br-ind"><br><span class="indent">&nbsp;</span></span>আর জিজ্ঞাসা করে তা কোথায়। <br><span class="br-ind"><br><span class="indent">&nbsp;</span></span>সে জানে যে, অন্ধকারের দিনটা কাছে এসে গেছে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দুর্দশা ও মনের কষ্ট তাকে ভয় দেখায় <br><span class="br-ind"><br><span class="indent">&nbsp;</span></span>আর শক্তিশালী বাদশাহ্‌র মতই তাকে আক্রমণ করবার জন্য প্রস্তুত হয়, <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ সে আল্লাহ্‌কে ঘুষি দেখায় <br><span class="br-ind"><br><span class="indent">&nbsp;</span></span>আর সর্বশক্তিমানের বিরুদ্ধে বড়াই করে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মোটা ও শক্ত ঢাল নিয়ে <br><span class="br-ind"><br><span class="indent">&nbsp;</span></span>ঘাড় শক্ত করে সে আল্লাহ্‌র বিরুদ্ধে এগিয়ে যায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“তার মুখ চর্বিতে মোটা হয়ে গেছে <br><span class="br-ind"><br><span class="indent">&nbsp;</span></span>আর কোমর মোটা হয়েছে গোশ্‌তে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে ধ্বংস হয়ে যাওয়া শহরে বাস করে; <br><span class="br-ind"><br><span class="indent">&nbsp;</span></span>যে ঘরে কেউ থাকে না, <br><span class="br-ind"><br><span class="indent">&nbsp;</span></span>যে ঘর ধ্বংসস্তূপ হবার জন্য তৈরী হয়ে আছে, <br><span class="br-ind"><br><span class="indent">&nbsp;</span></span>সেখানে সে বাস করে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে আর ধনী থাকবে না, <br><span class="br-ind"><br><span class="indent">&nbsp;</span></span>তার ধন-সম্পত্তি স্থায়ী হবে না, <br><span class="br-ind"><br><span class="indent">&nbsp;</span></span>আর তার হাজার হাজার পশুও থাকবে না। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সে অন্ধকার এড়াতে পারবে না; <br><span class="br-ind"><br><span class="indent">&nbsp;</span></span>সে এমন গাছের মত হবে <br><span class="br-ind"><br><span class="indent">&nbsp;</span></span>যার ডালপালা আগুনের শিখায় পুড়ে যাবে; <br><span class="br-ind"><br><span class="indent">&nbsp;</span></span>আল্লাহ্‌র মুখের শ্বাসে সে উড়ে যাবে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>বাজে জিনিসের উপর বিশ্বাস করে সে যেন নিজেকে না ঠকায়, <br><span class="br-ind"><br><span class="indent">&nbsp;</span></span>কারণ সে তার বদলে কিছুই পাবে না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সময়ের আগেই তার পাওনা শাস্তি সে পুরোপুরি পাবে; <br><span class="br-ind"><br><span class="indent">&nbsp;</span></span>তার ডালপালা বেড়ে উঠবে না। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>সে এমন আংগুর লতার মত হবে <br><span class="br-ind"><br><span class="indent">&nbsp;</span></span>যা থেকে সব কাঁচা আংগুর ঝরে পড়ে গেছে; <br><span class="br-ind"><br><span class="indent">&nbsp;</span></span>সে এমন জলপাই গাছের মত হবে যার ফুল ঝরে গেছে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আল্লাহ্‌র প্রতি ভয়হীনদের কোন ছেলেমেয়ে থাকবে না; <br><span class="br-ind"><br><span class="indent">&nbsp;</span></span>তাদের ঘুষের বাড়ী-ঘর আগুনে গ্রাস করবে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তাদের গর্ভে থাকবে দুষ্টতা আর তারা জন্ম দেবে খারাপীকে; <br><span class="br-ind"><br><span class="indent">&nbsp;</span></span>তাদের গর্ভে সৃষ্টি হবে ছলনা।”<br></div>
</div>
<!-- PARSED ABOVE; EDITING MAY BREAK PARSER -->
</body></html>