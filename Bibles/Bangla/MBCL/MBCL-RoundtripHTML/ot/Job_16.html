<html><head>
<meta http-equiv="Content-Type" content="text/html;charset=utf-8" />
<title>Job 16 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 16);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_14.html">14</a> <a href="Job_15.html">15</a> <b>16</b> <a href="Job_17.html">17</a> <a href="Job_18.html">18</a> ... <a href="Job_42.html">42</a> </div><hr>
<h1>Job 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইয়ুব (আঃ)-এর জবাব</h2><span class="vn">1</span> <span class="br-p"><br><br></span>তখন জবাবে আইয়ুব বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি এই রকম কথা অনেক শুনেছি; <br><span class="br-ind"><br><span class="indent">&nbsp;</span></span>কি রকম কষ্ট-দেওয়া সান্ত্বনাকারী তোমরা সবাই! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমাদের এই একটানা বাতাসের মত কথাবার্তা <br><span class="br-ind"><br><span class="indent">&nbsp;</span></span>কখনও কি শেষ হবে না? <br><span class="br-ind"><br><span class="indent">&nbsp;</span></span>তোমাদের কিসে পেয়েছে যে, তোমরা তর্ক করেই চলেছ? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমাদের অবস্থা যদি আমার মত হত <br><span class="br-ind"><br><span class="indent">&nbsp;</span></span>তবে আমিও তোমাদের মত কথা বলতে পারতাম, <br><span class="br-ind"><br><span class="indent">&nbsp;</span></span>তোমাদের বিরুদ্ধে অনেক কথা বলতে পারতাম <br><span class="br-ind"><br><span class="indent">&nbsp;</span></span>আর তোমাদের দেখে মাথাও নাড়াতে পারতাম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু আমি তা করতাম না, বরং আমার মুখ তোমাদের উৎসাহ দিত; <br><span class="br-ind"><br><span class="indent">&nbsp;</span></span>আমার মুখের সান্ত্বনার কথা তোমাদের আরাম দিত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“কথা বললেও আমার যন্ত্রণা কমে না; <br><span class="br-ind"><br><span class="indent">&nbsp;</span></span>চুপ করে থাকলেও তা দূর হয় না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আল্লাহ্‌, তুমি তো আমাকে ক্ষয় হতে দিয়েছ; <br><span class="br-ind"><br><span class="indent">&nbsp;</span></span>আমার গোটা সংসারটাকে তুমি ধ্বংস করে ফেলেছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমার শরীর শুকিয়ে ফেলেছ, <br><span class="br-ind"><br><span class="indent">&nbsp;</span></span>আর সেটাই আমার বিরুদ্ধে সাক্ষী হয়েছে; <br><span class="br-ind"><br><span class="indent">&nbsp;</span></span>আমার শুকনা চেহারাই আমার বিরুদ্ধে সাক্ষি দিচ্ছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আল্লাহ্‌ আমাকে ভীষণভাবে আক্রমণ করেছেন <br><span class="br-ind"><br><span class="indent">&nbsp;</span></span>এবং রাগে আমাকে ছিঁড়ে ফেলেছেন; <br><span class="br-ind"><br><span class="indent">&nbsp;</span></span>তিনি আমাকে দেখে দাঁতে দাঁত ঘষেছেন; <br><span class="br-ind"><br><span class="indent">&nbsp;</span></span>আমার বিপক্ষ আমার বিরুদ্ধে চোখ রাংগিয়েছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাকে ঠাট্টা করবার জন্যই লোকে মুখ খোলে; <br><span class="br-ind"><br><span class="indent">&nbsp;</span></span>ধিক্কার দিয়ে তারা আমার গালে চড় মারে <br><span class="br-ind"><br><span class="indent">&nbsp;</span></span>আর আমার বিরুদ্ধে একসংগে জমায়েত হয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>খারাপ লোকদের কাছে আল্লাহ্‌ আমাকে তুলে দিয়েছেন; <br><span class="br-ind"><br><span class="indent">&nbsp;</span></span>দুষ্ট লোকদের হাতে তিনি আমাকে ছুঁড়ে ফেলেছেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি শান্তিতে ছিলাম কিন্তু তিনি আমাকে চুরমার করেছেন; <br><span class="br-ind"><br><span class="indent">&nbsp;</span></span>আমার ঘাড় ধরে তিনি আমাকে আছাড় মেরেছেন। <br><span class="br-ind"><br><span class="indent">&nbsp;</span></span>তিনি আমাকে করেছেন তাঁর তীরের লক্ষ্যস্থান। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর ধনুকধারীরা আমাকে ঘিরে ফেলেছে; <br><span class="br-ind"><br><span class="indent">&nbsp;</span></span>নিষ্ঠুরের মত তিনি আমার কিড্‌নি চিরে দিয়েছেন <br><span class="br-ind"><br><span class="indent">&nbsp;</span></span>আর আমার পিত্ত মাটিতে ঢেলে ফেলেছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বারে বারে তিনি আমার রক্ষা-দেয়াল ভেংগে ফেলেছেন, <br><span class="br-ind"><br><span class="indent">&nbsp;</span></span>যোদ্ধার মত করে তিনি আমার দিকে দৌড়ে এসেছেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার চামড়ার উপরে আমি চট পরেছি; <br><span class="br-ind"><br><span class="indent">&nbsp;</span></span>আমার অহংকার আমি ধুলায় লুটিয়েছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কাঁদতে কাঁদতে আমার মুখ লাল হয়েছে, <br><span class="br-ind"><br><span class="indent">&nbsp;</span></span>আমার চোখের নীচে কালি পড়েছে; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তবুও আমি কাউকে জুলুম করি নি <br><span class="br-ind"><br><span class="indent">&nbsp;</span></span>এবং আমার মুনাজাত খাঁটি রয়েছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“হে দুনিয়া, আমার রক্ত ঢেকে দিয়ো না; <br><span class="br-ind"><br><span class="indent">&nbsp;</span></span>আমার কান্না যেন সব সময় শোনা যায়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এখনও আমার সাক্ষী বেহেশতে রয়েছেন; <br><span class="br-ind"><br><span class="indent">&nbsp;</span></span>আমার পক্ষে যিনি কথা বলবেন তিনি উপরে রয়েছেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিনি আমার পক্ষে আছেন তিনি আমার বন্ধু, <br><span class="br-ind"><br><span class="indent">&nbsp;</span></span>আর আমি আল্লাহ্‌র কাছে চোখের পানি ফেলি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষ যেমন বন্ধুর পক্ষ হয়ে কথা বলে <br><span class="br-ind"><br><span class="indent">&nbsp;</span></span>তেমনি যদি কেবল একজন আমার পক্ষ হয়ে <br><span class="br-ind"><br><span class="indent">&nbsp;</span></span>আল্লাহ্‌র কাছে কথা বলতে পারত! <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমাকে তো আর কয়েকটা বছর পরে <br><span class="br-ind"><br><span class="indent">&nbsp;</span></span>সেই পথে চলে যেতে হবে যে পথে গেলে আর আমি ফিরব না।<br></div>
</div>
<!-- PARSED ABOVE; EDITING MAY BREAK PARSER -->
</body></html>