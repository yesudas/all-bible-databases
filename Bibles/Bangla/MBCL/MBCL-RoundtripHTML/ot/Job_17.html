<html><head>
<meta http-equiv="Content-Type" content="text/html;charset=utf-8" />
<title>Job 17 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 17);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_15.html">15</a> <a href="Job_16.html">16</a> <b>17</b> <a href="Job_18.html">18</a> <a href="Job_19.html">19</a> ... <a href="Job_42.html">42</a> </div><hr>
<h1>Job 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“আমার মন ভেংগে গেছে, <br><span class="br-ind"><br><span class="indent">&nbsp;</span></span>আমার আয়ু শেষ হয়ে আসছে, <br><span class="br-ind"><br><span class="indent">&nbsp;</span></span>আমার জন্য কবর অপেক্ষা করছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীরা সত্যিই আমার চারপাশে আছে; <br><span class="br-ind"><br><span class="indent">&nbsp;</span></span>তাদের বিরুদ্ধভাব আমি দেখতে পাচ্ছি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“হে আল্লাহ্‌, যে জামিন তুমি চাও আমার পক্ষে সেই জামিন তুমিই হও; <br><span class="br-ind"><br><span class="indent">&nbsp;</span></span>কে আর আমার হয়ে জামিন হবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি তাদের বুঝবার মন বন্ধ করে দিয়েছ, <br><span class="br-ind"><br><span class="indent">&nbsp;</span></span>কাজেই তুমি তাদের জয়ী হতে দেবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লাভের আশায় যদি কেউ তার বন্ধুদের দোষী করে <br><span class="br-ind"><br><span class="indent">&nbsp;</span></span>তবে তার সন্তানেরা কষ্ট ভোগ করবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“আল্লাহ্‌ আমাকে সকলের টিট্‌কারির পাত্র করেছেন, <br><span class="br-ind"><br><span class="indent">&nbsp;</span></span>যার মুখে সবাই থুথু দেয় তার মতই করেছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার চোখ দুঃখে নিসে-জ হয়ে এসেছে; <br><span class="br-ind"><br><span class="indent">&nbsp;</span></span>আমার গোটা শরীরটা ছায়ার মত হয়েছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এতে সৎ লোকেরা খুব অবাক হবে, <br><span class="br-ind"><br><span class="indent">&nbsp;</span></span>আর নির্দোষ লোকেরা আল্লাহ্‌র প্রতি ভয়হীনদের বিরুদ্ধে জেগে উঠবে; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু খাঁটি লোকেরা তাদের পথে এগিয়ে যাবে, <br><span class="br-ind"><br><span class="indent">&nbsp;</span></span>আর যাদের হাত পাক-সাফ তারা দিনে দিনে শক্তিশালী হবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“ভাল, তোমরা সবাই এসে আবার চেষ্টা কর। <br><span class="br-ind"><br><span class="indent">&nbsp;</span></span>আমি তোমাদের মধ্যে কাউকেই জ্ঞানী দেখি না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার আয়ু প্রায় শেষ হয়েছে, <br><span class="br-ind"><br><span class="indent">&nbsp;</span></span>আমার সব পরিকল্পনা বিফল হয়েছে, <br><span class="br-ind"><br><span class="indent">&nbsp;</span></span>আমার দিলের ইচ্ছাগুলোও নষ্ট হয়ে গেছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এই লোকেরা রাতকে দিন বানায় <br><span class="br-ind"><br><span class="indent">&nbsp;</span></span>আর অন্ধকারের মধ্যে বলে, ‘আলো আসছে’। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যদি আমার ঘর হিসাবে আমি কবরকে আশা করি, <br><span class="br-ind"><br><span class="indent">&nbsp;</span></span>অন্ধকারের মধ্যে যদি আমার বিছানা পাতি, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কবরকে যদি বলি, ‘তুমি আমার বাবা,’ <br><span class="br-ind"><br><span class="indent">&nbsp;</span></span>আর পোকাকে বলি, ‘আমার মা’ কিংবা ‘আমার বোন,’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহলে আমার আশা কোথায়? <br><span class="br-ind"><br><span class="indent">&nbsp;</span></span>আর আমার আশার পূর্ণতা কে দেখতে পাবে? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই আশা কবরের দুয়ার পর্যন্ত নেমে যাবে না; <br><span class="br-ind"><br><span class="indent">&nbsp;</span></span>আমার সংগে তা ধুলায় মিশে যাবে না।”<br></div>
</div>
<!-- PARSED ABOVE; EDITING MAY BREAK PARSER -->
</body></html>