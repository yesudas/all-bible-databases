<html><head>
<meta http-equiv="Content-Type" content="text/html;charset=utf-8" />
<title>Job 30 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 30);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_28.html">28</a> <a href="Job_29.html">29</a> <b>30</b> <a href="Job_31.html">31</a> <a href="Job_32.html">32</a> ... <a href="Job_42.html">42</a> </div><hr>
<h1>Job 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“কিন্তু এখন যারা আমার চেয়ে বয়সে ছোট <br><span class="br-ind"><br><span class="indent">&nbsp;</span></span>তারা আমাকে ঠাট্টা-বিদ্রূপ করে; <br><span class="br-ind"><br><span class="indent">&nbsp;</span></span>তাদের পিতাদের আমি আমার ভেড়ার পাল রক্ষাকারী <br><span class="br-ind"><br><span class="indent">&nbsp;</span></span>কুকুরদের সংগে রাখতেও ঘৃণা বোধ করতাম। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাদের শক্তি আমার কি কাজে লাগত? <br><span class="br-ind"><br><span class="indent">&nbsp;</span></span>তাদের কোন শক্তিই ছিল না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অভাব ও খিদের দরুন তাদের চেহারা শুকনা ছিল; <br><span class="br-ind"><br><span class="indent">&nbsp;</span></span>তারা রাতের বেলায় নির্জন পোড়ো জায়গায় যা পেত তা-ই চিবাত। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা ঝোপের মধ্য থেকে স্বাদহীন শাক তুলত; <br><span class="br-ind"><br><span class="indent">&nbsp;</span></span>রেতম গাছের শিকড় তাদের খাবার ছিল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লোকসমাজ থেকে তাদের তাড়িয়ে দেওয়া হয়েছিল; <br><span class="br-ind"><br><span class="indent">&nbsp;</span></span>তারা যেন চোর সেইভাবে লোকেরা তাদের পিছনে চিৎকার করত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শুকনা নদীর বুকে তাদের বাস করতে হত; <br><span class="br-ind"><br><span class="indent">&nbsp;</span></span>তারা মাটির গর্তে ও পাহাড়ের ফাটলে থাকত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঝোপের মধ্য থেকে তারা গাধার মত ডাকত, <br><span class="br-ind"><br><span class="indent">&nbsp;</span></span>আগাছার মধ্যে ঠাসাঠাসি করে বাস করত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা ছিল অপদার্থ ও দুর্নামের পাত্র; <br><span class="br-ind"><br><span class="indent">&nbsp;</span></span>দেশ থেকে তাদের তাড়িয়ে দেওয়া হয়েছিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“আর এখন তাদের ছেলেরা গান গেয়ে গেয়ে <br><span class="br-ind"><br><span class="indent">&nbsp;</span></span>আমাকে ঠাট্টা-বিদ্রূপ করে; <br><span class="br-ind"><br><span class="indent">&nbsp;</span></span>তাদের কাছে আমি হয়েছি একটা টিট্‌কারির পাত্র। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা আমাকে ঘৃণা করে আমার কাছ থেকে দূরে থাকে; <br><span class="br-ind"><br><span class="indent">&nbsp;</span></span>আমার মুখে থুথু ফেলতেও তারা ভয় পায় না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আল্লাহ্‌ আমাকে শক্তিহীন করেছেন আর আমাকে কষ্টে ফেলেছেন; <br><span class="br-ind"><br><span class="indent">&nbsp;</span></span>কাজেই তারা কোন বাধা না মেনেই আমার বিরুদ্ধে উঠেছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উগ্র যুবকেরা যেন ডান দিক থেকে আমাকে আক্রমণ করে <br><span class="br-ind"><br><span class="indent">&nbsp;</span></span>আর আমাকে পালিয়ে যেতে বাধ্য করে; <br><span class="br-ind"><br><span class="indent">&nbsp;</span></span>আমাকে আক্রমণ করতে তারা দেয়াল পার হবার জন্য <br><span class="br-ind"><br><span class="indent">&nbsp;</span></span>ঢিবি তৈরী করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা আমার পথ আট্‌কায়; <br><span class="br-ind"><br><span class="indent">&nbsp;</span></span>কারও সাহায্য ছাড়াই তারা আমার সর্বনাশ করে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা যেন দেয়ালের বড় ফাঁকের মধ্য দিয়ে এগিয়ে আসে; <br><span class="br-ind"><br><span class="indent">&nbsp;</span></span>ধ্বংসস্তূপের মধ্য দিয়েও তারা তাড়াতাড়ি এসে পড়ে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>নানারকম ভয় আমাকে ঢেকে ফেলে; <br><span class="br-ind"><br><span class="indent">&nbsp;</span></span>সেই ভয় আমার সম্মানকে বাতাসের মত উড়িয়ে দেয়; <br><span class="br-ind"><br><span class="indent">&nbsp;</span></span>আমার সফলতা মেঘের মত মিলিয়ে যায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“এখন আমার জীবনে ভাটা পড়েছে; <br><span class="br-ind"><br><span class="indent">&nbsp;</span></span>কষ্টের দিনগুলো আমাকে আক্রমণ করেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>রাতে আমার হাড়ের মধ্যে ভীষণ ব্যথা করে; <br><span class="br-ind"><br><span class="indent">&nbsp;</span></span>সেই চিবানো ব্যথা কখনও থামে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আল্লাহ্‌ কুস্তিগীরের মত তাঁর মহাশক্তিতে আমার কাপড় ধরেন, <br><span class="br-ind"><br><span class="indent">&nbsp;</span></span>আমার কোর্তার গলার মত করে তিনি আমাকে জাপ্‌টে ধরেন; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তারপর তিনি আমাকে কাদায় ছুঁড়ে ফেলে দেন। <br><span class="br-ind"><br><span class="indent">&nbsp;</span></span>আমি তো ধুলা আর ছাইয়ের মত হয়ে গেছি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“হে আল্লাহ্‌, আমি তোমার কাছে ফরিয়াদ জানাই, <br><span class="br-ind"><br><span class="indent">&nbsp;</span></span>কিন্তু তুমি জবাব দাও না; <br><span class="br-ind"><br><span class="indent">&nbsp;</span></span>আমি দাঁড়িয়ে থাকি, কিন্তু তুমি কেবল আমার দিকে চেয়ে দেখ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি আমার প্রতি নিষ্ঠুর ব্যবহার করছ; <br><span class="br-ind"><br><span class="indent">&nbsp;</span></span>তোমার কুদরতীর হাতে তুমি আমাকে আক্রমণ করেছ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি আমাকে তুলে নিয়ে বাতাসে ছেড়ে দিয়েছ; <br><span class="br-ind"><br><span class="indent">&nbsp;</span></span>ঝড়ের মধ্যে ফেলে তুমি আমাকে নাচা"ছ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি জানি তুমি আমাকে মৃত্যুর দিকে নিয়ে যাচ্ছ, <br><span class="br-ind"><br><span class="indent">&nbsp;</span></span>সমস্ত জীবিত লোকদের জন্য ঠিক করা জায়গায় নিয়ে যাচ্ছ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>“যে পড়ে গেছে আর কষ্টের মধ্যে সাহায্যের জন্য কান্নাকাটি করছে <br><span class="br-ind"><br><span class="indent">&nbsp;</span></span>তাকে কি কেউ আঘাত করে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যারা কষ্টে পড়েছে তাদের জন্য কি আমি কাঁদি নি? <br><span class="br-ind"><br><span class="indent">&nbsp;</span></span>গরীবদের জন্য কি আমি প্রাণে ব্যথা পাই নি? <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কিন্তু যখন আমি উপকারের আশা করলাম তখন অপকার ঘটল; <br><span class="br-ind"><br><span class="indent">&nbsp;</span></span>যখন আলোর অপেক্ষা করলাম তখন অন্ধকার হল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমার ভিতরটা তোলপাড় করছে, থামছে না; <br><span class="br-ind"><br><span class="indent">&nbsp;</span></span>যন্ত্রণার দিন আমার সামনে উপস্থিত হয়েছে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি রোদহীন দিনের মত কালো মুখে ঘুরে বেড়াচ্ছি; <br><span class="br-ind"><br><span class="indent">&nbsp;</span></span>আমি সভার মধ্যে উঠে দাঁড়িয়ে সাহায্য চাই। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি শিয়ালের ভাই ও উটপাখীর বন্ধু হয়েছি। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার চামড়া কালো হয়ে উঠে যাচ্ছে; <br><span class="br-ind"><br><span class="indent">&nbsp;</span></span>জ্বরে আমার শরীর পুড়ে যাচ্ছে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমার বীণা থেকে এখন দুঃখের সুর বের হয়, <br><span class="br-ind"><br><span class="indent">&nbsp;</span></span>আর বাঁশী থেকে বের হয় বিলাপের সুর।<br></div>
</div>
<!-- PARSED ABOVE; EDITING MAY BREAK PARSER -->
</body></html>