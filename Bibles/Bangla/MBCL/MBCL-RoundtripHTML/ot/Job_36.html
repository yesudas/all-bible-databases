<html><head>
<meta http-equiv="Content-Type" content="text/html;charset=utf-8" />
<title>Job 36 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 36);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_34.html">34</a> <a href="Job_35.html">35</a> <b>36</b> <a href="Job_37.html">37</a> <a href="Job_38.html">38</a> ... <a href="Job_42.html">42</a> </div><hr>
<h1>Job 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইলীহূ আরও বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আল্লাহ্‌র পক্ষে আমার আরও কিছু বলবার আছে; <br><span class="br-ind"><br><span class="indent">&nbsp;</span></span>আমার প্রতি আর একটু ধৈর্য ধরুন, <br><span class="br-ind"><br><span class="indent">&nbsp;</span></span>আমি আপনাকে বুঝিয়ে দিচ্ছি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি অনেক দূর থেকে জ্ঞান লাভ করেছি; <br><span class="br-ind"><br><span class="indent">&nbsp;</span></span>আমার সৃষ্টিকর্তা যে ন্যায়বান তা আমি প্রকাশ করব। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি সত্যিই বলছি যে, আমার কথা মিথ্যা নয়; <br><span class="br-ind"><br><span class="indent">&nbsp;</span></span>জ্ঞানে পরিপূর্ণ একজন আপনার সংগে আছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“আল্লাহ্‌ ক্ষমতাশালী, কিন্তু মানুষকে তুচ্ছ করেন না; <br><span class="br-ind"><br><span class="indent">&nbsp;</span></span>তিনি শক্তিমান এবং তাঁর উদ্দেশ্য স্থির। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি দুষ্টদের বাঁচিয়ে রাখেন না <br><span class="br-ind"><br><span class="indent">&nbsp;</span></span>কিন্তু যারা জুলুম ভোগ করে তাদের ন্যায়ভাবে বিচার করেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি ধার্মিক লোকদের থেকে তাঁর চোখ ফিরিয়ে নেন না; <br><span class="br-ind"><br><span class="indent">&nbsp;</span></span>তিনি বাদশাহ্‌দের সংগে তাদের বসিয়ে দেন <br><span class="br-ind"><br><span class="indent">&nbsp;</span></span>আর চিরদিনের জন্য তাদের সম্মানিত করেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু লোকেরা যদি গুনাহের জন্য শিকলে বাঁধা থাকে, <br><span class="br-ind"><br><span class="indent">&nbsp;</span></span>বাঁধা থাকে যন্ত্রণার দড়িতে, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তবে তারা যা করেছে তা তিনি তাদের দেখিয়ে দেন, <br><span class="br-ind"><br><span class="indent">&nbsp;</span></span>দেখিয়ে দেন যে, তারা গর্বের সংগে গুনাহ্‌ করেছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তাদের সংশোধনের জন্য উপদেশ দেন <br><span class="br-ind"><br><span class="indent">&nbsp;</span></span>আর খারাপ থেকে মন ফিরাতে হুকুম দেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি তারা তাঁর বাধ্য হয়ে তাঁর এবাদত করে, <br><span class="br-ind"><br><span class="indent">&nbsp;</span></span>তবে তাদের বাকী জীবন তারা সফলতায় কাটায় <br><span class="br-ind"><br><span class="indent">&nbsp;</span></span>আর বছরগুলো কাটায় সুখে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু যদি তারা না শোনে, <br><span class="br-ind"><br><span class="indent">&nbsp;</span></span>তবে মৃত্যুর আঘাতে তারা ধ্বংস হবে <br><span class="br-ind"><br><span class="indent">&nbsp;</span></span>আর বুদ্ধিহীন অবস্থায় মারা যাবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“আল্লাহ্‌র প্রতি ভয়হীন লোকেরা রাগ পুষে রাখে; <br><span class="br-ind"><br><span class="indent">&nbsp;</span></span>তিনি বাঁধলেও তারা সাহায্যের জন্য ডাকে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যৌবনেই তারা মারা যায়, <br><span class="br-ind"><br><span class="indent">&nbsp;</span></span>মারা যায় মন্দিরের পুরুষ বেশ্যাদের মধ্যে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু যারা কষ্ট ভোগ করে <br><span class="br-ind"><br><span class="indent">&nbsp;</span></span>তাদের উদ্ধার করবার জন্য তিনি সেই কষ্ট ব্যবহার করেন, <br><span class="br-ind"><br><span class="indent">&nbsp;</span></span>আর অত্যাচারের মধ্য দিয়ে তাদের শিক্ষা দেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“কষ্টের হাত থেকে তিনি আপনাকে বের করে নিয়ে আসতে চান; <br><span class="br-ind"><br><span class="indent">&nbsp;</span></span>তিনি আপনাকে এমন বড় জায়গায় নিয়ে যেতে চান <br><span class="br-ind"><br><span class="indent">&nbsp;</span></span>যেখানে কোন বাধা নেই। <br><span class="br-ind"><br><span class="indent">&nbsp;</span></span>সেখানে আপনার টেবিল ভাল ভাল খাবারে পূর্ণ থাকবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু এখন আপনি দুষ্টদের পাওনা শাস্তি পাচ্ছেন; <br><span class="br-ind"><br><span class="indent">&nbsp;</span></span>আপনি শাস্তি ও ন্যায়বিচার ভোগ করছেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সতর্ক থাকুন যেন আপনার রাগের দরুন <br><span class="br-ind"><br><span class="indent">&nbsp;</span></span>আপনার ধন-সম্পদ আপনাকে ভুল পথে নিয়ে না যায়; <br><span class="br-ind"><br><span class="indent">&nbsp;</span></span>যে বড় মাসুল আপনি দিয়েছেন তা যেন আপনাকে বিপথে না নেয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আপনার ধন-সম্পদ কিংবা আপনার সমস্ত ক্ষমতা <br><span class="br-ind"><br><span class="indent">&nbsp;</span></span>কি আপনাকে দুঃখ-কষ্ট থেকে রক্ষা করতে পারে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আপনি সেই রাতের আশা করবেন না <br><span class="br-ind"><br><span class="indent">&nbsp;</span></span>যে সময় লোকে মারা যায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সাবধান হন, খারাপীর দিকে ফিরবেন না, <br><span class="br-ind"><br><span class="indent">&nbsp;</span></span>কারণ কষ্ট পাওয়ার চেয়ে খারাপীই আপনার কাছে প্রিয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“আল্লাহ্‌ কুদরতে মহান। <br><span class="br-ind"><br><span class="indent">&nbsp;</span></span>তাঁর মত শিক্ষক আর কে আছে? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কে তাঁকে সংশোধন করতে পারে <br><span class="br-ind"><br><span class="indent">&nbsp;</span></span>কিংবা তাঁকে বলতে পারে, ‘তুমি অন্যায় করেছ’? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাঁর কাজের প্রশংসা করতে ভুলবেন না; <br><span class="br-ind"><br><span class="indent">&nbsp;</span></span>কাওয়ালীর মধ্য দিয়েই তো মানুষ তাঁর কাজের প্রশংসা করেছে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সমস্ত মানুষ তাঁর কাজ দেখেছে, <br><span class="br-ind"><br><span class="indent">&nbsp;</span></span>কিন্তু তারা তা দূর থেকেই দেখেছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আল্লাহ্‌ যে কত মহান তা আমরা বুঝতেও পারি না। <br><span class="br-ind"><br><span class="indent">&nbsp;</span></span>তাঁর বয়স কত তা জানতে পারা সম্ভব নয়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>“তিনি পানির ফোঁটা টেনে নেন, <br><span class="br-ind"><br><span class="indent">&nbsp;</span></span>সেগুলো বাষž হয় এবং বৃষ্টি হয়ে পড়ে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মেঘ তা ঢেলে দেয়, <br><span class="br-ind"><br><span class="indent">&nbsp;</span></span>আর মানুষের উপর প্রচুর বৃষ্টি পড়ে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কে বুঝতে পারে তিনি কেমন করে মেঘ বিছিয়ে দেন? <br><span class="br-ind"><br><span class="indent">&nbsp;</span></span>কিংবা তাঁর বাসস্থান থেকে মেঘের গর্জন করেন? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তিনি তাঁর চারপাশে বিদ্যুৎ ছড়িয়ে দেন <br><span class="br-ind"><br><span class="indent">&nbsp;</span></span>আর সমুদ্রের তলা ঢেকে দেন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>এই সব দ্বারা তিনি সমস্ত জাতিকে শাসন করেন <br><span class="br-ind"><br><span class="indent">&nbsp;</span></span>আর প্রচুর পরিমাণে খাবার যোগান। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তিনি তাঁর হাত দিয়ে বিদ্যুৎ ধরেন <br><span class="br-ind"><br><span class="indent">&nbsp;</span></span>আর তাঁর লক্ষ্যবস-ুকে আঘাত করতে হুকুম দেন। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাঁর মেঘের গর্জন ঝড় আসবার খবর ঘোষণা করে; <br><span class="br-ind"><br><span class="indent">&nbsp;</span></span>পশুর পালগুলোও ঝড় আসবার খবর জানায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>