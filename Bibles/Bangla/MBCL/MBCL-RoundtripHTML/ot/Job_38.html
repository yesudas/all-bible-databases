<html><head>
<meta http-equiv="Content-Type" content="text/html;charset=utf-8" />
<title>Job 38 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 38);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_36.html">36</a> <a href="Job_37.html">37</a> <b>38</b> <a href="Job_39.html">39</a> <a href="Job_40.html">40</a> ... <a href="Job_42.html">42</a> </div><hr>
<h1>Job 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদের কথা</h2><span class="vn">1</span> <span class="br-p"><br><br></span>তখন মাবুদ ঝড়ের মধ্য থেকে আইয়ুবকে জবাব দিলেন। তিনি বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“এ কে, যে জ্ঞানহীন কথা দিয়ে <br><span class="br-ind"><br><span class="indent">&nbsp;</span></span>আমার পরিকল্পনাকে সন্দেহ করে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি বীরের মত কোমর বাঁধ; <br><span class="br-ind"><br><span class="indent">&nbsp;</span></span>আমি তোমাকে প্রশ্ন জিজ্ঞাসা করব <br><span class="br-ind"><br><span class="indent">&nbsp;</span></span>আর তুমি আমাকে জবাব দেবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি দুনিয়ার ভিত্তি স্থাপন করবার সময় তুমি কোথায় ছিলে? <br><span class="br-ind"><br><span class="indent">&nbsp;</span></span>যদি তোমার বুদ্ধি থাকে তবে বল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি কি জান কে তার পরিমাণ ঠিক করেছে? <br><span class="br-ind"><br><span class="indent">&nbsp;</span></span>কে তার উপর মাপের দড়ি ধরেছে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিসের উপর দুনিয়ার থামগুলো স্থাপন করা হয়েছিল? <br><span class="br-ind"><br><span class="indent">&nbsp;</span></span>আর তার কোণের পাথরটাই বা কে স্থাপন করেছিল? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন তো ভোরের তারাগুলো একসাথে গান গেয়েছিল <br><span class="br-ind"><br><span class="indent">&nbsp;</span></span>আর ফেরেশতারা সবাই আনন্দে চেঁচিয়ে উঠেছিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“যখন দুনিয়ার গর্ভ থেকে সমুদ্র বের হয়ে এসেছিল <br><span class="br-ind"><br><span class="indent">&nbsp;</span></span>তখন কে তাকে দরজা দিয়ে বন্ধ করেছিল? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন আমি মেঘকে তার পোশাক করেছিলাম, <br><span class="br-ind"><br><span class="indent">&nbsp;</span></span>আর তাকে ঘন অন্ধকারে জড়িয়ে দিয়েছিলাম। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি তার সীমা ঠিক করে দিয়েছিলাম; <br><span class="br-ind"><br><span class="indent">&nbsp;</span></span>তার দরজা ও আগল আমি স্থাপন করেছিলাম। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি বলেছিলাম, ‘এই পর্যন্ত, আর নয়; <br><span class="br-ind"><br><span class="indent">&nbsp;</span></span>এখানে তোমার গর্বিত ঢেউগুলোকে থামতে হবে।’ <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“তুমি কি কখনও সকালকে হুকুম দিয়েছ <br><span class="br-ind"><br><span class="indent">&nbsp;</span></span>কিংবা ভোরকে তার পথ দেখিয়ে দিয়েছ, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাতে সে দুনিয়ার কিনারা ধরে <br><span class="br-ind"><br><span class="indent">&nbsp;</span></span>দুষ্টদের সেখান থেকে ঝেড়ে ফেলতে পারে? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মাটিতে সীলমোহর করলে যেমন তা আকার পেয়ে স্পষ্ট হয়ে ওঠে, <br><span class="br-ind"><br><span class="indent">&nbsp;</span></span>তেমনি দিনের আলো পাহাড়-পর্বতকে <br><span class="br-ind"><br><span class="indent">&nbsp;</span></span>পোশাকের ভাঁজের মত স্পষ্ট করে তোলে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুষ্টদের আলো নিভিয়ে দেওয়া হয়, <br><span class="br-ind"><br><span class="indent">&nbsp;</span></span>আর তাদের উঠানো হাত ভাংগা হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“সমুদ্রের জন্মস্থানে কি তুমি গিয়েছ <br><span class="br-ind"><br><span class="indent">&nbsp;</span></span>কিংবা সাগরের তলায় হেঁটেছ? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কবরের দরজা কি তোমাকে দেখানো হয়েছে? <br><span class="br-ind"><br><span class="indent">&nbsp;</span></span>সেই অন্ধকার জায়গার দরজা কি তুমি দেখেছ? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দুনিয়াটা কত বড় তা কি তুমি ধারণা করতে পেরেছ? <br><span class="br-ind"><br><span class="indent">&nbsp;</span></span>যদি তুমি এই সব জান তবে বল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“আলোর বাসস্থানে যাওয়ার পথ কোথায়? <br><span class="br-ind"><br><span class="indent">&nbsp;</span></span>আর অন্ধকারই বা কোথায় বাস করে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কি তাদের বাসস্থানে তাদের নিয়ে যেতে পার? <br><span class="br-ind"><br><span class="indent">&nbsp;</span></span>তাদের বাড়ী যাবার পথ কি তুমি জান? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নিশ্চয়ই জান, তখন তো তোমার জন্ম হয়েছিল। <br><span class="br-ind"><br><span class="indent">&nbsp;</span></span>তোমার তো অনেক, অনেক বয়স হয়েছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“তুমি কি তুষারের ভাণ্ডারে ঢুকেছ <br><span class="br-ind"><br><span class="indent">&nbsp;</span></span>কিংবা শিলার ভাণ্ডার দেখেছ? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সেগুলো আমি কষ্টের দিনের জন্য জমা করে রেখেছি, <br><span class="br-ind"><br><span class="indent">&nbsp;</span></span>জমা করে রেখেছি যুদ্ধ আর লড়াইয়ের দিনের জন্য। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে জায়গা থেকে আলো ছড়িয়ে যায়, <br><span class="br-ind"><br><span class="indent">&nbsp;</span></span>কিংবা যেখান থেকে দুনিয়াতে পূবের বাতাস ছড়িয়ে পড়ে <br><span class="br-ind"><br><span class="indent">&nbsp;</span></span>সেই জায়গা কোথায়? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ভারী বৃষ্টি আসবার জন্য এবং বাজ পড়া ও ঝড়-বৃষ্টির জন্য <br><span class="br-ind"><br><span class="indent">&nbsp;</span></span>কে পথ করেছে, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যাতে জনশূন্য জায়গা পানি পায়, <br><span class="br-ind"><br><span class="indent">&nbsp;</span></span>পানি পায় মরুভূমি যেখানে কেউ বাস করে না; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যাতে নির্জন পোড়ো জায়গা তৃপ্ত হয়, <br><span class="br-ind"><br><span class="indent">&nbsp;</span></span>আর সেখানে ঘাস গজাতে পারে? <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বৃষ্টির কি পিতা আছে? <br><span class="br-ind"><br><span class="indent">&nbsp;</span></span>কে শিশিরের ফোঁটার জন্ম দিয়েছে? <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>কার গর্ভ থেকে বরফ আসে? <br><span class="br-ind"><br><span class="indent">&nbsp;</span></span>আকাশ থেকে যে হিম পড়ে তার জন্মই বা কে দিয়েছে? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>পানি জমে পাথরের মত হয়ে যায়, <br><span class="br-ind"><br><span class="indent">&nbsp;</span></span>আর সাগরের উপরটা জমে যায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>“তুমি কি কৃত্তিকা নামে তারাগুলো বাঁধতে পার? <br><span class="br-ind"><br><span class="indent">&nbsp;</span></span>কালপুরুষ নামে তারাগুলোর বাঁধন খুলে দিতে পার? <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তুমি কি তারাপুঞ্জকে তাদের ঋতু অনুসারে বের করে আনতে পার, <br><span class="br-ind"><br><span class="indent">&nbsp;</span></span>কিংবা সপ্তর্ষি ও তার ছেলেমেয়েদের পথ দেখাতে পার? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আকাশের আইন্তকানুন কি তুমি জান? <br><span class="br-ind"><br><span class="indent">&nbsp;</span></span>দুনিয়াতে কি সেই আইন্তকানুন স্থাপন করতে পার? <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>“তুমি কি মেঘ পর্যন্ত তোমার গলার আওয়াজ তুলতে পার <br><span class="br-ind"><br><span class="indent">&nbsp;</span></span>যাতে অনেক পানি তোমাকে ঢেকে দিতে পারে? <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি কি বিদ্যুৎকে তার পথে পাঠাতে পার? <br><span class="br-ind"><br><span class="indent">&nbsp;</span></span>সে কি তোমাকে বলবে, ‘এই যে আমি’? <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কে দিলকে জ্ঞান দিয়ে সাজিয়েছে, <br><span class="br-ind"><br><span class="indent">&nbsp;</span></span>কিংবা মনকে বুঝবার শক্তি দিয়েছে? <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>মেঘ গুণে দেখবার বুদ্ধি কার আছে? <br><span class="br-ind"><br><span class="indent">&nbsp;</span></span>আকাশের পানির কলসী কে উল্টাতে পারে, <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>যাতে ধূলিকণা গলে একসংগে মিশে যায় <br><span class="br-ind"><br><span class="indent">&nbsp;</span></span>আর মাটির ঢেলাগুলো কাদা হয়ে যায়? <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>“যখন সিংহেরা গর্তের মধ্যে শুয়ে থাকে <br><span class="br-ind"><br><span class="indent">&nbsp;</span></span>কিংবা ঘন ঝোপে ওৎ পেতে থাকে, <br><span class="br-ind"><br><span class="indent">&nbsp;</span></span>তখন সিংহীর জন্য কি তুমি শিকারের খোঁজ কর <br><span class="br-ind"><br><span class="indent">&nbsp;</span></span>আর খিদের সময় সিংহকে খাবার দাও? <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>দাঁড়কাকের বাচ্চারা যখন আল্লাহ্‌র কাছে কাঁদে <br><span class="br-ind"><br><span class="indent">&nbsp;</span></span>আর খাবারের অভাবে এদিক-সেদিক ঘুরে বেড়ায়, <br><span class="br-ind"><br><span class="indent">&nbsp;</span></span>তখন কে তাদের খাবার যোগায়?<br></div>
</div>
<!-- PARSED ABOVE; EDITING MAY BREAK PARSER -->
</body></html>