<html><head>
<meta http-equiv="Content-Type" content="text/html;charset=utf-8" />
<title>Job 40 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 40);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_38.html">38</a> <a href="Job_39.html">39</a> <b>40</b> <a href="Job_41.html">41</a> <a href="Job_42.html">42</a> </div><hr>
<h1>Job 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>মাবুদ আইয়ুবকে আরও বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“সর্বশক্তিমানের সংগে যে ঝগড়া করছে <br><span class="br-ind"><br><span class="indent">&nbsp;</span></span>সে কি তাঁকে সংশোধন করবে? <br><span class="br-ind"><br><span class="indent">&nbsp;</span></span>আল্লাহ্‌র সংগে যে তর্ক করে সে তাঁকে জবাব দিক।” <br></div>
<div class="v" id="v3"><span class="vn">3</span> <span class="br-p"><br><br></span>তখন আইয়ুব জবাবে মাবুদকে বললেন,</div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি তো অযোগ্য, আমি কেমন করে তোমাকে জবাব দেব? <br><span class="br-ind"><br><span class="indent">&nbsp;</span></span>আমার মুখে আমি হাত চাপা দিয়েছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি একবার কথা বলেছি, কিন্তু জবাব দেবার আমার কিছু নেই; <br><span class="br-ind"><br><span class="indent">&nbsp;</span></span>দু’বার বলেছি, কিন্তু আর বলব না।” <br></div>
<div class="v" id="v6"><span class="vn">6</span> <span class="br-p"><br><br></span>তখন মাবুদ ঝড়ের মধ্য থেকে আইয়ুবকে বললেন,</div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি বীরের মত কোমর বাঁধ; <br><span class="br-ind"><br><span class="indent">&nbsp;</span></span>আমি তোমাকে প্রশ্ন জিজ্ঞাসা করব <br><span class="br-ind"><br><span class="indent">&nbsp;</span></span>আর তুমি আমাকে জবাব দেবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমার ন্যায়বিচারকে কি অগ্রাহ্য করবে? <br><span class="br-ind"><br><span class="indent">&nbsp;</span></span>তুমি যে নির্দোষ তা প্রমাণের জন্য কি তুমি আমাকে দোষী করবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার কি আল্লাহ্‌র মত শক্তি আছে? <br><span class="br-ind"><br><span class="indent">&nbsp;</span></span>তোমার গলার আওয়াজ কি তাঁর গর্জনের মত? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহলে নিজেকে সাজাও দেখি গৌরব ও মহিমায়, <br><span class="br-ind"><br><span class="indent">&nbsp;</span></span>আর পরাও নিজেকে সম্মান ও মর্যাদার পোশাক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ভয়ংকর গজব ঢেলে দাও; <br><span class="br-ind"><br><span class="indent">&nbsp;</span></span>প্রত্যেক অহংকারী লোককে তোমার চাহনি দিয়ে নীচু কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সব অহংকারী লোকদের তোমার চাহনি দিয়ে নীচুতে নামাও; <br><span class="br-ind"><br><span class="indent">&nbsp;</span></span>দুষ্টেরা যেখানে আছে সেখানেই তাদের গুঁড়া কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাদের সবাইকে একসংগে ধুলায় ঢেকে ফেল; <br><span class="br-ind"><br><span class="indent">&nbsp;</span></span>কবরে তাদের বেঁধে রাখ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহলে আমি নিজেই স্বীকার করে নেব যে, <br><span class="br-ind"><br><span class="indent">&nbsp;</span></span>তোমার নিজের শক্তি তোমাকে রক্ষা করতে পারে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“বহেমোৎকে দেখ, তোমার সংগে আমি তাকেও তৈরী করেছি; <br><span class="br-ind"><br><span class="indent">&nbsp;</span></span>সে গরুর মতই ঘাস খায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তার কোমরে কি শক্তি! <br><span class="br-ind"><br><span class="indent">&nbsp;</span></span>তার পেটের মাংসপেশীতে কত ক্ষমতা! <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তার লেজ এরস গাছের মত নড়ে; <br><span class="br-ind"><br><span class="indent">&nbsp;</span></span>তার রানের মাংসপেশী শক্ত করে জোড়া লাগানো। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার হাড়গুলো যেন ব্রোঞ্জের নল, <br><span class="br-ind"><br><span class="indent">&nbsp;</span></span>সেগুলো লোহার ডাণ্ডার মত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আল্লাহ্‌র সৃষ্টির মধ্যে তার স্থান প্রধান; <br><span class="br-ind"><br><span class="indent">&nbsp;</span></span>কেবল তার সৃষ্টিকর্তাই তাকে মেরে ফেলতে পারেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পাহাড়ে যা জন্মায় তা-ই সে খায়, <br><span class="br-ind"><br><span class="indent">&nbsp;</span></span>সেখানকার সব বুনো পশুরা তার কাছেই খেলা করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বাব্‌লা গাছের নীচে সে শুয়ে থাকে; <br><span class="br-ind"><br><span class="indent">&nbsp;</span></span>জলাভূমির নলবনের মধ্যে সে লুকিয়ে থাকে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বাব্‌লা গাছ তার ছায়ায় তাকে ঢেকে রাখে; <br><span class="br-ind"><br><span class="indent">&nbsp;</span></span>তাকে ঘিরে রাখে নদীর ধারের উইলো গাছ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নদীতে বেগে বান আসলেও সে ভয় পায় না; <br><span class="br-ind"><br><span class="indent">&nbsp;</span></span>জর্ডানের পানি বেগে এসে তার মুখে পড়লেও সে স্থির থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তার চোখ আক্রমণ করে কেউ কি তাকে ধরতে পারে? <br><span class="br-ind"><br><span class="indent">&nbsp;</span></span>কেউ কি ফাঁদে ফেলে তার নাক ছেঁদা করতে পারে?<br></div>
</div>
<!-- PARSED ABOVE; EDITING MAY BREAK PARSER -->
</body></html>