<html><head>
<meta http-equiv="Content-Type" content="text/html;charset=utf-8" />
<title>Job 41 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 41);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_39.html">39</a> <a href="Job_40.html">40</a> <b>41</b> <a href="Job_42.html">42</a> </div><hr>
<h1>Job 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি কি বড়শীতে গেঁথে লিবিয়াথনকে টেনে আনতে পার, <br><span class="br-ind"><br><span class="indent">&nbsp;</span></span>কিংবা দড়ি দিয়ে তার জিভ্‌ বাঁধতে পার? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি কি তার নাকের মধ্য দিয়ে নলের দড়ি পরাতে পার, <br><span class="br-ind"><br><span class="indent">&nbsp;</span></span>কিংবা বড়শী দিয়ে তার চোয়াল ছেঁদা করতে পার? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে কি তোমার দয়া চাইবে? <br><span class="br-ind"><br><span class="indent">&nbsp;</span></span>সে কি তোমার সংগে নরম কথা বলবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>চিরজীবন তাকে তোমার গোলাম করে রাখার জন্য <br><span class="br-ind"><br><span class="indent">&nbsp;</span></span>সে কি তোমার সংগে কোন চুক্তি করবে? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাখীর সংগে যেমন খেলা করে <br><span class="br-ind"><br><span class="indent">&nbsp;</span></span>তেমনি কি তুমি তার সংগে খেলা করবে <br><span class="br-ind"><br><span class="indent">&nbsp;</span></span>কিংবা তোমার মেয়েদের খেলার জন্য তাঁকে বেঁধে রাখতে পারবে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জেলেরা কি তার জন্য দর কষাকষি করবে? <br><span class="br-ind"><br><span class="indent">&nbsp;</span></span>ব্যবসায়ীদের মধ্যে কি তাকে ভাগ করে দেবে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি কি তার চামড়া কোঁচ দিয়ে <br><span class="br-ind"><br><span class="indent">&nbsp;</span></span>কিংবা তার মাথা টেটা দিয়ে বিঁধতে পার? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি যদি তাকে ধরতে যাও <br><span class="br-ind"><br><span class="indent">&nbsp;</span></span>তবে যে যুদ্ধ হবে তা তুমি কখনও ভুলবে না; <br><span class="br-ind"><br><span class="indent">&nbsp;</span></span>তুমি আর কখনও তা করতে যাবে না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাকে দমন করবার সব আশাই মিথ্যা; <br><span class="br-ind"><br><span class="indent">&nbsp;</span></span>তাকে দেখামাত্রই লোকে সাহস হারায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাকে জাগাতে পারে এমন সাহসী কেউ নেই; <br><span class="br-ind"><br><span class="indent">&nbsp;</span></span>তাহলে আমার সামনে কে দাঁড়াতে পারে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার বিরুদ্ধে কার দাবি আছে যে, <br><span class="br-ind"><br><span class="indent">&nbsp;</span></span>তার দাবি আমাকে মানতে হবে? <br><span class="br-ind"><br><span class="indent">&nbsp;</span></span>আকাশের নীচে যা কিছু আছে সবই তো আমার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“লিবিয়াথনের শরীরের অংশগুলোর কথা আমি বলব, <br><span class="br-ind"><br><span class="indent">&nbsp;</span></span>তার শক্তি ও তার শরীরের গঠনের কথা বলব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তার গায়ের চামড়া কে খুলতে পারে? <br><span class="br-ind"><br><span class="indent">&nbsp;</span></span>কে তার বর্ম বিঁধতে পারে? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তার ভয় জাগানো দাঁতে ঘেরা মুখের দরজা <br><span class="br-ind"><br><span class="indent">&nbsp;</span></span>কে খুলতে সাহস করবে? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার পিঠের আঁশগুলো ঢালের সারির মত; <br><span class="br-ind"><br><span class="indent">&nbsp;</span></span>সেগুলো শক্তভাবে একসংগে আট্‌কানো <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর এমনভাবে কাছাকাছি রয়েছে যে, <br><span class="br-ind"><br><span class="indent">&nbsp;</span></span>তার মধ্য দিয়ে বাতাসও যেতে পারে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেগুলো একটার সংগে অন্যটা যুক্ত হয়ে আছে; <br><span class="br-ind"><br><span class="indent">&nbsp;</span></span>সেগুলো একসংগে লেগে আছে, আলাদা করা যায় না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার হাঁচিতে আলো ছুটে বের হয়; <br><span class="br-ind"><br><span class="indent">&nbsp;</span></span>তার চোখ দু’টা ভোরের চক্‌চকে আলোর মত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার মুখ থেকে আগুনের শিখা বের হয়ে আসে; <br><span class="br-ind"><br><span class="indent">&nbsp;</span></span>তা থেকে আগুনের ফুল্‌কি ছুটে বের হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>নল-খাগড়ার আগুনে গরম পাত্র থেকে যেমন ধোঁয়া বের হয় <br><span class="br-ind"><br><span class="indent">&nbsp;</span></span>তেমনি ধোঁয়া বের হয় তার নাক থেকে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার নিঃশ্বাসে কয়লা জ্বলে ওঠে <br><span class="br-ind"><br><span class="indent">&nbsp;</span></span>আর মুখ থেকে আগুনের শিখা বের হয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তার ঘাড়ে শক্তি থাকে; <br><span class="br-ind"><br><span class="indent">&nbsp;</span></span>ভীষণ ভয় তার আগে আগে চলে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার মাংসপেশীগুলো শক্তভাবে যুক্ত; <br><span class="br-ind"><br><span class="indent">&nbsp;</span></span>সেগুলো শক্তভাবে থাকে, নড়ে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তার বুক পাথরের মত শক্ত, <br><span class="br-ind"><br><span class="indent">&nbsp;</span></span>তা জাঁতার নীচের অংশের মত শক্ত। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সে উঠলে শক্তিশালীরা ভয় পায়; <br><span class="br-ind"><br><span class="indent">&nbsp;</span></span>তারা ভয়ে পিছিয়ে যায়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তলোয়ার দিয়ে তাকে আঘাত করলেও তার কিছু হয় না; <br><span class="br-ind"><br><span class="indent">&nbsp;</span></span>বর্শা, বল্লম বা ছোট তীর ছুঁড়লেও কিছু হয় না। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে লোহাকে খড় মনে করে <br><span class="br-ind"><br><span class="indent">&nbsp;</span></span>আর ব্রোঞ্জকে মনে করে পচা কাঠের মত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কোন তীর তাকে তাড়িয়ে দিতে পারে না; <br><span class="br-ind"><br><span class="indent">&nbsp;</span></span>ফিংগার পাথর তার কাছে যেন তুষ। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>গদা তার কাছে এক টুকরা খড়ের মত; <br><span class="br-ind"><br><span class="indent">&nbsp;</span></span>বল্লমের শব্দে সে হাসে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার নীচের দিকটা ভাংগা মাটির পাত্রের ধারালো টুকরার মত; <br><span class="br-ind"><br><span class="indent">&nbsp;</span></span>সেইজন্য শস্য মাড়াবার যন্ত্রের মত তা কাদার উপর দাগ রেখে যায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>পাত্রের ফুটন্ত পানির মত সে সাগরকে তোলপাড় করে <br><span class="br-ind"><br><span class="indent">&nbsp;</span></span>আর সমুদ্রকে ঘেঁটে মলমের মত করে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>একটা চক্‌চকে দাগ সে তার পিছনে রেখে যায়; <br><span class="br-ind"><br><span class="indent">&nbsp;</span></span>তা দেখতে পাকা চুলের মত মনে হয়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দুনিয়ার কোন কিছুই তার সমান নয়; <br><span class="br-ind"><br><span class="indent">&nbsp;</span></span>তাকে ভয়শূন্য করে সৃষ্টি করা হয়েছে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>গর্বিত সবাইকে সে নীচু চোখে দেখে; <br><span class="br-ind"><br><span class="indent">&nbsp;</span></span>সে সমস্ত অহংকারীদের বাদশাহ্‌।”<br></div>
</div>
<!-- PARSED ABOVE; EDITING MAY BREAK PARSER -->
</body></html>