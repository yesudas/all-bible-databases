<html><head>
<meta http-equiv="Content-Type" content="text/html;charset=utf-8" />
<title>Job 42 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 42);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_40.html">40</a> <a href="Job_41.html">41</a> <b>42</b> </div><hr>
<h1>Job 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আইয়ুব তখন জবাবে মাবুদকে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আমি জানি তুমি সব কিছুই করতে পার; <br><span class="br-ind"><br><span class="indent">&nbsp;</span></span>তোমার কোন পরিকল্পনাই নিষ্ফল হয় না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি জিজ্ঞাসা করেছিলে, ‘এ কে, <br><span class="br-ind"><br><span class="indent">&nbsp;</span></span>যে না বুঝে আমার উদ্দেশ্যকে গোপন করে রাখে?’ <br><span class="br-ind"><br><span class="indent">&nbsp;</span></span>এই কথা ঠিক যে, আমি যা বুঝি নি <br><span class="br-ind"><br><span class="indent">&nbsp;</span></span>সেই বিষয় নিয়ে কথা বলেছিলাম; <br><span class="br-ind"><br><span class="indent">&nbsp;</span></span>তা এত আশ্চর্য যে, আমার বুঝবার নাগালের বাইরে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বলেছ, ‘এখন শোন, আমি কথা বলি; <br><span class="br-ind"><br><span class="indent">&nbsp;</span></span>আমি তোমাকে প্রশ্ন জিজ্ঞাসা করব <br><span class="br-ind"><br><span class="indent">&nbsp;</span></span>আর তুমি আমাকে জবাব দেবে।’ <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আগে আমার কান তোমার বিষয় শুনেছে, <br><span class="br-ind"><br><span class="indent">&nbsp;</span></span>কিন্তু এখন আমার চোখ তোমাকে দেখল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কাজেই আমি যা বলেছি তা এখন ফিরিয়ে নিচ্ছি, <br><span class="br-ind"><br><span class="indent">&nbsp;</span></span>আর ধুলা ও ছাইয়ের মধ্যে বসে তওবা করছি।” <br></div>
<div class="v" id="v7"><h2>শেষ কথা</h2><span class="vn">7</span> <span class="br-p"><br><br></span>আইয়ুবকে এই সব কথা বলবার পরে মাবুদ তৈমনীয় ইলীফসকে বললেন, “আমার গোলাম আইয়ুব যেমন বলেছে তুমি ও তোমার বন্ধুরা সেইভাবে আমার বিষয় ঠিক কথা বল নি; সেইজন্য তোমাদের উপর আমার রাগের আগুন জ্বলে উঠেছে।</div>
<div class="v" id="v8"><span class="vn">8</span> কাজেই এখন সাতটা ষাঁড় ও সাতটা ভেড়া নিয়ে আমার গোলাম আইয়ুবের কাছে যাও এবং নিজেদের জন্য পোড়ানো-কোরবানী দাও। আমার গোলাম আইয়ুব তোমাদের জন্য মুনাজাত করবে আর আমি তা কবুল করব, তোমাদের বোকামি অনুসারে ফল দেব না। আমার গোলাম আইয়ুব যেমন আমার বিষয়ে ঠিক কথা বলেছে তোমরা তেমন বল নি।”</div>
<div class="v" id="v9"><span class="vn">9</span> তখন তৈমনীয় ইলীফস, শূহীয় বিল্‌দদ ও নামাথীয় সোফর মাবুদের কথামতই কাজ করলেন, আর মাবুদ আইয়ুবের মুনাজাত কবুল করলেন।</div>
<div class="v" id="v10"><span class="vn">10</span> <span class="br-p"><br><br></span>আইয়ুব তাঁর বন্ধুদের জন্য মুনাজাত করবার পর মাবুদ আবার তাঁর অবস্থা ফিরালেন এবং তাঁকে সব কিছু আগের চেয়ে দুই গুণ দিলেন।</div>
<div class="v" id="v11"><span class="vn">11</span> তাঁর ভাই ও বোনেরা এবং যারা তাঁকে আগে চিনত তারা সকলে এসে তাঁর বাড়ীতে তাঁর সংগে খাওয়া-দাওয়া করল। মাবুদ তাঁর উপর যে সব কষ্ট এনেছিলেন তার জন্য তারা তাঁকে সান্ত্বনা দিল। তারা প্রত্যেকে তাঁকে এক টুকরা রূপা ও সোনার একটা কানের গহনা দিল।</div>
<div class="v" id="v12"><span class="vn">12</span> <span class="br-p"><br><br></span>মাবুদ আইয়ুবের জীবনের প্রথম অবস্থা থেকে পরের অবস্থা আরও দোয়াযুক্ত করলেন। তাঁর চৌদ্দ হাজার ভেড়া, ছয় হাজার উট, এক হাজার জোড়া ষাঁড় ও এক হাজার গাধা হল।</div>
<div class="v" id="v13"><span class="vn">13</span> তাঁর ঘরে সাত ছেলে ও তিন মেয়ের জন্ম হল।</div>
<div class="v" id="v14"><span class="vn">14</span> তাঁর বড় মেয়ের নাম ছিল যিমীমা, মেজ মেয়ের নাম কৎসীয়া ও ছোট মেয়ের নাম কেরণ-হপ্পুক।</div>
<div class="v" id="v15"><span class="vn">15</span> আইয়ুবের মেয়েদের মত সুন্দরী দেশের মধ্যে আর কোথাও খুঁজে পাওয়া যেত না। তাদের পিতা তাদের ভাইদের সংগে তাদেরও সম্পত্তির ভাগ দিলেন।</div>
<div class="v" id="v16"><span class="vn">16</span> <span class="br-p"><br><br></span>এর পর আইয়ুব আরও একশো চল্লিশ বছর বেঁচে ছিলেন। তিনি তাঁর ছেলেমেয়েদের ও তাদের ছেলেমেয়েদের চার পুরুষ পর্যন্ত দেখেছিলেন।</div>
<div class="v" id="v17"><span class="vn">17</span> এইভাবে আইয়ুব বুড়ো হয়ে এবং পূর্ণ আয়ু পাবার পরে ইন্তেকাল করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>