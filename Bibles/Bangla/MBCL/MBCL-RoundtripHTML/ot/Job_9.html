<html><head>
<meta http-equiv="Content-Type" content="text/html;charset=utf-8" />
<title>Job 9 &ndash; নবীদের কিতাবঃ আইয়ুব &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 9);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ আইয়ুব</b> &ndash; <a href="Job_1.html">1</a> ... <a href="Job_7.html">7</a> <a href="Job_8.html">8</a> <b>9</b> <a href="Job_10.html">10</a> <a href="Job_11.html">11</a> ... <a href="Job_42.html">42</a> </div><hr>
<h1>Job 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত আইয়ুব (আঃ)-এর জবাব</h2><span class="vn">1</span> <span class="br-p"><br><br></span>জবাবে আইয়ুব বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“ঠিক কথা, আমি জানি এ সবই সত্যি। <br><span class="br-ind"><br><span class="indent">&nbsp;</span></span>কিন্তু আল্লাহ্‌র চোখে কেমন করে মানুষ নির্দোষ হতে পারে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেউ যদি তাঁর সংগে তর্কাতর্কি করতে চায়, <br><span class="br-ind"><br><span class="indent">&nbsp;</span></span>তবে তিনি হাজারটা প্রশ্ন করলেও <br><span class="br-ind"><br><span class="indent">&nbsp;</span></span>সে একটারও জবাব দিতে পারবে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাঁর জ্ঞান গভীর, তাঁর শক্তি অসীম; <br><span class="br-ind"><br><span class="indent">&nbsp;</span></span>কে তাঁর বিরুদ্ধে দাঁড়িয়ে রক্ষা পেয়েছে? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি হঠাৎ পাহাড়-পর্বতকে সরিয়ে দেন, <br><span class="br-ind"><br><span class="indent">&nbsp;</span></span>রাগে সেগুলোকে ধ্বংস করেন; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি দুনিয়াকে তার জায়গা থেকে নাড়া দেন, <br><span class="br-ind"><br><span class="indent">&nbsp;</span></span>তার থামগুলোকে কাঁপিয়ে তোলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি নিষেধ করলে সূর্য আলো দেয় না <br><span class="br-ind"><br><span class="indent">&nbsp;</span></span>আর তারাগুলো আলো দেওয়া বন্ধ করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনিই আসমানকে বিছিয়ে দেন <br><span class="br-ind"><br><span class="indent">&nbsp;</span></span>আর সাগরের ঢেউয়ের উপর দিয়ে হাঁটেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি সপ্তর্ষি, কালপুরুষ, কৃত্তিকা <br><span class="br-ind"><br><span class="indent">&nbsp;</span></span>আর দক্ষিণ দিকের তারাগুলোর সৃষ্টিকর্তা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি এমন সব মহৎ কাজ করেন যা বোঝা যায় না <br><span class="br-ind"><br><span class="indent">&nbsp;</span></span>আর এমন কেরামতী দেখান যার সংখ্যা গোণা যায় না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“তিনি আমার সামনে দিয়ে যান, আমি তাঁকে দেখতে পাই না; <br><span class="br-ind"><br><span class="indent">&nbsp;</span></span>তিনি কাছ দিয়ে যান, আমি তাঁকে চিনতে পারি না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যদি তিনি কেড়ে নেন কে তাঁকে বাধা দিতে পারে? <br><span class="br-ind"><br><span class="indent">&nbsp;</span></span>কে তাঁকে বলতে পারে, ‘তুমি কি করছ?’ <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আল্লাহ্‌ তাঁর রাগ দমন করেন না; <br><span class="br-ind"><br><span class="indent">&nbsp;</span></span>এমন কি, জল-দানব রহবের সাহায্যকারীরাও <br><span class="br-ind"><br><span class="indent">&nbsp;</span></span>তাঁর পায়ের কাছে ভয়ে জড়সড় হয়েছিল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“তাহলে কেমন করে আমি তাঁর কথার জবাব দেব? <br><span class="br-ind"><br><span class="indent">&nbsp;</span></span>তাঁকে বলবার জন্য কোথায় কথা খুঁজে পাব? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি নিজেকে নির্দোষ মনে করলেও তাঁকে জবাব দিতে পারি না; <br><span class="br-ind"><br><span class="indent">&nbsp;</span></span>আমার বিচারকের কাছে আমি কেবল দয়াই ভিক্ষা করব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি ডাকলে যদিও বা তিনি সাড়া দেন <br><span class="br-ind"><br><span class="indent">&nbsp;</span></span>তবুও আমি বিশ্বাস করি না যে, তিনি আমার কথা শুনবেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি ঝড় দিয়ে আমাকে গুঁড়িয়ে ফেলেন <br><span class="br-ind"><br><span class="indent">&nbsp;</span></span>এবং বিনা কারণেই বারে বারে আমাকে আঘাত করেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি আমাকে নিঃশ্বাস নিতে দেন না <br><span class="br-ind"><br><span class="indent">&nbsp;</span></span>বরং তিক্ততা দিয়েই আমার জীবন ভরে দেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>এটা যদি শক্তির ব্যাপার হয় তবে তিনি তো শক্তিশালী; <br><span class="br-ind"><br><span class="indent">&nbsp;</span></span>যদি বিচারের ব্যাপার হয় তবে কে তাঁর বিরুদ্ধে সমন জারি করবে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যদিও আমি নির্দোষ তবুও আমার মুখ আমাকে দোষী করবে; <br><span class="br-ind"><br><span class="indent">&nbsp;</span></span>যদিও আমি সৎ তবুও আমার মুখ আমাকে অসৎ বলবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি নির্দোষ, কিন্তু তাতে আমার কি আসে যায়? <br><span class="br-ind"><br><span class="indent">&nbsp;</span></span>আমার নিজের জীবনকে আমি ঘৃণা করি। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সবই সমান, সেজন্যই আমি বলছি, <br><span class="br-ind"><br><span class="indent">&nbsp;</span></span>‘নির্দোষ ও দুষ্ট- এই দু’জনকেই তিনি ধ্বংস করেন।’ <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দুর্দশার আঘাতে হঠাৎ নির্দোষীর মৃত্যু হলে তিনি হাসেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দুষ্টদের হাতে দুনিয়াকে ছেড়ে দেওয়া হয়েছে <br><span class="br-ind"><br><span class="indent">&nbsp;</span></span>এবং আল্লাহ্‌ বিচারকদের চোখ বন্ধ করে দিয়েছেন। <br><span class="br-ind"><br><span class="indent">&nbsp;</span></span>তিনিই যদি তা না করে থাকেন তবে কে তা করেছে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>“যে দৌড়ায় তার চেয়েও তাড়াতাড়ি চলে আমার দিনগুলো; <br><span class="br-ind"><br><span class="indent">&nbsp;</span></span>তা উড়ে চলে যায়, ভাল দেখতে পায় না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হালকা নৌকার মতই তা তাড়াতাড়ি চলে যায়; <br><span class="br-ind"><br><span class="indent">&nbsp;</span></span>তা ঈগল পাখীর ছোঁ মারার মত করে চলে যায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যদি বলি, ‘আমার দুঃখ আমি ভুলে যাব, <br><span class="br-ind"><br><span class="indent">&nbsp;</span></span>মুখের ভাব বদলে আমি হাসব,’ <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তবুও আমার সব যন্ত্রণাকে আমি ভয় করি, <br><span class="br-ind"><br><span class="indent">&nbsp;</span></span>কারণ আমি জানি তুমি আমাকে নির্দোষ বলে ধরবে না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমাকে যখন দোষী বলেই ধরা হবে, <br><span class="br-ind"><br><span class="indent">&nbsp;</span></span>তখন কেন আমি মিথ্যাই কষ্ট করব? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি যদি সাবান দিয়ে নিজেকে ধুয়ে ফেলি <br><span class="br-ind"><br><span class="indent">&nbsp;</span></span>আর ক্ষার দিয়েও হাত পরিষ্কার করি, <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তবুও তুমি কাদার গর্তে আমাকে ডুবিয়ে দেবে; <br><span class="br-ind"><br><span class="indent">&nbsp;</span></span>তাতে আমার কাপড়-চোপড়ও আমাকে ঘৃণা করবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>“তিনি তো আমার মত একজন মানুষ নন যে, <br><span class="br-ind"><br><span class="indent">&nbsp;</span></span>তাঁর কথার জবাব দেব বা আদালতে তাঁর মুখোমুখি হব। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আহা, যদি এমন কেউ থাকতেন <br><span class="br-ind"><br><span class="indent">&nbsp;</span></span>যিনি আমাদের মধ্যে সালিশ করে দিতে পারেন <br><span class="br-ind"><br><span class="indent">&nbsp;</span></span>এবং যাঁর কথা আমরা দু’জনেই মেনে নিতে পারি; <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যদি এমন কেউ থাকতেন যিনি আল্লাহ্‌র শাস্তি <br><span class="br-ind"><br><span class="indent">&nbsp;</span></span>আমার উপর থেকে সরিয়ে দিতে পারেন, <br><span class="br-ind"><br><span class="indent">&nbsp;</span></span>যাতে তার ভয়ংকরতা আমাকে আর ভয় দেখাতে না পারে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>যদি তা হত তাহলে আমি আল্লাহ্‌কে ভয় না করে কথা বলতাম, <br><span class="br-ind"><br><span class="indent">&nbsp;</span></span>কিন্তু এখন আমার যে অবস্থা হয়েছে তাতে আমি তা পারি না।<br></div>
</div>
<!-- PARSED ABOVE; EDITING MAY BREAK PARSER -->
</body></html>