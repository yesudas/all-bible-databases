<html><head>
<meta http-equiv="Content-Type" content="text/html;charset=utf-8" />
<title>Joel 1 &ndash; নবীদের কিতাবঃ যোয়েল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 1);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ যোয়েল</b> &ndash; <b>1</b> <a href="Joel_2.html">2</a> <a href="Joel_3.html">3</a> </div><hr>
<h1>Joel 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পংগপালের আক্রমণ ও তওবা করবার ডাক</h2><span class="vn">1</span> <span class="br-p"><br><br></span>পথূয়েলের ছেলে যোয়েলের উপর মাবুদের কালাম নাজেল হয়েছিল।</div>
<div class="v" id="v2"><span class="vn">2</span> <span class="br-p"><br><br></span>হে বৃদ্ধ লোকেরা, তোমরা এই কথা শোন; হে দেশে বাসকারী লোকেরা, তোমরা সবাই শোন। তোমাদের কিংবা তোমাদের পূর্বপুরুষদের সময়ে কি এই রকম ঘটনা কখনও ঘটেছে?</div>
<div class="v" id="v3"><span class="vn">3</span> এই ঘটনার কথা তোমরা তোমাদের ছেলেমেয়েদের কাছে বল আর তারা তাদের ছেলেমেয়েদের কাছে বলুক এবং সেই ছেলেমেয়েরা তাদের বংশধরদের কাছে বলুক।</div>
<div class="v" id="v4"><span class="vn">4</span> কামড়ানো পংগপালে যা রেখে গেছে তা ঝাঁক বাঁধা পংগপালে খেয়েছে; ঝাঁক বাঁধা পংগপালে যা রেখে গেছে তা ধ্বংসকারী পংগপালে খেয়েছে; ধ্বংসকারী পংগপালে যা রেখে গেছে তা লাফিয়ে চলা পংগপালে খেয়েছে।</div>
<div class="v" id="v5"><span class="vn">5</span> <span class="br-p"><br><br></span>ওহে মাতালেরা, জেগে ওঠো ও কান্নাকাটি কর। ওহে সমস্ত মদখোর, তোমরা টাটকা আংগুর-রসের মদের জন্য বিলাপ কর, কারণ তা তোমাদের মুখ থেকে কেড়ে নেওয়া হয়েছে।</div>
<div class="v" id="v6"><span class="vn">6</span> এক জাতি আমার দেশ আক্রমণ করেছে; সে শক্তিশালী ও তার সৈন্যেরা অসংখ্য। তার দাঁত সিংহের দাঁতের মত ও তার ছেদন্তদাঁত সিংহীর ছেদন্তদাঁতের মত।</div>
<div class="v" id="v7"><span class="vn">7</span> সে আমার সব আংগুর লতা নষ্ট করেছে আর ডুমুর গাছগুলো ভেংগে ফেলেছে। সেগুলোর ছাল ছাড়িয়ে সে তা ফেলে দিয়েছে; তাতে ডালগুলো সব সাদা হয়ে গেছে।</div>
<div class="v" id="v8"><span class="vn">8</span> <span class="br-p"><br><br></span>হে আমার বান্দারা, যে যুবতী মেয়ে তার যৌবন কালের ভাবী স্বামীর মৃত্যুর জন্য চট পরে বিলাপ করছে তোমরা তার মতই বিলাপ কর।</div>
<div class="v" id="v9"><span class="vn">9</span> মাবুদের ঘর থেকে শস্য-কোরবানী ও ঢালন-কোরবানী বাদ দেওয়া হয়েছে। যারা মাবুদের এবাদত-কাজ করে সেই ইমামেরা শোক করছে।</div>
<div class="v" id="v10"><span class="vn">10</span> সমস্ত ক্ষেত নষ্ট হয়ে গেছে, মাটি শোক করছে, কারণ শস্য নষ্ট হয়েছে, নতুন আংগুর-রস শুকিয়ে গেছে ও তেল শেষ হয়ে আসছে।</div>
<div class="v" id="v11"><span class="vn">11</span> <span class="br-p"><br><br></span>ওহে চাষীরা, তোমরা লজ্জিত হও; তোমরা যারা আংগুর গাছের যত্ন কর, তোমরা গম ও যবের জন্য বিলাপ কর; কারণ ক্ষেতের ফসল ধ্বংস হয়েছে।</div>
<div class="v" id="v12"><span class="vn">12</span> আংগুর লতা শুকিয়ে গেছে ও ডুমুর গাছ মরে যাচ্ছে; ডালিম, খেজুর ও আপেল গাছ, এমন কি, ক্ষেতের সব গাছ শুকিয়ে গেছে। সত্যিই লোকদের মধ্য থেকে আনন্দ ফুরিয়ে গেছে।</div>
<div class="v" id="v13"><span class="vn">13</span> <span class="br-p"><br><br></span>হে ইমামেরা, তোমরা চট পরে শোক প্রকাশ কর; কোরবানগাহে যারা এবাদত-কাজ কর তোমরা বিলাপ কর। যারা আমার আল্লাহ্‌র এবাদত কর তোমরা এসে চট পরে রাত কাটাও, কারণ তোমাদের আল্লাহ্‌র ঘরে শস্য-কোরবানী ও ঢালন-কোরবানী বন্ধ করা হয়েছে।</div>
<div class="v" id="v14"><span class="vn">14</span> তোমরা পবিত্র রোজার ব্যবস্থা কর; একটা বিশেষ মাহ্‌ফিল ডাক। বৃদ্ধ নেতাদের ও দেশে বাসকারী সবাইকে তোমাদের মাবুদ আল্লাহ্‌র ঘরে ডেকে আন এবং মাবুদের কাছে কান্নাকাটি কর।</div>
<div class="v" id="v15"><span class="vn">15</span> <span class="br-p"><br><br></span>হায়, কি ভয়ংকর দিন! কারণ মাবুদের দিন কাছে এসে গেছে; ধ্বংসকারী দিন হিসাবে সেই দিনটা সর্বশক্তিমানের কাছ থেকে আসছে।</div>
<div class="v" id="v16"><span class="vn">16</span> <span class="br-p"><br><br></span>আমাদের চোখের সামনেই খাবার ও আমাদের আল্লাহ্‌র ঘর থেকে আনন্দ-উল্লাস কি বন্ধ হয়ে যায় নি?</div>
<div class="v" id="v17"><span class="vn">17</span> মাটির ঢেলার নীচে বীজগুলো পচে গেছে। শস্যের ভাণ্ডার ধ্বংস হয়েছে, গোলাঘর সব ভেংগে ফেলা হয়েছে, কারণ শস্য ফুরিয়ে গেছে।</div>
<div class="v" id="v18"><span class="vn">18</span> কিভাবে গরু-ভেড়াগুলো কোঁকাচ্ছে! গরুর পাল ঘুরে বেড়াচ্ছে, কারণ তাদের চরে খাবার জায়গা নেই; ভেড়ার পালগুলো পর্যন্ত কষ্ট পাচ্ছে।</div>
<div class="v" id="v19"><h2>আল্লাহ্‌র কাছে হযরত যোয়েল (আঃ)-এর কথা</h2><span class="vn">19</span> <span class="br-p"><br><br></span>হে মাবুদ, আমি তোমাকেই ডাকছি, কারণ চরে খাবার জায়গাগুলো আগুনে গ্রাস করেছে আর আগুনের শিখা পুড়িয়ে ফেলেছে মাঠের সব গাছপালা।</div>
<div class="v" id="v20"><span class="vn">20</span> এমন কি, বুনো পশুরাও তোমার কাছে কাঁদছে, কারণ পানির স্রোত শুকিয়ে গেছে আর চরে খাবার জায়গাগুলো আগুনে গ্রাস করেছে।</div>
</div>
<!-- PARSED ABOVE; EDITING MAY BREAK PARSER -->
</body></html>