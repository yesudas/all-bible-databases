<html><head>
<meta http-equiv="Content-Type" content="text/html;charset=utf-8" />
<title>Jonah 2 &ndash; নবীদের কিতাবঃ ইউনুস &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jonah', 2);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ইউনুস</b> &ndash; <a href="Jonah_1.html">1</a> <b>2</b> <a href="Jonah_3.html">3</a> <a href="Jonah_4.html">4</a> </div><hr>
<h1>Jonah 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত ইউনুস (আঃ)-এর মুনাজাত</h2><span class="vn">1</span> <span class="br-p"><br><br></span>ইউনুস সেই মাছের পেটে থেকে তাঁর মাবুদ আল্লাহ্‌র কাছে মুনাজাত করলেন।</div>
<div class="v" id="v2"><span class="vn">2</span> তিনি বললেন, “হে মাবুদ, আমার কষ্টের সময়ে আমি তোমাকে ডাকলাম আর তুমি আমাকে জবাব দিলে। কবরের গভীরতা থেকে আমি সাহায্যের জন্য ডাক দিলাম আর তুমি আমার ফরিয়াদ শুনলে।</div>
<div class="v" id="v3"><span class="vn">3</span> তুমি আমাকে গভীর পানিতে, সাগরের তলায় ফেলে দিলে আর আমি স্রোতের মধ্যে তলিয়ে গেলাম; তোমার সমস্ত ঢেউ আমার উপর দিয়ে বয়ে গেল।</div>
<div class="v" id="v4"><span class="vn">4</span> আমি বললাম, ‘আমাকে তোমার চোখের সামনে থেকে দূর করে দেওয়া হয়েছে; তবুও আমি আবার তোমার সেই পবিত্র ঘরের দিকে চোখ তুলব।’</div>
<div class="v" id="v5"><span class="vn">5</span> সাগরের পানি আমাকে গ্রাস করে মৃত্যুর দুয়ার পর্যন্ত নিয়ে গেল; সাগর আমাকে ঘিরে ধরল এবং তার আগাছা আমার মাথায় জড়িয়ে গেল।</div>
<div class="v" id="v6"><span class="vn">6</span> আমি ডুবে গিয়ে পাহাড়ের গোড়া পর্যন্ত গেলাম; কবর চিরকালের জন্য আমাকে আট্‌কে রাখল। কিন্তু হে আমার মাবুদ আল্লাহ্‌, তুমি সেখান থেকে আমাকে উঠিয়ে আনলে।</div>
<div class="v" id="v7"><span class="vn">7</span> <span class="br-p"><br><br></span>“হে মাবুদ, আমার প্রাণ যখন যায়-যায় হয়ে উঠেছিল তখন আমি তোমাকে মনে করলাম, আর আমার মুনাজাত তোমার কাছে, তোমার পবিত্র ঘরে উঠে গিয়েছিল।</div>
<div class="v" id="v8"><span class="vn">8</span> যারা অপদার্থ মূর্তিগুলোর পূজা করে তারা তোমার যে রহমত পেতে পারত তা অবহেলা করে,</div>
<div class="v" id="v9"><span class="vn">9</span> কিন্তু আমি শুকরিয়া-কাওয়ালী গেয়ে তোমার উদ্দেশে পশু-কোরবানী দেব। আমি যে মানত করেছি তা পূর্ণ করব। উদ্ধার করা মাবুদেরই কাজ।”</div>
<div class="v" id="v10"><span class="vn">10</span> <span class="br-p"><br><br></span>পরে মাবুদ মাছটাকে হুকুম দিলেন আর মাছটা ইউনুসকে শুকনা জমির উপর বমি করে বের করে দিল।</div>
</div>
<!-- PARSED ABOVE; EDITING MAY BREAK PARSER -->
</body></html>