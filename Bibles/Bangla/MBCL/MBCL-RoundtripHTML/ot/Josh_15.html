<html><head>
<meta http-equiv="Content-Type" content="text/html;charset=utf-8" />
<title>Josh 15 &ndash; নবীদের কিতাবঃ ইউসা &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 15);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ ইউসা</b> &ndash; <a href="Josh_1.html">1</a> ... <a href="Josh_13.html">13</a> <a href="Josh_14.html">14</a> <b>15</b> <a href="Josh_16.html">16</a> <a href="Josh_17.html">17</a> ... <a href="Josh_24.html">24</a> </div><hr>
<h1>Josh 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এহুদা-গোষ্ঠীর জায়গা</h2><span class="vn">1</span> <span class="br-p"><br><br></span>গুলিবাঁট অনুসারে এহুদা-গোষ্ঠীর বিভিন্ন বংশগুলোকে যে জায়গা দেওয়া হল তার সীমানা ইদোমীয়দের দেশের সীমানা পর্যন্ত, অর্থাৎ সীন মরুভূমির দক্ষিণ সীমানা পর্যন্ত গিয়ে পৌঁছাল।</div>
<div class="v" id="v2"><span class="vn">2</span> <span class="br-p"><br><br></span>তাদের দক্ষিণের সীমারেখা মরু-সাগরের দক্ষিণ কিনারার উপসাগর থেকে শুরু হয়ে অক্রব্বীমে উঠে যাওয়ার পথের দক্ষিণ দিক পেরিয়ে সীন মরুভূমি হয়ে কাদেশ-বর্ণেয়ের দক্ষিণে গিয়ে পৌঁছাল। সেখান থেকে সেই সীমারেখা হিষ্রোণ পেরিয়ে অদ্দর পর্যন্ত গিয়ে ঘুরে কর্কায় গেল।</div>
<div class="v" id="v4"><span class="vn">4</span> সেখান থেকে অস্‌মোন বরাবর গিয়ে মিসর নামে যে শুকনা নদী আছে তার সংগে যুক্ত হয়ে ভূমধ্যসাগরে গিয়ে শেষ হল। এটাই হল তোমাদের দক্ষিণের সীমা।</div>
<div class="v" id="v5"><span class="vn">5</span> <span class="br-p"><br><br></span>পূর্ব দিকের সীমানা হল মরু-সাগর বরাবর জর্ডান নদীর মোহনা পর্যন্ত। জর্ডান নদী যেখানে মরু-সাগরে গিয়ে পড়েছে সেখানে যে উপসাগর রয়েছে সেখান থেকে উত্তর দিকের সীমারেখাটা শুরু হয়ে বৈৎ-হগ্লা পর্যন্ত গিয়ে বৈৎ-আরবার উত্তর দিক হয়ে রূবেণের বংশধর বোহনের পাথর পর্যন্ত চলে গেল।</div>
<div class="v" id="v7"><span class="vn">7</span> সেখান থেকে সীমারেখাটা আখোর উপত্যকা থেকে দবীর পর্যন্ত উঠে গেল এবং তা উত্তর দিকে উপত্যকার দক্ষিণে অদুম্মীমে উঠে যাওয়ার পথের উল্টাদিকে গিল্‌গল পর্যন্ত চলে গেল। গিল্‌গল থেকে ঐন্‌-শেমশের স্রোত পর্যন্ত গিয়ে সেটা ঐন্‌-রোগেলে বের হয়ে আসল।</div>
<div class="v" id="v8"><span class="vn">8</span> সেখান থেকে সেটা যিবূশীয়দের শহরের, অর্থাৎ জেরুজালেমের দক্ষিণের ঢালু জায়গাটা বরাবর গিয়ে বেন্তহিন্নোমের উপত্যকায় উঠে গেল। সেখান থেকে সীমারেখাটা রফায়ীম উপত্যকার উত্তর সীমার হিন্নোম উপত্যকার পশ্চিমে যে পাহাড় আছে সেখানে উঠে গেল।</div>
<div class="v" id="v9"><span class="vn">9</span> সেই সীমারেখাটা তারপর পাহাড়ের উপর থেকে নিপ্তোহের ঝর্ণার দিকে চলে গেল। সেখান থেকে ইফ্রোণ পাহাড়ের গ্রামগুলোর কাছ দিয়ে বের হয়ে সেটা বালার দিকে, অর্থাৎ কিরিয়ৎ-যিয়ারীমের দিকে নেমে গেল।</div>
<div class="v" id="v10"><span class="vn">10</span> বালা থেকে পশ্চিম দিকে ঘুরে সেটা সেয়ীর পাহাড়ে গেল; তারপর যিয়ারীম পাহাড়ের, অর্থাৎ কসালোনের উত্তর দিকের ঢালু জায়গা বরাবর গিয়ে সেটা বৈৎ-শেমশে নেমে তিম্না পর্যন্ত গেল।</div>
<div class="v" id="v11"><span class="vn">11</span> তারপর সেই সীমারেখাটা ইক্রোণের উত্তর দিকের ঢালু জায়গায় গিয়ে শিক্করোণের দিকে ঘুরে সোজা বালা পাহাড়ে গেল এবং যব্‌নিয়েলে পৌঁছে ভূমধ্যসাগরে গিয়ে শেষ হল।</div>
<div class="v" id="v12"><span class="vn">12</span> পশ্চিম দিকের সীমানা হল ভূমধ্যসাগরের কিনারা। <span class="br-p"><br><br></span>এই হল এহুদা-গোষ্ঠীর বিভিন্ন বংশের জায়গার চারপাশের সীমারেখা।</div>
<div class="v" id="v13"><span class="vn">13</span> <span class="br-p"><br><br></span>ইউসা মাবুদের হুকুম অনুসারে যিফুন্নির ছেলে কালুতকে এহুদা-গোষ্ঠীর জায়গার মধ্যে কিরিয়ৎ-অর্ব, অর্থাৎ হেবরন শহরটা দিয়েছিলেন। অর্ব ছিল অনাকীয়দের পূর্বপুরুষ।</div>
<div class="v" id="v14"><span class="vn">14</span> পরে শেশয়, অহীমান ও তল্‌ময় নামে তিনজন অনাকীয়কে কালুত হেবরন থেকে তাড়িয়ে দিলেন। এরা ছিল অনাকের বংশধর।</div>
<div class="v" id="v15"><span class="vn">15</span> কালুত সেখান থেকে দবীরের লোকদের বিরুদ্ধে যুদ্ধ করতে গেলেন। আগে দবীরের নাম ছিল কিরিয়ৎ-সেফর।</div>
<div class="v" id="v16"><span class="vn">16</span> কালুত বলেছিলেন, “যে কেউ কিরিয়ৎ-সেফর আক্রমণ করে অধিকার করতে পারবে তার সংগে আমি আমার মেয়ে অক্‌ষার বিয়ে দেব।”</div>
<div class="v" id="v17"><span class="vn">17</span> এই কথা শুনে কনষের বংশধর কালুতের ভাই অৎনীয়েল তা অধিকার করল। তাই কালুত তার মেয়ে অক্‌ষাকে অৎনীয়েলের সংগে বিয়ে দিলেন।</div>
<div class="v" id="v18"><span class="vn">18</span> অৎনীয়েলের কাছে যাওয়ার পর অক্‌ষা তাকে উসকানি দিতে লাগল যাতে সে অক্‌ষার বাবার কাছ থেকে একটা জমি চেয়ে নেয়। <span class="br-p"><br><br></span>পরে অক্‌ষা গাধার পিঠ থেকে নামলে পর কালুত তাকে জিজ্ঞাসা করলেন, “মা, তুমি কি চাও?”</div>
<div class="v" id="v19"><span class="vn">19</span> <span class="br-p"><br><br></span>সে বলল, “আব্বা, তুমি আমার একটা কথা রাখ। তুমি আমাকে যখন নেগেভ মরুভূমিতে জায়গা দিয়েছ তখন পানির ঝর্ণাগুলোও আমাকে দাও।” এই কথা শুনে কালুত তাকে সেখানকার উঁচু ও নীচু জায়গার ঝর্ণাগুলো দিলেন।</div>
<div class="v" id="v20"><span class="vn">20</span> <span class="br-p"><br><br></span>এহুদা-গোষ্ঠীর বিভিন্ন বংশগুলোকে যে সম্পত্তি দেওয়া হল তা এই।</div>
<div class="v" id="v21"><span class="vn">21</span> ইদোমের কাছে নেগেভে তাদের এলাকার একেবারে দক্ষিণে তারা যে শহর ও গ্রামগুলো পেয়েছিল সেগুলোর নাম হল: <span class="br-p"><br><br></span>কব্‌সেল, এদর, যাগুর,</div>
<div class="v" id="v22"><span class="vn">22</span> কীনা, দীমোনা, অদাদা,</div>
<div class="v" id="v23"><span class="vn">23</span> কেদশ, হাৎসোর, যিৎনন,</div>
<div class="v" id="v24"><span class="vn">24</span> সীফ, টেলম, বালোৎ,</div>
<div class="v" id="v25"><span class="vn">25</span> হাৎসোর-হদত্তা, করিয়োৎ-হিষ্রোণ অর্থাৎ হাৎসোর,</div>
<div class="v" id="v26"><span class="vn">26</span> অমাম, শমা, মোলদা, হৎসর-গদ্দা, হিষ্‌মোন, বৈৎ-পেলট, হৎসর-শূয়াল, বের্‌-শেবা, বিষিয়োথিয়া,</div>
<div class="v" id="v29"><span class="vn">29</span> বালা, ইয়ীম, এৎসম, ইল্‌তোলদ, কসীল, হর্মা, সিক্লগ, মদ্‌মন্না ও সন্‌সন্না,</div>
<div class="v" id="v32"><span class="vn">32</span> লবায়োৎ, শিল্‌হীম, ঐন ও রিম্মোণ। মোট ঊনত্রিশটা শহর এবং তাদের আশেপাশের গ্রামগুলো তারা পেয়েছিল।</div>
<div class="v" id="v33"><span class="vn">33</span> নীচু পাহাড়ী এলাকার মধ্যে তারা যে সব শহর ও গ্রাম পেয়েছিল সেগুলো হল: <span class="br-p"><br><br></span>ইষ্টায়োল, সরা, অশ্‌না,</div>
<div class="v" id="v34"><span class="vn">34</span> সানোহ, ঐন্‌-গন্নীম, তপূহ, ঐনম,</div>
<div class="v" id="v35"><span class="vn">35</span> যর্মূৎ, অদুল্লম, সোখো, অসেকা,</div>
<div class="v" id="v36"><span class="vn">36</span> শারয়িম, অদীথয়িম, গদেরা ও গদেরোথয়িম। এই চৌদ্দটা শহর ও তাদের আশেপাশের গ্রামগুলো তারা পেয়েছিল।</div>
<div class="v" id="v37"><span class="vn">37</span> <span class="br-p"><br><br></span>সনান, হদাশা, মিগ্‌দল্‌-গাদ, দিলিয়ন, মিসপী, যক্তেল, লাখীশ, বস্কৎ, ইগ্লোন,</div>
<div class="v" id="v40"><span class="vn">40</span> কব্বন, লহমম, কিৎলীশ,</div>
<div class="v" id="v41"><span class="vn">41</span> গদেরোৎ, বৈৎ-দাগোন, নয়মা ও মক্কেদা। এই ষোলটা শহর এবং এগুলোর আশেপাশের সব গ্রাম তারা পেয়েছিল।</div>
<div class="v" id="v42"><span class="vn">42</span> <span class="br-p"><br><br></span>লিব্‌না, এথর, আশন, যিপ্তহ, অশ্‌না, নৎসীব, কিয়ীলা, অক্‌ষীব ও মারেশা। এই নয়টা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v45"><span class="vn">45</span> <span class="br-p"><br><br></span>ইক্রোণ শহর এবং তার আশেপাশের জায়গা ও গ্রামগুলো,</div>
<div class="v" id="v46"><span class="vn">46</span> ইক্রোণের পশ্চিম দিকে অস্‌দোদের সমস্ত গ্রাম,</div>
<div class="v" id="v47"><span class="vn">47</span> অস্‌দোদ এবং তার আশেপাশের সমস্ত জায়গা ও গ্রাম এবং মিসরের শুকনা নদী ও ভূমধ্যসাগরের কিনারা পর্যন্ত গাজা ও তার আশেপাশের সমস্ত জায়গা ও এই সব গ্রাম তারা পেয়েছিল।</div>
<div class="v" id="v48"><span class="vn">48</span> ঊঁচু পাহাড়ী এলাকার মধ্যে তারা যে সব শহর ও গ্রাম পেয়েছিল সেগুলো হল: <span class="br-p"><br><br></span>শামীর, যত্তীর, সোখো,</div>
<div class="v" id="v49"><span class="vn">49</span> দন্না, কিরিয়ৎ-সন্না অর্থাৎ দবীর,</div>
<div class="v" id="v50"><span class="vn">50</span> অনাব, ইষ্টিমোয়, আনীম,</div>
<div class="v" id="v51"><span class="vn">51</span> গোশন, হোলোন ও গীলো। এই এগারটা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v52"><span class="vn">52</span> <span class="br-p"><br><br></span>আরব, দূমা, ইশিয়ন, যানীম, বৈৎ-তপূহ, অফেকা, হুমটা, কিরিয়ৎ-অর্ব, অর্থাৎ হেবরন আর সীয়োর। এই নয়টা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v55"><span class="vn">55</span> <span class="br-p"><br><br></span>মায়োন, কর্মিল, সীফ, যুটা, যিষ্রিয়েল, যক্‌দিয়াম, সানোহ, কয়িন, গিবিয়া ও তিম্না। এই দশটা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v58"><span class="vn">58</span> <span class="br-p"><br><br></span>হল্‌হূল, বৈৎ-সূর, গদোর,</div>
<div class="v" id="v59"><span class="vn">59</span> মারৎ, বৈৎ-অনোৎ ও ইল্‌তকোন। এই ছয়টা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v60"><span class="vn">60</span> <span class="br-p"><br><br></span>কিরিয়ৎ-বাল, অর্থাৎ কিরিয়ৎ-যিয়ারিম আর রব্বা। এই দু’টা শহর ও এগুলোর আশেপাশের জায়গা তারা পেয়েছিল।</div>
<div class="v" id="v61"><span class="vn">61</span> মরুভূমিতে তারা যে সব শহর ও গ্রাম পেয়েছিল সেগুলো হল: <span class="br-p"><br><br></span>বৈৎ-আরবা, মিদ্দীন, সকাখা,</div>
<div class="v" id="v62"><span class="vn">62</span> নিব্‌শন, লবণ-নগর ও ঐন্‌-গদী। এই ছয়টা শহর ও এগুলোর আশেপাশের সব গ্রাম তারা পেয়েছিল।</div>
<div class="v" id="v63"><span class="vn">63</span> <span class="br-p"><br><br></span>এহুদা-গোষ্ঠী কিন্তু যিবূষীয়দের তাড়িয়ে দিতে পারে নি। যিবূশীয়রা ছিল জেরুজালেমের বাসিন্দা। এহুদা-গোষ্ঠীর লোকদের সংগে যিবূশীয়রা আজও সেখানে বাস করছে।</div>
</div>
<!-- PARSED ABOVE; EDITING MAY BREAK PARSER -->
</body></html>