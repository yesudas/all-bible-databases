<html><head>
<meta http-equiv="Content-Type" content="text/html;charset=utf-8" />
<title>Lam 2 &ndash; নবীদের কিতাবঃ মাতম &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 2);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মাতম</b> &ndash; <a href="Lam_1.html">1</a> <b>2</b> <a href="Lam_3.html">3</a> <a href="Lam_4.html">4</a> <a href="Lam_5.html">5</a> </div><hr>
<h1>Lam 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুজালেমের শাস্তি</h2><span class="vn">1</span> <span class="br-p"><br><br></span>হায়, মাবুদ কিভাবে তাঁর রাগে <span class="br-p"><br><br></span><span class="br-ind"><br><span class="indent">&nbsp;</span></span>সিয়োন্তকন্যাকে অন্ধকারে ঢেকে ফেলেছেন! <br><span class="br-ind"><br><span class="indent">&nbsp;</span></span>ইসরাইলের জাঁকজমক তিনি আসমান থেকে দুনিয়াতে ফেলে দিয়েছেন। <br><span class="br-ind"><br><span class="indent">&nbsp;</span></span>তাঁর রাগের দিনে তাঁর পা রাখবার জায়গাকে <br><span class="br-ind"><br><span class="indent">&nbsp;</span></span>তিনি মনে রাখেন নি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইয়াকুবের সব বাসস্থান মাবুদ গ্রাস করেছেন, <br><span class="br-ind"><br><span class="indent">&nbsp;</span></span>কোন মমতা করেন নি। <br><span class="br-ind"><br><span class="indent">&nbsp;</span></span>এহুদা-কন্যার কেল্লাগুলো তাঁর উপ্‌চে পড়া রাগে তিনি ভেংগে ফেলেছেন, <br><span class="br-ind"><br><span class="indent">&nbsp;</span></span>সেগুলো তিনি মাটিতে ফেলে ধ্বংস করেছেন। <br><span class="br-ind"><br><span class="indent">&nbsp;</span></span>তাঁর রাজ্য ও নেতাদের <br><span class="br-ind"><br><span class="indent">&nbsp;</span></span>তিনি অসম্মানের মধ্যে ফেলে দিয়েছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জ্বলন্ত রাগে তিনি ইসরাইলের সমস্ত শক্তি <br><span class="br-ind"><br><span class="indent">&nbsp;</span></span>নষ্ট করে দিয়েছেন। <br><span class="br-ind"><br><span class="indent">&nbsp;</span></span>শত্রু এগিয়ে আসতে থাকলে <br><span class="br-ind"><br><span class="indent">&nbsp;</span></span>তাঁর শক্তিশালী হাত তিনি গুটিয়ে নিয়েছেন। <br><span class="br-ind"><br><span class="indent">&nbsp;</span></span>চারপাশের সব কিছু পুড়িয়ে ফেলা আগুনের শিখার মত <br><span class="br-ind"><br><span class="indent">&nbsp;</span></span>তিনি ইয়াকুবের মধ্যে জ্বলে উঠেছেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শত্রুর মত করে তিনি তাঁর ধনুকে টান দিয়েছেন, <br><span class="br-ind"><br><span class="indent">&nbsp;</span></span>তাঁর শক্তিশালী হাত ঠিক করেছেন। <br><span class="br-ind"><br><span class="indent">&nbsp;</span></span>যাদের দেখে তারা আনন্দ পেত <br><span class="br-ind"><br><span class="indent">&nbsp;</span></span>তাদের তিনি মেরে ফেলেছেন। <br><span class="br-ind"><br><span class="indent">&nbsp;</span></span>সিয়োন্তকন্যার তাম্বুর মধ্যে <br><span class="br-ind"><br><span class="indent">&nbsp;</span></span>তিনি আগুনের মত করে তাঁর গজব ঢেলে দিয়েছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মাবুদ শত্রুর মত হয়েছেন; <br><span class="br-ind"><br><span class="indent">&nbsp;</span></span>তিনি ইসরাইলকে গ্রাস করেছেন। <br><span class="br-ind"><br><span class="indent">&nbsp;</span></span>তিনি গ্রাস করেছেন তার সব বড় বড় বাড়ীগুলো <br><span class="br-ind"><br><span class="indent">&nbsp;</span></span>আর ধ্বংস করে দিয়েছেন তার সব কেল্লা। <br><span class="br-ind"><br><span class="indent">&nbsp;</span></span>তিনি এহুদা-কন্যার শোক ও বিলাপ বাড়িয়ে দিয়েছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি বাগানের গাছের মত করে তাঁর বাসস্থানকে উপ্‌ড়ে ফেলেছেন; <br><span class="br-ind"><br><span class="indent">&nbsp;</span></span>ধ্বংস করে দিয়েছেন তাঁর নির্দিষ্ট মিলন স্থানকে। <br><span class="br-ind"><br><span class="indent">&nbsp;</span></span>মাবুদ সিয়োনকে তার সব ঈদ ও বিশ্রামবারের কথা ভুলিয়ে দিয়েছেন; <br><span class="br-ind"><br><span class="indent">&nbsp;</span></span>ভয়ংকর রাগে বাদশাহ্‌ ও ইমামকে <br><span class="br-ind"><br><span class="indent">&nbsp;</span></span>তিনি অগ্রাহ্য করেছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মাবুদ তাঁর কোরবানগাহ্‌কে অগ্রাহ্য করেছেন, <br><span class="br-ind"><br><span class="indent">&nbsp;</span></span>ত্যাগ করেছেন তাঁর পবিত্র জায়গা। <br><span class="br-ind"><br><span class="indent">&nbsp;</span></span>তাঁর কেল্লাগুলোর সমস্ত দেয়াল তিনি শত্রুর হাতে তুলে দিয়েছেন। <br><span class="br-ind"><br><span class="indent">&nbsp;</span></span>ঈদের দিনের মত করে শত্রুরা মাবুদের ঘরে চিৎকার করছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সিয়োন্তকন্যার চারপাশের দেয়াল ভেংগে ফেলাই <br><span class="br-ind"><br><span class="indent">&nbsp;</span></span>মাবুদ স্থির করেছেন। <br><span class="br-ind"><br><span class="indent">&nbsp;</span></span>তিনি মাপের দড়ি দিয়ে মেপেছেন <br><span class="br-ind"><br><span class="indent">&nbsp;</span></span>আর ধ্বংস করবার কাজে নিজের হাতকে থামিয়ে রাখেন নি। <br><span class="br-ind"><br><span class="indent">&nbsp;</span></span>তিনি সিয়োনের কেল্লা ও দেয়ালকে বিলাপ করিয়েছেন; <br><span class="br-ind"><br><span class="indent">&nbsp;</span></span>সেগুলো একসংগে দুর্বল হয়ে পড়েছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার দরজাগুলো মাটিতে ঢেকে গেছে; <br><span class="br-ind"><br><span class="indent">&nbsp;</span></span>আগলগুলো তিনি ভেংগে নষ্ট করে দিয়েছেন। <br><span class="br-ind"><br><span class="indent">&nbsp;</span></span>তার বাদশাহ্‌ ও নেতারা জাতিদের মধ্যে বন্দী হয়ে আছে; <br><span class="br-ind"><br><span class="indent">&nbsp;</span></span>শরীয়ত বলতে কিছু নেই; <br><span class="br-ind"><br><span class="indent">&nbsp;</span></span>তার নবীরা মাবুদের কাছ থেকে আর দর্শন পায় না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সিয়োন্তকন্যার বৃদ্ধ নেতারা চুপ করে মাটিতে বসে আছেন। <br><span class="br-ind"><br><span class="indent">&nbsp;</span></span>তাঁরা নিজেদের মাথায় ধুলা ছড়িয়েছেন <br><span class="br-ind"><br><span class="indent">&nbsp;</span></span>আর ছালার চট পরেছেন। <br><span class="br-ind"><br><span class="indent">&nbsp;</span></span>জেরুজালেমের যুবতী মেয়েরা <br><span class="br-ind"><br><span class="indent">&nbsp;</span></span>দুঃখে মাটিতে মাথা ঠেকিয়েছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কাঁদতে কাঁদতে আমার চোখ দুর্বল হয়ে পড়েছে, <br><span class="br-ind"><br><span class="indent">&nbsp;</span></span>আমার ভিতরেও যন্ত্রণা হচ্ছে; <br><span class="br-ind"><br><span class="indent">&nbsp;</span></span>আমার লোকেরা ধ্বংস হয়েছে, <br><span class="br-ind"><br><span class="indent">&nbsp;</span></span>আর ছেলেমেয়েরা ও শিশুরা শহরের খোলা জায়গাগুলোতে <br><span class="br-ind"><br><span class="indent">&nbsp;</span></span>অজ্ঞান হয়ে পড়ে আছে। <br><span class="br-ind"><br><span class="indent">&nbsp;</span></span>সেইজন্য আমার দিল যেন মাটিতে ঢেলে পড়ছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা তাদের মায়েদের বলে, <br><span class="br-ind"><br><span class="indent">&nbsp;</span></span>“রুটি আর আংগুর-রস কোথায়?” <br><span class="br-ind"><br><span class="indent">&nbsp;</span></span>এই বলে তারা শহরের খোলা জায়গাগুলোতে আহত লোকের মত <br><span class="br-ind"><br><span class="indent">&nbsp;</span></span>অজ্ঞান হয়ে পড়ছে; <br><span class="br-ind"><br><span class="indent">&nbsp;</span></span>মায়ের কোলের মধ্যে তাদের জীবন শেষ হয়ে যাচ্ছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে জেরুজালেম-কন্যা, আমি কি কথা বলে তোমার পক্ষ নেব? <br><span class="br-ind"><br><span class="indent">&nbsp;</span></span>কিসের সংগে আমি তোমার তুলনা করব? <br><span class="br-ind"><br><span class="indent">&nbsp;</span></span>হে সিয়োন্তকন্যা, তোমাকে সান্ত্বনা দেবার জন্য <br><span class="br-ind"><br><span class="indent">&nbsp;</span></span>আমি কিসের সংগে তোমাকে সমান করে দেখব? <br><span class="br-ind"><br><span class="indent">&nbsp;</span></span>তোমার আঘাত সাগরের মত বড়; <br><span class="br-ind"><br><span class="indent">&nbsp;</span></span>কে তোমাকে সুস্থ করতে পারে? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার নবীদের দর্শন মিথ্যা ও বাজে; <br><span class="br-ind"><br><span class="indent">&nbsp;</span></span>তোমার বন্দীদশা যাতে দূর হয়ে যায় <br><span class="br-ind"><br><span class="indent">&nbsp;</span></span>সেজন্য তারা তোমার গুনাহ্‌ দেখিয়ে দেয় নি। <br><span class="br-ind"><br><span class="indent">&nbsp;</span></span>ভবিষ্যদ্বাণী হিসাবে তারা যা তোমাদের বলেছে তা মিথ্যা; <br><span class="br-ind"><br><span class="indent">&nbsp;</span></span>তা তোমাদের ভুল পথে চালিয়েছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা তোমার পাশ দিয়ে যায় <br><span class="br-ind"><br><span class="indent">&nbsp;</span></span>তারা তোমাকে দেখে হাততালি দেয়; <br><span class="br-ind"><br><span class="indent">&nbsp;</span></span>তারা জেরুজালেম-কন্যাকে দেখে ঠাট্টা-বিদ্রূপ করে <br><span class="br-ind"><br><span class="indent">&nbsp;</span></span>আর মাথা নেড়ে বলে, <br><span class="br-ind"><br><span class="indent">&nbsp;</span></span>“এ কি সেই শহর যাকে বলা হত সেরা সুন্দরী, <br><span class="br-ind"><br><span class="indent">&nbsp;</span></span>যাকে নিয়ে সারা দুনিয়া আনন্দ করত?” <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার সব শত্রুরা তোমার বিরুদ্ধে মুখ বড় করে হা করেছে; <br><span class="br-ind"><br><span class="indent">&nbsp;</span></span>তারা ঠাট্টা-বিদ্রূপ করে দাঁতে দাঁত ঘষে বলে, <br><span class="br-ind"><br><span class="indent">&nbsp;</span></span>“ওকে আমরা গিলে ফেলেছি। <br><span class="br-ind"><br><span class="indent">&nbsp;</span></span>এই দিনের জন্যই আমরা অপেক্ষা করে ছিলাম <br><span class="br-ind"><br><span class="indent">&nbsp;</span></span>আর তা দেখতে পেলাম।” <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মাবুদ তাঁর পরিকল্পনামতই কাজ করেছেন; <br><span class="br-ind"><br><span class="indent">&nbsp;</span></span>যে কথা তিনি অনেক আগেই বলেছিলেন <br><span class="br-ind"><br><span class="indent">&nbsp;</span></span>সেই কথা পূর্ণ করেছেন। <br><span class="br-ind"><br><span class="indent">&nbsp;</span></span>তিনি মমতা না করেই তোমাকে ছুঁড়ে ফেলে দিয়েছেন; <br><span class="br-ind"><br><span class="indent">&nbsp;</span></span>শত্রুকে তোমার বিরুদ্ধে তিনি আনন্দ করতে দিয়েছেন, <br><span class="br-ind"><br><span class="indent">&nbsp;</span></span>তোমার বিপক্ষদের শক্তি বাড়িয়ে দিয়েছেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার লোকদের অন্তর মাবুদের কাছে কেঁদে কেঁদে বলেছে, <br><span class="br-ind"><br><span class="indent">&nbsp;</span></span>“হে সিয়োন্তকন্যার দেয়াল, <br><span class="br-ind"><br><span class="indent">&nbsp;</span></span>তোমার চোখের পানি দিনরাত নদীর মত বয়ে যাক; <br><span class="br-ind"><br><span class="indent">&nbsp;</span></span>তোমার নিজেকে শান্তি পেতে দিয়ো না, <br><span class="br-ind"><br><span class="indent">&nbsp;</span></span>চোখকেও বিশ্রাম দিয়ো না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ওঠো, রাতের প্রত্যেক প্রহরের শুরুতে কেঁদে ওঠো; <br><span class="br-ind"><br><span class="indent">&nbsp;</span></span>মাবুদের সামনে পানির মত ঢেলে দাও তোমার দিল। <br><span class="br-ind"><br><span class="indent">&nbsp;</span></span>তোমার ছেলেমেয়েরা যারা খিদের জ্বালায় <br><span class="br-ind"><br><span class="indent">&nbsp;</span></span>রাস্তার মোড়ে মোড়ে অজ্ঞান হয়ে পড়ছে, <br><span class="br-ind"><br><span class="indent">&nbsp;</span></span>তাদের জীবন বাঁচাবার জন্য তাঁর উদ্দেশে তোমার হাত তোল।” <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মাবুদ, তাকাও, ভেবে দেখ, <br><span class="br-ind"><br><span class="indent">&nbsp;</span></span>তুমি তো আর কারও প্রতি এই রকম ব্যবহার কর নি? <br><span class="br-ind"><br><span class="indent">&nbsp;</span></span>স্ত্রীলোকেরা কি তাদের নিজেদের সন্তানদের খাবে <br><span class="br-ind"><br><span class="indent">&nbsp;</span></span>যাদের তারা লালন-পালন করেছে? <br><span class="br-ind"><br><span class="indent">&nbsp;</span></span>দীন-দুনিয়ার মালিকের পবিত্র জায়গায় কি <br><span class="br-ind"><br><span class="indent">&nbsp;</span></span>ইমাম ও নবীদের হত্যা করা হবে? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ছেলে ও বুড়োরা ধুলার মধ্যে রাস্তায় রাস্তায় পড়ে আছে; <br><span class="br-ind"><br><span class="indent">&nbsp;</span></span>আমার যুবক ও যুবতীরা তলোয়ারের ঘায়ে পড়ে গেছে। <br><span class="br-ind"><br><span class="indent">&nbsp;</span></span>তোমার রাগের দিনে তুমি তাদের মেরে ফেলেছ; <br><span class="br-ind"><br><span class="indent">&nbsp;</span></span>তুমি তাদের কেটে ফেলেছ, মমতা কর নি। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈদের দিনে যেমন তুমি লোকদের জমায়েত কর <br><span class="br-ind"><br><span class="indent">&nbsp;</span></span>তেমনি আমার চারপাশে তুমি নানা রকম ভীষণ ভয় জড়ো করেছ। <br><span class="br-ind"><br><span class="indent">&nbsp;</span></span>মাবুদের রাগের দিনে <br><span class="br-ind"><br><span class="indent">&nbsp;</span></span>কেউ রেহাই পায় নি কিংবা বেঁচে থাকে নি; <br><span class="br-ind"><br><span class="indent">&nbsp;</span></span>যাদের আমি লালন-পালন ও যত্ন করতাম <br><span class="br-ind"><br><span class="indent">&nbsp;</span></span>আমার শত্রু তাদের ধ্বংস করে দিয়েছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>