<html><head>
<meta http-equiv="Content-Type" content="text/html;charset=utf-8" />
<title>Lam 3 &ndash; নবীদের কিতাবঃ মাতম &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 3);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মাতম</b> &ndash; <a href="Lam_1.html">1</a> <a href="Lam_2.html">2</a> <b>3</b> <a href="Lam_4.html">4</a> <a href="Lam_5.html">5</a> </div><hr>
<h1>Lam 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আল্লাহ্‌র বান্দার দুঃখ ও অনুরোধ</h2><span class="vn">1</span> <span class="br-p"><br><br></span>আমি সেই লোক, যে মাবুদের রাগের শাস্তি পেয়েছে।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি আমাকে তাড়িয়ে দিয়েছেন; <br><span class="br-ind"><br><span class="indent">&nbsp;</span></span>তিনি আমাকে আলোতে নয়, কিন্তু অন্ধকারে হাঁটিয়েছেন; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সত্যিই সারাদিন ধরে তিনি আমার বিরুদ্ধে <br><span class="br-ind"><br><span class="indent">&nbsp;</span></span>বারে বারে তাঁর হাত তুলেছেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার চামড়া ও গোশ্‌তকে তিনি শুকিয়ে ফেলেছেন <br><span class="br-ind"><br><span class="indent">&nbsp;</span></span>আর হাড়গুলো ভেংগে দিয়েছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি মনোদুঃখ ও কষ্ট দিয়ে <br><span class="br-ind"><br><span class="indent">&nbsp;</span></span>আমাকে আটক করে ঘিরে রেখেছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা অনেক দিন আগে মারা গেছে <br><span class="br-ind"><br><span class="indent">&nbsp;</span></span>তাদের মত করে তিনি আমাকে অন্ধকারে বাস করিয়েছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি যাতে পালাতে না পারি <br><span class="br-ind"><br><span class="indent">&nbsp;</span></span>সেজন্য তিনি আমার চারদিক ঘিরে রেখেছেন; <br><span class="br-ind"><br><span class="indent">&nbsp;</span></span>আমাকে ভারী শিকল দিয়ে বেঁধেছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যখন আমি ডাকি বা সাহায্যের জন্য কাঁদি, <br><span class="br-ind"><br><span class="indent">&nbsp;</span></span>তখন আমার মুনাজাত তিনি শোনেন না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ভারী ভারী পাথর দিয়ে তিনি আমার পথ বন্ধ করেছেন; <br><span class="br-ind"><br><span class="indent">&nbsp;</span></span>আমার পথ তিনি বাঁকা করে দিয়েছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার কাছে তিনি ওৎ পেতে থাকা ভল্লুক <br><span class="br-ind"><br><span class="indent">&nbsp;</span></span>আর লুকিয়ে থাকা সিংহের মত; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পথ থেকে তিনি আমাকে টেনে এনে টুকরা টুকরা করেছেন <br><span class="br-ind"><br><span class="indent">&nbsp;</span></span>এবং আমাকে একা ফেলে রেখে গেছেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর ধনুকে টান দিয়ে <br><span class="br-ind"><br><span class="indent">&nbsp;</span></span>তিনি আমাকে তাঁর তীরের লক্ষ্যস্থান করেছেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর তূণ থেকে তীর নিয়ে <br><span class="br-ind"><br><span class="indent">&nbsp;</span></span>তিনি আমার দিল ছিদ্র করেছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার সমস্ত লোকের কাছে আমি হাসির পাত্র হয়েছি; <br><span class="br-ind"><br><span class="indent">&nbsp;</span></span>তারা সারাদিন গান গেয়ে গেয়ে আমাকে ঠাট্টা করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেতো দিয়ে তিনি আমাকে পূর্ণ করেছেন, <br><span class="br-ind"><br><span class="indent">&nbsp;</span></span>বিষ দিয়ে আমার পেট ভরিয়েছেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি পাথর দিয়ে আমার দাঁত ভেংগেছেন <br><span class="br-ind"><br><span class="indent">&nbsp;</span></span>আর ধুলার মধ্যে আমাকে মাড়িয়েছেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>শান্তি আমার কাছ থেকে দূর করা হয়েছে; <br><span class="br-ind"><br><span class="indent">&nbsp;</span></span>সুখ কি, তা আমি ভুলে গেছি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাই আমি বলি, “আমার শক্তি চলে গেছে। <br><span class="br-ind"><br><span class="indent">&nbsp;</span></span>মাবুদের কাছ থেকে আমি যা কিছু আশা করেছিলাম <br><span class="br-ind"><br><span class="indent">&nbsp;</span></span>তা-ও আর নেই।” <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার কষ্ট ও ঘুরে বেড়াবার কথা মনে কর; <br><span class="br-ind"><br><span class="indent">&nbsp;</span></span>মনে কর আমার তেতো ও বিষে পূর্ণ জীবনের কথা। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তা সব সময়ই আমার মনে আছে, <br><span class="br-ind"><br><span class="indent">&nbsp;</span></span>আর আমার প্রাণ আমার ভিতরে দুঃখিত হয়ে আছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তবুও আমার আশা আছে, <br><span class="br-ind"><br><span class="indent">&nbsp;</span></span>কারণ আমি এই কথা মনে করি: <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মাবুদের অটল মহব্বতের জন্য আমরা ধ্বংস হচ্ছি না, <br><span class="br-ind"><br><span class="indent">&nbsp;</span></span>কারণ তাঁর মমতা কখনও শেষ হয় না; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>প্রতিদিন সকালে তা নতুন হয়ে দেখা দেয়; <br><span class="br-ind"><br><span class="indent">&nbsp;</span></span>তাঁর বিশ্বস্ততা মহৎ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি মনে মনে বলি, “মাবুদই আমার সম্পত্তি, <br><span class="br-ind"><br><span class="indent">&nbsp;</span></span>তাই আমি তাঁর উপর আশা রাখব।” <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মাবুদের উপর যারা আশা রাখে ও তাঁর উপর ভরসা করে <br><span class="br-ind"><br><span class="indent">&nbsp;</span></span>তাদের তিনি উপকার করেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মাবুদ উদ্ধার না করা পর্যন্ত <br><span class="br-ind"><br><span class="indent">&nbsp;</span></span>নীরবে অপেক্ষা করা ভাল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যৌবন কালে জোয়াল বহন করা মানুষের জন্য ভাল। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মাবুদই সেই জোয়াল তার উপর দিয়েছেন, <br><span class="br-ind"><br><span class="indent">&nbsp;</span></span>তাই সে একা চুপ করে বসে থাকুক। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে ধুলাতে মুখ ঢাকুক, <br><span class="br-ind"><br><span class="indent">&nbsp;</span></span>হয়তো আশা থাকতেও পারে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে তাকে মারছে তার কাছে সে গাল পেতে দিক, <br><span class="br-ind"><br><span class="indent">&nbsp;</span></span>নিজেকে অপমানে পূর্ণ হতে দিক। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>দীন-দুনিয়ার মালিক তো চিরদিনের জন্য মানুষকে দূর করে দেন না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যদি বা তিনি দুঃখ দেন, <br><span class="br-ind"><br><span class="indent">&nbsp;</span></span>তবুও তাঁর অটল মহব্বত অনুসারে তিনি মমতা করবেন, <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কারণ তিনি ইচ্ছা করে <br><span class="br-ind"><br><span class="indent">&nbsp;</span></span>মানুষকে কষ্ট কিংবা মনোদুঃখ দেন না। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>দেশের সব বন্দীদের পায়ে দলানো, <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আল্লাহ্‌তা’লার সামনে মানুষের অধিকারকে অস্বীকার করা, <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ন্যায়বিচার হতে না দেওয়া- <br><span class="br-ind"><br><span class="indent">&nbsp;</span></span>এ সব কি দীন-দুনিয়ার মালিক দেখবেন না? <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>যদি মাবুদ হুকুম না দেন <br><span class="br-ind"><br><span class="indent">&nbsp;</span></span>তবে কে মুখে বলে কিছু ঘটাতে পারে? <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>আল্লাহ্‌তা’লার মুখ থেকেই কি <br><span class="br-ind"><br><span class="indent">&nbsp;</span></span>ক্ষতি ও উন্নতি বের হয় না? <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>গুনাহের জন্য শাস্তি পেলে পর <br><span class="br-ind"><br><span class="indent">&nbsp;</span></span>মানুষ কেন তা নিয়ে নালিশ করবে? <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>এস, আমরা আমাদের জীবন পথের পরীক্ষা করি ও যাচাই করি <br><span class="br-ind"><br><span class="indent">&nbsp;</span></span>এবং মাবুদের কাছে ফিরে যাই। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>এস, আমরা আমাদের দিল ও হাত <br><span class="br-ind"><br><span class="indent">&nbsp;</span></span>বেহেশতে আল্লাহ্‌র দিকে উঠাই আর বলি, <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>“আমরা গুনাহ্‌ করেছি, বিদ্রোহ করেছি; <br><span class="br-ind"><br><span class="indent">&nbsp;</span></span>তুমি মাফ কর নি। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তুমি রাগ দিয়ে নিজেকে ঢেকে আমাদের তাড়া করেছ; <br><span class="br-ind"><br><span class="indent">&nbsp;</span></span>মমতা না করে তুমি মেরে ফেলেছ। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমি মেঘ দিয়ে নিজেকে ঢেকেছ <br><span class="br-ind"><br><span class="indent">&nbsp;</span></span>যাতে কোন মুনাজাত তার মধ্য দিয়ে যেতে না পারে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>জাতিদের মধ্যে তুমি আমাদের করেছ <br><span class="br-ind"><br><span class="indent">&nbsp;</span></span>ময়লা ও আবর্জনার মত। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>আমাদের সব শত্রুরা আমাদের বিরুদ্ধে <br><span class="br-ind"><br><span class="indent">&nbsp;</span></span>মুখ বড় করে হা করেছে। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমরা ভয়, ফাঁদ, সর্বনাশ ও ধ্বংসের মুখে পড়েছি।” <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>আমার লোকেরা ধ্বংস হয়ে যাচ্ছে, <br><span class="br-ind"><br><span class="indent">&nbsp;</span></span>সেজন্য আমার চোখ থেকে পানির স্রোত বইছে। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>আমার চোখ থেকে স্রোত বইতেই থাকবে, থামবে না, <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যে পর্যন্ত না মাবুদ বেহেশত থেকে নীচে তাকিয়ে দেখেন। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>আমার শহরের সব স্ত্রীলোকদের বিষয়ে আমি যা দেখতে পাচ্ছি, <br><span class="br-ind"><br><span class="indent">&nbsp;</span></span>তাতে আমার প্রাণ কাঁদছে। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>বিনা কারণে যারা আমার শত্রু হয়েছিল <br><span class="br-ind"><br><span class="indent">&nbsp;</span></span>তারা পাখীর মত করে আমাকে শিকার করেছে। <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তারা গর্তের মধ্যে আমার প্রাণ শেষ করে দেবার চেষ্টা করেছে <br><span class="br-ind"><br><span class="indent">&nbsp;</span></span>এবং আমার উপর পাথর ছুঁড়েছে। <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>আমার মাথার উপর দিয়ে পানি বয়ে গেছে, <br><span class="br-ind"><br><span class="indent">&nbsp;</span></span>আমি ভেবেছিলাম আমি মরে যাচ্ছি। <br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>হে মাবুদ, সেই গভীর গর্তের মধ্য থেকে <br><span class="br-ind"><br><span class="indent">&nbsp;</span></span>আমি তোমাকে ডাকলাম। <br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>তুমি আমার এই মিনতি শুনেছিলে, <br><span class="br-ind"><br><span class="indent">&nbsp;</span></span>“সাহায্যের জন্য আমার কান্নার প্রতি <br><span class="br-ind"><br><span class="indent">&nbsp;</span></span>তুমি কান বন্ধ করে রেখো না।” <br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>আমি যখন তোমাকে ডেকেছি তখন তুমি কাছে এসে বলেছ, <br><span class="br-ind"><br><span class="indent">&nbsp;</span></span>“ভয় কোরো না।” <br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>হে মালিক, তুমি আমার পক্ষ নিয়েছ, <br><span class="br-ind"><br><span class="indent">&nbsp;</span></span>তুমি আমার প্রাণ মুক্ত করেছ। <br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>হে মাবুদ, আমার প্রতি যে অন্যায় করা হয়েছে <br><span class="br-ind"><br><span class="indent">&nbsp;</span></span>তা তো তুমি দেখেছ। <br><span class="br-ind"><br><span class="indent">&nbsp;</span></span>আমার প্রতি ন্যায়বিচার কর। <br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>তারা কিভাবে প্রতিশোধ নিয়েছে তা তুমি দেখেছ, <br><span class="br-ind"><br><span class="indent">&nbsp;</span></span>দেখেছ আমার বিরুদ্ধে তাদের সব ষড়যন্ত্র। <br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>হে মাবুদ, তাদের টিট্‌কারির কথা তুমি শুনেছ, <br><span class="br-ind"><br><span class="indent">&nbsp;</span></span>শুনেছ আমার বিরুদ্ধে তাদের সব ষড়যন্ত্রের কথা। <br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>আমার শত্রুরা সারাদিন ধরে আমার বিরুদ্ধে <br><span class="br-ind"><br><span class="indent">&nbsp;</span></span>কত ফিস্‌ ফিস্‌ করে ও নানা কথা বলে। <br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>দেখ, তাদের সমস্ত কাজের মধ্যে তারা গান গেয়ে গেয়ে <br><span class="br-ind"><br><span class="indent">&nbsp;</span></span>আমাকে ঠাট্টা-বিদ্রূপ করে। <br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>হে মাবুদ, তাদের কাজ অনুসারে তুমি তাদের ফল দাও। <br></div>
<div class="v" id="v65"><span class="vn">65</span> <span class="br-ind"><br><span class="indent">&nbsp;</span></span>তাদের দিল কঠিন কর, <br><span class="br-ind"><br><span class="indent">&nbsp;</span></span>আর তোমার বদদোয়া তাদের উপরে পড়ুক। <br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>তুমি রাগে তাদের তাড়া কর, <br><span class="br-ind"><br><span class="indent">&nbsp;</span></span>তোমার আসমানের নীচ থেকে তাদের ধ্বংস করে ফেল।<br></div>
</div>
<!-- PARSED ABOVE; EDITING MAY BREAK PARSER -->
</body></html>