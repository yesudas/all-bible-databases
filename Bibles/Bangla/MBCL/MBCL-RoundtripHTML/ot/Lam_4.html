<html><head>
<meta http-equiv="Content-Type" content="text/html;charset=utf-8" />
<title>Lam 4 &ndash; নবীদের কিতাবঃ মাতম &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 4);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মাতম</b> &ndash; <a href="Lam_1.html">1</a> <a href="Lam_2.html">2</a> <a href="Lam_3.html">3</a> <b>4</b> <a href="Lam_5.html">5</a> </div><hr>
<h1>Lam 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বনি-ইসরাইলদের দুঃখ</h2><span class="vn">1</span> <span class="br-p"><br><br></span>হায়! সোনা কেমন করে তার উজ্জ্বলতা হারিয়েছে, <span class="br-p"><br><br></span><span class="br-ind"><br><span class="indent">&nbsp;</span></span>খাঁটি সোনা ্নান হয়ে গেছে। <br><span class="br-ind"><br><span class="indent">&nbsp;</span></span>প্রত্যেকটি রাস্তার মোড়ে মোড়ে <br><span class="br-ind"><br><span class="indent">&nbsp;</span></span>ছড়িয়ে রয়েছে দামী দামী পাথরগুলো। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সিয়োনের ছেলেরা একদিন সোনার মত মূল্যবান ছিল; <br><span class="br-ind"><br><span class="indent">&nbsp;</span></span>তাদের এখন মনে করা হয় কুমারের তৈরী মাটির পাত্রের মত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শিয়ালেরা পর্যন্ত নিজের বাচ্চাদের বুকের দুধ খাওয়ায়, <br><span class="br-ind"><br><span class="indent">&nbsp;</span></span>কিন্তু আমার লোকেরা মরুভূমির উট পাখীদের মত <br><span class="br-ind"><br><span class="indent">&nbsp;</span></span>নিষ্ঠুর হয়ে গেছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পিপাসায় শিশুদের জিভ্‌ তালুতে লেগে যাচ্ছে; <br><span class="br-ind"><br><span class="indent">&nbsp;</span></span>ছেলেমেয়েরা রুটি চাইছে, কিন্তু কেউ তা দিচ্ছে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যারা একদিন ভাল ভাল খাবার খেত <br><span class="br-ind"><br><span class="indent">&nbsp;</span></span>তারা এখন অভাবের মধ্যে পথে পথে রয়েছে। <br><span class="br-ind"><br><span class="indent">&nbsp;</span></span>যারা দামী বেগুনে কাপড় পরে মানুষ হয়েছে <br><span class="br-ind"><br><span class="indent">&nbsp;</span></span>তারা এখন ছাইয়ের গাদায় শুয়ে আছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে সাদুমকে মুহূর্তের মধ্যে উল্টে ফেলা হয়েছিল, <br><span class="br-ind"><br><span class="indent">&nbsp;</span></span>যার বিরুদ্ধে কোন মানুষের হাত ওঠে নি, <br><span class="br-ind"><br><span class="indent">&nbsp;</span></span>সেই সাদুমের গুনাহের চেয়েও আমার লোকদের অন্যায় বেশী। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের বাছাই করা নেতারা ছিল তুষারের চেয়েও উজ্জ্বল, <br><span class="br-ind"><br><span class="indent">&nbsp;</span></span>ছিল দুধের চেয়েও সাদা; <br><span class="br-ind"><br><span class="indent">&nbsp;</span></span>তাদের শরীর প্রবাল পাথরের চেয়ে লাল ছিল <br><span class="br-ind"><br><span class="indent">&nbsp;</span></span>আর চেহারা ছিল নীলকান্তমণির মত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু তারা এখন কালির চেয়েও কালো হয়েছে; <br><span class="br-ind"><br><span class="indent">&nbsp;</span></span>রাস্তায় তাদের চেনা যায় না। <br><span class="br-ind"><br><span class="indent">&nbsp;</span></span>তাদের চামড়া হাড়ের উপর কুঁচকে গেছে; <br><span class="br-ind"><br><span class="indent">&nbsp;</span></span>তা কাঠের মত শুকিয়ে গেছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দুর্ভিক্ষে মরার চেয়ে বরং যুদ্ধে মরা ভাল; <br><span class="br-ind"><br><span class="indent">&nbsp;</span></span>আমার লোকেরা ক্ষেতের শস্যের অভাবে <br><span class="br-ind"><br><span class="indent">&nbsp;</span></span>খিদের যন্ত্রণায় ক্ষয় হয়ে যাচ্ছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>স্নেহময়ী স্ত্রীলোকেরা নিজের হাতে তাদের সন্তানদের রান্না করেছে। <br><span class="br-ind"><br><span class="indent">&nbsp;</span></span>আমার লোকদের ধ্বংসের সময় <br><span class="br-ind"><br><span class="indent">&nbsp;</span></span>তাদের সন্তানেরাই তাদের খাবার হয়েছিল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মাবুদ তাঁর রাগকে পুরোপুরিই বের করেছেন; <br><span class="br-ind"><br><span class="indent">&nbsp;</span></span>তাঁর জ্বলন্ত গজব তিনি ঢেলে দিয়েছেন। <br><span class="br-ind"><br><span class="indent">&nbsp;</span></span>তিনি সিয়োনে আগুন জ্বেলেছেন; <br><span class="br-ind"><br><span class="indent">&nbsp;</span></span>তা তার ভিত্তিগুলো পর্যন্ত জ্বালিয়ে দিয়েছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাদশাহ্‌রা কিংবা দুনিয়ার কোন লোকই বিশ্বাস করত না যে, <br><span class="br-ind"><br><span class="indent">&nbsp;</span></span>জেরুজালেমের দরজা দিয়ে কোন শত্রু বা বিপক্ষ ঢুকতে পারে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এই ঘটনা ঘটেছিল তার নবীদের গুনাহের জন্য, <br><span class="br-ind"><br><span class="indent">&nbsp;</span></span>তার ইমামদের অন্যায়ের জন্য, <br><span class="br-ind"><br><span class="indent">&nbsp;</span></span>কারণ সেখানেই তারা সৎ লোকদের রক্তপাত করত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাই তারা অন্ধদের মত রাস্তায় রাস্তায় হাঁত্‌ড়ে বেড়িয়েছে; <br><span class="br-ind"><br><span class="indent">&nbsp;</span></span>তারা এমনভাবে রক্তে নাপাক হয়েছে যে, <br><span class="br-ind"><br><span class="indent">&nbsp;</span></span>কেউ তাদের কাপড় ছুঁতে চাইত না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>লোকে চিৎকার করে তাদের বলেছে, <br><span class="br-ind"><br><span class="indent">&nbsp;</span></span>“সরে যাও, তোমরা নাপাক। <br><span class="br-ind"><br><span class="indent">&nbsp;</span></span>সরে যাও, সরে যাও, আমাদের ছুঁয়ো না।” <br><span class="br-ind"><br><span class="indent">&nbsp;</span></span>তারা পালিয়ে গিয়ে ঘুরে বেড়িয়েছে; <br><span class="br-ind"><br><span class="indent">&nbsp;</span></span>অন্যান্য জাতির লোকেরা বলেছে, <br><span class="br-ind"><br><span class="indent">&nbsp;</span></span>“তারা এখানে আর থাকতে পারবে না।” <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মাবুদ নিজেই তাদের ছড়িয়ে দিয়েছেন; <br><span class="br-ind"><br><span class="indent">&nbsp;</span></span>তিনি তাদের প্রতি আর মনোযোগ দেন না। <br><span class="br-ind"><br><span class="indent">&nbsp;</span></span>লোকে ইমামদের সম্মান দেখায় না, <br><span class="br-ind"><br><span class="indent">&nbsp;</span></span>দয়া করে না বৃদ্ধ নেতাদের। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তবুও সাহায্যের জন্য মিথ্যাই তাকিয়ে থেকে থেকে <br><span class="br-ind"><br><span class="indent">&nbsp;</span></span>আমাদের চোখ দুর্বল হয়ে পড়েছে; <br><span class="br-ind"><br><span class="indent">&nbsp;</span></span>আমরা অনবরত এমন এক জাতির দিকে তাকিয়ে ছিলাম <br><span class="br-ind"><br><span class="indent">&nbsp;</span></span>যে জাতি আমাদের রক্ষা করতে পারত না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>লোকে আমাদের জন্য ওৎ পেতে থাকত, <br><span class="br-ind"><br><span class="indent">&nbsp;</span></span>তাই আমরা আমাদের খোলা জায়গাগুলোতে হাঁটতে পারতাম না। <br><span class="br-ind"><br><span class="indent">&nbsp;</span></span>আমাদের শেষ কাল কাছে এসেছিল, আমাদের দিনগুলো ফুরিয়ে গিয়েছিল, <br><span class="br-ind"><br><span class="indent">&nbsp;</span></span>কারণ আমাদের শেষ সময় উপস্থিত হয়েছিল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাদের যারা তাড়া করত <br><span class="br-ind"><br><span class="indent">&nbsp;</span></span>তারা আকাশের ঈগল পাখীর চেয়েও বেগে যেত; <br><span class="br-ind"><br><span class="indent">&nbsp;</span></span>তারা পাহাড়ে পাহাড়ে আমাদের তাড়া করত <br><span class="br-ind"><br><span class="indent">&nbsp;</span></span>আর মরুভূমিতে ওৎ পেতে থাকত আমাদের জন্য। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিনি মাবুদের অভিষিক্ত, যিনি আমাদের জীবন্তবায়ু, <br><span class="br-ind"><br><span class="indent">&nbsp;</span></span>তিনি তাদের ফাঁদে ধরা পড়েছিলেন; <br><span class="br-ind"><br><span class="indent">&nbsp;</span></span>কিন্তু আমরা ভেবেছিলাম তাঁর ছায়াতে <br><span class="br-ind"><br><span class="indent">&nbsp;</span></span>জাতিদের মধ্যে আমরা বাস করব। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আওস দেশে বাসকারিণী হে ইদোম-কন্যা, <br><span class="br-ind"><br><span class="indent">&nbsp;</span></span>তুমি আনন্দ কর, খুশী হও; <br><span class="br-ind"><br><span class="indent">&nbsp;</span></span>কিন্তু তোমাকেও সেই পেয়ালা দেওয়া হবে; <br><span class="br-ind"><br><span class="indent">&nbsp;</span></span>তুমি মাতাল ও উলংগ হবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে সিয়োন্তকন্যা, তোমার শাস্তি শেষ হবে; <br><span class="br-ind"><br><span class="indent">&nbsp;</span></span>তিনি তোমাকে আর বন্দীদশায় ফেলে রাখবেন না; <br><span class="br-ind"><br><span class="indent">&nbsp;</span></span>কিন্তু হে ইদোম-কন্যা, তিনি তোমার অন্যায়ের শাস্তি দেবেন <br><span class="br-ind"><br><span class="indent">&nbsp;</span></span>এবং তোমার গুনাহ্‌ প্রকাশ করবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>