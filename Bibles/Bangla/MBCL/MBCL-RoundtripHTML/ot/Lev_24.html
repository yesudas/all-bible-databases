<html><head>
<meta http-equiv="Content-Type" content="text/html;charset=utf-8" />
<title>Lev 24 &ndash; তৌরাত শরীফঃ লেবীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 24);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ লেবীয়</b> &ndash; <a href="Lev_1.html">1</a> ... <a href="Lev_22.html">22</a> <a href="Lev_23.html">23</a> <b>24</b> <a href="Lev_25.html">25</a> <a href="Lev_26.html">26</a> <a href="Lev_27.html">27</a> </div><hr>
<h1>Lev 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বাতিদানের বাতির দেখাশোনা</h2><span class="vn">1</span> <span class="br-p"><br><br></span>মাবুদ মূসাকে বললেন,</div>
<div class="v" id="v2"><span class="vn">2</span> “তুমি বনি-ইসরাইলদের হুকুম দাও যেন তারা বাতিদানের জন্য তোমার কাছে ছেঁচা জলপাইয়ের খাঁটি তেল নিয়ে আসে যাতে বাতিগুলো নিয়মিত ভাবে জ্বালিয়ে রাখা যায়।</div>
<div class="v" id="v3"><span class="vn">3</span> মিলন-তাম্বুর মধ্যে সাক্ষ্য-সিন্দুকের পর্দার বাইরে হারুনকে সন্ধ্যা থেকে সকাল পর্যন্ত মাবুদের সামনে বাতিগুলোর দেখাশোনা করতে হবে। বংশের পর বংশ ধরে এটা হবে একটা স্থায়ী নিয়ম।</div>
<div class="v" id="v4"><span class="vn">4</span> মাবুদের সামনে রাখা খাঁটি সোনার বাতিদানের উপরকার বাতিগুলোর নিয়মিত ভাবেই দেখাশোনা করতে হবে।</div>
<div class="v" id="v5"><h2>পবিত্র-রুটি</h2><span class="vn">5</span> <span class="br-p"><br><br></span>“মিহি ময়দা দিয়ে বারোটা রুটি সেঁকে নিতে হবে। প্রত্যেকটা রুটির জন্য তিন কেজি ছ’শো গ্রাম ময়দা নিতে হবে।</div>
<div class="v" id="v6"><span class="vn">6</span> তারপর মাবুদের সামনে রাখা খাঁটি সোনার টেবিলের উপর ঐ রুটিগুলো ছয়টা ছয়টা করে দুই সারিতে সাজিয়ে রাখতে হবে।</div>
<div class="v" id="v7"><span class="vn">7</span> প্রত্যেকটি রুটির সারির কাছে খাঁটি লোবান রাখতে হবে। রুটির বদলে এই লোবান দিয়ে মাবুদের উদ্দেশে আগুনে দেওয়া-কোরবানী দিতে হবে।</div>
<div class="v" id="v8"><span class="vn">8</span> বনি-ইসরাইলদের পক্ষ থেকে এই রুটি প্রত্যেক বিশ্রামবারে নিয়মিত ভাবে মাবুদের সামনে সাজিয়ে রাখতে হবে। তাদের এই রুটি রাখবার কাজটা হবে একটা চিরকালের নিয়ম।</div>
<div class="v" id="v9"><span class="vn">9</span> এই রুটি হারুন ও তার ছেলেরা পবিত্র তাম্বু-ঘরের এলাকায় খাবে, কারণ মাবুদের উদ্দেশে আগুনে দেওয়া-কোরবানীর জিনিসের মধ্যে এটা একটা মহাপবিত্র জিনিস। এটা তাদের সব সময়কার পাওনা।”</div>
<div class="v" id="v10"><h2>কুফরী করবার শাস্তি</h2><span class="vn">10</span> <span class="br-p"><br><br></span>বনি-ইসরাইলদের মধ্যে এমন একজন লোক বাস করত যার মা ছিল ইসরাইলীয় আর পিতা মিসরীয়। ছাউনির মধ্যে সেই লোকটির সংগে একজন ইসরাইলীয়ের মারামারি বেধে গেল।</div>
<div class="v" id="v11"><span class="vn">11</span> তখন সেই ইসরাইলীয় স্ত্রীলোকের ছেলেটি মাবুদের নাম নিয়ে কুফরী করল। তা শুনে লোকেরা তাকে মূসার কাছে নিয়ে গেল। ছেলেটির মায়ের নাম ছিল শালোমীৎ। সে দান-গোষ্ঠীর দিব্রির মেয়ে। এই ব্যাপারে মাবুদের ইচ্ছা কি তা তাঁর কাছ থেকে জানবার অপেক্ষায় বনি-ইসরাইলরা সেই লোকটিকে আটক করে রাখল।</div>
<div class="v" id="v13"><span class="vn">13</span> <span class="br-p"><br><br></span>এতে মাবুদ মূসাকে বললেন,</div>
<div class="v" id="v14"><span class="vn">14</span> “যে লোকটি কুফরী করেছে তাকে ছাউনির বাইরে নিয়ে যাও। যারা তাকে কুফরী করতে শুনেছে তারা সবাই তার মাথার উপর হাত রাখুক, তারপর বনি-ইসরাইলরা তাকে পাথর ছুঁড়ে হত্যা করুক।</div>
<div class="v" id="v15"><span class="vn">15</span> তুমি বনি-ইসরাইলদের জানিয়ে দাও যদি কেউ তার আল্লাহ্‌কে বদদোয়া দেয় তবে তাকে তার জন্য দায়ী করা হবে।</div>
<div class="v" id="v16"><span class="vn">16</span> যে মাবুদের নাম নিয়ে কুফরী করবে তাকে হত্যা করতেই হবে। বনি-ইসরাইলরা তাকে পাথর ছুঁড়ে হত্যা করবে। ইসরাইলীয়ই হোক বা তাদের মধ্যে বাস করা অন্য জাতির লোকই হোক, যে কেউ কুফরী করবে তাকে হত্যা করতেই হবে।</div>
<div class="v" id="v17"><span class="vn">17</span> <span class="br-p"><br><br></span>“যদি কেউ কাউকে খুন করে তবে তাকেও হত্যা করতে হবে।</div>
<div class="v" id="v18"><span class="vn">18</span> যদি কেউ অন্যের পশু মেরে ফেলে তবে তাকে একটা প্রাণের বদলে আর একটা প্রাণ দিয়ে ক্ষতিপূরণ দিতে হবে।</div>
<div class="v" id="v19"><span class="vn">19</span> যদি কেউ কাউকে আঘাত করে আর তাতে তার শরীরের ক্ষতি হয় তবে সে যা করেছে তার প্রতিও তা-ই করতে হবে-</div>
<div class="v" id="v20"><span class="vn">20</span> হাড় ভাংগার বদলে হাড় ভাংগা, চোখের বদলে চোখ, দাঁতের বদলে দাঁত। সে অন্যের যে ক্ষতি করেছে তারও সেই ক্ষতি করতে হবে।</div>
<div class="v" id="v21"><span class="vn">21</span> পশু মেরে ফেললে ক্ষতিপূরণ দিতে হবে, কিন্তু মানুষ হত্যা করলে মরতে হবে।</div>
<div class="v" id="v22"><span class="vn">22</span> ইসরাইলীয় এবং তাদের মধ্যে বাস করা অন্য জাতির লোক, সকলের উপরে এই একই নিয়ম খাটবে। আমি আল্লাহ্‌ তোমাদের মাবুদ।”</div>
<div class="v" id="v23"><span class="vn">23</span> <span class="br-p"><br><br></span>মূসা বনি-ইসরাইলদের এই সব কথা জানালেন। যে লোকটি বদদোয়া দিয়েছিল লোকেরা তাকে তার পরেই ছাউনির বাইরে নিয়ে গিয়ে পাথর ছুঁড়ে হত্যা করল। মাবুদ মূসাকে যে হুকুম দিয়েছিলেন বনি-ইসরাইলরা তা-ই করল।</div>
</div>
<!-- PARSED ABOVE; EDITING MAY BREAK PARSER -->
</body></html>