<html><head>
<meta http-equiv="Content-Type" content="text/html;charset=utf-8" />
<title>Lev 8 &ndash; তৌরাত শরীফঃ লেবীয় &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 8);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ লেবীয়</b> &ndash; <a href="Lev_1.html">1</a> ... <a href="Lev_6.html">6</a> <a href="Lev_7.html">7</a> <b>8</b> <a href="Lev_9.html">9</a> <a href="Lev_10.html">10</a> ... <a href="Lev_27.html">27</a> </div><hr>
<h1>Lev 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হযরত হারুন (আঃ) ও তাঁর ছেলেদের ইমাম-পদে বহাল করা</h2><span class="vn">1</span> <span class="br-p"><br><br></span>এর পর মাবুদ মূসাকে বললেন,</div>
<div class="v" id="v2"><span class="vn">2</span> “তুমি হারুন ও তার ছেলেদের এখানে নিয়ে এস। সেই সংগে তাদের পোশাক, অভিষেকের তেল, গুনাহের কোরবানীর ষাঁড়, দু’টা ভেড়া এবং খামিহীন রুটির টুকরিও নিয়ে এস।</div>
<div class="v" id="v3"><span class="vn">3</span> মিলন-তাম্বুর দরজার কাছে সমস্ত বনি-ইসরাইলদের জমায়েত কর।”</div>
<div class="v" id="v4"><span class="vn">4</span> মাবুদের হুকুম মতই মূসা সব কিছু করলেন। মিলন-তাম্বুর দরজার কাছে সমস্ত বনি-ইসরাইলরা এসে জমায়েত হল।</div>
<div class="v" id="v5"><span class="vn">5</span> <span class="br-p"><br><br></span>তখন মূসা তাদের বললেন, “মাবুদ এই সব করবার হুকুম দিয়েছেন।”</div>
<div class="v" id="v6"><span class="vn">6</span> এই কথা বলে তিনি হারুন ও তাঁর ছেলেদের সামনে নিয়ে এসে পানি দিয়ে তাঁদের গোসল করালেন।</div>
<div class="v" id="v7"><span class="vn">7</span> তারপর তিনি হারুনকে ভিতরের আলখাল্লা পরিয়ে কোমর-বাঁধনিটা বেঁধে দিলেন। তিনি এফোদের নীচের কোর্তা ও তার উপর এফোদটা তাঁকে পরিয়ে দিলেন আর এফোদের সংগে জোড়া লাগানো কোমরের পটি দিয়ে এফোদটা বেঁধে দিলেন। তাতে এফোদটা তাঁর গায়ে আট্‌কে রইল।</div>
<div class="v" id="v8"><span class="vn">8</span> তার উপর তিনি বুক-ঢাকনটা পরিয়ে দিয়ে তার ভিতরে ঊরীম আর তুম্মীম রাখলেন।</div>
<div class="v" id="v9"><span class="vn">9</span> তারপর পাগড়িটা হারুনের মাথার উপর রেখে পবিত্র তাজটা, অর্থাৎ সেই সোনার পাতটা পাগড়ির সামনের দিকে বসিয়ে দিলেন। সব কিছু মূসা মাবুদের হুকুম মতই করলেন।</div>
<div class="v" id="v10"><span class="vn">10</span> <span class="br-p"><br><br></span>তারপর তিনি আবাস-তাম্বু আর তার ভিতরকার সব কিছুর উপরে অভিষেক-তেল দিলেন এবং এইভাবে তিনি সেগুলো পবিত্র করলেন।</div>
<div class="v" id="v11"><span class="vn">11</span> সেই তেলের কিছুটা নিয়ে তিনি কোরবানগাহের উপর সাতবার ছিটিয়ে দিলেন। সেই তেল দিয়ে তিনি কোরবানগাহ্‌ ও তার সমস্ত বাসন-কোসন এবং আসনসুদ্ধ গামলাটা পাক-পবিত্র করে নিলেন।</div>
<div class="v" id="v12"><span class="vn">12</span> তারপর তিনি অভিষেক-তেলের কিছুটা নিয়ে হারুনের মাথার উপর ঢেলে দিয়ে তাঁকে পাক-পবিত্র করবার জন্য অভিষেক করলেন।</div>
<div class="v" id="v13"><span class="vn">13</span> পরে তিনি হারুনের ছেলেদের সামনে এনে তাঁদের গায়ে আলখাল্লা পরিয়ে দিলেন এবং কোমরে কোমর-বাঁধনি বেঁধে মাথায় টুপি পরিয়ে দিলেন। সব কিছুই মূসা মাবুদের হুকুম মত করলেন।</div>
<div class="v" id="v14"><span class="vn">14</span> <span class="br-p"><br><br></span>তারপর তিনি গুনাহের কোরবানীর ষাঁড়টা নিয়ে আসলেন। হারুন ও তাঁর ছেলেরা ষাঁড়টার মাথার উপর তাঁদের হাত রাখলেন।</div>
<div class="v" id="v15"><span class="vn">15</span> তারপর মূসা সেই ষাঁড়টা জবাই করে তা থেকে কিছুটা রক্ত নিলেন এবং কোরবানগাহ্‌টি পাক-সাফ করবার জন্য আংগুল দিয়ে সেই রক্ত কোরবানগাহের শিংগুলোতে লাগিয়ে দিলেন। বাকী রক্ত তিনি কোরবানগাহের গোড়ায় ঢেলে দিলেন। এইভাবে তিনি গুনাহ্‌ ঢাকা দেবার কোরবানীর রক্ত দ্বারা কোরবানগাহ্‌টি পাক-পবিত্র করে নিলেন।</div>
<div class="v" id="v16"><span class="vn">16</span> তারপর তিনি ষাঁড়টার পেটের ভিতরের সমস্ত চর্বি, কলিজার উপরের অংশ আর চর্বিসুদ্ধ কিড্‌নি দু’টা নিয়ে কোরবানগাহের উপর পুড়িয়ে দিলেন।</div>
<div class="v" id="v17"><span class="vn">17</span> কিন্তু ষাঁড়টার চামড়া, গোশ্‌ত ও গোবর তিনি ছাউনির বাইরে নিয়ে পুড়িয়ে ফেললেন। মূসা সব কিছু মাবুদের হুকুম মতই করলেন।</div>
<div class="v" id="v18"><span class="vn">18</span> <span class="br-p"><br><br></span>তারপর তিনি পোড়ানো-কোরবানীর ভেড়াটা আনলেন। হারুন ও তাঁর ছেলেরা ভেড়াটার মাথার উপর তাঁদের হাত রাখলেন।</div>
<div class="v" id="v19"><span class="vn">19</span> মূসা সেই ভেড়াটা জবাই করে কোরবানগাহের চারপাশের গায়ে রক্ত ছিটিয়ে দিলেন।</div>
<div class="v" id="v20"><span class="vn">20</span> তিনি ভেড়াটা কয়েক টুকরা করে নিয়ে তার মাথা, গোশ্‌তের টুকরা এবং চর্বি পুড়িয়ে দিলেন।</div>
<div class="v" id="v21"><span class="vn">21</span> ভেড়াটার পেটের ভিতরকার অংশ ও পাগুলো তিনি পানি দিয়ে ধুয়ে নিয়ে গোটা ভেড়াটাই পোড়ানো-কোরবানী হিসাবে কোরবানগাহের উপরে পুড়িয়ে দিলেন। এটা মাবুদের উদ্দেশে আগুনে দেওয়া-কোরবানীর মধ্যে একটা, যার গন্ধে মাবুদ খুশী হন। মূসা সব কিছু মাবুদের হুকুম মতই করলেন।</div>
<div class="v" id="v22"><span class="vn">22</span> <span class="br-p"><br><br></span>তারপর তিনি অন্য ভেড়াটা, অর্থাৎ বহাল-অনুষ্ঠানের ভেড়াটা নিয়ে আসলেন। হারুন ও তাঁর ছেলেরা ভেড়াটার মাথার উপর হাত রাখলেন।</div>
<div class="v" id="v23"><span class="vn">23</span> মূসা সেই ভেড়াটা জবাই করলেন এবং তা থেকে কিছুটা রক্ত নিয়ে হারুনের ডান কানের লতিতে এবং ডান হাত ও ডান পায়ের বুড়ো আংগুলে লাগিয়ে দিলেন।</div>
<div class="v" id="v24"><span class="vn">24</span> তারপর তিনি হারুনের ছেলেদের সামনে নিয়ে আসলেন এবং তাঁদের ডান কানের লতিতে এবং ডান হাত ও ডান পায়ের বুড়ো আংগুলে কিছুটা রক্ত লাগিয়ে দিলেন। এর পর তিনি কোরবানগাহের চারপাশের গায়ে রক্ত ছিটিয়ে দিলেন।</div>
<div class="v" id="v25"><span class="vn">25</span> তিনি ভেড়াটার চর্বি, চর্বিভরা লেজটা, পেটের ভিতরের সমস্ত চর্বি, কলিজার উপরের অংশ, চর্বি জড়ানো কিড্‌নি দু’টা এবং ডানপাশের রানটা নিলেন।</div>
<div class="v" id="v26"><span class="vn">26</span> তারপর মাবুদের সামনে রাখা খামিহীন রুটির টুকরি থেকে তিনি একটা রুটি, তেলের ময়ান দেওয়া একটা পিঠা ও একটা চাপাটি নিয়ে সেই চর্বি ও রানের উপর রাখলেন।</div>
<div class="v" id="v27"><span class="vn">27</span> সেগুলো তিনি হারুন ও তাঁর ছেলেদের হাতে দিয়ে দোলন-কোরবানী হিসাবে তা মাবুদের সামনে দোলালেন।</div>
<div class="v" id="v28"><span class="vn">28</span> তারপর তিনি সেগুলো তাঁদের হাত থেকে নিয়ে বহাল-অনুষ্ঠানের কোরবানী হিসাবে কোরবানগাহের উপরকার পোড়ানো-কোরবানীর উপরে সেগুলো পুড়িয়ে দিলেন। এটা মাবুদের উদ্দেশে আগুনে দেওয়া-কোরবানীর মধ্যে একটা, যার খোশবুতে মাবুদ খুশী হন।</div>
<div class="v" id="v29"><span class="vn">29</span> তারপর তিনি তাঁর নিজের পাওনা অংশটা, অর্থাৎ বহাল-অনুষ্ঠানের ভেড়ার বুকের অংশটা নিয়ে দোলন-কোরবানী হিসাবে মাবুদের সামনে দোলালেন। সব কিছু মূসা মাবুদের হুকুম মতই করলেন।</div>
<div class="v" id="v30"><span class="vn">30</span> <span class="br-p"><br><br></span>এর পর মূসা কিছুটা অভিষেকের তেল ও কোরবানগাহ্‌ থেকে কিছুটা রক্ত নিয়ে হারুন ও তাঁর ছেলেদের উপর এবং তাঁদের পোশাকের উপর ছিটিয়ে দিলেন। এইভাবে হারুন ও তাঁর ছেলেদের এবং তাঁদের পোশাক পাক-পবিত্র করা হল।</div>
<div class="v" id="v31"><span class="vn">31</span> <span class="br-p"><br><br></span>মূসা তারপর হারুন ও তাঁর ছেলেদের বললেন, “তোমরা মিলন-তাম্বুর দরজার কাছে এই গোশ্‌ত সিদ্ধ কর এবং সেখানেই বহাল-অনুষ্ঠানের টুকরির রুটি দিয়ে তা খাও, কারণ আমি এই হুকুম দিয়েছিলাম যে, তোমার ও তোমার ছেলেদের তা খেতে হবে।</div>
<div class="v" id="v32"><span class="vn">32</span> খাওয়ার পর যে গোশ্‌ত ও রুটি বাকী থাকবে তা তোমরা পুড়িয়ে ফেলবে।</div>
<div class="v" id="v33"><span class="vn">33</span> তোমাদের এই বহাল-অনুষ্ঠান সাত দিন ধরে চলবে। সেইজন্য এই অনুষ্ঠান শেষ না হওয়া পর্যন্ত এই সাত দিন তোমরা মিলন-তাম্বুর দরজার বাইরে যাবে না।</div>
<div class="v" id="v34"><span class="vn">34</span> আজকে যা করা হল তা মাবুদের হুকুমেই তোমাদের গুনাহ্‌ ঢাকা দেবার ব্যবস্থা হিসাবে করা হল।</div>
<div class="v" id="v35"><span class="vn">35</span> তোমরা যাতে মারা না পড় সেইজন্য আজ থেকে সাত দিন পর্যন্ত তোমরা দিনরাত মিলন-তাম্বুর ভিতরে থাকবে এবং মাবুদের চাহিদা অনুসারে কাজ করবে। আমি এই হুকুমই পেয়েছি।”</div>
<div class="v" id="v36"><span class="vn">36</span> <span class="br-p"><br><br></span>মূসার মধ্য দিয়ে মাবুদ যা করতে হুকুম দিয়েছিলেন হারুন ও তাঁর ছেলেরা তা সবই করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>