<html><head>
<meta http-equiv="Content-Type" content="text/html;charset=utf-8" />
<title>Mic 4 &ndash; নবীদের কিতাবঃ মিকাহ্‌ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 4);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মিকাহ্‌</b> &ndash; <a href="Mic_1.html">1</a> <a href="Mic_2.html">2</a> <a href="Mic_3.html">3</a> <b>4</b> <a href="Mic_5.html">5</a> <a href="Mic_6.html">6</a> <a href="Mic_7.html">7</a> </div><hr>
<h1>Mic 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদের পাহাড়</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কেয়ামতের সময়ে সমস্ত পাহাড়ের মধ্যে <br><span class="br-ind"><br><span class="indent">&nbsp;</span></span>সেই পাহাড়টাকেই সবচেয়ে উঁচুতে তোলা হবে <br><span class="br-ind"><br><span class="indent">&nbsp;</span></span>যেখানে মাবুদের ঘর আছে। <br><span class="br-ind"><br><span class="indent">&nbsp;</span></span>ছোট ছোট পাহাড়গুলোর চেয়ে <br><span class="br-ind"><br><span class="indent">&nbsp;</span></span>তাকে উঁচুতে তোলা হবে, <br><span class="br-ind"><br><span class="indent">&nbsp;</span></span>আর সব জাতি স্রোতের মত তার দিকে যাবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অনেক জাতির লোক এসে বলবে, <br><span class="br-ind"><br><span class="indent">&nbsp;</span></span>“চল, আমরা মাবুদের পাহাড়ে উঠে যাই, <br><span class="br-ind"><br><span class="indent">&nbsp;</span></span>চল, ইয়াকুবের আল্লাহ্‌র ঘরে যাই। <br><span class="br-ind"><br><span class="indent">&nbsp;</span></span>তিনি আমাদের তাঁর পথ সম্বন্ধে শিক্ষা দেবেন <br><span class="br-ind"><br><span class="indent">&nbsp;</span></span>আর আমরা তাঁর পথে চলব।” <br><span class="br-ind"><br><span class="indent">&nbsp;</span></span>তারা এই কথা বলবে, কারণ সিয়োন থেকে নির্দেশ দেওয়া হবে <br><span class="br-ind"><br><span class="indent">&nbsp;</span></span>আর জেরুজালেম থেকে বের হবে মাবুদের কালাম। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি জাতিদের মধ্যে বিচার করে দেবেন <br><span class="br-ind"><br><span class="indent">&nbsp;</span></span>এবং দূরের শক্তিশালী লোকদের মধ্যে আপোষ-মীমাংসা করবেন। <br><span class="br-ind"><br><span class="indent">&nbsp;</span></span>তারা তাদের তলোয়ার ভেংগে লাংগলের ফাল গড়বে <br><span class="br-ind"><br><span class="indent">&nbsp;</span></span>আর বর্শা ভেংগে গড়বে ডাল ছাঁটবার ছুরি। <br><span class="br-ind"><br><span class="indent">&nbsp;</span></span>এক জাতি অন্য জাতির বিরুদ্ধে আর তলোয়ার উঠাবে না; <br><span class="br-ind"><br><span class="indent">&nbsp;</span></span>তারা আর যুদ্ধ করতে শিখবে না। ॥স <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রত্যেকে নিজের নিজের আংগুর লতার ও ডুমুর গাছের নীচে বসবে এবং কেউ তাদের ভয় দেখাবে না, কারণ আল্লাহ্‌ রাব্বুল আলামীনই সেই কথা বলেছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সব জাতিরা তাদের দেব-দেবীর শক্তিতে কাজ করলেও আমরা চিরকাল আমাদের মাবুদ আল্লাহ্‌র শক্তিতে কাজ করব। <br></div>
<div class="v" id="v6"><h2>মাবুদের পরিকল্পনা</h2><span class="vn">6</span> <span class="br-p"><br><br></span>মাবুদ বলছেন, “সেই দিন আমি খোঁড়াদের একত্র করব; যারা বন্দী হয়ে অন্য দেশে আছে, যাদের আমি দুঃখ দিয়েছি তাদের আমি এক জায়গায় জমায়েত করব।</div>
<div class="v" id="v7"><span class="vn">7</span> আমি খোঁড়াদের বাঁচিয়ে রাখব এবং তাড়িয়ে দেওয়া লোকদের করব একটা শক্তিশালী জাতি। আমি মাবুদ সেই দিন থেকে চিরকাল সিয়োন পাহাড়ে তাদের উপরে রাজত্ব করব।</div>
<div class="v" id="v8"><span class="vn">8</span> হে ভেড়ার রাখালের পাহারা-ঘর, হে সিয়োন্তকন্যার কেল্লা, আগের রাজ্য তোমার কাছে ফিরিয়ে দেওয়া হবে; বাদশাহ্‌ আবার জেরুজালেমে রাজত্ব করবে।”</div>
<div class="v" id="v9"><span class="vn">9</span> <span class="br-p"><br><br></span>কেন তুমি এখন জোরে জোরে কাঁদছ? তোমার কি বাদশাহ্‌ নেই? তোমার পরামর্শদাতা কি মরে গেছে? সেইজন্য কি প্রসব-ব্যথায় কষ্ট পাওয়া স্ত্রীলোকের মত ব্যথা তোমাকে ধরেছে?</div>
<div class="v" id="v10"><span class="vn">10</span> হে সিয়োন্তকন্যা, প্রসব-ব্যথায় কষ্ট পাওয়া স্ত্রীলোকের মত তুমি ব্যথায় মোচড়াও, কারণ এখন তোমাকে শহর ছেড়ে খোলা মাঠে গিয়ে থাকতে হবে। তুমি ব্যাবিলনে যাবে; সেখানে তুমি উদ্ধার পাবে। মাবুদ সেখানেই তোমার শত্রুদের হাত থেকে তোমাকে মুক্ত করবেন।</div>
<div class="v" id="v11"><span class="vn">11</span> <span class="br-p"><br><br></span>কিন্তু এখন অনেক জাতি তোমার বিরুদ্ধে জমায়েত হয়েছে। তারা বলছে, “তাকে নাপাক করা হোক; এস, আমরা সিয়োনের দুর্দশা দেখে আনন্দ করি।”</div>
<div class="v" id="v12"><span class="vn">12</span> কিন্তু তারা মাবুদের পরিকল্পনার কথা জানে না; তারা বুঝতে পারে না যে, তিনি শস্যের আঁটির মত খামারে মাড়াই করবার জন্য তাদের জড়ো করেছেন।</div>
<div class="v" id="v13"><span class="vn">13</span> <span class="br-p"><br><br></span>মাবুদ বলছেন, “হে সিয়োন্তকন্যা, তুমি উঠে শস্য মাড়াই কর; আমি তোমাকে লোহার শিং আর ব্রোঞ্জের খুর দেব যাতে তুমি অনেক জাতিকে চুরমার করতে পার। তুমি তাদের অন্যায়ভাবে লাভ করা জিনিসপত্র ও ধন-সম্পদ আমার উদ্দেশে, সমস্ত দুনিয়ার মালিকের উদ্দেশে ধ্বংসের বদদোয়ার অধীন হিসাবে দিয়ে দেবে।”</div>
</div>
<!-- PARSED ABOVE; EDITING MAY BREAK PARSER -->
</body></html>