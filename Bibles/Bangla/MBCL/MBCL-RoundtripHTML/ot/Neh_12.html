<html><head>
<meta http-equiv="Content-Type" content="text/html;charset=utf-8" />
<title>Neh 12 &ndash; নবীদের কিতাবঃ নহিমিয়া &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 12);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ নহিমিয়া</b> &ndash; <a href="Neh_1.html">1</a> ... <a href="Neh_10.html">10</a> <a href="Neh_11.html">11</a> <b>12</b> <a href="Neh_13.html">13</a> </div><hr>
<h1>Neh 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইমাম ও লেবীয়রা</h2><span class="vn">1</span> <span class="br-p"><br><br></span>যে সব ইমাম ও লেবীয়রা শল্টীয়েলের ছেলে সরুব্বাবিল ও ইউসার সংগে বন্দীদশা থেকে ফিরে এসেছিলেন তাঁরা হলেন: <span class="br-p"><br><br></span>ইমামদের মধ্যে সরায়, ইয়ারমিয়া, উযায়ের,</div>
<div class="v" id="v2"><span class="vn">2</span> অমরিয়, মল্লুক, হটুশ,</div>
<div class="v" id="v3"><span class="vn">3</span> শখনিয়, রহূম, মরেমোৎ,</div>
<div class="v" id="v4"><span class="vn">4</span> ইদ্দো, গিন্নথোয়, অবিয়, মিয়ামীন, মোয়াদিয়, বিল্‌গা, শময়িয়, যোয়ারীব, যিদয়িয়,</div>
<div class="v" id="v7"><span class="vn">7</span> সল্লূ, আমোক, হিল্কিয় ও যিদয়িয়। ইউসার সময়ে এঁরা ছিলেন ইমামদের ও তাঁদের বংশের লোকদের মধ্যে প্রধান।</div>
<div class="v" id="v8"><span class="vn">8</span> <span class="br-p"><br><br></span>লেবীয়দের মধ্যে ইউসা, বিনুয়ী, কদ্‌মীয়েল, শেরেবিয়, এহুদা, ও মত্তনিয়। শুকরিয়া কাওয়ালীর তদারকির ভার ছিল এই মত্তনিয় ও তাঁর বংশের লোকদের উপর।</div>
<div class="v" id="v9"><span class="vn">9</span> এবাদত-কাজের সময় তাদের মুখোমুখি দাঁড়াতেন তাদেরই বংশের বক্‌বুকিয় ও উন্নো।</div>
<div class="v" id="v10"><span class="vn">10</span> <span class="br-p"><br><br></span>ইউসার ছেলের নাম যোয়াকীম, যোয়াকীমের ছেলের নাম ইলিয়াশীব, ইলিয়াশীবের ছেলের নাম যোয়াদা;</div>
<div class="v" id="v11"><span class="vn">11</span> যোয়াদার ছেলের নাম যোনাথন আর যোনাথনের ছেলের নাম যদ্দূয়।</div>
<div class="v" id="v12"><span class="vn">12</span> <span class="br-p"><br><br></span>যোয়াকীমের সময়ে ইমাম-বংশগুলোর মধ্যে যাঁরা প্রধান ছিলেন তাঁরা হলেন সরায়ের বংশের মরায়, ইয়ারমিয়ার বংশের হনানিয়,</div>
<div class="v" id="v13"><span class="vn">13</span> উযায়েরের বংশের মশুল্লম, অমরিয়ের বংশের যিহোহানন,</div>
<div class="v" id="v14"><span class="vn">14</span> মল্লূকীর বংশের যোনাথন, শবনিয়ের বংশের ইউসুফ,</div>
<div class="v" id="v15"><span class="vn">15</span> হারীমের বংশের অদ্‌ন, মরায়োতের বংশের হিল্কয়</div>
<div class="v" id="v16"><span class="vn">16</span> ইদ্দোর বংশের জাকারিয়া, গিন্নথোনের বংশের মশুল্লম,</div>
<div class="v" id="v17"><span class="vn">17</span> অবিয়ের বংশের সিখ্রি, মিনিয়ামীনের বংশের একজন, মোয়দিয়ের বংশের পিল্টয়,</div>
<div class="v" id="v18"><span class="vn">18</span> বিল্‌গার বংশের সম্মুয়, শময়িয়ের বংশের যিহোনাথন,</div>
<div class="v" id="v19"><span class="vn">19</span> যোয়ারীবের বংশের মত্তনয়, যিদয়িয়ের বংশের উষি,</div>
<div class="v" id="v20"><span class="vn">20</span> সল্লয়ের বংশের কল্লয়, আমোকের বংশের আবের,</div>
<div class="v" id="v21"><span class="vn">21</span> হিল্কিয়ের বংশের হশবিয়, যিদয়িয়ের বংশের নথনেল।</div>
<div class="v" id="v22"><span class="vn">22</span> <span class="br-p"><br><br></span>ইলিয়াশীব, যোয়াদা, যোহানন, ও যদ্দূয়ের জীবনকালে লেবীয়দের এবং ইমামদের বংশের প্রধানদের নাম তালিকায় লেখা হচ্ছিল, আর তা শেষ হয়েছিল পারস্যের বাদশাহ্‌ দারিয়ুসের রাজত্বকালে।</div>
<div class="v" id="v23"><span class="vn">23</span> লেবির বংশের প্রধানদের নাম ইলিয়াশীবের ছেলে যোহাননের সময় পর্যন্ত খান্দাননামা নামে কিতাবের মধ্যে লেখা হয়েছিল।</div>
<div class="v" id="v24"><span class="vn">24</span> লেবীয়দের নেতা হশবিয়, শেরেবিয়, কদ্‌মীয়েলের ছেলে ইউসা ও তাঁদের বংশের লোকেরা আল্লাহ্‌র বান্দা দাউদের কথামতই অন্য দলের মুখোমুখি দাঁড়িয়ে দলের পর দল আল্লাহ্‌র প্রশংসা করতেন ও শুকরিয়া জানাতেন।</div>
<div class="v" id="v25"><span class="vn">25</span> মত্তনিয়, বক্‌বুকিয়, ওবদিয়, মশূল্লম, টল্‌মোন ও অক্কুব ছিল রক্ষী। এরা দরজার কাছের ভাণ্ডার-ঘরগুলো পাহারা দিত।</div>
<div class="v" id="v26"><span class="vn">26</span> ইউসার ছেলে, অর্থাৎ যোষাদকের নাতি যোয়াকীম ও শাসনকর্তা নহিমিয়া এবং ইমাম ও আলেম উযায়েরের সময়ে এরা পাহারা দিত।</div>
<div class="v" id="v27"><h2>জেরুজালেমের দেয়াল উৎসর্গের অনুষ্ঠান</h2><span class="vn">27</span> <span class="br-p"><br><br></span>জেরুজালেমের দেয়াল আল্লাহ্‌র উদ্দেশে উৎসর্গের অনুষ্ঠানের সময়ে লেবীয়রা যেখানে বাস করত সেখান থেকে তাদের জেরুজালেমে আনা হল যাতে তারা করতাল, বীণা, ও সুরবাহার বাজিয়ে ও শুকরিয়া-কাওয়ালী গেয়ে আনন্দের সংগে সেই অনুষ্ঠান পালন করতে পারে।</div>
<div class="v" id="v28"><span class="vn">28</span> জেরুজালেমের আশেপাশের জায়গা থেকে নটোফাতীয়দের গ্রামগুলো থেকে, বৈৎ-গিল্‌গল থেকে এবং গেবা ও অস্মাবৎ এলাকা থেকে কাওয়ালদেরও এনে জমায়েত করা হল। এই লেবীয় কাওয়ালেরা জেরুজালেমের চারপাশের এই সব জায়গায় নিজেদের জন্য গ্রাম স্থাপন করেছিল।</div>
<div class="v" id="v30"><span class="vn">30</span> ইমাম ও লেবীয়রা নিজেদের পাক-সাফ করলেন এবং লোকদেরও পাক-সাফ করলেন; পরে দরজাগুলো ও দেয়াল পাক-সাফ করলেন।</div>
<div class="v" id="v31"><span class="vn">31</span> <span class="br-p"><br><br></span>তারপর আমি এহুদার নেতাদের সেই দেয়ালের উপরে নিয়ে গেলাম এবং শুকরিয়া জানাবার জন্য দু’টা বড় কাওয়ালীর দল নিযুক্ত করলাম। একটা দল দেয়ালের উপর দিয়ে ডান দিকে সার-দরজার দিকে গেল।</div>
<div class="v" id="v32"><span class="vn">32</span> তাদের পিছনে গেল হোশয়িয় ও এহুদার নেতাদের অর্ধেক লোক।</div>
<div class="v" id="v33"><span class="vn">33</span> তাঁদের সংগে গেলেন অসরিয়, উযায়ের, মশুল্লম,</div>
<div class="v" id="v34"><span class="vn">34</span> এহুদা, বিন্‌ইয়ামীন, শময়িয় ও ইয়ারমিয়া। এছাড়া শিংগা হাতে কয়েকজন ইমামও গেলেন। এঁরা হলেন জাকারিয়া এবং তাঁর সহকর্মী শময়িয়, অসরেল, মিললয়, গিললয়, মায়য়, নথনেল, এহুদা ও হনানি। জাকারিয়ার পূর্বপুরুষেরা ছিলেন যোনাথন, শময়িয়, মত্তনিয়, মিকায়, সক্কুর ও আসফ। এঁরা আল্লাহ্‌র বান্দা দাউদের কথামত নানারকম বাজনা নিয়ে চললেন। আলেম উযায়ের এই দলের আগে আগে চললেন।</div>
<div class="v" id="v37"><span class="vn">37</span> ঝর্ণা-দরজার কাছে যেখানে দেয়াল উপরের দিকে উঠে গেছে সেখানে তাঁরা সোজা দাউদ-শহরে উঠবার সিঁড়ি দিয়ে উঠে দাউদের বাড়ীর পাশ দিয়ে পূর্ব দিকে পানি-দরজায় গেলেন।</div>
<div class="v" id="v38"><span class="vn">38</span> <span class="br-p"><br><br></span>দ্বিতীয় কাওয়ালীর দলটা উল্টা দিকে এগিয়ে গেল। আমি বাকী অর্ধেক লোক নিয়ে দেয়ালের উপর দিয়ে তাদের পিছনে পিছনে গেলাম। তারা তন্দুর-কেল্লা পার হয়ে চওড়া দেয়াল পর্যন্ত গেল।</div>
<div class="v" id="v39"><span class="vn">39</span> তারপর আফরাহীম-দরজা, যিশানা-দরজা, মাছ-দরজা, হননেলের কেল্লা ও হম্মেয়ার কেল্লার পাশ দিয়ে মেষ-দরজা পর্যন্ত গেল। তারপর পাহারাদার-দরজার কাছে গিয়ে তারা থামল।</div>
<div class="v" id="v40"><span class="vn">40</span> <span class="br-p"><br><br></span>যে দু’টি কাওয়ালীর দল শুকরিয়া জানিয়েছিল তারা তারপর আল্লাহ্‌র ঘরের মধ্যে তাদের জায়গায় গিয়ে দাঁড়াল। আমিও তা-ই করলাম আর আমার সংগে রইলেন উঁচু পদের কর্মচারীদের মধ্য থেকে অর্ধেক লোক।</div>
<div class="v" id="v41"><span class="vn">41</span> ইলীয়াকীম, মাসেয়, মিনিয়ামীন, মিকায়, ইলিয়ৈনয়, জাকারিয়া ও হনানিয় নামে ইমামেরা তাঁদের শিংগা নিয়ে আমার সংগে রইলেন।</div>
<div class="v" id="v42"><span class="vn">42</span> এছাড়া রইলেন মাসেয়, শময়িয়, ইলিয়াসর, উষি, যিহোহানন, মল্কিয়, ইলাম ও এষর। কাওয়ালীর দলের লোকেরা যিষ্রহিয়ের নির্দেশ মত কাওয়ালী গাইল।</div>
<div class="v" id="v43"><span class="vn">43</span> <span class="br-p"><br><br></span>আল্লাহ্‌ তাদের প্রচুর আনন্দ দান করেছেন বলে সেই দিন লোকেরা বড় একটা কোরবানী দিল ও খুব আনন্দ করল। তাদের স্ত্রীলোকেরা ও ছেলেমেয়েরাও আনন্দ করল। জেরুজালেমের লোকদের এই আনন্দের আওয়াজ অনেক দূর পর্যন্ত শোনা গেল।</div>
<div class="v" id="v44"><h2>বায়তুল-মোকাদ্দসে দান আনা</h2><span class="vn">44</span> <span class="br-p"><br><br></span>ভাণ্ডার-ঘরে যে সব দান, প্রথমে তোলা ফসল ও দশমাংশ আনা হত তার তদারকির জন্য সেই সময় লোকদের নিযুক্ত করা হল। তারা গ্রামগুলোর আশেপাশের ক্ষেত থেকে শরীয়ত অনুসারে ইমাম ও লেবীয়দের জন্য লোকদের কাছ থেকে ফসলের অংশ নিয়ে আসত। এহুদার লোকেরা খুশী মনে দিত, কারণ খেদমতকারী ইমাম ও লেবীয়দের কাজে তারা সন্তুষ্ট ছিল।</div>
<div class="v" id="v45"><span class="vn">45</span> দাউদ ও তাঁর ছেলে সোলায়মানের হুকুম অনুসারে ইমাম ও লেবীয়রা তাঁদের আল্লাহ্‌র এবাদত-কাজ ও পাক-সাফ করবার কাজ করতেন আর কাওয়াল ও রক্ষীরাও তাদের নির্দিষ্ট কাজ করত।</div>
<div class="v" id="v46"><span class="vn">46</span> অনেক কাল আগে দাউদ ও আসফের সময়ে আল্লাহ্‌র উদ্দেশে প্র্রশংসা ও শুকরিয়ার কাওয়ালী গাইবার জন্য কাওয়ালদের ও পরিচালকদের নিযুক্ত করা হয়েছিল।</div>
<div class="v" id="v47"><span class="vn">47</span> সরুব্বাবিল ও নহিমিয়ার সময়েও বনি-ইসরাইলরা সকলেই কাওয়াল ও রক্ষীদের প্রতিদিনের পাওনা অংশ দিত। এছাড়া তারা অন্যান্য লেবীয়দের পাওনা অংশও আলাদা করে রাখত আর লেবীয়রা আলাদা করে রাখত হারুনের বংশধরদের পাওনা অংশ।</div>
</div>
<!-- PARSED ABOVE; EDITING MAY BREAK PARSER -->
</body></html>