<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; তৌরাত শরীফঃ শুমারী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ শুমারী</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বালামের মুখে আল্লাহ্‌র দেওয়া প্রথম ভবিষ্যদ্বাণী</h2><span class="vn">1</span> <span class="br-p"><br><br></span>তারপর বালাম বালাককে বললেন, “আপনি আমার জন্য এখানে সাতটা কোরবানগাহ্‌ তৈরী করে সাতটা ষাঁড় ও সাতটা ভেড়া কোরবানীর জন্য প্রস্তুত করুন।”</div>
<div class="v" id="v2"><span class="vn">2</span> বালাক বালামের কথামতই কাজ করলেন এবং দু’জনে মিলে প্রত্যেকটি কোরবানগাহের উপরে একটা করে ষাঁড় ও একটা করে ভেড়া কোরবানী দিলেন।</div>
<div class="v" id="v3"><span class="vn">3</span> <span class="br-p"><br><br></span>তারপর বালাম বালাককে বললেন, “যে পশুগুলো দিয়ে পোড়ানো-কোরবানী দেওয়া হল আপনি সেগুলোর কাছে থাকুন আর আমি ওদিকে যাচ্ছি। হয়তো মাবুদ আমার সংগে দেখা করতে আসবেন। তিনি আমার কাছে যা প্রকাশ করবেন আমি তা আপনার কাছে বলব।” এই কথা বলে বালাম এমন একটা পাহাড়ের উপরে উঠে গেলেন যেখানে কোন গাছপালা ছিল না।</div>
<div class="v" id="v4"><span class="vn">4</span> <span class="br-p"><br><br></span>তখন আল্লাহ্‌ তাঁর সংগে দেখা করলেন। বালাম বললেন, “আমি সাতটা কোরবানগাহ্‌ তৈরী করেছি এবং প্রত্যেকটি কোরবানগাহের উপর একটা করে ষাঁড় ও একটা করে ভেড়া কোরবানী দিয়েছি।”</div>
<div class="v" id="v5"><span class="vn">5</span> <span class="br-p"><br><br></span>তখন মাবুদ বালামের মুখে কতগুলো কথা যুগিয়ে দিয়ে বললেন, “তুমি বালাকের কাছে ফিরে গিয়ে তাকে এই সব বল।”</div>
<div class="v" id="v6"><span class="vn">6</span> <span class="br-p"><br><br></span>বালাম বালাকের কাছে ফিরে গেলেন। তিনি দেখলেন, বালাক মোয়াবের সমস্ত নেতাদের নিয়ে তাঁর কোরবানী-দেওয়া পশুর কাছে দাঁড়িয়ে আছেন।</div>
<div class="v" id="v7"><span class="vn">7</span> তখন বালাম আল্লাহ্‌র দেওয়া এই কালাম বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বালাক আমাকে সিরিয়া দেশ থেকে নিয়ে আসলেন, <br><span class="br-ind"><br><span class="indent">&nbsp;</span></span>পূর্বের পাহাড়গুলোর কাছ থেকে <br><span class="br-ind"><br><span class="indent">&nbsp;</span></span>মোয়াব-বাদশাহ্‌ আমাকে নিয়ে আসলেন। <br><span class="br-ind"><br><span class="indent">&nbsp;</span></span>তিনি বললেন, ‘আমার হয়ে আপনি <br><span class="br-ind"><br><span class="indent">&nbsp;</span></span>ইয়াকুবকে বদদোয়া দিন, <br><span class="br-ind"><br><span class="indent">&nbsp;</span></span>ইসরাইল জাতিকে বদদোয়া দিন।’ <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আল্লাহ্‌ যাদের কোন বদদোয়া দেন নি, <br><span class="br-ind"><br><span class="indent">&nbsp;</span></span>কেমন করে আমি তাদের বদদোয়া দেব? <br><span class="br-ind"><br><span class="indent">&nbsp;</span></span>মাবুদ যাদের বিরুদ্ধে অপকারের কথা বলেন নি, <br><span class="br-ind"><br><span class="indent">&nbsp;</span></span>কেমন করে আমি তাদের বিরুদ্ধে অপকারের কথা বলব? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাহাড়ের চূড়া থেকে আমি তাদের দেখছি; <br><span class="br-ind"><br><span class="indent">&nbsp;</span></span>তাদের আমি পাহাড়ের উপর থেকে লক্ষ্য করছি। <br><span class="br-ind"><br><span class="indent">&nbsp;</span></span>আমি দেখছি এমন একটা জাতিকে <br><span class="br-ind"><br><span class="indent">&nbsp;</span></span>যে অন্যদের থেকে দূরে থাকে; <br><span class="br-ind"><br><span class="indent">&nbsp;</span></span>অন্য সব জাতির সংগে নিজেদের এক করে দেখে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ইয়াকুবের বংশধরেরা ধূলিকণার মত অসংখ্য, <br><span class="br-ind"><br><span class="indent">&nbsp;</span></span>কে তাদের গুণে দেখতে পারে? <br><span class="br-ind"><br><span class="indent">&nbsp;</span></span>বনি-ইসরাইলদের চার ভাগের একভাগও কি <br><span class="br-ind"><br><span class="indent">&nbsp;</span></span>কারও পক্ষে গোণা সম্ভব? <br><span class="br-ind"><br><span class="indent">&nbsp;</span></span>ঐ সৎ লোকদের মতই যেন আমার মৃত্যু হয়; <br><span class="br-ind"><br><span class="indent">&nbsp;</span></span>আমার শেষ যেন হয় তাদেরই মত।” <br></div>
<div class="v" id="v11"><span class="vn">11</span> <span class="br-p"><br><br></span>এই কথা শুনে বালাক বালামকে বললেন, “আপনি আমার এ কি করলেন? আমার শত্রুদের বদদোয়া দেবার জন্য আমি আপনাকে আনলাম আর আপনি কি না তাদের দোয়া করলেন।”</div>
<div class="v" id="v12"><span class="vn">12</span> <span class="br-p"><br><br></span>জবাবে বালাম বললেন, “মাবুদ আমার মুখে যে কথা যুগিয়ে দিয়েছেন তা কি আমি না বলে থাকতে পারি?”</div>
<div class="v" id="v13"><h2>বালামের মুখে আল্লাহ্‌র দেওয়া দ্বিতীয় ভবিষ্যদ্বাণী</h2><span class="vn">13</span> <span class="br-p"><br><br></span>পরে বালাক বালামকে বললেন, “আপনি আমার সংগে আর এক জায়গায় আসুন। সেখান থেকে আপনি বনি-ইসরাইলদের দেখতে পাবেন। আপনি তাদের সবাইকে যে দেখতে পাবেন তা নয়, কেবল তাদের একটা অংশই দেখতে পাবেন। সেখান থেকে আপনি আমার পক্ষ থেকে তাদের বদদোয়া দেবেন।”</div>
<div class="v" id="v14"><span class="vn">14</span> এই বলে বালাক তাঁকে পিস্‌গা পাহাড়শ্রেণীর উপরে যে সোফীম মাঠ আছে সেখানে নিয়ে গেলেন। সেখানে তিনি সাতটা কোরবানগাহ্‌ তৈরী করে প্রত্যেকটার উপরে একটা করে ষাঁড় আর একটা করে ভেড়া কোরবানী দিলেন।</div>
<div class="v" id="v15"><span class="vn">15</span> <span class="br-p"><br><br></span>তারপর বালাম বালাককে বললেন, “যে পশুগুলো দিয়ে পোড়ানো-কোরবানী দেওয়া হল আপনি সেগুলোর কাছে থাকুন, আর আমি ঐদিকে গিয়ে মাবুদের সংগে দেখা করি।”</div>
<div class="v" id="v16"><span class="vn">16</span> <span class="br-p"><br><br></span>মাবুদ বালামের সংগে দেখা করে তাঁর মুখে কতগুলো কথা যুগিয়ে দিয়ে বললেন, “তুমি বালাকের কাছে ফিরে গিয়ে তাকে এই কথা বল।”</div>
<div class="v" id="v17"><span class="vn">17</span> <span class="br-p"><br><br></span>কাজেই বালাম বালাকের কাছে গেলেন। তিনি দেখলেন বালাক মোয়াবের নেতাদের নিয়ে তাঁর কোরবানী দেওয়া পশুর কাছে দাঁড়িয়ে আছেন। বালাক তাঁকে জিজ্ঞাসা করলেন, “মাবুদ আপনাকে কি বলেছেন?”</div>
<div class="v" id="v18"><span class="vn">18</span> <span class="br-p"><br><br></span>বালাম তখন আল্লাহ্‌র দেওয়া এই কালাম বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বালাক বাদশাহ্‌ উঠুন, শুনুন; <br><span class="br-ind"><br><span class="indent">&nbsp;</span></span>হে সিপ্পোরের ছেলে, আমার কথায় কান দিন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আল্লাহ্‌ তো মানুষ নন যে, মিথ্যা বলবেন; <br><span class="br-ind"><br><span class="indent">&nbsp;</span></span>মানুষ থেকে তাঁর জন্মও নয় যে, মন বদলাবেন। <br><span class="br-ind"><br><span class="indent">&nbsp;</span></span>তিনি যা বলেন করেনও তা, <br><span class="br-ind"><br><span class="indent">&nbsp;</span></span>তাঁর ওয়াদা তিনি সর্বদা পূর্ণ করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি দোয়া করবার জন্য হুকুম পেয়েছি। <br><span class="br-ind"><br><span class="indent">&nbsp;</span></span>তিনি ইসরাইল জাতিকে দোয়া করেছেন, <br><span class="br-ind"><br><span class="indent">&nbsp;</span></span>আমি তা বদলাতে পারি না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ইয়াকুবের মধ্যে তিনি কোন অন্যায় দেখেন নি, <br><span class="br-ind"><br><span class="indent">&nbsp;</span></span>ইসরাইল জাতির ভাগ্যে কোন দুঃখ রাখেন নি। <br><span class="br-ind"><br><span class="indent">&nbsp;</span></span>তাদের মাবুদ আল্লাহ্‌ তাদের সংগে আছেন, <br><span class="br-ind"><br><span class="indent">&nbsp;</span></span>আর তাদের বাদশাহ্‌র জয়ধ্বনি রয়েছে তাদের মধ্যে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মিসর থেকে তিনি তাদের বের করে এনেছেন, <br><span class="br-ind"><br><span class="indent">&nbsp;</span></span>তিনি তাদের পক্ষে বুনো ষাঁড়ের শক্তির মত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ইয়াকুবের উপর কোন জাদুবিদ্যা খাটবে না; <br><span class="br-ind"><br><span class="indent">&nbsp;</span></span>ইসরাইল জাতির উপর খাটবে না কোন মন্ত্রতন্ত্র। <br><span class="br-ind"><br><span class="indent">&nbsp;</span></span>ইয়াকুব, অর্থাৎ ইসরাইল জাতি সম্বন্ধে এখন এই কথা বলা যায়, <br><span class="br-ind"><br><span class="indent">&nbsp;</span></span>‘আল্লাহ্‌ যা করেছেন তা দেখ।’ <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এই সব লোক উঠে দাঁড়াবে সিংহীর মত করে, <br><span class="br-ind"><br><span class="indent">&nbsp;</span></span>আর সিংহের মত করে নিজেদের তুলে ধরবে। <br><span class="br-ind"><br><span class="indent">&nbsp;</span></span>শিকার করা প্রাণীর রক্ত ও গোশ্‌ত খেয়ে না ফেলা পর্যন্ত <br><span class="br-ind"><br><span class="indent">&nbsp;</span></span>তারা বিশ্রাম করবে না।” <br></div>
<div class="v" id="v25"><span class="vn">25</span> <span class="br-p"><br><br></span>এই কথা শুনে বালাক বলে উঠলেন, “থামুন, আপনি তাদের বদদোয়াও দেবেন না, দোয়াও করবেন না।”</div>
<div class="v" id="v26"><span class="vn">26</span> <span class="br-p"><br><br></span>জবাবে বালাম বললেন, “আমি কি আপনাকে বলি নি যে, মাবুদ যা বলবেন তা আমাকে করতেই হবে?”</div>
<div class="v" id="v27"><h2>বালামের মুখে আল্লাহ্‌র দেওয়া তৃতীয় ভবিষ্যদ্বাণী</h2><span class="vn">27</span> <span class="br-p"><br><br></span>পরে বালাক বালামকে বললেন, “চলুন, আমি আপনাকে আর এক জায়গায় নিয়ে যাই। হয়তো আল্লাহ্‌ খুশী হয়ে সেখান থেকে আপনাকে আমার পক্ষ থেকে তাদের বদদোয়া দিতে দেবেন।”</div>
<div class="v" id="v28"><span class="vn">28</span> এই বলে বালাক তাঁকে পিয়োর পাহাড়ের উপরে নিয়ে গেলেন যেখান থেকে মরুভূমির যিশীমোন দেখা যায়।</div>
<div class="v" id="v29"><span class="vn">29</span> <span class="br-p"><br><br></span>তখন বালাম বললেন, “এখানে আমার জন্য সাতটা কোরবানগাহ্‌ তৈরী করুন আর সাতটা ষাঁড় ও সাতটা ভেড়া কোরবানীর জন্য প্রস্তুত করুন।”</div>
<div class="v" id="v30"><span class="vn">30</span> বালামের কথামত বালাক তা-ই করলেন। তিনি প্রত্যেকটি কোরবানগাহের উপরে একটা করে ষাঁড় ও একটা করে ভেড়া কোরবানী দিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>