<html><head>
<meta http-equiv="Content-Type" content="text/html;charset=utf-8" />
<title>Num 26 &ndash; তৌরাত শরীফঃ শুমারী &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 26);">
<div id="navbar"><a href="../index.html">Kitabul Mukkadas</a> &ndash; <b>তৌরাত শরীফঃ শুমারী</b> &ndash; <a href="Num_1.html">1</a> ... <a href="Num_24.html">24</a> <a href="Num_25.html">25</a> <b>26</b> <a href="Num_27.html">27</a> <a href="Num_28.html">28</a> ... <a href="Num_36.html">36</a> </div><hr>
<h1>Num 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বিতীয়বার আদমশুমারী</h2><span class="vn">1</span> <span class="br-p"><br><br></span>মহামারী থেমে যাওয়ার পরে মাবুদ মূসা ও ইমাম হারুনের ছেলে ইলিয়াসরকে বললেন,</div>
<div class="v" id="v2"><span class="vn">2</span> “ইসরাইলীয়দের মধ্যে যাদের বয়স বিশ বা তার বেশী, অর্থাৎ যারা যুদ্ধে যাবার মত হয়েছে, পরিবার অনুসারে তোমরা তাদের সংখ্যা গণনা কর।”</div>
<div class="v" id="v3"><span class="vn">3</span> কাজেই জেরিকোর উল্টা দিকে জর্ডান নদীর ধারে মোয়াবের যে সমভূমি আছে সেখানে ইমাম ইলিয়াসর ও মূসা নেতাদের বললেন,</div>
<div class="v" id="v4"><span class="vn">4</span> “মাবুদ মূসাকে যে হুকুম দিয়েছেন সেই অনুসারে তোমরা বিশ বছর বা তার বেশী বয়সের পুরুষ লোকদের গণনা কর।” <span class="br-p"><br><br></span>যে বনি-ইসরাইলরা মিসর দেশ থেকে বের হয়ে এসেছিল লোক গণনার সময় তাদের নাম লেখা হয়েছিল।</div>
<div class="v" id="v5"><span class="vn">5</span> <span class="br-p"><br><br></span>ইয়াকুবের প্রথম ছেলে রূবেণের বংশধর: এরা হল হনোক থেকে হনোকীয় বংশ, পল্লু থেকে পল্লুয়ীয় বংশ,</div>
<div class="v" id="v6"><span class="vn">6</span> হিষ্রোণ থেকে হিষ্রোণীয় বংশ এবং কর্মী থেকে কর্মীয় বংশ।</div>
<div class="v" id="v7"><span class="vn">7</span> এগুলো রূবেণ-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল তেতাল্লিশ হাজার সাতশো ত্রিশ।</div>
<div class="v" id="v8"><span class="vn">8</span> পল্লুর ছেলের নাম ছিল ইলীয়াব,</div>
<div class="v" id="v9"><span class="vn">9</span> আর ইলীয়াবের ছেলেদের নাম হল নমূয়েল, দাথন ও অবীরাম। এই দাথন আর অবীরাম ছিল বনি-ইসরাইলদের সেই দু’জন নেতা যারা মূসা ও হারুনের বিরুদ্ধে দাঁড়িয়েছিল। আবার কারুনের দল যখন মাবুদের বিরুদ্ধে দাঁড়িয়েছিল তখন এরাও সেই দলের মধ্যে ছিল।</div>
<div class="v" id="v10"><span class="vn">10</span> কারুনের সংগে এই দু’জনকেও দুনিয়া হাঁ করে গিলে ফেলেছিল; আর কারুনের দলের দু’শো পঞ্চাশ জন আগুনে পুড়ে মারা গিয়েছিল। এগুলো বনি-ইসরাইলদের জন্য সতর্ক করবার চিহ্ন হয়ে রইল।</div>
<div class="v" id="v11"><span class="vn">11</span> তবে কারুনের ছেলেরা সেই সময় মারা যায় নি।</div>
<div class="v" id="v12"><span class="vn">12</span> <span class="br-p"><br><br></span>শিমিয়োনের বংশধর: এরা হল নমূয়েল থেকে নমূয়েলীয় বংশ, যামীন থেকে যামীনীয় বংশ, যাখীন থেকে যাখীনীয় বংশ,</div>
<div class="v" id="v13"><span class="vn">13</span> সেরহ থেকে সেরহীয় বংশ এবং শৌল থেকে শৌলীয় বংশ।</div>
<div class="v" id="v14"><span class="vn">14</span> এগুলো শিমিয়োন-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল বাইশ হাজার দু’শো।</div>
<div class="v" id="v15"><span class="vn">15</span> <span class="br-p"><br><br></span>গাদের বংশধর: এরা হল সিফোন থেকে সিফোনীয় বংশ, হগি থেকে হগীয় বংশ, শূনি থেকে শূনীয় বংশ,</div>
<div class="v" id="v16"><span class="vn">16</span> ওষ্ণি থেকে ওষ্ণীয় বংশ, এরি থেকে এরীয় বংশ,</div>
<div class="v" id="v17"><span class="vn">17</span> আরোদ থেকে আরোদীয় বংশ এবং অরেলি থেকে অরেলীয় বংশ।</div>
<div class="v" id="v18"><span class="vn">18</span> এগুলো গাদ-গোষ্ঠীর লোকদের বিভিন্ন বংশ। এদের মধ্য থেকে গণনা করা লোকদের সংখ্যা হল চল্লিশ হাজার পাঁচশো।</div>
<div class="v" id="v19"><span class="vn">19</span> <span class="br-p"><br><br></span>এহুদার বংশধর: এরা হল শেলা থেকে শেলায়ীয় বংশ, পেরস থেকে পেরসীয় বংশ এবং সেরহ থেকে সেরহীয় বংশ। এহুদার আরও দুই ছেলের নাম ছিল এর ও ওনন। এরা আগেই কেনান দেশে মারা গিয়েছিল।</div>
<div class="v" id="v21"><span class="vn">21</span> পেরসের বংশধরদের বংশ হল হিষ্রোণ থেকে হিষ্রোণীয় বংশ এবং হামূল থেকে হামূলীয় বংশ।</div>
<div class="v" id="v22"><span class="vn">22</span> এগুলো এহুদা-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল ছিয়াত্তর হাজার পাঁচশো।</div>
<div class="v" id="v23"><span class="vn">23</span> <span class="br-p"><br><br></span>ইষাখরের বংশধর: এরা হল তোলয় থেকে তোলয়ীয় বংশ, পূয় থেকে পূনীয় বংশ,</div>
<div class="v" id="v24"><span class="vn">24</span> যাশূব থেকে যাশূবীয় বংশ এবং শিম্রোণ থেকে শিম্রোণীয় বংশ।</div>
<div class="v" id="v25"><span class="vn">25</span> এগুলো ইষাখর-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল চৌষট্টি হাজার তিনশো।</div>
<div class="v" id="v26"><span class="vn">26</span> <span class="br-p"><br><br></span>সবূলূনের বংশধর: এরা হল সেরদ থেকে সেরদীয় বংশ, এলোন থেকে এলোনীয় বংশ এবং যহলেল থেকে যহলেলীয় বংশ।</div>
<div class="v" id="v27"><span class="vn">27</span> এগুলো সবূলূন-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল ষাট হাজার পাঁচশো।</div>
<div class="v" id="v28"><span class="vn">28</span> <span class="br-p"><br><br></span>মানশা আর আফরাহীমের মধ্য দিয়ে ইউসুফের বংশধর:</div>
<div class="v" id="v29"><span class="vn">29</span> মানশার বংশধরদের বংশ হল মাখীর থেকে মাখীরীয় বংশ এবং গিলিয়দ থেকে গিলিয়দীয় বংশ। গিলিয়দ ছিল মাখীরের ছেলে।</div>
<div class="v" id="v30"><span class="vn">30</span> গিলিয়দের বংশধরদের বংশ হল ঈয়েষর থেকে ঈয়েষরীয় বংশ, হেলক থেকে হেলকীয় বংশ,</div>
<div class="v" id="v31"><span class="vn">31</span> অস্রীয়েল থেকে অস্রীয়েলীয় বংশ, শেখম থেকে শেখমীয় বংশ,</div>
<div class="v" id="v32"><span class="vn">32</span> শিমীদা থেকে শিমীদায়ীয় বংশ এবং হেফর থেকে হেফরীয় বংশ।</div>
<div class="v" id="v33"><span class="vn">33</span> হেফরের ছেলে সলফাদের কোন ছেলে ছিল না, কেবল মেয়ে ছিল। সেই মেয়েদের নাম হল মহলা, নোয়া, হগ্‌লা, মিল্কা ও তির্সা।</div>
<div class="v" id="v34"><span class="vn">34</span> এগুলো মানশা-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল বাহান্ন হাজার সাতশো।</div>
<div class="v" id="v35"><span class="vn">35</span> আফরাহীমের বংশধরদের বংশ হল শূথলহ থেকে শূথলহীয় বংশ, বেখর থেকে বেখরীয় বংশ এবং তহন থেকে তহনীয় বংশ।</div>
<div class="v" id="v36"><span class="vn">36</span> শূথলহের বংশধরদের বংশ হল এরণ থেকে এরণীয় বংশ।</div>
<div class="v" id="v37"><span class="vn">37</span> এগুলো আফরাহীম-গোষ্ঠীর লোকদের বিভিন্ন বংশ। এদের মধ্য থেকে গণনা করা লোকদের সংখ্যা হল বত্রিশ হাজার পাঁচশো। বংশ অনুসারে এরাই ছিল ইউসুফের বংশধর।</div>
<div class="v" id="v38"><span class="vn">38</span> <span class="br-p"><br><br></span>বিন্‌ইয়ামীনের বংশধর: এরা হল বেলা থেকে বেলায়ীয় বংশ, অস্‌বেল থেকে অস্‌বেলীয় বংশ, অহীরাম থেকে অহীরামীয় বংশ,</div>
<div class="v" id="v39"><span class="vn">39</span> শূফম থেকে শূফমীয় বংশ এবং হূফম থেকে হূফমীয় বংশ।</div>
<div class="v" id="v40"><span class="vn">40</span> অর্দ ও নামানের মধ্য দিয়ে বেলার বংশধরদের বংশ হল অর্দ থেকে অর্দীয় বংশ এবং নামান থেকে নামানীয় বংশ।</div>
<div class="v" id="v41"><span class="vn">41</span> এগুলো বিন্যামীন-গোষ্ঠীর লোকদের বিভিন্ন বংশ। এদের মধ্য থেকে গণনা করা লোকদের সংখ্যা হল পয়তাল্লিশ হাজার ছ’শো।</div>
<div class="v" id="v42"><span class="vn">42</span> <span class="br-p"><br><br></span>দানের বংশধর: এরা হল শূহম থেকে শূহমীয় বংশ। এরাই ছিল দান-গোষ্ঠীর লোক।</div>
<div class="v" id="v43"><span class="vn">43</span> এদের মধ্য থেকে গণনা করা লোকদের সংখ্যা হল চৌষট্টি হাজার চারশো।</div>
<div class="v" id="v44"><span class="vn">44</span> <span class="br-p"><br><br></span>আশেরের বংশধর: এরা হল যিম্ন থেকে যিম্নীয় বংশ, যিস্‌বি থেকে যিস্‌বীয় বংশ এবং বরিয় থেকে বরিয়ীয় বংশ।</div>
<div class="v" id="v45"><span class="vn">45</span> বরিয়ের বংশধরদের বংশ হল হেবর থেকে হেবরীয় বংশ আর মল্কীয়েল থেকে মল্কীয়েলীয় বংশ।</div>
<div class="v" id="v46"><span class="vn">46</span> আশেরের মেয়ের নাম ছিল সারহ।</div>
<div class="v" id="v47"><span class="vn">47</span> এগুলো আশের-গোষ্ঠীর লোকদের বিভিন্ন বংশ। এদের মধ্য থেকে গণনা করা লোকদের সংখ্যা ছিল তিপ্পান্ন হাজার চারশো।</div>
<div class="v" id="v48"><span class="vn">48</span> <span class="br-p"><br><br></span>নপ্তালির বংশধর: এরা হল যহসীয়েল থেকে যহসীয়েলীয় বংশ, গূনি থেকে গূনীয় বংশ,</div>
<div class="v" id="v49"><span class="vn">49</span> যেৎসর থেকে যেৎসরীয় বংশ এবং শিল্লেম থেকে শিল্লেমীয় বংশ।</div>
<div class="v" id="v50"><span class="vn">50</span> এগুলো নপ্তালি-গোষ্ঠীর বিভিন্ন বংশ। এদের মধ্য থেকে গণনা করা লোকদের সংখ্যা হল পঁয়তাল্লিশ হাজার চারশো।</div>
<div class="v" id="v51"><span class="vn">51</span> <span class="br-p"><br><br></span>গণনা করা বনি-ইসরাইলদের মোট সংখ্যা হয়েছিল ছয় লক্ষ এক হাজার সাতশো ত্রিশ।</div>
<div class="v" id="v52"><span class="vn">52</span> <span class="br-p"><br><br></span>মাবুদ মূসাকে বললেন,</div>
<div class="v" id="v53"><span class="vn">53</span> “গণনা করা লোকদের সংখ্যা অনুসারে দেশটা ভাগ করে দিতে হবে যাতে তারা তার অধিকারী হয়।</div>
<div class="v" id="v54"><span class="vn">54</span> যে গোষ্ঠীর লোকসংখ্যা বেশী সেই গোষ্ঠীকে বেশী এবং যে গোষ্ঠীর লোকসংখ্যা কম সেই গোষ্ঠীকে কম জায়গা দিতে হবে। প্রত্যেক গোষ্ঠী তার গণনা করা লোকদের সংখ্যা অনুসারে জায়গার অধিকারী হবে।</div>
<div class="v" id="v55"><span class="vn">55</span> কোথায় কোন্‌ গোষ্ঠী জায়গা পাবে তা গুলিবাঁট করে ঠিক করতে হবে। প্রত্যেক বংশের পাওনা অংশ তার গোষ্ঠীর নামে দেওয়া এলাকার মধ্যেই থাকবে।</div>
<div class="v" id="v56"><span class="vn">56</span> গোষ্ঠীর লোকসংখ্যা কম হোক বা বেশী হোক গুলিবাঁটের মধ্য দিয়েই জায়গা ঠিক করা হবে।”</div>
<div class="v" id="v57"><span class="vn">57</span> <span class="br-p"><br><br></span>বংশ হিসাবে গণনা করা লেবীয়রা হল গের্শোন থেকে গের্শোনীয় বংশ, কহাৎ থেকে কহাতীয় বংশ এবং মরারি থেকে মরারীয় বংশ।</div>
<div class="v" id="v58"><span class="vn">58</span> গের্শোন, কহাৎ ও মরারির বংশধরদের বংশ হল লিব্‌নীয় বংশ, হেবরনীয় বংশ, মহলীয় বংশ, মূশীয় বংশ এবং কারুনীয় বংশ। কহাতের এক বংশধরের নাম ছিল ইমরান।</div>
<div class="v" id="v59"><span class="vn">59</span> ইমরানের স্ত্রীর নাম ছিল ইউখাবেজ। মিসর দেশে লেবি-গোষ্ঠীর মধ্যে তাঁর জন্ম হয়েছিল। তাঁর গর্ভে ইমরানের ছেলে হারুন ও মূসা এবং তাঁদের বোন মরিয়মের জন্ম হয়েছিল।</div>
<div class="v" id="v60"><span class="vn">60</span> হারুনের ছেলেদের নাম ছিল নাদব, অবীহূ, ইলিয়াসর ও ঈথামর।</div>
<div class="v" id="v61"><span class="vn">61</span> মাবুদের কাছে নিয়মের বাইরের আগুনে ধূপ কোরবানী করতে গিয়ে নাদব আর অবীহূ মারা গিয়েছিলেন।</div>
<div class="v" id="v62"><span class="vn">62</span> <span class="br-p"><br><br></span>এক মাস বা তার বেশী বয়সের লেবীয় পুরুষের সংখ্যা ছিল তেইশ হাজার। বনি-ইসরাইলদের মধ্যে এদের কোন জায়গার অধিকার দেওয়া হয় নি বলে অন্যান্য বনি-ইসরাইলদের সংগে এদের গোণা হয় নি।</div>
<div class="v" id="v63"><span class="vn">63</span> <span class="br-p"><br><br></span>জেরিকোর উল্টাদিকে জর্ডান নদীর ধারে মোয়াবের সমভূমিতে আদমশুমারীর সময় মূসা ও ইমাম ইলিয়াসর এই লোকদেরই গণনা করেছিলেন।</div>
<div class="v" id="v64"><span class="vn">64</span> কিন্তু মূসা ও ইমাম হারুন যখন সিনাই মরুভূমিতে বনি-ইসরাইলদের গণনা করেছিলেন তখন এই সব লোকদের কেউ তাদের মধ্যে ছিল না।</div>
<div class="v" id="v65"><span class="vn">65</span> ঐ সব বনি-ইসরাইলদের সম্বন্ধেই মাবুদ বলেছিলেন যে, তারা নিশ্চয়ই মরুভূমিতে মারা পড়বে। আর সত্যিই তাদের মধ্যে যিফুন্নির ছেলে কালুত ও নূনের ছেলে ইউসা ছাড়া আর কেউই বেঁচে ছিল না।</div>
</div>
<!-- PARSED ABOVE; EDITING MAY BREAK PARSER -->
</body></html>