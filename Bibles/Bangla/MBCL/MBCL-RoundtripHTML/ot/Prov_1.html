<html><head>
<meta http-equiv="Content-Type" content="text/html;charset=utf-8" />
<title>Prov 1 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 1);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <b>1</b> <a href="Prov_2.html">2</a> <a href="Prov_3.html">3</a> ... <a href="Prov_31.html">31</a> </div><hr>
<h1>Prov 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>উদ্দেশ্য ও মূলভাব</h2><span class="vn">1</span> <span class="br-p"><br><br></span>দাউদের ছেলে ইসরাইলের বাদশাহ্‌ সোলায়মানের সৎ উপদেশ।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>এগুলো লেখা হয়েছে যেন লোকে সুবুদ্ধি এবং শিক্ষা পায়, <br><span class="br-ind"><br><span class="indent">&nbsp;</span></span>যেন তাদের বিচারবুদ্ধি বাড়ে, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেন লোকে অন্যের সংগে বিবেচনা করে চলে, <br><span class="br-ind"><br><span class="indent">&nbsp;</span></span>যেন সকলের সংগে তারা উপযুক্ত, ন্যায় ও সৎ ব্যবহার করে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেন বোকা লোকেরা চালাক হয় <br><span class="br-ind"><br><span class="indent">&nbsp;</span></span>আর যুবকেরা জ্ঞান ও বিচারবুদ্ধি পায়, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>- জ্ঞানীরা এই সব উপদেশ শুনুক ও আরও শিক্ষা লাভ করুক, <br><span class="br-ind"><br><span class="indent">&nbsp;</span></span>আর বুদ্ধিমানেরা শুনে পথ চলায় পাকা হোক- <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেন লোকে চলতি কথা ও গভীর অর্থপূর্ণ কথা <br><span class="br-ind"><br><span class="indent">&nbsp;</span></span>এবং জ্ঞানীদের বলা কথা ও ধাঁধা বুঝতে পারে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মাবুদের প্রতি ভয় হল জ্ঞানের ভিত্তি, <br><span class="br-ind"><br><span class="indent">&nbsp;</span></span>কিন্তু যাদের বিবেক অসাড় তারা সুবুদ্ধি ও শিক্ষা তুচ্ছ করে। <br></div>
<div class="v" id="v8"><h2>যুবকদের প্রতি উপদেশ</h2><span class="vn">8</span> <span class="br-ind"><br><span class="indent">&nbsp;</span></span>ছেলে আমার, তুমি তোমার পিতার উপদেশে কান দাও; <br><span class="br-ind"><br><span class="indent">&nbsp;</span></span>তোমার মায়ের দেওয়া শিক্ষা ত্যাগ কোরো না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেগুলো হবে তোমার মাথায় জড়াবার সুন্দর মালা <br><span class="br-ind"><br><span class="indent">&nbsp;</span></span>আর গলার হারের মত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ছেলে আমার, গুনাহ্‌গার লোকেরা যদি তোমাকে বিপথে নিয়ে যেতে চায় <br><span class="br-ind"><br><span class="indent">&nbsp;</span></span>তুমি রাজী হোয়ো না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধর, কেউ বলল, “আমাদের সংগে এস, <br><span class="br-ind"><br><span class="indent">&nbsp;</span></span>খুন করবার জন্য চল আমরা ওৎ পেতে থাকি, <br><span class="br-ind"><br><span class="indent">&nbsp;</span></span>কোন নির্দোষ লোককে ধরবার জন্য লুকিয়ে থাকি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা যেমন সম্পূর্ণ শরীর নিয়ে জীবিত অবস্থায় <br><span class="br-ind"><br><span class="indent">&nbsp;</span></span>কবরে, অর্থাৎ সেই গর্তে নেমে যায়, <br><span class="br-ind"><br><span class="indent">&nbsp;</span></span>তেমনি করেই এস, আমরা ওদের জীবিত অবস্থায় <br><span class="br-ind"><br><span class="indent">&nbsp;</span></span>গোটাই গিলে ফেলি; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহলে আমরা নানা রকমের দামী জিনিস পাব, <br><span class="br-ind"><br><span class="indent">&nbsp;</span></span>আর লুটের জিনিস দিয়ে আমাদের বাড়ী-ঘর ভরব। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমাদের সংগেই তোমার ভাগ্য তুমি জুড়ে নাও, <br><span class="br-ind"><br><span class="indent">&nbsp;</span></span>আমাদের টাকার থলি একটাই হবে।” <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ছেলে আমার, তুমি ওদের সংগে যেয়ো না, <br><span class="br-ind"><br><span class="indent">&nbsp;</span></span>ওদের পথে তোমার পা ফেলো না; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কারণ ওদের পা গুনাহের দিকে দৌড়ায়, <br><span class="br-ind"><br><span class="indent">&nbsp;</span></span>খুন করবার জন্য ওরা ছুটে চলে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>লোকে বলে, “পাখীর চোখের সামনে জাল পাতলে <br><span class="br-ind"><br><span class="indent">&nbsp;</span></span>কোন লাভ হয় না।” <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এই লোকেরা নিজেরাই খুন হবার জন্য ওৎ পেতে থাকে, <br><span class="br-ind"><br><span class="indent">&nbsp;</span></span>নিজেরাই শেষ হওয়ার জন্য লুকিয়ে থাকে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>খারাপ উপায়ে কোন কিছু লাভ করবার জন্য যারা ছোটে <br><span class="br-ind"><br><span class="indent">&nbsp;</span></span>তাদের সকলের দশাই এই রকম হয়; <br><span class="br-ind"><br><span class="indent">&nbsp;</span></span>তারা যা লাভ করে তা তাদের জীবন শেষ করে দেয়। <br></div>
<div class="v" id="v20"><h2>সুবুদ্ধির ডাক</h2><span class="vn">20</span> <span class="br-ind"><br><span class="indent">&nbsp;</span></span>সুবুদ্ধি রাস্তায় রাস্তায় চিৎকার করে ডাকে, <br><span class="br-ind"><br><span class="indent">&nbsp;</span></span>বাজারে বাজারে আওয়াজ তোলে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>গোলমাল-ভরা রাস্তার মোড়ে মোড়ে সে চিৎকার করে, <br><span class="br-ind"><br><span class="indent">&nbsp;</span></span>শহরের দরজায় ঢুকবার পথে সে এই কথা বলে, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“বোকা লোকেরা, আর কতদিন তোমরা তোমাদের <br><span class="br-ind"><br><span class="indent">&nbsp;</span></span>বোকামি ভালবাসবে? <br><span class="br-ind"><br><span class="indent">&nbsp;</span></span>যারা ঠাট্টা-বিদ্রূপ করে তারা আর কতকাল তার মধ্যে <br><span class="br-ind"><br><span class="indent">&nbsp;</span></span>আনন্দ পাবে? <br><span class="br-ind"><br><span class="indent">&nbsp;</span></span>যারা বিবেচনাহীন তারা আর কতকাল জ্ঞানকে ঘৃণা করবে? <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমার শাসনের কথায় যদি তোমরা কান দিতে, <br><span class="br-ind"><br><span class="indent">&nbsp;</span></span>তাহলে আমার রূহ্‌ আমি তোমাদের উপরে ঢেলে দিতাম, <br><span class="br-ind"><br><span class="indent">&nbsp;</span></span>আমার মনের কথা তোমাদের জানাতাম। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি যখন ডাকলাম তখন তোমরা আমাকে অগ্রাহ্য করলে, <br><span class="br-ind"><br><span class="indent">&nbsp;</span></span>হাত বাড়িয়ে দিলেও কেউ তাতে সাড়া দিলে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমরা যখন আমার সব উপদেশই অগ্রাহ্য করলে, <br><span class="br-ind"><br><span class="indent">&nbsp;</span></span>দোষ দেখিয়ে দিলেও তা গ্রহণ করতে চাইলে না, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন তোমাদের ধ্বংস দেখে আমি হাসব, <br><span class="br-ind"><br><span class="indent">&nbsp;</span></span>তোমাদের উপর বিপদ নেমে আসলে তামাশা করব। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>বিপদ ঝড়ের মত তোমাদের উপর নেমে আসলে, <br><span class="br-ind"><br><span class="indent">&nbsp;</span></span>ধ্বংস ঘূর্ণিবাতাসের মত তোমাদের ঝেঁটিয়ে নিয়ে গেলে, <br><span class="br-ind"><br><span class="indent">&nbsp;</span></span>দুঃখ-দুর্দশার মধ্যে তোমরা ডুবে গেলে, <br><span class="br-ind"><br><span class="indent">&nbsp;</span></span>আমি তামাশা করব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>“বুদ্ধিহীনেরা তখন আমাকে ডাকবে কিন্তু আমি সাড়া দেব না; <br><span class="br-ind"><br><span class="indent">&nbsp;</span></span>তারা আমার তালাশ করবে কিন্তু আমাকে খুঁজে পাবে না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তারা জ্ঞানকে ঘৃণা করেছে <br><span class="br-ind"><br><span class="indent">&nbsp;</span></span>আর মাবুদকে ভয় করতে চায় নি। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সেইজন্য আমার উপদেশ তারা গ্রহণ করে নি, <br><span class="br-ind"><br><span class="indent">&nbsp;</span></span>আর সংশোধনের জন্য আমি যা বলেছি তা পায়ে দলেছে; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কাজেই তাদের নিজেদের কাজের ফল তাদেরই ভোগ করতে হবে, <br><span class="br-ind"><br><span class="indent">&nbsp;</span></span>নিজেদের পরামর্শের ফল দিয়েই পেট ভরাতে হবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>বোকা লোকদের বিপথে যাওয়াই তাদের মৃত্যুর কারণ হবে, <br><span class="br-ind"><br><span class="indent">&nbsp;</span></span>বিবেচনাহীনদের নিশ্চিন্ত মনোভাব তাদের ধ্বংস করবে; <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু যারা আমার কথা শোনে তারা নিরাপদে বাস করবে; <br><span class="br-ind"><br><span class="indent">&nbsp;</span></span>তারা শান্তিতে থাকবে, বিপদের ভয় করবে না।”<br></div>
</div>
<!-- PARSED ABOVE; EDITING MAY BREAK PARSER -->
</body></html>