<html><head>
<meta http-equiv="Content-Type" content="text/html;charset=utf-8" />
<title>Prov 13 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 13);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_11.html">11</a> <a href="Prov_12.html">12</a> <b>13</b> <a href="Prov_14.html">14</a> <a href="Prov_15.html">15</a> ... <a href="Prov_31.html">31</a> </div><hr>
<h1>Prov 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>জ্ঞানী ছেলে পিতার শাসন মানে, <span class="br-p"><br><br></span><span class="br-ind"><br><span class="indent">&nbsp;</span></span>কিন্তু ঠাট্টা-বিদ্রূপকারী সংশোধনে কান দেয় না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষ নিজের কথার দ্বারা উন্নতি লাভ করতে পারে; <br><span class="br-ind"><br><span class="indent">&nbsp;</span></span>বেঈমান লোক জুলুম করতে চায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে তার মুখ সাবধানে রাখে সে তার প্রাণ রক্ষা করে, <br><span class="br-ind"><br><span class="indent">&nbsp;</span></span>কিন্তু যে অসাবধানে কথা বলে তার সর্বনাশ হয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলস পেতে চায় কিন্তু কিছুই পায় না, <br><span class="br-ind"><br><span class="indent">&nbsp;</span></span>কিন্তু পরিশ্রমী লোকেরা তাদের চাওয়ার অতিরিক্ত পায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোক মিথ্যাকে ঘৃণা করে, <br><span class="br-ind"><br><span class="indent">&nbsp;</span></span>কিন্তু দুষ্ট লোক লজ্জা ও দুর্নামের কারণ হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আল্লাহ্‌র প্রতি ভয় সৎ লোককে রক্ষা করে, <br><span class="br-ind"><br><span class="indent">&nbsp;</span></span>কিন্তু দুষ্টতা গুনাহ্‌গারদের সর্বনাশ ঘটায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেউ নিজেকে ধনী দেখায় কিন্তু তার কিছুই নেই; <br><span class="br-ind"><br><span class="indent">&nbsp;</span></span>আবার কেউ নিজেকে গরীব দেখায় কিন্তু তার অনেক ধন আছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধনীকে তার ধন দিয়েই নিজের প্রাণ রক্ষা করতে হয়, <br><span class="br-ind"><br><span class="indent">&nbsp;</span></span>কিন্তু গরীব লোককে কেউ ভয় দেখায় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আল্লাহ্‌ভক্তদের নূর উজ্জ্বলভাবে জ্বলে, <br><span class="br-ind"><br><span class="indent">&nbsp;</span></span>কিন্তু দুষ্টদের বাতি নিভে যায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অহংকার কেবল ঝগড়া-বিবাদের সৃষ্টি করে, <br><span class="br-ind"><br><span class="indent">&nbsp;</span></span>কিন্তু যারা উপদেশ শোনে তাদের কাছে জ্ঞান পাওয়া যায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পরিশ্রম না করে যে টাকা পাওয়া যায় তা কমে যায়, <br><span class="br-ind"><br><span class="indent">&nbsp;</span></span>কিন্তু যে লোক পরিশ্রম করে টাকা জমায় তার টাকা বেড়ে যায়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আশা পূর্ণ হতে দেরি হলে অন্তর ভেংগে পড়ে, <br><span class="br-ind"><br><span class="indent">&nbsp;</span></span>কিন্তু ইচ্ছার পরিপূর্ণতা জীবন্তগাছের মত। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে লোক আল্লাহ্‌র কালাম তুচ্ছ করে সে নিজের সর্বনাশ করে, <br><span class="br-ind"><br><span class="indent">&nbsp;</span></span>কিন্তু যে লোক ভয়ে আল্লাহ্‌র হুকুম মানে <br><span class="br-ind"><br><span class="indent">&nbsp;</span></span>সে তার পাওনা পায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানী লোকের দেওয়া শিক্ষা জীবনের ঝর্ণার মত; <br><span class="br-ind"><br><span class="indent">&nbsp;</span></span>তা মানুষকে মৃত্যুর ফাঁদ থেকে দূরে রাখে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যার বুদ্ধি ভাল সে সম্মান পায়, <br><span class="br-ind"><br><span class="indent">&nbsp;</span></span>কিন্তু বেঈমান লোকেরা শেষ হয়ে যাবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সতর্ক লোক জ্ঞানের সংগে কাজ করে, <br><span class="br-ind"><br><span class="indent">&nbsp;</span></span>কিন্তু বিবেচনাহীন লোক তার নির্বুদ্ধিতা প্রকাশ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্ট সংবাদদাতা বিপদে পড়ে, <br><span class="br-ind"><br><span class="indent">&nbsp;</span></span>কিন্তু বিশ্বস্ত সংবাদদাতা উপকার আনে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে লোক শাসন অগ্রাহ্য করে সে অভাবে পড়ে ও লজ্জা পায়, <br><span class="br-ind"><br><span class="indent">&nbsp;</span></span>কিন্তু যে লোক সংশোধনের কথায় কান দেয় সে সম্মানিত হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মনের ইচ্ছা পূরণ হলে অন্তর তৃপ্ত হয়, <br><span class="br-ind"><br><span class="indent">&nbsp;</span></span>কিন্তু বিবেচনাহীনেরা খারাপী থেকে দূরে সরে যেতে <br><span class="br-ind"><br><span class="indent">&nbsp;</span></span>ঘৃণা বোধ করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানীদের সংগে যে চলাফেরা করে সে জ্ঞানী হয়, <br><span class="br-ind"><br><span class="indent">&nbsp;</span></span>কিন্তু যে লোক বিবেচনাহীনদের সংগী তার ক্ষতি হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>অবনতি গুনাহ্‌গারদের পিছনে পিছনে ছুটে আসে, <br><span class="br-ind"><br><span class="indent">&nbsp;</span></span>কিন্তু উন্নতি হল আল্লাহ্‌ভক্তদের পাওনা। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ভাল লোক তার নাতি-নাতনীদের জন্য অধিকার রেখে যায়, <br><span class="br-ind"><br><span class="indent">&nbsp;</span></span>কিন্তু গুনাহ্‌গারের ধন আল্লাহ্‌ভক্তদের জন্যই জমা করা হয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>গরীবের জমিতে প্রচুর শস্য জন্মায়, <br><span class="br-ind"><br><span class="indent">&nbsp;</span></span>কিন্তু অবিচারের ফলে তা কেড়ে নেওয়া হয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে তার ছেলেকে শাস্তি দেয় না সে তাকে ভালবাসে না, <br><span class="br-ind"><br><span class="indent">&nbsp;</span></span>কিন্তু যে তাকে ভালবাসে <br><span class="br-ind"><br><span class="indent">&nbsp;</span></span>সে তার শাসনের দিকে মনোযোগ দেয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকেরা পেট ভরে খায়, <br><span class="br-ind"><br><span class="indent">&nbsp;</span></span>কিন্তু দুষ্টেরা পেট ভরে খেতে পায় না।<br></div>
</div>
<!-- PARSED ABOVE; EDITING MAY BREAK PARSER -->
</body></html>