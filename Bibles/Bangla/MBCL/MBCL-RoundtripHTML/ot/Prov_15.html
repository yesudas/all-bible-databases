<html><head>
<meta http-equiv="Content-Type" content="text/html;charset=utf-8" />
<title>Prov 15 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 15);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_13.html">13</a> <a href="Prov_14.html">14</a> <b>15</b> <a href="Prov_16.html">16</a> <a href="Prov_17.html">17</a> ... <a href="Prov_31.html">31</a> </div><hr>
<h1>Prov 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>নরম জবাব রাগ দূর করে, <span class="br-p"><br><br></span><span class="br-ind"><br><span class="indent">&nbsp;</span></span>কিন্তু কড়া কথা রাগ জাগিয়ে তোলে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জ্ঞানী লোকদের মুখ জ্ঞান ভালভাবে ব্যবহার করে, <br><span class="br-ind"><br><span class="indent">&nbsp;</span></span>কিন্তু বিবেচনাহীনদের মুখ থেকে বোকামি <br><span class="br-ind"><br><span class="indent">&nbsp;</span></span>স্রোতের মত বের হয়ে আসে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মাবুদের চোখ সবখানেই আছে; <br><span class="br-ind"><br><span class="indent">&nbsp;</span></span>তা ভাল ও খারাপ লোকদের উপর নজর রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যে কথা মানুষের জীবনে সুস্থতা আনে তা জীবন্তগাছের মত, <br><span class="br-ind"><br><span class="indent">&nbsp;</span></span>কিন্তু ছলনার কথা মানুষের মন ভেংগে দেয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অসাড়-বিবেক লোক তার পিতার শাসনকে তুচ্ছ করে, <br><span class="br-ind"><br><span class="indent">&nbsp;</span></span>কিন্তু সতর্ক লোক সংশোধনের কথায় কান দেয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আল্লাহ্‌ভক্তদের ঘর হল মহাধনের ভাণ্ডার, <br><span class="br-ind"><br><span class="indent">&nbsp;</span></span>কিন্তু দুষ্টদের আয় বিপদ ডেকে আনে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জ্ঞানীদের মুখ জ্ঞান ছড়ায়, <br><span class="br-ind"><br><span class="indent">&nbsp;</span></span>কিন্তু বিবেচনাহীনদের অন্তর তা করে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দুষ্টদের কোরবানী মাবুদ ঘৃণা করেন, <br><span class="br-ind"><br><span class="indent">&nbsp;</span></span>কিন্তু খাঁটি লোকদের মুনাজাতে তিনি খুশী হন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাবুদ দুষ্টদের পথ ঘৃণা করেন, <br><span class="br-ind"><br><span class="indent">&nbsp;</span></span>কিন্তু যারা ন্যায় কাজ করবার জন্য এগিয়ে যায় <br><span class="br-ind"><br><span class="indent">&nbsp;</span></span>তাদের তিনি মহব্বত করেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা ঠিক পথ ত্যাগ করে তাদের জন্য কঠিন শাস্তি অপেক্ষা করছে; <br><span class="br-ind"><br><span class="indent">&nbsp;</span></span>যে লোক সংশোধনের কথা ঘৃণা করে সে মরবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মাবুদ তো ধ্বংসস্থান, অর্থাৎ কবর দেখতে পান; <br><span class="br-ind"><br><span class="indent">&nbsp;</span></span>তাহলে মানুষের অন্তর তিনি আরও কত বেশী করেই না দেখতে পাচ্ছেন! <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারী সংশোধনের কথা পছন্দ করে না; <br><span class="br-ind"><br><span class="indent">&nbsp;</span></span>সে জ্ঞানীদের কাছে যায় না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অন্তরে আনন্দ থাকলে মুখও খুশী দেখায়, <br><span class="br-ind"><br><span class="indent">&nbsp;</span></span>কিন্তু অন্তরের ব্যথায় মন ভেংগে যায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যার মনে বিচারবুদ্ধি আছে সে জ্ঞানের তালাশ করে, <br><span class="br-ind"><br><span class="indent">&nbsp;</span></span>কিন্তু বিবেচনাহীনের খাবার হল বোকামি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুঃখীর সব দিনগুলোই কষ্টে ভরা, <br><span class="br-ind"><br><span class="indent">&nbsp;</span></span>কিন্তু যার মন খুশী থাকে তার সব দিনই যেন মেজবানীর দিন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অশান্তির সংগে প্রচুর ধন লাভের চেয়ে <br><span class="br-ind"><br><span class="indent">&nbsp;</span></span>মাবুদের প্রতি ভয়ের সংগে অল্পও ভাল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ধনীর ভালবাসাহীন বাড়ীতে মোটাসোটা বাছুর থাকবার চেয়ে <br><span class="br-ind"><br><span class="indent">&nbsp;</span></span>গরীবের ভালবাসাপূর্ণ বাড়ীতে শাক-ভাতও ভাল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>রাগী লোক ঝগড়া খুঁচিয়ে তোলে, <br><span class="br-ind"><br><span class="indent">&nbsp;</span></span>কিন্তু যে লোক সহজে রাগ করে না সে ঝগড়া থামিয়ে দেয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অলসের পথ দু’পাশে কাঁটার বেড়া দেওয়া পথের মত, <br><span class="br-ind"><br><span class="indent">&nbsp;</span></span>কিন্তু সৎ লোকের পথ যেন রাজপথ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানী ছেলে পিতার জীবনে আনন্দ আনে, <br><span class="br-ind"><br><span class="indent">&nbsp;</span></span>কিন্তু বিবেচনাহীন লোক মাকে তুচ্ছ করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যার বুদ্ধির অভাব আছে সে বোকামিতে আনন্দ পায়, <br><span class="br-ind"><br><span class="indent">&nbsp;</span></span>কিন্তু যার বিচারবুদ্ধি আছে সে সোজা পথে হাঁটে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>পরামর্শের অভাবে পরিকল্পনা মিথ্যা হয়ে যায়, <br><span class="br-ind"><br><span class="indent">&nbsp;</span></span>কিন্তু পরামর্শদাতা অনেক হলে পরিকল্পনা সফল হয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে লোক উপযুক্ত জবাব দিতে পারে সে খুশী হয়; <br><span class="br-ind"><br><span class="indent">&nbsp;</span></span>ঠিক সময়ে বলা কথা কেমন ভাল! <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বুদ্ধিমান লোকের জীবনের পথ তাকে উপরের দিকে নিয়ে যায়, <br><span class="br-ind"><br><span class="indent">&nbsp;</span></span>আর তাতে সে নীচে কবরে যাওয়া থেকে রক্ষা পায়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মাবুদ অহংকারীদের বাড়ী ভেংগে ফেলেন, <br><span class="br-ind"><br><span class="indent">&nbsp;</span></span>কিন্তু তিনি বিধবার সীমানা ঠিক রাখেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>মাবুদ সব কুমতলব ঘৃণা করেন, <br><span class="br-ind"><br><span class="indent">&nbsp;</span></span>কিন্তু উপকারের কথাবার্তা তাঁর চোখে খাঁটি। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>লোভী লোক তার পরিবারে কষ্ট নিয়ে আসে, <br><span class="br-ind"><br><span class="indent">&nbsp;</span></span>কিন্তু যে লোক ঘুষ ঘৃণা করে সে পরিপূর্ণ জীবন পাবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকের অন্তর চিন্তা করে জবাব দেয়, <br><span class="br-ind"><br><span class="indent">&nbsp;</span></span>কিন্তু দুষ্টদের মুখ থেকে খারাপ কথার স্রোত বের হয়ে আসে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>মাবুদ দুষ্টদের থেকে দূরে থাকেন, <br><span class="br-ind"><br><span class="indent">&nbsp;</span></span>কিন্তু তিনি আল্লাহ্‌ভক্তদের মুনাজাত শোনেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আনন্দে ভরা চোখ অন্যকে আনন্দ দেয়, <br><span class="br-ind"><br><span class="indent">&nbsp;</span></span>আর ভাল খবর হাড়-মাংসকে পুষ্ট করে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যে লোক জীবনদানকারী সংশোধনের কথায় কান দেয় <br><span class="br-ind"><br><span class="indent">&nbsp;</span></span>সে জ্ঞানীদের মধ্যে বাস করবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যে লোক শাসন অগ্রাহ্য করে সে নিজেকেই তুচ্ছ করে, <br><span class="br-ind"><br><span class="indent">&nbsp;</span></span>কিন্তু যে লোক সংশোধনের কথায় কান দেয় সে বুদ্ধি লাভ করে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>মাবুদের প্রতি ভয় মানুষকে জ্ঞান শিক্ষা দেয়, <br><span class="br-ind"><br><span class="indent">&nbsp;</span></span>আর নম্রতা সম্মান আনে।<br></div>
</div>
<!-- PARSED ABOVE; EDITING MAY BREAK PARSER -->
</body></html>