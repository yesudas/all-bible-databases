<html><head>
<meta http-equiv="Content-Type" content="text/html;charset=utf-8" />
<title>Prov 19 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 19);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_17.html">17</a> <a href="Prov_18.html">18</a> <b>19</b> <a href="Prov_20.html">20</a> <a href="Prov_21.html">21</a> ... <a href="Prov_31.html">31</a> </div><hr>
<h1>Prov 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে বিবেচনাহীন লোক বাঁকা কথা বলে <span class="br-p"><br><br></span><span class="br-ind"><br><span class="indent">&nbsp;</span></span>তার চেয়ে সেই গরীব লোকটি ভাল <br><span class="br-ind"><br><span class="indent">&nbsp;</span></span>যে সততায় চলাফেরা করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আবার জ্ঞানহীন হওয়াও ভাল নয়; <br><span class="br-ind"><br><span class="indent">&nbsp;</span></span>যে লোক তাড়াহুড়া করে সব কাজ করতে যায় <br><span class="br-ind"><br><span class="indent">&nbsp;</span></span>সে ভুল করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মানুষের নিজের বোকামিই তাকে বিপথে নিয়ে যায়, <br><span class="br-ind"><br><span class="indent">&nbsp;</span></span>কিন্তু তবুও তার অন্তর মাবুদের বিরুদ্ধে ক্ষেপে ওঠে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন অনেক বন্ধু নিয়ে আসে, <br><span class="br-ind"><br><span class="indent">&nbsp;</span></span>কিন্তু তবুও গরীব লোক তার বন্ধু হারায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মিথ্যা সাক্ষী শাস্তি পাবেই পাবে; <br><span class="br-ind"><br><span class="indent">&nbsp;</span></span>যে সাক্ষী মিথ্যা কথা বলে সে রেহাই পাবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>উঁচু পদের লোকের দয়া পাবার জন্য <br><span class="br-ind"><br><span class="indent">&nbsp;</span></span>অনেকেই তার খোশামোদ করে, <br><span class="br-ind"><br><span class="indent">&nbsp;</span></span>আর যে দান করে সবাই তার বন্ধু হয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গরীবকে তার আত্মীয়-স্বজনেরা সবাই যখন এড়িয়ে চলে <br><span class="br-ind"><br><span class="indent">&nbsp;</span></span>তখন এটা নিশ্চিত যে, তার বন্ধু-বান্ধবেরা <br><span class="br-ind"><br><span class="indent">&nbsp;</span></span>তার কাছ থেকে দূরে থাকবে; <br><span class="br-ind"><br><span class="indent">&nbsp;</span></span>তার কাকুতি-মিনতিতে তারা কান দেবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে নিজেকে ভালবাসে সে বুদ্ধি লাভ করে; <br><span class="br-ind"><br><span class="indent">&nbsp;</span></span>যে বিচারবুদ্ধি ব্যবহার করে চলে সে দোয়া পায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মিথ্যা সাক্ষী শাস্তি পাবেই পাবে; <br><span class="br-ind"><br><span class="indent">&nbsp;</span></span>যে সাক্ষী মিথ্যা কথা বলে সে ধ্বংস হবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিবেচনাহীনের পক্ষে সুখভোগ করা যখন উপযুক্ত নয়, <br><span class="br-ind"><br><span class="indent">&nbsp;</span></span>তখন গোলামের পক্ষে রাজপুরুষদের উপর কর্তা হওয়া <br><span class="br-ind"><br><span class="indent">&nbsp;</span></span>আরও অনুপযুক্ত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যে মানুষের বুদ্ধি আছে সেই বুদ্ধি তাকে সহজে <br><span class="br-ind"><br><span class="indent">&nbsp;</span></span>রাগ করতে দেয় না; <br><span class="br-ind"><br><span class="indent">&nbsp;</span></span>তার বিরুদ্ধে কেউ দোষ করলে তা না ধরা তার পক্ষে গৌরব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বাদশাহ্‌র রাগ সিংহের গর্জনের মত, <br><span class="br-ind"><br><span class="indent">&nbsp;</span></span>কিন্তু তার দয়া যেন ঘাসের উপরে পড়া শিশির। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বিবেচনাহীন ছেলে তার পিতার সর্বনাশের কারণ হয়, <br><span class="br-ind"><br><span class="indent">&nbsp;</span></span>আর ঝগড়াটে স্ত্রী টপ্‌ টপ্‌ করে ফোঁটা পড়বার মত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘর-বাড়ী ও ধন পিতার কাছ থেকে পাওয়া যায়, <br><span class="br-ind"><br><span class="indent">&nbsp;</span></span>কিন্তু বুদ্ধিমতী স্ত্রী পাওয়া যায় মাবুদের কাছ থেকে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অলসতা গাঢ় ঘুম নিয়ে আসে; <br><span class="br-ind"><br><span class="indent">&nbsp;</span></span>অলস লোক ক্ষুধায় কষ্ট পায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোক আল্লাহ্‌র শরীয়ত পালন করে সে তার জীবন রক্ষা করে; <br><span class="br-ind"><br><span class="indent">&nbsp;</span></span>কিন্তু যে তার জীবন পথের দিকে মনোযোগ দেয় না সে মরবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে লোক গরীবকে দয়া করে সে মাবুদকে ধার দেয়; <br><span class="br-ind"><br><span class="indent">&nbsp;</span></span>মাবুদই তার সেই উপকারের প্রতিদান দেবেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার ছেলেকে শাসন কর, কারণ তাতে আশা আছে; <br><span class="br-ind"><br><span class="indent">&nbsp;</span></span>তার মৃত্যু ঘটাতে চেয়ো না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অতিরিক্ত রাগী লোককে শাস্তি পেতে হবে; <br><span class="br-ind"><br><span class="indent">&nbsp;</span></span>তাকে একবার রক্ষা করলে বার বার তা করতে হবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>উপদেশে কান দাও, শাসন মেনে চল; <br><span class="br-ind"><br><span class="indent">&nbsp;</span></span>পরে তুমি জ্ঞানী হতে পারবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষের মনে অনেক পরিকল্পনা থাকে, <br><span class="br-ind"><br><span class="indent">&nbsp;</span></span>কিন্তু মাবুদ যা ঠিক করেছেন তা-ই হবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মানুষ মানুষের কাছ থেকে অটল মহব্বত পেতে চায়; <br><span class="br-ind"><br><span class="indent">&nbsp;</span></span>মিথ্যাবাদীর চেয়ে গরীব লোক ভাল। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মাবুদের প্রতি ভয় পরিপূর্ণ জীবনের দিকে নিয়ে যায়; <br><span class="br-ind"><br><span class="indent">&nbsp;</span></span>যার সেই জীবন আছে সে পরিতৃপ্ত থাকে, <br><span class="br-ind"><br><span class="indent">&nbsp;</span></span>কোন বিপদ তার কাছে আসতে পারে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>অলস লোক থালায় হাত ডুবায়; <br><span class="br-ind"><br><span class="indent">&nbsp;</span></span>সে হাতটা মুখে তুলতেও চায় না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীকে মার দিলে বোকা লোক সতর্ক হবে; <br><span class="br-ind"><br><span class="indent">&nbsp;</span></span>বুদ্ধিমানকে সংশোধন করলে সে জ্ঞান লাভ করবে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যে ছেলে পিতার উপর জুলুম করে আর মাকে তাড়িয়ে দেয়, <br><span class="br-ind"><br><span class="indent">&nbsp;</span></span>সে তাদের উপর লজ্জা ও অপমান ডেকে নিয়ে আসে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ছেলে আমার, যদি তুমি শাসন না মান <br><span class="br-ind"><br><span class="indent">&nbsp;</span></span>তবে তুমি জ্ঞানের শিক্ষা থেকে অন্যদিকে সরে যাবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুষ্ট সাক্ষী ন্যায়বিচার নিয়ে ঠাট্টা করে; <br><span class="br-ind"><br><span class="indent">&nbsp;</span></span>দুষ্টেরা অন্যায়ের মধ্যে ডুবে থাকে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীদের জন্য প্রস্তুত করা হয়েছে শাস্তি, <br><span class="br-ind"><br><span class="indent">&nbsp;</span></span>আর বিবেচনাহীনদের পিঠের জন্য রয়েছে চাবুক।<br></div>
</div>
<!-- PARSED ABOVE; EDITING MAY BREAK PARSER -->
</body></html>