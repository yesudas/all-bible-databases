<html><head>
<meta http-equiv="Content-Type" content="text/html;charset=utf-8" />
<title>Prov 27 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 27);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_25.html">25</a> <a href="Prov_26.html">26</a> <b>27</b> <a href="Prov_28.html">28</a> <a href="Prov_29.html">29</a> ... <a href="Prov_31.html">31</a> </div><hr>
<h1>Prov 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আগামী কালের বিষয় নিয়ে বড়াই কোরো না, <span class="br-p"><br><br></span><span class="br-ind"><br><span class="indent">&nbsp;</span></span>কারণ কোন্‌ দিন কি হবে তা তুমি জান না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অন্য লোকে তোমার প্রশংসা করুক, <br><span class="br-ind"><br><span class="indent">&nbsp;</span></span>তোমার নিজের মুখ না করুক; <br><span class="br-ind"><br><span class="indent">&nbsp;</span></span>জ্বী, অন্য লোকে তা করুক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পাথর ভারী আর বালিও ভারী, <br><span class="br-ind"><br><span class="indent">&nbsp;</span></span>কিন্তু অসাড়-বিবেক লোককে রাগিয়ে তুললে <br><span class="br-ind"><br><span class="indent">&nbsp;</span></span>সে ঐ দু’টার চেয়েও ভারী হয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রাগ নিষ্ঠুর আর ক্রোধ বন্যার মত, <br><span class="br-ind"><br><span class="indent">&nbsp;</span></span>কিন্তু হিংসার সামনে কেউ দাঁড়িয়ে থাকতে পারে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কেউ যদি তোমাকে ভালবাসে অথচ তা প্রকাশ না করে, <br><span class="br-ind"><br><span class="indent">&nbsp;</span></span>তার চেয়ে বরং কেউ যদি তোমাকে <br><span class="br-ind"><br><span class="indent">&nbsp;</span></span>খোলাখুলিভাবে দোষ দেখিয়ে দেয় সে ভাল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শত্রু অনেক চুম্বন করতে পারে, <br><span class="br-ind"><br><span class="indent">&nbsp;</span></span>কিন্তু বন্ধুর দেওয়া আঘাতে বিশ্বস্ততা আছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যার পেট ভরা সে মধুও অগ্রাহ্য করে, <br><span class="br-ind"><br><span class="indent">&nbsp;</span></span>কিন্তু যার খিদে আছে তার কাছে তেতোও মিষ্টি লাগে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বাসা ছেড়ে ঘুরে বেড়ানো পাখী যেমন, <br><span class="br-ind"><br><span class="indent">&nbsp;</span></span>ঘর ছেড়ে ঘুরে বেড়ানো মানুষও তেমন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>খোশবু তেল আর ধূপ মনকে আনন্দ দেয়; <br><span class="br-ind"><br><span class="indent">&nbsp;</span></span>ঠিক সেইভাবে বন্ধুর দেওয়া উপদেশ <br><span class="br-ind"><br><span class="indent">&nbsp;</span></span>বন্ধুর কাছে মিষ্টি লাগে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>নিজের কিংবা পিতার বন্ধুকে ত্যাগ কোরো না; <br><span class="br-ind"><br><span class="indent">&nbsp;</span></span>বিপদের সময়ে ভাইয়ের ঘরে যেয়ো না; <br><span class="br-ind"><br><span class="indent">&nbsp;</span></span>দূরে থাকা ভাইয়ের চেয়ে কাছে থাকা প্রতিবেশী ভাল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ছেলে আমার, তুমি জ্ঞানবান হও <br><span class="br-ind"><br><span class="indent">&nbsp;</span></span>আর আমার মনকে আনন্দিত কর; <br><span class="br-ind"><br><span class="indent">&nbsp;</span></span>তাতে যারা আমাকে টিট্‌কারি দেয় <br><span class="br-ind"><br><span class="indent">&nbsp;</span></span>তাদের আমি জবাব দিতে পারব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সতর্ক লোক বিপদ দেখে আশ্রয় নেয়, <br><span class="br-ind"><br><span class="indent">&nbsp;</span></span>কিন্তু বোকা লোকেরা বিপদ দেখেও চলতে থাকে <br><span class="br-ind"><br><span class="indent">&nbsp;</span></span>আর তার দরুন শাস্তি পায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে লোক বিদেশী লোকের জামিন হয় তার পোশাক নিয়ে নাও; <br><span class="br-ind"><br><span class="indent">&nbsp;</span></span>যে লোক অন্য কোন দেশের লোকের জামিন হয় <br><span class="br-ind"><br><span class="indent">&nbsp;</span></span>তাকেই জামানতের জিনিস হিসাবে রেখো। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে লোক খুব ভোরে উঠে চেঁচিয়ে তার প্রতিবেশীকে দোয়া করে <br><span class="br-ind"><br><span class="indent">&nbsp;</span></span>তা বদদোয়া বলেই ধরে নিতে হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ঝগড়াটে স্ত্রী আর বৃষ্টির দিনে অনবরত টপ্‌ টপ্‌ করে বৃষ্টি পড়া- <br><span class="br-ind"><br><span class="indent">&nbsp;</span></span>দু’টাই সমান। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বাতাস যেমন লুকানো যায় না, <br><span class="br-ind"><br><span class="indent">&nbsp;</span></span>আর ডান হাত দিয়ে লাগানো খোশবু তেলের গন্ধ <br><span class="br-ind"><br><span class="indent">&nbsp;</span></span>যেমন লুকানো যায় না, <br><span class="br-ind"><br><span class="indent">&nbsp;</span></span>তেমনি ঝগড়াটে স্ত্রীকেও লুকানো যায় না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>লোহা যেমন লোহাকে ধারালো করে, <br><span class="br-ind"><br><span class="indent">&nbsp;</span></span>তেমনি একজন আর একজনের জীবনকে <br><span class="br-ind"><br><span class="indent">&nbsp;</span></span>কাজের উপযুক্ত করে তোলে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে লোক ডুমুর গাছের যত্ন নেয় সে তার ফল খাবে; <br><span class="br-ind"><br><span class="indent">&nbsp;</span></span>যে তার মালিকের সেবা করে সে সম্মানিত হবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>পানির মধ্যে যেমন মুখের চেহারা দেখা যায়, <br><span class="br-ind"><br><span class="indent">&nbsp;</span></span>তেমনি অন্য একজনের স্বভাব দেখে নিজের স্বভাব বুঝা যায়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কবর ও দোজখের যেমন কখনও তৃপ্তি হয় না, <br><span class="br-ind"><br><span class="indent">&nbsp;</span></span>তেমনি মানুষের চোখেরও তৃপ্তি হয় না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>রূপা যাচাই করবার জন্য আছে গলাবার পাত্র, <br><span class="br-ind"><br><span class="indent">&nbsp;</span></span>আর সোনার জন্য আছে চুলা, <br><span class="br-ind"><br><span class="indent">&nbsp;</span></span>কিন্তু মানুষ যে প্রশংসা পায় তা দিয়েই তাকে যাচাই করা হয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অসাড়-বিবেক লোককে যদিও শস্যের সংগে <br><span class="br-ind"><br><span class="indent">&nbsp;</span></span>হামানদিস্তা দিয়ে গুঁড়া করা হয়, <br><span class="br-ind"><br><span class="indent">&nbsp;</span></span>তবুও তার বোকামি তাকে ছেড়ে যাবে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমার ছাগল-ভেড়ার পালের অবস্থা <br><span class="br-ind"><br><span class="indent">&nbsp;</span></span>তুমি ভাল করে জেনে রেখো, <br><span class="br-ind"><br><span class="indent">&nbsp;</span></span>আর তোমার পশুপালের দিকে মনোযোগ দিয়ো; <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কারণ ধন চিরস্থায়ী নয়, <br><span class="br-ind"><br><span class="indent">&nbsp;</span></span>আর তাজও বংশের পর বংশের জন্য টিকে থাকে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ক্ষেত থেকে যখন খড় কেটে ফেলা হবে এবং নতুন ঘাস গজাবে <br><span class="br-ind"><br><span class="indent">&nbsp;</span></span>আর পাহাড় থেকে ঘাস কেটে আনা হবে, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন ভেড়ার বাচ্চারা তোমার কাপড় যোগাবে, <br><span class="br-ind"><br><span class="indent">&nbsp;</span></span>আর ছাগল দেবে নতুন জমির দাম; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>এছাড়া তোমার ও তোমার পরিবারের জন্য <br><span class="br-ind"><br><span class="indent">&nbsp;</span></span>তুমি যথেষ্ট দুধ পাবে; <br><span class="br-ind"><br><span class="indent">&nbsp;</span></span>তোমার যুবতী চাকরাণীরাও তা খেয়ে পুষ্ট হবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>