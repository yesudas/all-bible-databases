<html><head>
<meta http-equiv="Content-Type" content="text/html;charset=utf-8" />
<title>Prov 29 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 29);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_27.html">27</a> <a href="Prov_28.html">28</a> <b>29</b> <a href="Prov_30.html">30</a> <a href="Prov_31.html">31</a> </div><hr>
<h1>Prov 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অনেক বার সংশোধনের কথা শুনেও যে লোক <span class="br-p"><br><br></span><span class="br-ind"><br><span class="indent">&nbsp;</span></span>ঘাড় শক্ত করে রাখে <br><span class="br-ind"><br><span class="indent">&nbsp;</span></span>সে মুহূর্তের মধ্যে চুরমার হয়ে যাবে; <br><span class="br-ind"><br><span class="indent">&nbsp;</span></span>সে আর উঠতে পারবে না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকদের সংখ্যা বাড়লে লোকে আনন্দ করে, <br><span class="br-ind"><br><span class="indent">&nbsp;</span></span>কিন্তু দুষ্ট লোক শাসনকর্তা হলে লোকে কাত্‌রায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে লোক জ্ঞান ভালবাসে সে তার পিতাকে আনন্দ দেয়, <br><span class="br-ind"><br><span class="indent">&nbsp;</span></span>কিন্তু যে বেশ্যাদের সংগে থাকে সে তার ধন নষ্ট করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ন্যায়বিচারের দ্বারা বাদশাহ্‌ দেশকে স্থির রাখেন, <br><span class="br-ind"><br><span class="indent">&nbsp;</span></span>কিন্তু যে ঘুষ খেতে ভালবাসে সে দেশকে ধ্বংস করে ফেলে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে লোক প্রতিবেশীকে খোশামোদ করে <br><span class="br-ind"><br><span class="indent">&nbsp;</span></span>সে নিজের পায়ের নীচে জাল পাতে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দুষ্ট লোক নিজের গুনাহের দ্বারা ফাঁদে পড়ে, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্ত লোক আনন্দিত হয় ও গজল করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গরীবদের প্রতি যেন ন্যায়বিচার করা হয় <br><span class="br-ind"><br><span class="indent">&nbsp;</span></span>সেদিকে আল্লাহ্‌ভক্ত লোকদের চোখ আছে, <br><span class="br-ind"><br><span class="indent">&nbsp;</span></span>কিন্তু দুষ্টেরা এই সব কিছুই বোঝে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীরা শহরের মধ্যে গোলমাল বাধিয়ে দেয়, <br><span class="br-ind"><br><span class="indent">&nbsp;</span></span>কিন্তু জ্ঞানী লোকেরা মানুষের রাগ শান্ত করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বুদ্ধিমান লোক যদি অসাড়-বিবেক লোকের বিরুদ্ধে মামলা করে <br><span class="br-ind"><br><span class="indent">&nbsp;</span></span>তবে সেই লোক হয় রেগে যাবে না হয় হাসবে, <br><span class="br-ind"><br><span class="indent">&nbsp;</span></span>আর তাতে কোন মীমাংসা হবে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা রক্তপাত করে তারা নির্দোষ লোককে ঘৃণা করে <br><span class="br-ind"><br><span class="indent">&nbsp;</span></span>এবং সৎ লোককে হত্যা করবার চেষ্টা করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বিবেচনাহীন লোক তার রাগ পুরোপুরি প্রকাশ করে, <br><span class="br-ind"><br><span class="indent">&nbsp;</span></span>কিন্তু জ্ঞানী লোক নিজেকে দমন করে রাখে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যে শাসনকর্তা মিথ্যা কথায় কান দেয় তার সব কর্মচারী দুষ্ট। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>গরীব ও জুলুমবাজ একটা ব্যাপারে সমান্ত <br><span class="br-ind"><br><span class="indent">&nbsp;</span></span>মাবুদ তাদের দু’জনকেই জীবন দিয়েছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে বাদশাহ্‌ সততার সংগে গরীবদের বিচার করেন <br><span class="br-ind"><br><span class="indent">&nbsp;</span></span>তাঁর সিংহাসন সব সময় স্থির থাকে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সংশোধনের কথা ও শাসনের লাঠি জ্ঞান দান করে, <br><span class="br-ind"><br><span class="indent">&nbsp;</span></span>কিন্তু যে ছেলেকে শাসন করা হয় না <br><span class="br-ind"><br><span class="indent">&nbsp;</span></span>সে তার মাকে লজ্জা দেয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দুষ্ট লোকদের সংখ্যা বাড়লে গুনাহের বৃদ্ধি হয়, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্ত লোক তাদের ধ্বংস দেখতে পায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার ছেলেকে শাসন কর, <br><span class="br-ind"><br><span class="indent">&nbsp;</span></span>তাতে সে তোমাকে শান্তিতে রাখবে <br><span class="br-ind"><br><span class="indent">&nbsp;</span></span>আর তোমার প্রাণে আনন্দ দেবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যেখানে নবীদের মধ্য দিয়ে আল্লাহ্‌ তাঁর সত্য প্রকাশ করেন না <br><span class="br-ind"><br><span class="indent">&nbsp;</span></span>সেখানকার লোকেরা উ"ছৃঙ্খল হয়; <br><span class="br-ind"><br><span class="indent">&nbsp;</span></span>কিন্তু ধন্য সেই লোক যে মাবুদের শরীয়ত মেনে চলে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেবল কথার দ্বারা গোলামকে সংশোধন করা যায় না; <br><span class="br-ind"><br><span class="indent">&nbsp;</span></span>সে বুঝলেও তা মানবে না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কি এমন লোককে দেখেছ <br><span class="br-ind"><br><span class="indent">&nbsp;</span></span>যে তাড়াতাড়ি করে কথা বলতে যায়? <br><span class="br-ind"><br><span class="indent">&nbsp;</span></span>তার চেয়ে বরং বিবেচনাহীনের বিষয়ে আশা আছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ছেলেবেলা থেকে যদি কোন গোলামকে আশ্‌কারা দেওয়া হয়, <br><span class="br-ind"><br><span class="indent">&nbsp;</span></span>শেষে তাকে দমন করা যায় না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>রাগী লোক ঝগড়া খুঁচিয়ে তোলে, <br><span class="br-ind"><br><span class="indent">&nbsp;</span></span>আর বদমেজাজী লোক অনেক গুনাহ্‌ করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>অহংকার মানুষকে নীচে নামায়, <br><span class="br-ind"><br><span class="indent">&nbsp;</span></span>কিন্তু নম্র স্বভাবের লোক সম্মান পায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে চোরের ভাগীদার সে নিজেই নিজের শত্রু; <br><span class="br-ind"><br><span class="indent">&nbsp;</span></span>তাকে কসমনামা শুনানো হলেও সে কোন কিছু স্বীকার করে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মানুষকে যে ভয় করে সেই ভয় তার পক্ষে ফাঁদ হয়ে দাঁড়ায়, <br><span class="br-ind"><br><span class="indent">&nbsp;</span></span>কিন্তু যে মাবুদের উপর ভরসা করে সে নিরাপদে থাকে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বিচারে অনেকে শাসনকর্তাকে নিজের পক্ষে আনতে চায়, <br><span class="br-ind"><br><span class="indent">&nbsp;</span></span>কিন্তু মাবুদের কাছ থেকে মানুষ ন্যায়বিচার পায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকেরা অন্যায়কারীকে ঘৃণার চোখে দেখে, <br><span class="br-ind"><br><span class="indent">&nbsp;</span></span>আর যে লোক সোজা পথে চলে দুষ্টেরা তাকে ঘৃণা করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>