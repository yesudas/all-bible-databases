<html><head>
<meta http-equiv="Content-Type" content="text/html;charset=utf-8" />
<title>Prov 3 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 3);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> <a href="Prov_2.html">2</a> <b>3</b> <a href="Prov_4.html">4</a> <a href="Prov_5.html">5</a> ... <a href="Prov_31.html">31</a> </div><hr>
<h1>Prov 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুবুদ্ধির আরও দান</h2><span class="vn">1</span> <span class="br-p"><br><br></span>ছেলে আমার, তুমি আমার শিক্ষা ভুলে যেয়ো না, <span class="br-p"><br><br></span><span class="br-ind"><br><span class="indent">&nbsp;</span></span>সমস্ত দিল দিয়ে তুমি আমার হুকুম পালন কর; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তাতে তুমি অনেক আয়ু পাবে <br><span class="br-ind"><br><span class="indent">&nbsp;</span></span>আর তোমার অনেক উন্নতি হবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিশ্বস্ততা আর সততা যেন কখনও তোমাকে ছেড়ে না যায়; <br><span class="br-ind"><br><span class="indent">&nbsp;</span></span>তোমার গলায় সেগুলো বেঁধে রাখ, <br><span class="br-ind"><br><span class="indent">&nbsp;</span></span>তোমার অন্তরের পাতায় সেগুলো লিখে রাখ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তা করলে আল্লাহ্‌ ও মানুষের সামনে <br><span class="br-ind"><br><span class="indent">&nbsp;</span></span>তুমি দয়া ও সুনাম লাভ করবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার সমস্ত দিল দিয়ে মাবুদের উপর ভরসা কর; <br><span class="br-ind"><br><span class="indent">&nbsp;</span></span>তোমার নিজের বিচারবুুদ্ধির উপর ভরসা কোরো না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার সমস্ত চলবার পথে তাঁকে সামনে রাখ; <br><span class="br-ind"><br><span class="indent">&nbsp;</span></span>তিনিই তোমার সব পথ সোজা করে দেবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার নিজের চোখে জ্ঞানী হোয়ো না; <br><span class="br-ind"><br><span class="indent">&nbsp;</span></span>মাবুদকে ভয় কর, খারাপী থেকে দূরে যাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাতে তুমি স্বাস্থ্যবান হবে আর তোমার হাড় পুষ্ট হবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার ধন-সম্পদ দিয়ে <br><span class="br-ind"><br><span class="indent">&nbsp;</span></span>আর তোমার প্রথমে কাটা ফসলের অংশ কোরবানী করে <br><span class="br-ind"><br><span class="indent">&nbsp;</span></span>তুমি মাবুদকে সম্মান দেখাও; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাতে তোমার গোলাঘরগুলো প্রচুর শস্যে ভরে যাবে <br><span class="br-ind"><br><span class="indent">&nbsp;</span></span>আর তোমার জালাগুলো থেকে নতুন আংগুর-রস উপ্‌চে পড়বে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ছেলে আমার, মাবুদের শাসন অগ্রাহ্য কোরো না, <br><span class="br-ind"><br><span class="indent">&nbsp;</span></span>তিনি বকুনি দিলে তা তুচ্ছ কোরো না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ বাবা যেমন তাঁর প্রিয় ছেলেকে ভীষণ বকুনি দেন, <br><span class="br-ind"><br><span class="indent">&nbsp;</span></span>ঠিক তেমনি মাবুদ যাকে মহব্বত করেন তাকেই বকুনি দেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ধন্য সেই লোক যে সুবুদ্ধির খোঁজ পায় আর বিচারবুদ্ধি লাভ করে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ তাতে রূপার ব্যবসার চেয়েও বেশী লাভ পাওয়া যায়, <br><span class="br-ind"><br><span class="indent">&nbsp;</span></span>সোনার চেয়েও তাতে বেশী লাভ হয়; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>প্রবাল পাথরের চেয়েও সুবুদ্ধি বেশী দামী, <br><span class="br-ind"><br><span class="indent">&nbsp;</span></span>তোমার চাওয়ার মত কোন জিনিসের সংগে তার তুলনা হয় না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তার ডান হাতে আছে অনেক আয়ু, <br><span class="br-ind"><br><span class="indent">&nbsp;</span></span>বাঁ হাতে আছে ধন আর সম্মান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তার পথে পাওয়া যায় আনন্দ, <br><span class="br-ind"><br><span class="indent">&nbsp;</span></span>আর তার সমস্ত পথেই আছে উন্নতি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যারা তাকে ধরে তাদের কাছে তা জীবন্তগাছের মত; <br><span class="br-ind"><br><span class="indent">&nbsp;</span></span>যারা তাকে আঁকড়ে ধরে তারা দোয়া পায়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মাবুদ সুবুদ্ধি দিয়ে দুনিয়ার ভিত্তি গেঁথেছেন, <br><span class="br-ind"><br><span class="indent">&nbsp;</span></span>বিচারবুদ্ধি দিয়ে আসমানকে তার জায়গায় রেখেছেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি জ্ঞান দিয়ে মাটির নীচের পানি বের করে এনেছেন, <br><span class="br-ind"><br><span class="indent">&nbsp;</span></span>আর আকাশ থেকে ফোঁটা ফোঁটা শিশির পড়ে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ছেলে আমার, তুমি উপস্থিত বুদ্ধি ও বিচারবুদ্ধি রক্ষা কোরো, <br><span class="br-ind"><br><span class="indent">&nbsp;</span></span>তাতে মনোযোগ দিয়ো। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার জন্য তা হবে জীবন, <br><span class="br-ind"><br><span class="indent">&nbsp;</span></span>তোমার গলার জন্য তা হবে সুন্দর হারের মত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তখন তুমি নিরাপদে তোমার পথে চলতে পারবে, <br><span class="br-ind"><br><span class="indent">&nbsp;</span></span>তোমার পায়ে উচোট লাগবে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>শোবার সময় তুমি ভয় পাবে না, <br><span class="br-ind"><br><span class="indent">&nbsp;</span></span>আর তোমার ঘুম হবে সুখের। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হঠাৎ বিপদ আসলে তুমি ভয় কোরো না, <br><span class="br-ind"><br><span class="indent">&nbsp;</span></span>দুষ্ট লোকের ধ্বংস দেখে ভয় পেয়ো না; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কারণ তুমি মাবুদের উপরে ভরসা করবে, <br><span class="br-ind"><br><span class="indent">&nbsp;</span></span>আর তিনি ফাঁদে পড়া থেকে তোমার পা রক্ষা করবেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যারা উপকার পাবার উপযুক্ত <br><span class="br-ind"><br><span class="indent">&nbsp;</span></span>তাদের উপকার করবার ক্ষমতা যখন তোমার হাতে থাকবে <br><span class="br-ind"><br><span class="indent">&nbsp;</span></span>তখন তা করতে তুমি অস্বীকার কোরো না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সাহায্য করবার ক্ষমতা তোমার হাতে থাকলে কাউকে বোলো না, <br><span class="br-ind"><br><span class="indent">&nbsp;</span></span>“যাও, পরে এসো, কালকে করব।” <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমার প্রতিবেশীর বিরুদ্ধে কোন কুমতলব কোরো না, <br><span class="br-ind"><br><span class="indent">&nbsp;</span></span>সে তো তোমার পাশে নিশ্চিন্তে বাস করে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে লোক তোমার কোন ক্ষতি করে নি, <br><span class="br-ind"><br><span class="indent">&nbsp;</span></span>বিনা কারণে তাকে দোষী কোরো না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>কোন জুলুমবাজ লোককে দেখে হিংসায় জ্বলতে থেকো না, <br><span class="br-ind"><br><span class="indent">&nbsp;</span></span>কিংবা তার কোন পথও তুমি বেছে নিয়ো না; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কারণ বাঁকা পথে যাওয়া মানুষকে মাবুদ ঘৃণা করেন, <br><span class="br-ind"><br><span class="indent">&nbsp;</span></span>কিন্তু খাঁটি অন্তরের লোকের সংগে তিনি যোগাযোগ রাখেন। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দুষ্ট লোকের ঘরের উপর মাবুদের বদদোয়া থাকে, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্তদের বাড়ীকে তিনি দোয়া করেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যারা ঠাট্টা-বিদ্রূপ করে তাদেরও তিনি ঠাট্টা-বিদ্রূপ করেন, <br><span class="br-ind"><br><span class="indent">&nbsp;</span></span>কিন্তু নম্রদের রহমত দান করেন। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>জ্ঞানীরা সম্মান পাবে, <br><span class="br-ind"><br><span class="indent">&nbsp;</span></span>কিন্তু বিবেচনাহীনদের পাওনা হল লজ্জা।<br></div>
</div>
<!-- PARSED ABOVE; EDITING MAY BREAK PARSER -->
</body></html>