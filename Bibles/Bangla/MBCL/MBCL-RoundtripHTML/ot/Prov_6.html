<html><head>
<meta http-equiv="Content-Type" content="text/html;charset=utf-8" />
<title>Prov 6 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 6);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_4.html">4</a> <a href="Prov_5.html">5</a> <b>6</b> <a href="Prov_7.html">7</a> <a href="Prov_8.html">8</a> ... <a href="Prov_31.html">31</a> </div><hr>
<h1>Prov 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বোকামি সম্বন্ধে সাবধানবাণী</h2><span class="vn">1</span> <span class="br-p"><br><br></span>ছেলে আমার, তুমি যদি কারও জামিন হয়ে থাক, <span class="br-p"><br><br></span><span class="br-ind"><br><span class="indent">&nbsp;</span></span>অন্যের জামিন হবার জন্য হাতে হাত রেখে থাক, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যা বলেছ যদি তার ফাঁদে পড়ে থাক, <br><span class="br-ind"><br><span class="indent">&nbsp;</span></span>যদি তোমার মুখের কথায় বাঁধা পড়ে থাক, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তবে ছেলে আমার, তুমি যখন অন্যের হাতে ধরা পড়ে গেছ, <br><span class="br-ind"><br><span class="indent">&nbsp;</span></span>তখন নিজেকে ছাড়িয়ে নেবার জন্য এই সব কাজ কর- <br><span class="br-ind"><br><span class="indent">&nbsp;</span></span>তার কাছে গিয়ে নিজেকে নীচু কর, <br><span class="br-ind"><br><span class="indent">&nbsp;</span></span>তাকে সাধাসাধি কর, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার চোখকে ঘুমাতে দিয়ো না, <br><span class="br-ind"><br><span class="indent">&nbsp;</span></span>চোখের পাতাকে বন্ধ হতে দিয়ো না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>শিকারীর হাত থেকে হরিণের মত করে, <br><span class="br-ind"><br><span class="indent">&nbsp;</span></span>পাখী শিকারীর হাত থেকে পাখীর মত করে <br><span class="br-ind"><br><span class="indent">&nbsp;</span></span>তুমি নিজেকে ছাড়িয়ে নাও। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে অলস, তুমি পিঁপড়ার কাছে যাও, <br><span class="br-ind"><br><span class="indent">&nbsp;</span></span>তার চলাফেরা দেখে জ্ঞান লাভ কর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাকে হুকুম দেবার কেউ নেই, <br><span class="br-ind"><br><span class="indent">&nbsp;</span></span>তার উপরে কোন পরিচালক বা শাসনকর্তা নেই; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তবুও সে গরমকালে তার খাবার জমা করে রাখে <br><span class="br-ind"><br><span class="indent">&nbsp;</span></span>আর ফসল কাটবার সময় খাবার যোগাড় করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে অলস, আর কতকাল তুমি শুয়ে থাকবে? <br><span class="br-ind"><br><span class="indent">&nbsp;</span></span>কখন ঘুম থেকে উঠবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি বলে থাক, “আর একটু ঘুম, আর একটু ঘুমের ভাব, <br><span class="br-ind"><br><span class="indent">&nbsp;</span></span>বিশ্রামের জন্য আর একটুক্ষণ হাত গুটিয়ে রাখি।” <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু বারে বারে মেহমান আসলে কিংবা অস্ত্রশস্ত্রে সাজা <br><span class="br-ind"><br><span class="indent">&nbsp;</span></span>দস্যুর হাতে পড়লে যেমন অভাব আসে, <br><span class="br-ind"><br><span class="indent">&nbsp;</span></span>ঠিক তেমনি করে তোমারও অভাব আসবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যে লোক জঘন্য ও দুষ্ট <br><span class="br-ind"><br><span class="indent">&nbsp;</span></span>সে খারাপ কথা মুখে নিয়ে ঘুরে বেড়ায়; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সে চোখ টিপে ইশারা করে, <br><span class="br-ind"><br><span class="indent">&nbsp;</span></span>পা দিয়ে ইংগিত দেয়, <br><span class="br-ind"><br><span class="indent">&nbsp;</span></span>আংগুল দিয়ে সংকেত করে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মনে কুটিল চিন্তা নিয়ে সব সময় কুমতলব করে <br><span class="br-ind"><br><span class="indent">&nbsp;</span></span>আর গোলমাল বাধায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেইজন্য হঠাৎ তার উপরে বিপদ আসবে; <br><span class="br-ind"><br><span class="indent">&nbsp;</span></span>মুহূর্তের মধ্যে সে ধ্বংস হয়ে যাবে, <br><span class="br-ind"><br><span class="indent">&nbsp;</span></span>সে আর উঠতে পারবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মাবুদ কমপক্ষে সাতটা জিনিস ঘৃণা করেন <br><span class="br-ind"><br><span class="indent">&nbsp;</span></span>যেগুলো তাঁর কাছে জঘন্য: <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গর্বে ভরা চোখের চাহনি, <br><span class="br-ind"><br><span class="indent">&nbsp;</span></span>মিথ্যাবাদী জিভ্‌, <br><span class="br-ind"><br><span class="indent">&nbsp;</span></span>নির্দোষ লোকের রক্তপাত করে যে হাত, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কুমতলব আঁটা অন্তর, <br><span class="br-ind"><br><span class="indent">&nbsp;</span></span>অন্যায় কাজ করবার জন্য দৌড়ে যাওয়া পা, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মিথ্যা কথা বলা মিথ্যা সাক্ষী, <br><span class="br-ind"><br><span class="indent">&nbsp;</span></span>আর ভাইদের মধ্যে গোলমাল বাধানো লোক। <br></div>
<div class="v" id="v20"><h2>জেনা সম্বন্ধে সাবধানবাণী</h2><span class="vn">20</span> <span class="br-ind"><br><span class="indent">&nbsp;</span></span>ছেলে আমার, তুমি তোমার বাবার হুকুম পালন কর, <br><span class="br-ind"><br><span class="indent">&nbsp;</span></span>আর মায়ের দেওয়া শিক্ষা ত্যাগ কোরো না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>চিরদিনের জন্য তোমার অন্তরে তা গেঁথে রাখ, <br><span class="br-ind"><br><span class="indent">&nbsp;</span></span>তোমার গলায় তা বেঁধে রাখ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>চলবার সময় তা তোমাকে পথ দেখাবে, <br><span class="br-ind"><br><span class="indent">&nbsp;</span></span>ঘুমাবার সময় তোমাকে পাহারা দেবে <br><span class="br-ind"><br><span class="indent">&nbsp;</span></span>আর জেগে উঠলে তোমার সংগে কথা বলবে; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কারণ এই সব হুকুম বাতির মত, এই শিক্ষা আলোর মত, <br><span class="br-ind"><br><span class="indent">&nbsp;</span></span>আর কঠোর বকুনি দিয়ে শাসন করাই হল জীবনের পথ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এই সব তোমাকে খারাপ স্ত্রীলোকের হাত থেকে রক্ষা করবে, <br><span class="br-ind"><br><span class="indent">&nbsp;</span></span>রক্ষা করবে বিপথে যাওয়া স্ত্রীলোকের <br><span class="br-ind"><br><span class="indent">&nbsp;</span></span>মিষ্টি কথার হাত থেকে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তার সৌন্দর্য দেখে তুমি অন্তরে লোভ কোরো না, <br><span class="br-ind"><br><span class="indent">&nbsp;</span></span>তার চোখের পাতায় তুমি নিজেকে বন্দী হতে দিয়ো না; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কারণ বেশ্যা শেষ পর্যন্ত তোমাকে খাবার অভাবের মধ্যে <br><span class="br-ind"><br><span class="indent">&nbsp;</span></span>নিয়ে যাবে, <br><span class="br-ind"><br><span class="indent">&nbsp;</span></span>আর জেনাকারিণী তোমার মূল্যবান প্রাণ শিকার করবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যদি কেউ আগুন তুলে নিয়ে নিজের কোলে রাখে <br><span class="br-ind"><br><span class="indent">&nbsp;</span></span>তবে কি তার কাপড় পুড়ে যাবে না? <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যদি কেউ জ্বলন্ত কয়লার উপরে হাঁটে <br><span class="br-ind"><br><span class="indent">&nbsp;</span></span>তবে তার পা কি পুড়ে যাবে না? <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যে লোক অন্যের স্ত্রীর কাছে যায় তার দশা এই রকমই হয়; <br><span class="br-ind"><br><span class="indent">&nbsp;</span></span>যে সেই স্ত্রীলোককে ছোঁয় তাকে শাস্তি পেতেই হবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>খেতে না পেয়ে খিদে মিটাবার জন্য যে চুরি করে, <br><span class="br-ind"><br><span class="indent">&nbsp;</span></span>সেই চোরকে লোকে ঘৃণার চোখে দেখে না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তবুও যখন সে ধরা পড়বে <br><span class="br-ind"><br><span class="indent">&nbsp;</span></span>তখন হয়তো তাকে সাত গুণ ফিরিয়ে দিতে হবে, <br><span class="br-ind"><br><span class="indent">&nbsp;</span></span>হয়তো তার ঘরের সমস্ত ধনও তাকে দিয়ে দিতে হবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যে জেনা করে তার বুদ্ধির অভাব আছে; <br><span class="br-ind"><br><span class="indent">&nbsp;</span></span>সে তা করে নিজেকেই ধ্বংস করে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তার ভাগ্যে আছে আঘাত আর অপমান, <br><span class="br-ind"><br><span class="indent">&nbsp;</span></span>তার দুর্নাম কখনও মুছে যাবে না; <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>কারণ দিলের জ্বালা স্বামীর ভয়ংকর রাগকে জাগিয়ে তোলে; <br><span class="br-ind"><br><span class="indent">&nbsp;</span></span>প্রতিশোধ নেবার সময় সে কোন দয়াই দেখাবে না। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>কোন ক্ষতিপূরণই সে গ্রহণ করবে না, <br><span class="br-ind"><br><span class="indent">&nbsp;</span></span>অনেক বেশী ঘুষ দিলেও সে সন্তুষ্ট হবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>