<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ছেলে আমার, আমার কথা শোন <span class="br-p"><br><br></span><span class="br-ind"><br><span class="indent">&nbsp;</span></span>আর আমার সব হুকুম তোমার অন্তরের মধ্যে <br><span class="br-ind"><br><span class="indent">&nbsp;</span></span>জমা করে রাখ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার হুকুম পালন কর, তাতে তুমি বাঁচবে। <br><span class="br-ind"><br><span class="indent">&nbsp;</span></span>আমার দেওয়া শিক্ষা তোমার চোখের মণির মত করে <br><span class="br-ind"><br><span class="indent">&nbsp;</span></span>পাহারা দিয়ে রাখ; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার আংগুলগুলোতে তা বেঁধে রাখ, <br><span class="br-ind"><br><span class="indent">&nbsp;</span></span>তোমার অন্তরের পাতায় তা লিখে রাখ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জ্ঞানকে বল, “তুমি আমার বোন,” <br><span class="br-ind"><br><span class="indent">&nbsp;</span></span>আর বুদ্ধিকে সাথী বল; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাতে তারা তোমাকে জেনাকারিণীর হাত থেকে রক্ষা করে, <br><span class="br-ind"><br><span class="indent">&nbsp;</span></span>রক্ষা করে সেই মিষ্টি কথায় ভরা <br><span class="br-ind"><br><span class="indent">&nbsp;</span></span>বিপথে যাওয়া স্ত্রীলোকের হাত থেকে। <br></div>
<div class="v" id="v6"><h2>জেনাকারিণীর দাওয়াত</h2><span class="vn">6</span> <span class="br-ind"><br><span class="indent">&nbsp;</span></span>আমার ঘরের জানালার জালির মধ্য দিয়ে আমি বাইরে তাকালাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বোকা লোকদের মধ্যে আমি চেয়ে দেখলাম, <br><span class="br-ind"><br><span class="indent">&nbsp;</span></span>যুবকদের মধ্যে আমি এমন একজন যুবককে লক্ষ্য করলাম <br><span class="br-ind"><br><span class="indent">&nbsp;</span></span>যার বুদ্ধির অভাব ছিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে সেই স্ত্রীলোকের বাড়ীর কাছের রাস্তা দিয়ে যাচ্ছিল, <br><span class="br-ind"><br><span class="indent">&nbsp;</span></span>তারপর সে তার বাড়ীর দিকের গলিতে গিয়ে ঢুকল; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন দিনের আলো মিলিয়ে যাবার পর সন্ধ্যা হয়ে <br><span class="br-ind"><br><span class="indent">&nbsp;</span></span>রাতের গভীর অন্ধকার নেমে এসেছিল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেই সময় একজন স্ত্রীলোক তার সংগে দেখা করতে <br><span class="br-ind"><br><span class="indent">&nbsp;</span></span>বের হয়ে আসল; <br><span class="br-ind"><br><span class="indent">&nbsp;</span></span>তার পরনে বেশ্যার পোশাক, আর তার অন্তর ছিল ছলনায় ভরা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে বিপথে যাওয়া স্ত্রীলোক, জোরে জোরে কথা বলে, <br><span class="br-ind"><br><span class="indent">&nbsp;</span></span>তার পা কখনও ঘরে থাকে না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কখনও রাস্তায়, কখনও বাজারে, প্রত্যেকটি মোড়ে সে ওৎ পেতে থাকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সে সেই যুবককে ধরে চুমু দিল আর বেহায়া মুখে বলল, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“আমার ঘরে যোগাযোগ-কোরবানীর গোশ্‌ত আছে, <br><span class="br-ind"><br><span class="indent">&nbsp;</span></span>আজকেই আমি মানত পূরণ করেছি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাই আমি তোমার সংগে দেখা করবার জন্য বের হয়ে এসেছি; <br><span class="br-ind"><br><span class="indent">&nbsp;</span></span>আমি তোমার তালাশ করে তোমাকে পেয়েছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>মিসর দেশের বিভিন্ন রংয়ের কাপড়ের তৈরী চাদর দিয়ে <br><span class="br-ind"><br><span class="indent">&nbsp;</span></span>আমি বিছানা ঢেকেছি; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>গন্ধরস, অগুরু আর দারচিনি দিয়ে <br><span class="br-ind"><br><span class="indent">&nbsp;</span></span>আমার বিছানা সুগন্ধযুক্ত করেছি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এস, আমরা সকাল পর্যন্ত দেহ-ভোগে মেতে থাকি, <br><span class="br-ind"><br><span class="indent">&nbsp;</span></span>গভীর ভালবাসার মধ্যে আনন্দ ভোগ করি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার স্বামী বাড়ীতে নেই, তিনি দূরে যাত্রা করেছেন; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি থলি ভরে টাকা নিয়েছেন, <br><span class="br-ind"><br><span class="indent">&nbsp;</span></span>পূর্ণিমার আগে ঘরে ফিরবেন না।” <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মন ভুলানো কথাবার্তার দ্বারা সে তাকে বিপথে নিয়ে গেল, <br><span class="br-ind"><br><span class="indent">&nbsp;</span></span>মিষ্টি কথায় তাকে ভুলিয়ে নিল, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আর সে তখনই সেই স্ত্রীলোকের পিছনে গেল। <br><span class="br-ind"><br><span class="indent">&nbsp;</span></span>গরু যেমন করে জবাই হতে যায়, <br><span class="br-ind"><br><span class="indent">&nbsp;</span></span>শিকলে বাঁধা অসাড়-বিবেক লোক যেমন তার শাস্তি পেতে যায়, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>পাখী যেমন তাড়াতাড়ি ফাঁদে পড়তে যায় <br><span class="br-ind"><br><span class="indent">&nbsp;</span></span>আর শেষে তার কলিজায় তীর বিঁধে যায়, <br><span class="br-ind"><br><span class="indent">&nbsp;</span></span>তেমনি করে সেই লোক জানেও না যে, এতে তার প্রাণ যাবে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ছেলেরা আমার, এখন তোমরা আমার কথা শোন, <br><span class="br-ind"><br><span class="indent">&nbsp;</span></span>আমি যা বলি তাতে কান দাও। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমাদের মনকে সেই স্ত্রীলোকের পথে যেতে দিয়ো না, <br><span class="br-ind"><br><span class="indent">&nbsp;</span></span>তোমরা তার পথে ঘুরে বেড়ায়ো না; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কারণ সে অনেকের সর্বনাশ করেছে, <br><span class="br-ind"><br><span class="indent">&nbsp;</span></span>আর যাদের সে শেষ করে দিয়েছে তারা সংখ্যায় অনেক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তার ঘরটা হল কবরে যাবার পথ, <br><span class="br-ind"><br><span class="indent">&nbsp;</span></span>যে পথ মৃত্যুর ঘরে নেমে গেছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>