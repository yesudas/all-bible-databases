<html><head>
<meta http-equiv="Content-Type" content="text/html;charset=utf-8" />
<title>Prov 9 &ndash; নবীদের কিতাবঃ মেসাল &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 9);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ মেসাল</b> &ndash; <a href="Prov_1.html">1</a> ... <a href="Prov_7.html">7</a> <a href="Prov_8.html">8</a> <b>9</b> <a href="Prov_10.html">10</a> <a href="Prov_11.html">11</a> ... <a href="Prov_31.html">31</a> </div><hr>
<h1>Prov 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুবুদ্ধি আর নির্বুদ্ধির দাওয়াত</h2><span class="vn">1</span> <span class="br-p"><br><br></span>সুবুদ্ধি তার ঘর তৈরী করেছে; <span class="br-p"><br><br></span><span class="br-ind"><br><span class="indent">&nbsp;</span></span>পাথর কেটে সে সাতটা থাম তৈরী করেছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে পশু কেটে গোশ্‌ত রান্না করেছে <br><span class="br-ind"><br><span class="indent">&nbsp;</span></span>এবং আংগুর-রসের সংগে মসলা মিশিয়েছে; <br><span class="br-ind"><br><span class="indent">&nbsp;</span></span>সে খাবার দিয়ে টেবিল সাজিয়েছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে তার চাকরাণীদের সব জায়গায় পাঠিয়ে দিয়েছে, <br><span class="br-ind"><br><span class="indent">&nbsp;</span></span>আর শহরের সবচেয়ে উঁচু জায়গা থেকে <br><span class="br-ind"><br><span class="indent">&nbsp;</span></span>সে ডাক দিয়ে বলছে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“বোকা লোকেরা এখানে আসুক।” <br><span class="br-ind"><br><span class="indent">&nbsp;</span></span>যাদের বুদ্ধি নেই তাদের সে বলে, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“এস, আমার খাবার খাও, <br><span class="br-ind"><br><span class="indent">&nbsp;</span></span>আমার মসলা মেশানো আংগুর-রস খাও; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি বোকা লোকদের সংগ ছেড়ে দাও, <br><span class="br-ind"><br><span class="indent">&nbsp;</span></span>তাতে তুমি বাঁচবে; <br><span class="br-ind"><br><span class="indent">&nbsp;</span></span>তুমি বিচারবুদ্ধির পথে চলাফেরা কর।” <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীকে যে সংশোধন করতে যায় সে অপমানিত হয়; <br><span class="br-ind"><br><span class="indent">&nbsp;</span></span>দুষ্ট লোকের দোষ যে দেখিয়ে দেয় <br><span class="br-ind"><br><span class="indent">&nbsp;</span></span>তাকেই সেই দুষ্ট লোক দোষী করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঠাট্টা-বিদ্রূপকারীর দোষ দেখিয়ে দিয়ো না, <br><span class="br-ind"><br><span class="indent">&nbsp;</span></span>দিলে সে তোমাকে ঘৃণা করবে; <br><span class="br-ind"><br><span class="indent">&nbsp;</span></span>বরং জ্ঞানী লোককে তার দোষ দেখিয়ে দাও, <br><span class="br-ind"><br><span class="indent">&nbsp;</span></span>সে তোমাকে ভালবাসবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জ্ঞানী লোককে উপদেশ দাও, তাতে সে আরও জ্ঞানী হবে; <br><span class="br-ind"><br><span class="indent">&nbsp;</span></span>আল্লাহ্‌ভক্ত লোককে শিক্ষা দাও, সে আরও শিক্ষা লাভ করবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>মাবুদের প্রতি ভয় হল সুবুদ্ধির ভিত্তি; <br><span class="br-ind"><br><span class="indent">&nbsp;</span></span>আল্লাহ্‌ পাককে জানতে পারলে বিচারবুদ্ধি লাভ হয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সুবুদ্ধি বলে, “আমার মধ্য দিয়ে তুমি অনেক দিন বেঁচে থাকবে, <br><span class="br-ind"><br><span class="indent">&nbsp;</span></span>তোমার আয়ু আরও অনেক বছর বেড়ে যাবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যদি জ্ঞানী হও তবে তোমার নিজের লাভ হবে, <br><span class="br-ind"><br><span class="indent">&nbsp;</span></span>কিন্তু যদি ঠাট্টা-বিদ্রূপকারী হও তবে তুমি একাই কষ্ট পাবে।” <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নির্বুদ্ধি স্ত্রীলোকের মত যে গলাবাজি করে <br><span class="br-ind"><br><span class="indent">&nbsp;</span></span>সে কোন বাধা মানে না, তার জ্ঞান নেই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সে তার ঘরের দরজার পাশে <br><span class="br-ind"><br><span class="indent">&nbsp;</span></span>শহরের সবচেয়ে উঁচু জায়গার আসনে বসে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা সেই পথ দিয়ে সোজা নিজের নিজের পথে যায় <br><span class="br-ind"><br><span class="indent">&nbsp;</span></span>তাদের সে ডেকে বলে, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>“বোকা লোকেরা এখানে আসুক।” <br><span class="br-ind"><br><span class="indent">&nbsp;</span></span>যাদের বুদ্ধি নেই তাদের সে বলে, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“চুরি করা পানি মিষ্টি; <br><span class="br-ind"><br><span class="indent">&nbsp;</span></span>যে খাবার লুকিয়ে খাওয়া হয় তা খুব স্বাদ লাগে।” <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু তারা জানেই না যে, মৃত লোকেরা সেখানে থাকে; <br><span class="br-ind"><br><span class="indent">&nbsp;</span></span>সেই স্ত্রীলোকের দাওয়াত করা লোকেরা কবরের গভীরে থাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>