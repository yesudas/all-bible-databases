<html><head>
<meta http-equiv="Content-Type" content="text/html;charset=utf-8" />
<title>Ps 137 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 137);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_135.html">135</a> <a href="Ps_136.html">136</a> <b>137</b> <a href="Ps_138.html">138</a> <a href="Ps_139.html">139</a> ... <a href="Ps_150.html">150</a> </div><hr>
<h1>Ps 137</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ব্যাবিলনের নদীগুলোর ধারে বসে <br><span class="br-ind"><br><span class="indent">&nbsp;</span></span>আমরা যখন সিয়োনের কথা মনে করতাম <br><span class="br-ind"><br><span class="indent">&nbsp;</span></span>তখন আমাদের চোখ দিয়ে পানি পড়ত। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সেখানকার উইলো গাছে আমাদের বীণাগুলো <br><span class="br-ind"><br><span class="indent">&nbsp;</span></span>আমরা টাংগিয়ে রাখতাম। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা আমাদের বন্দী করে নিয়ে গিয়েছিল <br><span class="br-ind"><br><span class="indent">&nbsp;</span></span>সেখানে তারা আমাদের কাওয়ালী গাইতে বলত; <br><span class="br-ind"><br><span class="indent">&nbsp;</span></span>সেই অত্যাচারীরা আমাদের কাছ থেকে <br><span class="br-ind"><br><span class="indent">&nbsp;</span></span>আনন্দের কাওয়ালী শুনতে চাইত; <br><span class="br-ind"><br><span class="indent">&nbsp;</span></span>তারা বলত, “তোমরা সিয়োনের একটা কাওয়ালী আমাদের শোনাও।” <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু বিদেশের মাটিতে আমরা কেমন করে <br><span class="br-ind"><br><span class="indent">&nbsp;</span></span>মাবুদের কাওয়ালী গাইতে পারতাম? <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে জেরুজালেম, যদি আমি তোমাকে ভুলে যাই <br><span class="br-ind"><br><span class="indent">&nbsp;</span></span>তবে আমার ডান হাত যেন অকেজো হয়ে যায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদি আমি তোমাকে মনে না রাখি, <br><span class="br-ind"><br><span class="indent">&nbsp;</span></span>যদি জেরুজালেমকে আমার সবচেয়ে বেশী <br><span class="br-ind"><br><span class="indent">&nbsp;</span></span>আনন্দের জিনিস বলে মনে না করি, <br><span class="br-ind"><br><span class="indent">&nbsp;</span></span>তবে আমার জিভ্‌ যেন আমার তালুতে লেগে যায়। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে মাবুদ, জেরুজালেমের ধ্বংসের দিনে <br><span class="br-ind"><br><span class="indent">&nbsp;</span></span>ইদোমীয়রা যা করেছিল তা মনে করে দেখ; <br><span class="br-ind"><br><span class="indent">&nbsp;</span></span>তারা বলেছিল, “ধ্বংস কর, <br><span class="br-ind"><br><span class="indent">&nbsp;</span></span>একেবারে এর ভিত্তি পর্যন্ত ধ্বংস করে ফেল।” <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ওহে ব্যাবিলন কন্যা, তোমাকে ধ্বংস করা হবে; <br><span class="br-ind"><br><span class="indent">&nbsp;</span></span>তুমি যেমন আমাদের প্রতি করেছ, <br><span class="br-ind"><br><span class="indent">&nbsp;</span></span>ধন্য সেই লোক যে তোমার প্রতি তা করবে! <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ধন্য সেই লোক যে তোমার শিশুদের ধরে <br><span class="br-ind"><br><span class="indent">&nbsp;</span></span>পাথরের উপরে আছড়াবে!<br></div>
</div>
<!-- PARSED ABOVE; EDITING MAY BREAK PARSER -->
</body></html>