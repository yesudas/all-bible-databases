<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, তুমি আমাকে ভাল করে পরীক্ষা করে দেখেছ <br><span class="br-ind"><br><span class="indent">&nbsp;</span></span>আর আমাকে জেনেছ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি যা কিছু করি তার সবই তো তুমি জান; <br><span class="br-ind"><br><span class="indent">&nbsp;</span></span>তুমি দূর থেকেই আমার মনের চিন্তা বুঝতে পার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি আমার কাজকর্ম ও বিশ্রামের বিষয় <br><span class="br-ind"><br><span class="indent">&nbsp;</span></span>খুব ভাল করে খোঁজ নিয়ে থাক; <br><span class="br-ind"><br><span class="indent">&nbsp;</span></span>তুমি আমার জীবন্তপথ ভাল করেই জান। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মাবুদ, কোন কথা আমার মুখে আনার আগেই <br><span class="br-ind"><br><span class="indent">&nbsp;</span></span>তুমি তার সবই জান। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি সব দিক থেকেই আমাকে ঘিরে ধরেছ, <br><span class="br-ind"><br><span class="indent">&nbsp;</span></span>আর আমাকে তোমার অধীনে রেখেছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার এই জ্ঞান আমার পক্ষে বুঝতে পারা অসম্ভব; <br><span class="br-ind"><br><span class="indent">&nbsp;</span></span>তা খুব উঁচু, আমার নাগালের বাইরে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার পাক-রূহের কাছ থেকে আমি কোথায় যেতে পারি? <br><span class="br-ind"><br><span class="indent">&nbsp;</span></span>তোমার সামনে থেকে আমি কোথায় পালাতে পারি? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যদি আসমানে গিয়ে উঠি, সেখানে তুমি; <br><span class="br-ind"><br><span class="indent">&nbsp;</span></span>যদি কবরে আমার বিছানা পাতি, সেখানেও তুমি; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি ভোরের পাখায় ভর করে উঠে আসি, <br><span class="br-ind"><br><span class="indent">&nbsp;</span></span>যদি ভূমধ্যসাগরের ওপারে গিয়ে বাস করি, <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেখানেও তোমার হাত আমাকে পরিচালনা করবে, <br><span class="br-ind"><br><span class="indent">&nbsp;</span></span>তোমার ডান হাত আমাকে শক্ত করে ধরে রাখবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যদি আমি বলি, “অন্ধকার আমাকে ঢেকে ফেলবে, <br><span class="br-ind"><br><span class="indent">&nbsp;</span></span>আর আমার চারপাশে যে আলো আছে <br><span class="br-ind"><br><span class="indent">&nbsp;</span></span>তা অন্ধকার হয়ে যাবে,” <br><span class="br-ind"><br><span class="indent">&nbsp;</span></span>তবুও তাতে কোন লাভ হবে না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ সেই অন্ধকার তো তোমার কাছে অন্ধকার নয়। <br><span class="br-ind"><br><span class="indent">&nbsp;</span></span>রাত দিনের মতই আলোময়; <br><span class="br-ind"><br><span class="indent">&nbsp;</span></span>তোমার কাছে অন্ধকার আর আলো দুই-ই সমান। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমিই আমার অন্তর সৃষ্টি করেছ; <br><span class="br-ind"><br><span class="indent">&nbsp;</span></span>মায়ের গর্ভে তুমিই আমার শরীরের অংশগুলো একসংগে বুনেছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তোমার প্রশংসা করি, <br><span class="br-ind"><br><span class="indent">&nbsp;</span></span>কারণ আমি ভীষণ আশ্চর্যভাবে গড়া; <br><span class="br-ind"><br><span class="indent">&nbsp;</span></span>আশ্চর্য তোমার সব কাজ, <br><span class="br-ind"><br><span class="indent">&nbsp;</span></span>আমি তা ভাল করেই জানি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যখন আমাকে গোপন স্থানে গড়ে তোলা হচ্ছিল, <br><span class="br-ind"><br><span class="indent">&nbsp;</span></span>মায়ের গর্ভে যখন আমার শরীর নিপুণ ভাবে গেঁথে তোলা হচ্ছিল, <br><span class="br-ind"><br><span class="indent">&nbsp;</span></span>তখন আমার গড়ন তোমার কাছে লুকানো ছিল না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার চোখ আমার গড়ে-না-ওঠা শরীর দেখেছে। <br><span class="br-ind"><br><span class="indent">&nbsp;</span></span>আমার জন্য ঠিক করে রাখা দিনগুলো যখন শুরু হয় নি, <br><span class="br-ind"><br><span class="indent">&nbsp;</span></span>তখন তোমার বইয়ে সেগুলোর বিষয় সবই লেখা ছিল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে আল্লাহ্‌, তোমার এই সব পরিকল্পনা আমার কাছে কত দামী! <br><span class="br-ind"><br><span class="indent">&nbsp;</span></span>সেগুলো অসংখ্য। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি সেগুলো আমি গুণি তবে তার সংখ্যা <br><span class="br-ind"><br><span class="indent">&nbsp;</span></span>বালুকণার চেয়েও বেশী। <br><span class="br-ind"><br><span class="indent">&nbsp;</span></span>আমি যখন জেগে উঠি তখনও আমি তোমার কাছেই থাকি। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে আল্লাহ্‌, আমি চাই তুমি দুষ্টদের মেরে ফেল। <br><span class="br-ind"><br><span class="indent">&nbsp;</span></span>ওহে রক্ত-পিপাসু লোকেরা, আমার কাছ থেকে দূর হয়ে যাও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>খারাপ চিন্তা নিয়ে তারা তোমার বিষয়ে নানা কথা বলে; <br><span class="br-ind"><br><span class="indent">&nbsp;</span></span>তোমার শত্রুরা বাজে উদ্দেশ্যে তোমার নাম নেয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে মাবুদ, যারা তোমাকে অগ্রাহ্য করে <br><span class="br-ind"><br><span class="indent">&nbsp;</span></span>আমি কি তাদের অগ্রাহ্য করি না? <br><span class="br-ind"><br><span class="indent">&nbsp;</span></span>যারা তোমার বিরুদ্ধে ওঠে <br><span class="br-ind"><br><span class="indent">&nbsp;</span></span>আমি কি তাদের ঘৃণার চোখে দেখি না? <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাদের আমি সম্পূর্ণভাবে অগ্রাহ্য করি; <br><span class="br-ind"><br><span class="indent">&nbsp;</span></span>আমার শত্রু বলেই আমি তাদের মনে করি। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে আল্লাহ্‌, তুমি আমাকে ভাল করে পরীক্ষা করে দেখ, <br><span class="br-ind"><br><span class="indent">&nbsp;</span></span>আর আমার অন্তরের অবস্থা জেনে নাও; <br><span class="br-ind"><br><span class="indent">&nbsp;</span></span>আমাকে যাচাই করে দেখ, <br><span class="br-ind"><br><span class="indent">&nbsp;</span></span>আর আমার দুশ্চিন্তার কথা জেনে নাও। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি দেখ আমার মধ্যে এমন কিছু আছে কি না যা দুঃখ দেয়; <br><span class="br-ind"><br><span class="indent">&nbsp;</span></span>তুমি আমাকে অনন্ত জীবনের পথে চালাও।<br></div>
</div>
<!-- PARSED ABOVE; EDITING MAY BREAK PARSER -->
</body></html>