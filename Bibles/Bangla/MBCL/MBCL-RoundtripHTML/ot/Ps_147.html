<html><head>
<meta http-equiv="Content-Type" content="text/html;charset=utf-8" />
<title>Ps 147 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 147);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_145.html">145</a> <a href="Ps_146.html">146</a> <b>147</b> <a href="Ps_148.html">148</a> <a href="Ps_149.html">149</a> <a href="Ps_150.html">150</a> </div><hr>
<h1>Ps 147</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আলহামদুলিল্লাহ্‌! <br><span class="br-ind"><br><span class="indent">&nbsp;</span></span>আমাদের আল্লাহ্‌র প্রশংসা-কাওয়ালী গাওয়া কত ভাল! <br><span class="br-ind"><br><span class="indent">&nbsp;</span></span>তা কি সুন্দর! <br><span class="br-ind"><br><span class="indent">&nbsp;</span></span>তাঁর প্রশংসা করা কত উপযুক্ত! <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মাবুদই জেরুজালেমকে গড়ে তোলেন; <br><span class="br-ind"><br><span class="indent">&nbsp;</span></span>দূর করে দেওয়া বনি-ইসরাইলদের তিনিই জমায়েত করেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যাদের মন ভেংগে গেছে তিনি তাদের সুস্থ করেন; <br><span class="br-ind"><br><span class="indent">&nbsp;</span></span>তাদের সব আঘাত তিনিই বেঁধে দেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি তারাগুলোর সংখ্যা গণনা করেন, <br><span class="br-ind"><br><span class="indent">&nbsp;</span></span>তাদের প্রত্যেকটির নাম ধরে ডাকেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাদের মালিক মহান, তাঁর কুদরত প্রচুর; <br><span class="br-ind"><br><span class="indent">&nbsp;</span></span>তাঁর জ্ঞান বুদ্ধির সীমা নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মাবুদ নম্র লোকদের ধরে রাখেন, <br><span class="br-ind"><br><span class="indent">&nbsp;</span></span>কিন্তু দুষ্ট লোকদের মাটিতে ফেলে দেন। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমরা মাবুদের উদ্দেশে শুকরিয়ার কাওয়ালী গাও; <br><span class="br-ind"><br><span class="indent">&nbsp;</span></span>বীণা বাজিয়ে আমাদের আল্লাহ্‌র উদ্দেশে প্রশংসার কাওয়ালী গাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি আকাশ মেঘে ঢাকেন; <br><span class="br-ind"><br><span class="indent">&nbsp;</span></span>তিনি দুনিয়ার জন্য বৃষ্টির ব্যবস্থা করেন <br><span class="br-ind"><br><span class="indent">&nbsp;</span></span>আর পাহাড়ের উপরে ঘাস জন্মাতে দেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পশুদের খাবার তিনিই যুগিয়ে দেন; <br><span class="br-ind"><br><span class="indent">&nbsp;</span></span>দাঁড়কাকের বাচ্চারা যখন ডাকে <br><span class="br-ind"><br><span class="indent">&nbsp;</span></span>তখন তিনিই তাদের খাবার দেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঘোড়ার শক্তিতে তিনি সন্তুষ্ট হন না, <br><span class="br-ind"><br><span class="indent">&nbsp;</span></span>যোদ্ধার পায়ের শক্তিতেও তাঁর আনন্দ নেই; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু যারা তাঁকে ভয় করে <br><span class="br-ind"><br><span class="indent">&nbsp;</span></span>আর তাঁর অটল মহব্বতের উপর আশা রাখে, <br><span class="br-ind"><br><span class="indent">&nbsp;</span></span>তাদের নিয়েই মাবুদের যত আনন্দ। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে জেরুজালেম, মাবুদের গুণগান কর; <br><span class="br-ind"><br><span class="indent">&nbsp;</span></span>হে সিয়োন, তোমার আল্লাহ্‌র প্রশংসা কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনিই তো তোমার দরজাগুলোর আগল শক্ত করেছেন, <br><span class="br-ind"><br><span class="indent">&nbsp;</span></span>তোমার মধ্যে বাসকারী লোকদের দোয়া করেছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তোমার সীমানাগুলোতে তিনিই শান্তি রাখেন, <br><span class="br-ind"><br><span class="indent">&nbsp;</span></span>আর সবচেয়ে ভাল গম দিয়ে তোমাকে তৃপ্ত করেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি দুনিয়াতে তাঁর হুকুম পাঠান; <br><span class="br-ind"><br><span class="indent">&nbsp;</span></span>খুব তাড়াতাড়ি তা পালন করা হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি ভেড়ার লোমের মত তুষার পাঠান <br><span class="br-ind"><br><span class="indent">&nbsp;</span></span>আর ছাইয়ের মত শিশির ছড়ান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি রুটির টুকরার মত করে শিলা ফেলেন; <br><span class="br-ind"><br><span class="indent">&nbsp;</span></span>তাঁর দেওয়া শীত কে সহ্য করতে পারে? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাঁর কালাম পাঠিয়ে তিনি শিলা গলিয়ে ফেলেন; <br><span class="br-ind"><br><span class="indent">&nbsp;</span></span>তাঁর বাতাস বহালে পানি বয়ে যায়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ইয়াকুবের উপরে তিনি তাঁর কালাম নাজেল করেছেন, <br><span class="br-ind"><br><span class="indent">&nbsp;</span></span>ইসরাইলের কাছে প্রকাশ করেছেন তাঁর নিয়ম ও শরীয়ত। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>অন্য কোন জাতির জন্য তিনি তা করেন নি; <br><span class="br-ind"><br><span class="indent">&nbsp;</span></span>তাঁর শরীয়ত তারা জানে না। <br><span class="br-ind"><br><span class="indent">&nbsp;</span></span>আলহামদুলিল্লাহ্‌!<br></div>
</div>
<!-- PARSED ABOVE; EDITING MAY BREAK PARSER -->
</body></html>