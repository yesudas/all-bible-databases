<html><head>
<meta http-equiv="Content-Type" content="text/html;charset=utf-8" />
<title>Ps 30 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 30);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_28.html">28</a> <a href="Ps_29.html">29</a> <b>30</b> <a href="Ps_31.html">31</a> <a href="Ps_32.html">32</a> ... <a href="Ps_150.html">150</a> </div><hr>
<h1>Ps 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গৃহ-প্রতিষ্ঠার একটা কাওয়ালী। হযরত দাউদের গজল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, আমি তোমার প্রশংসা করব, <br><span class="br-ind"><br><span class="indent">&nbsp;</span></span>কারণ তুমিই আমাকে উঠিয়ে এনেছ; <br><span class="br-ind"><br><span class="indent">&nbsp;</span></span>আমার শত্রুদের তুমি আমার বিরুদ্ধে আনন্দ করতে দাও নি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আল্লাহ্‌, আমার মাবুদ, <br><span class="br-ind"><br><span class="indent">&nbsp;</span></span>সাহায্যের জন্য আমি তোমাকে ডেকেছিলাম <br><span class="br-ind"><br><span class="indent">&nbsp;</span></span>আর তুমি আমাকে সুস্থ করে তুলেছ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে মাবুদ, তুমি আমাকে কবর থেকে তুলে এনেছ; <br><span class="br-ind"><br><span class="indent">&nbsp;</span></span>তুমিই আমাকে বাঁচিয়ে রেখেছ <br><span class="br-ind"><br><span class="indent">&nbsp;</span></span>যেন সেই গর্তে আমাকে নেমে যেতে না হয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মাবুদের ভক্তেরা, তোমরা তাঁর উদ্দেশে কাওয়ালী গাও, <br><span class="br-ind"><br><span class="indent">&nbsp;</span></span>তাঁর পবিত্রতার প্রশংসা কর; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কারণ তাঁর রাগ বেশীক্ষণ থাকে না; <br><span class="br-ind"><br><span class="indent">&nbsp;</span></span>তাঁর রহমতে জীবন পাওয়া যায়। <br><span class="br-ind"><br><span class="indent">&nbsp;</span></span>কেবল রাতটুকু কাটে কান্নায়, <br><span class="br-ind"><br><span class="indent">&nbsp;</span></span>কিন্তু ভোর বেলাতেই আসে আনন্দ। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সুখের দিনে আমি বলেছিলাম, <br><span class="br-ind"><br><span class="indent">&nbsp;</span></span>কেউ আমাকে নাড়াতে পারবে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে মাবুদ, তুমি রহমত করে আমার রাজ্য অটল রেখেছ, <br><span class="br-ind"><br><span class="indent">&nbsp;</span></span>কিন্তু যখন তুমি মুখ ফিরালে <br><span class="br-ind"><br><span class="indent">&nbsp;</span></span>তখন আমি ভীষণ ভয় পেলাম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মাবুদ, তোমাকেই আমি ডেকেছিলাম; <br><span class="br-ind"><br><span class="indent">&nbsp;</span></span>আমার মালিকের কাছে আমি মিনতি করে বলেছিলাম, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“আমার মরণে কিংবা কবরে যাওয়াতে কি লাভ? <br><span class="br-ind"><br><span class="indent">&nbsp;</span></span>ধুলা কি তোমার প্রশংসা করবে <br><span class="br-ind"><br><span class="indent">&nbsp;</span></span>কিংবা তোমার বিশ্বস্ততা প্রচার করবে? <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে মাবুদ, শোন, আমার প্রতি রহমত কর; <br><span class="br-ind"><br><span class="indent">&nbsp;</span></span>হে মাবুদ, তুমি আমাকে সাহায্য কর।” <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>শোক প্রকাশের অনুষ্ঠান থেকে <br><span class="br-ind"><br><span class="indent">&nbsp;</span></span>তুমি আমাকে নাচের উৎসবে এনেছ; <br><span class="br-ind"><br><span class="indent">&nbsp;</span></span>শোকের চট খুলে নিয়ে তুমি আমাকে আনন্দের সাজ পরিয়েছ, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাতে আমার অন্তর নীরব না থাকে <br><span class="br-ind"><br><span class="indent">&nbsp;</span></span>বরং তোমার উদ্দেশে কাওয়ালী গায়। <br><span class="br-ind"><br><span class="indent">&nbsp;</span></span>হে আল্লাহ্‌, আমার মাবুদ, <br><span class="br-ind"><br><span class="indent">&nbsp;</span></span>আমি চিরকাল তোমার শুকরিয়া আদায় করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>