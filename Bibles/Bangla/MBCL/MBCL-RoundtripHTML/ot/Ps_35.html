<html><head>
<meta http-equiv="Content-Type" content="text/html;charset=utf-8" />
<title>Ps 35 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 35);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_33.html">33</a> <a href="Ps_34.html">34</a> <b>35</b> <a href="Ps_36.html">36</a> <a href="Ps_37.html">37</a> ... <a href="Ps_150.html">150</a> </div><hr>
<h1>Ps 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, যারা আমার বিপক্ষে তুমিও তাদের বিপক্ষে থাক; <br><span class="br-ind"><br><span class="indent">&nbsp;</span></span>যারা আমার বিরুদ্ধে যুদ্ধ করে তুমিও তাদের বিরুদ্ধে যুদ্ধ কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ছোট-বড় দু’খানা ঢালই তুমি তুলে নাও <br><span class="br-ind"><br><span class="indent">&nbsp;</span></span>আর আমার সাহায্যের জন্য এসে দাঁড়াও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার পিছনে যারা তাড়া করে আসছে, <br><span class="br-ind"><br><span class="indent">&nbsp;</span></span>বর্শা নিয়ে তাদের আসার পথ তুমি বন্ধ করে দাও। <br><span class="br-ind"><br><span class="indent">&nbsp;</span></span>আমাকে বল, “আমিই তোমার উদ্ধার।” <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা আমাকে হত্যা করতে চাইছে <br><span class="br-ind"><br><span class="indent">&nbsp;</span></span>তারা লজ্জা ও অসম্মানে পড়ুক; <br><span class="br-ind"><br><span class="indent">&nbsp;</span></span>যারা আমার সর্বনাশের ষড়যন্ত্র করছে <br><span class="br-ind"><br><span class="indent">&nbsp;</span></span>তারা অপমানিত হয়ে ফিরে যাক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা বাতাসের মুখে তুষের মত উড়ে যাক; <br><span class="br-ind"><br><span class="indent">&nbsp;</span></span>হ্যাঁ, মাবুদের ফেরেশতা তাদের তাড়িয়ে দিন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের পথ অন্ধকার ও পিছলা হোক; <br><span class="br-ind"><br><span class="indent">&nbsp;</span></span>হ্যাঁ, মাবুদের ফেরেশতা তাদের তাড়া করুন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা অকারণে আমার জন্য গর্তের উপর গোপনে জাল পেতেছে, <br><span class="br-ind"><br><span class="indent">&nbsp;</span></span>বিনা কারণে আমার জন্য গর্ত খুঁড়েছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাই হঠাৎ তাদের উপর সর্বনাশ নেমে আসুক; <br><span class="br-ind"><br><span class="indent">&nbsp;</span></span>তাদের গোপন জালে তারাই ধরা পড়ুক, <br><span class="br-ind"><br><span class="indent">&nbsp;</span></span>সেই সর্বনাশে তারাই পড়ুক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন মাবুদকে নিয়ে আমি আনন্দিত হব; <br><span class="br-ind"><br><span class="indent">&nbsp;</span></span>তাঁর দেওয়া উদ্ধারে আমি আনন্দ করব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার সমস্ত শরীর তখন বলবে, <br><span class="br-ind"><br><span class="indent">&nbsp;</span></span>“হে মাবুদ, আর কে আছে তোমার মত? <br><span class="br-ind"><br><span class="indent">&nbsp;</span></span>তুমিই তো দুঃখীদের উদ্ধার করে থাক তাদের শত্রুদের হাত থেকে <br><span class="br-ind"><br><span class="indent">&nbsp;</span></span>যারা তাদের চেয়ে শক্তিশালী; <br><span class="br-ind"><br><span class="indent">&nbsp;</span></span>যারা লুটপাট করে তাদের হাত থেকে <br><span class="br-ind"><br><span class="indent">&nbsp;</span></span>তুমি দুঃখী ও অভাবীদের উদ্ধার করে থাক।” <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জুলুমবাজেরা মিথ্যা সাক্ষ্য দিতে এগিয়ে আসছে, <br><span class="br-ind"><br><span class="indent">&nbsp;</span></span>আর আমি যা জানি না সেই বিষয়ে আমাকে জেরা করছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উপকারের বদলে তারা আমার ক্ষতি করছে; <br><span class="br-ind"><br><span class="indent">&nbsp;</span></span>হায়, কি দুর্ভাগা আমি! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তবুও তাদের অসুস্থতার সময় আমি চট পরেছি, <br><span class="br-ind"><br><span class="indent">&nbsp;</span></span>রোজা রেখে নিজেকে ভেংগে চুরমার করেছি; <br><span class="br-ind"><br><span class="indent">&nbsp;</span></span>কিন্তু আমার মুনাজাত আমার কাছেই ফিরে এসেছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ভাই ও বন্ধু-হারার মত আমি তাদের জন্য শোক প্রকাশ করেছি; <br><span class="br-ind"><br><span class="indent">&nbsp;</span></span>শোক প্রকাশের সময় মা-হারার মত মাথা নীচু করেছি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমি যখন উচোট খেলাম <br><span class="br-ind"><br><span class="indent">&nbsp;</span></span>তখন তারা খুশী হয়ে একজোট হল। <br><span class="br-ind"><br><span class="indent">&nbsp;</span></span>সেই সব আক্রমণকারীরা আমার অজান্তে <br><span class="br-ind"><br><span class="indent">&nbsp;</span></span>আমার বিরুদ্ধে একজোট হল। <br><span class="br-ind"><br><span class="indent">&nbsp;</span></span>তারা আমাকে অনবরত গালাগালি করতে লাগল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>উৎসবের সময়ে আল্লাহ্‌র প্রতি ভয়হীন ঠাট্টাকারীদের মত <br><span class="br-ind"><br><span class="indent">&nbsp;</span></span>আমার বিরুদ্ধে তারা দাঁতে দাঁত ঘষতে লাগল। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে মালিক, আর কতকাল তুমি এ সব দেখবে? <br><span class="br-ind"><br><span class="indent">&nbsp;</span></span>তাদের জুলুম থেকে আমাকে রক্ষা কর; <br><span class="br-ind"><br><span class="indent">&nbsp;</span></span>এই সব সিংহদের হাত থেকে আমার বহুমূল্য জীবন বাঁচাও। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বিরাট মাহ্‌ফিলের মধ্যে আমি তোমার শুকরিয়া আদায় করব <br><span class="br-ind"><br><span class="indent">&nbsp;</span></span>আর অসংখ্য লোকের মধ্যে তোমার গুণগান করব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মিথ্যা কারণে যারা আমার শত্রু হয়েছে <br><span class="br-ind"><br><span class="indent">&nbsp;</span></span>তুমি আমাকে তাদের তামাশার পাত্র হতে দিয়ো না; <br><span class="br-ind"><br><span class="indent">&nbsp;</span></span>অকারণে যারা আমাকে ঘৃণা করে <br><span class="br-ind"><br><span class="indent">&nbsp;</span></span>আমার বিরুদ্ধে তাদের চোখ টেপাটিপি করতে দিয়ো না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের কথাগুলো শান্তির দিকে নয়; <br><span class="br-ind"><br><span class="indent">&nbsp;</span></span>দেশে যারা শান্তিতে বাস করছে তাদের বিরুদ্ধে <br><span class="br-ind"><br><span class="indent">&nbsp;</span></span>তারা ছলনা-ভরা মতলব করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার বিরুদ্ধে তারা মুখ ভেংগিয়ে বলেছে, <br><span class="br-ind"><br><span class="indent">&nbsp;</span></span>“হ্যাঁ, হ্যাঁ, আমরা নিজের চোখেই দেখেছি।” <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে মাবুদ, তুমি এ সব দেখেছ, <br><span class="br-ind"><br><span class="indent">&nbsp;</span></span>তুমি চুপ করে থেকো না; <br><span class="br-ind"><br><span class="indent">&nbsp;</span></span>হে মালিক, তুমি আমার কাছে কাছে থাক। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আল্লাহ্‌ আমার, মালিক আমার, তুমি জেগে ওঠো, <br><span class="br-ind"><br><span class="indent">&nbsp;</span></span>আমার পক্ষ নাও, আমার পক্ষ হয়ে কথা বল। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে আল্লাহ্‌, আমার মাবুদ, তোমার ন্যায়ে আমার বিচার কর; <br><span class="br-ind"><br><span class="indent">&nbsp;</span></span>আমাকে তাদের তামাশার পাত্র হতে দিয়ো না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মনে মনে তাদের বলতে দিয়ো না, <br><span class="br-ind"><br><span class="indent">&nbsp;</span></span>“শাবাশ! শাবাশ! যা আমরা চেয়েছিলাম তা-ই হয়েছে।” <br><span class="br-ind"><br><span class="indent">&nbsp;</span></span>তাদের বলতে দিয়ো না, “আমরা ওকে শেষ করে দিয়েছি।” <span class="br-p"><br><br></span> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার বিপদ দেখে যারা আনন্দ করে <br><span class="br-ind"><br><span class="indent">&nbsp;</span></span>তারা সবাই লজ্জিত ও অপমানিত হোক; <br><span class="br-ind"><br><span class="indent">&nbsp;</span></span>যারা আমার উপরে নিজেদের তুলে ধরে <br><span class="br-ind"><br><span class="indent">&nbsp;</span></span>তারা লজ্জা আর অপমানে ঢাকা পড়ুক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি ন্যায়পথে চলেছি, এ কথা যারা শুনতে ভালবাসে <br><span class="br-ind"><br><span class="indent">&nbsp;</span></span>তারা খুশী হয়ে চিৎকার করুক আর আনন্দ করুক। <br><span class="br-ind"><br><span class="indent">&nbsp;</span></span>তারা সব সময় বলুক, “আলহামদুলিল্লাহ্‌; <br><span class="br-ind"><br><span class="indent">&nbsp;</span></span>তাঁর গোলামের উন্নতি হলে তিনি খুশী হন।” <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি জিভ্‌ দিয়ে তোমার ন্যায়বিচারের কথা বলব, <br><span class="br-ind"><br><span class="indent">&nbsp;</span></span>আর সারা দিন তোমার গুণগান করতে থাকব।<br></div>
</div>
<!-- PARSED ABOVE; EDITING MAY BREAK PARSER -->
</body></html>