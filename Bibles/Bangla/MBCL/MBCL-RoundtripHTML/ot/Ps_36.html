<html><head>
<meta http-equiv="Content-Type" content="text/html;charset=utf-8" />
<title>Ps 36 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 36);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_34.html">34</a> <a href="Ps_35.html">35</a> <b>36</b> <a href="Ps_37.html">37</a> <a href="Ps_38.html">38</a> ... <a href="Ps_150.html">150</a> </div><hr>
<h1>Ps 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। মাবুদের গোলাম হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>দুষ্টদের অপরাধ সম্বন্ধে আমার অন্তর <br><span class="br-ind"><br><span class="indent">&nbsp;</span></span>আল্লাহ্‌র এই বাণী পেয়েছে, <br><span class="br-ind"><br><span class="indent">&nbsp;</span></span>“দুষ্ট লোকেরা আল্লাহ্‌কে ভয় করে না।” <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা নিজেদের বিষয়ে বড়াই করে বলে যে, <br><span class="br-ind"><br><span class="indent">&nbsp;</span></span>আল্লাহ্‌ তাদের গুনাহ্‌ ধরবেন না, <br><span class="br-ind"><br><span class="indent">&nbsp;</span></span>ঘৃণার চোখেও দেখবেন না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাদের মুখের কথা খারাপ ও ছলনায় পূর্ণ; <br><span class="br-ind"><br><span class="indent">&nbsp;</span></span>বুদ্ধিমানের মত চলা তারা বাদ দিয়েছে, <br><span class="br-ind"><br><span class="indent">&nbsp;</span></span>আর বাদ দিয়েছে ভাল কাজ করা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>বিছানায় শুয়েও তারা খারাপ বুদ্ধি আঁটে; <br><span class="br-ind"><br><span class="indent">&nbsp;</span></span>তারা অন্যায় পথে নিজেদের ছেড়ে দেয় <br><span class="br-ind"><br><span class="indent">&nbsp;</span></span>আর খারাপকে ঘৃণা করে না। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মাবুদ, তোমার অটল মহব্বত মহাশূন্যে পৌঁছায়; <br><span class="br-ind"><br><span class="indent">&nbsp;</span></span>তোমার বিশ্বস্ততা যেন আকাশ ছুঁয়েছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার সততা অটল পাহাড়ের মত; <br><span class="br-ind"><br><span class="indent">&nbsp;</span></span>তোমার ন্যায়বিচার যেন গভীর সাগর। <br><span class="br-ind"><br><span class="indent">&nbsp;</span></span>হে মাবুদ, মানুষ ও পশু সবাইকে তুমিই বাঁচিয়ে রাখ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আল্লাহ্‌, তোমার অটল মহব্বতের দাম দেওয়া যায় না; <br><span class="br-ind"><br><span class="indent">&nbsp;</span></span>তোমার পাখার ছায়ায় মানুষ আশ্রয় পায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার ঘরের প্রচুর খাবার খেয়ে তারা তৃপ্ত হয়; <br><span class="br-ind"><br><span class="indent">&nbsp;</span></span>তোমার আনন্দ-নদীর পানি তুমি তাদের খেতে দাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মধ্যে জীবনের ঝর্ণা রয়েছে; <br><span class="br-ind"><br><span class="indent">&nbsp;</span></span>তোমার নূরেই আমরা নূর দেখি। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা তোমাকে জানে <br><span class="br-ind"><br><span class="indent">&nbsp;</span></span>তাদের প্রতি যেন তোমার অটল মহব্বত সব সময় থাকে; <br><span class="br-ind"><br><span class="indent">&nbsp;</span></span>যাদের অন্তর খাঁটি তারা যেন সব সময় তোমার ন্যায়বিচার পায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমাকে অহংকারীদের পায়ের তলায় ফেলো না; <br><span class="br-ind"><br><span class="indent">&nbsp;</span></span>দুষ্টেরা যেন আমাকে তাড়িয়ে দিতে না পারে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা খারাপ কাজ করে বেড়ায় দেখ তারা পড়ে গেছে; <br><span class="br-ind"><br><span class="indent">&nbsp;</span></span>তাদের ফেলে দেওয়া হয়েছে, তারা আর উঠতে পারবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>