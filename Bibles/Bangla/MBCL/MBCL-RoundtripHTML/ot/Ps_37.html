<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>তুমি দুষ্ট লোকদের বিষয় নিয়ে উতলা হোয়ো না, <br><span class="br-ind"><br><span class="indent">&nbsp;</span></span>কিংবা অন্যায়কারীদের দেখে হিংসা কোরো না; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ ঘাসের মতই তারা তাড়াতাড়ি শুকিয়ে যাবে <br><span class="br-ind"><br><span class="indent">&nbsp;</span></span>আর সবুজ লতা-গুল্মের মতই বেশী দিন টিকবে না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মাবুদের উপর বিশ্বাস রাখ আর ভাল কাজ কর; <br><span class="br-ind"><br><span class="indent">&nbsp;</span></span>নিজের দেশে বাস কর, বিশ্বস্তভাবে চল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মাবুদকে নিয়ে আনন্দে মেতে থাক; <br><span class="br-ind"><br><span class="indent">&nbsp;</span></span>তোমার মনের ইচ্ছা তিনিই পূরণ করবেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার জীবন পথের ভার মাবুদের উপর ফেলে দাও; <br><span class="br-ind"><br><span class="indent">&nbsp;</span></span>তাঁর উপর ভরসা কর, তিনিই সব করবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনিই তোমার সততাকে আলোর মত উজ্জ্বল করে তুলবেন; <br><span class="br-ind"><br><span class="indent">&nbsp;</span></span>তোমার ন্যায় কাজকে দুপুরের রোদের মত স্পষ্ট করবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মাবুদের সামনে শান্ত হও; <br><span class="br-ind"><br><span class="indent">&nbsp;</span></span>ধৈর্য্য ধরে তাঁর জন্য অপেক্ষা কর। <br><span class="br-ind"><br><span class="indent">&nbsp;</span></span>নিজের কাজ সফল করতে <br><span class="br-ind"><br><span class="indent">&nbsp;</span></span>যে লোক তার দুষ্ট পরিকল্পনা কাজে লাগায়, <br><span class="br-ind"><br><span class="indent">&nbsp;</span></span>তার দরুন তুমি উতলা হোয়ো না। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাগ করা বন্ধ কর, মেজাজ দেখানো ত্যাগ কর; <br><span class="br-ind"><br><span class="indent">&nbsp;</span></span>উতলা হোয়ো না, কারণ তা তোমাকে <br><span class="br-ind"><br><span class="indent">&nbsp;</span></span>কেবলই খারাপের দিকে নিয়ে যাবে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দুষ্ট লোকদের ধ্বংস করা হবে, <br><span class="br-ind"><br><span class="indent">&nbsp;</span></span>কিন্তু মাবুদের উপর যারা আশা রাখে <br><span class="br-ind"><br><span class="indent">&nbsp;</span></span>তারা দেশের দখল পাবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর কিছুকাল পরেই দুষ্টেরা শেষ হয়ে যাবে; <br><span class="br-ind"><br><span class="indent">&nbsp;</span></span>খুঁজলেও তাদের জায়গায় তাদের পাওয়া যাবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু নম্র লোকেরা দেশের দখল পাবে; <br><span class="br-ind"><br><span class="indent">&nbsp;</span></span>প্রচুর দোয়া পেয়ে তারা আনন্দে মাতবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আল্লাহ্‌ভক্তদের বিরুদ্ধে দুষ্টেরা মতলব আঁটে <br><span class="br-ind"><br><span class="indent">&nbsp;</span></span>আর তাদের বিরুদ্ধে দাঁতে দাঁত ঘষে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দীন-দুনিয়ার মালিক জানেন দুষ্টদের শেষ দিন ঘনিয়ে এসেছে, <br><span class="br-ind"><br><span class="indent">&nbsp;</span></span>সেজন্যই তাদের দেখে তিনি হাসেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুঃখী ও অভাবীদের সর্বনাশ করার জন্য, <br><span class="br-ind"><br><span class="indent">&nbsp;</span></span>সৎ পথে চলা লোকদের হত্যা করবার জন্য, <br><span class="br-ind"><br><span class="indent">&nbsp;</span></span>দুষ্টেরা তলোয়ার বের করে আর ধনুকে টান দেয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তাদের তলোয়ার তাদের বুকেই ঢুকবে <br><span class="br-ind"><br><span class="indent">&nbsp;</span></span>আর তাদের ধনুক ভেংগে যাবে। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অনেক দুষ্ট লোকের প্রচুর ধন আছে, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্তদের যেটুকু আছে সেটুকুই ভাল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্টদের হাত ভেংগে যাবে, <br><span class="br-ind"><br><span class="indent">&nbsp;</span></span>কিন্তু মাবুদ আল্লাহ্‌ভক্তদের ধরে রাখবেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>নির্দোষ লোকের প্রতিদিনকার জীবন মাবুদ জানেন; <br><span class="br-ind"><br><span class="indent">&nbsp;</span></span>তাদের পাওনা সম্পত্তি চিরকাল থাকবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দুঃখের দিনে তারা লজ্জায় পড়বে না; <br><span class="br-ind"><br><span class="indent">&nbsp;</span></span>দুর্ভিক্ষের দিনে তারা যথেষ্ট খাবার পাবে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কিন্তু দুষ্ট লোকেরা ধ্বংস হয়ে যাবে; <br><span class="br-ind"><br><span class="indent">&nbsp;</span></span>মাবুদের শত্রুরা ক্ষেতের সৌন্দর্যের মত মিলিয়ে যাবে, <br><span class="br-ind"><br><span class="indent">&nbsp;</span></span>মিলিয়ে যাবে ধোঁয়ার মত করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্টেরা ধার করে শোধ দেয় না, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্তেরা দয়ালু ও দানশীল। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মাবুদ যাদের দোয়া করেন তারা দেশের দখল পাবে, <br><span class="br-ind"><br><span class="indent">&nbsp;</span></span>কিন্তু যাদের তিনি বদদোয়া দেন তাদের ধ্বংস করা হবে। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মাবুদই শক্তিশালী লোকদের চলার পথ ঠিক করে দেন; <br><span class="br-ind"><br><span class="indent">&nbsp;</span></span>তাদের জীবন দেখে তিনি খুশী হন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পড়ে গেলেও তারা পড়ে থাকবে না, <br><span class="br-ind"><br><span class="indent">&nbsp;</span></span>কারণ মাবুদের হাতই তাদের ধরে রাখছে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি যুবক ছিলাম, এখন বুড়ো হয়েছি, <br><span class="br-ind"><br><span class="indent">&nbsp;</span></span>কিন্তু আল্লাহ্‌ভক্তদের ত্যাগ করা হয়েছে <br><span class="br-ind"><br><span class="indent">&nbsp;</span></span>কিংবা তাদের বংশধরদের ভিক্ষা করতে হচ্ছে <br><span class="br-ind"><br><span class="indent">&nbsp;</span></span>এমন আমি দেখি নি। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আল্লাহ্‌ভক্তেরা সব সময় দয়ালু হয় আর ধার দেয়; <br><span class="br-ind"><br><span class="indent">&nbsp;</span></span>তাদের বংশধরেরা দোয়া পাবে। <span class="br-p"><br><br></span> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>খারাপী ত্যাগ কর আর ভাল কাজ কর, <br><span class="br-ind"><br><span class="indent">&nbsp;</span></span>তাতে চিরকাল বেঁচে থাকবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মাবুদ ন্যায়বিচার ভালবাসেন; <br><span class="br-ind"><br><span class="indent">&nbsp;</span></span>তাঁর ভক্তদের তিনি ত্যাগ করেন না। <br><span class="br-ind"><br><span class="indent">&nbsp;</span></span>চিরকাল তাদের রক্ষা করা হবে, <br><span class="br-ind"><br><span class="indent">&nbsp;</span></span>কিন্তু দুষ্টদের বংশধরদের ধ্বংস করা হবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকেরা দেশের দখল পাবে <br><span class="br-ind"><br><span class="indent">&nbsp;</span></span>আর সেখানে চিরকাল বাস করবে। <span class="br-p"><br><br></span> <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আল্লাহ্‌ভক্তদের মুখ জ্ঞানের কথা প্রচার করে; <br><span class="br-ind"><br><span class="indent">&nbsp;</span></span>তাদের জিভ্‌ ন্যায়বিচারের কথা উচ্চারণ করে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাদের আল্লাহ্‌র নির্দেশ তাদের অন্তরে রয়েছে; <br><span class="br-ind"><br><span class="indent">&nbsp;</span></span>তাদের পা পিছ্‌লে যাবে না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>দুষ্ট লোকেরা আল্লাহ্‌ভক্তদের জন্য ওৎ পেতে থাকে, <br><span class="br-ind"><br><span class="indent">&nbsp;</span></span>তাদের হত্যা করবার চেষ্টা করে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু মাবুদ দুষ্টদের হাতে তাদের ছেড়ে দেবেন না; <br><span class="br-ind"><br><span class="indent">&nbsp;</span></span>বিচারে তাদের দোষী সাব্যস্ত হতে দেবেন না। <span class="br-p"><br><br></span> <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>মাবুদের উপর আশা রাখ, তাঁর পথে চল; <br><span class="br-ind"><br><span class="indent">&nbsp;</span></span>তিনি তোমাকে মহান করবেন যাতে তুমি দেশের দখল পাও। <br><span class="br-ind"><br><span class="indent">&nbsp;</span></span>দুষ্টেরা ধ্বংস হলে তুমি তা দেখতে পাবে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>নিষ্ঠুর দুষ্ট লোককে আমি বেড়ে উঠতে দেখেছি, <br><span class="br-ind"><br><span class="indent">&nbsp;</span></span>দেখেছি নিজের জায়গায় থাকা ডালপালা ছড়ানো <br><span class="br-ind"><br><span class="indent">&nbsp;</span></span>পাতা-ভরা গাছের মত। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তার পরে সে শেষ হয়ে গেল, আর রইল না; <br><span class="br-ind"><br><span class="indent">&nbsp;</span></span>আমি তার খোঁজ করলাম, তাকে পাওয়া গেল না। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>নির্দোষ লোকদের জীবনের দিকে তাকাও; <br><span class="br-ind"><br><span class="indent">&nbsp;</span></span>ঐ সৎ লোকদের দেখ। <br><span class="br-ind"><br><span class="indent">&nbsp;</span></span>যারা শান্তি ভালবাসে তাদের বংশ থাকবে। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু গুনাহ্‌গার লোকেরা শেষ হয়ে যাবে; <br><span class="br-ind"><br><span class="indent">&nbsp;</span></span>ঐ সব দুষ্ট লোকদের বংশ ধ্বংস হয়ে যাবে। <span class="br-p"><br><br></span> <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আল্লাহ্‌ভক্তদের উদ্ধার মাবুদের কাছ থেকেই আসে; <br><span class="br-ind"><br><span class="indent">&nbsp;</span></span>বিপদের সময় তিনিই তাদের আশ্রয়। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>মাবুদই তাদের সাহায্য ও রক্ষা করেন; <br><span class="br-ind"><br><span class="indent">&nbsp;</span></span>দুষ্টদের হাত থেকে তিনিই তাদের উদ্ধার করেন, <br><span class="br-ind"><br><span class="indent">&nbsp;</span></span>আর তিনিই তাদের বাঁচান, কারণ তারা তাঁরই মধ্যে আশ্রয় নিয়েছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>