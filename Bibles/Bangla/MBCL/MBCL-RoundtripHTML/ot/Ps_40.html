<html><head>
<meta http-equiv="Content-Type" content="text/html;charset=utf-8" />
<title>Ps 40 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 40);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_38.html">38</a> <a href="Ps_39.html">39</a> <b>40</b> <a href="Ps_41.html">41</a> <a href="Ps_42.html">42</a> ... <a href="Ps_150.html">150</a> </div><hr>
<h1>Ps 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি ধৈর্য ধরে মাবুদের জন্য অপেক্ষা করছিলাম। <br><span class="br-ind"><br><span class="indent">&nbsp;</span></span>তিনি আমার কথায় কান দিলেন, আমার ফরিয়াদ শুনলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি আমাকে তুলে আনলেন <br><span class="br-ind"><br><span class="indent">&nbsp;</span></span>কাত্‌রানিতে ভরা গর্ত থেকে, <br><span class="br-ind"><br><span class="indent">&nbsp;</span></span>সেই পাঁকে ভরা গর্ত থেকে। <br><span class="br-ind"><br><span class="indent">&nbsp;</span></span>তিনি আমাকে পাথরের উপরে দাঁড় করালেন <br><span class="br-ind"><br><span class="indent">&nbsp;</span></span>আর শক্ত মাটির উপর হাঁটতে দিলেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি আমার মুখে দিলেন নতুন কাওয়ালী, <br><span class="br-ind"><br><span class="indent">&nbsp;</span></span>আমাদের আল্লাহ্‌র প্রশংসা-কাওয়ালী। <br><span class="br-ind"><br><span class="indent">&nbsp;</span></span>অনেকের চোখেই তা পড়বে <br><span class="br-ind"><br><span class="indent">&nbsp;</span></span>আর তাদের মনে ভয় জাগবে; <br><span class="br-ind"><br><span class="indent">&nbsp;</span></span>তারা মাবুদের উপর ভরসা করবে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই লোক, <br><span class="br-ind"><br><span class="indent">&nbsp;</span></span>যে মাবুদের উপর ভরসা করে, <br><span class="br-ind"><br><span class="indent">&nbsp;</span></span>যে তাদের দিকে ফেরে না <br><span class="br-ind"><br><span class="indent">&nbsp;</span></span>যারা অহংকারী আর মিথ্যার মধ্যে থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার মাবুদ আল্লাহ্‌, <br><span class="br-ind"><br><span class="indent">&nbsp;</span></span>অসংখ্য তোমার অলৌকিক চিহ্ন! <br><span class="br-ind"><br><span class="indent">&nbsp;</span></span>কেমন পরিকল্পনা করেছ আমাদের জন্য! <br><span class="br-ind"><br><span class="indent">&nbsp;</span></span>আমি তা ঘোষণা করতে গেলে, বলতে গেলে, <br><span class="br-ind"><br><span class="indent">&nbsp;</span></span>কখনও শেষ হবে না। <br><span class="br-ind"><br><span class="indent">&nbsp;</span></span>কে আছে তোমার মত? <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পশু ও অন্যান্য কোরবানী তুমি চাও না, <br><span class="br-ind"><br><span class="indent">&nbsp;</span></span>পোড়ানো ও গুনাহের কোরবানীও তোমার দরকার নেই; <br><span class="br-ind"><br><span class="indent">&nbsp;</span></span>কিন্তু তোমার কথা শোনার কান তুমি আমাকে দিয়েছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সেজন্য আমি বলেছিলাম, “এই যে আমি এসেছি; <br><span class="br-ind"><br><span class="indent">&nbsp;</span></span>কিতাবে আমার আসার বিষয় লেখা আছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার আল্লাহ্‌, তোমার ইচ্ছামত চলাই আমার আনন্দ; <br><span class="br-ind"><br><span class="indent">&nbsp;</span></span>তোমার সব নির্দেশ আমার অন্তরে আছে।” <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মাবুদ, বিরাট মাহ্‌ফিলের মধ্যে <br><span class="br-ind"><br><span class="indent">&nbsp;</span></span>তোমার ন্যায় কাজের বিষয় আমি প্রচার করি; <br><span class="br-ind"><br><span class="indent">&nbsp;</span></span>তুমি তো জান, আমি মুখ বন্ধ করে থাকি না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার ন্যায় কাজের কথা <br><span class="br-ind"><br><span class="indent">&nbsp;</span></span>আমার অন্তরে আমি লুকিয়ে রাখি না; <br><span class="br-ind"><br><span class="indent">&nbsp;</span></span>আমি তোমার বিশ্বস্ততা ও উদ্ধার-কাজের কথা বলে থাকি; <br><span class="br-ind"><br><span class="indent">&nbsp;</span></span>তোমার অটল মহব্বত ও তোমার বিশ্বস্ততার কথা <br><span class="br-ind"><br><span class="indent">&nbsp;</span></span>বিরাট মাহ্‌ফিলের কাছে আমি গোপন করি না। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মাবুদ, আমার প্রতি তোমার মমতা দেখাতে <br><span class="br-ind"><br><span class="indent">&nbsp;</span></span>তুমি অস্বীকার কোরো না; <br><span class="br-ind"><br><span class="indent">&nbsp;</span></span>তোমার অটল মহব্বত ও বিশ্বস্ততা <br><span class="br-ind"><br><span class="indent">&nbsp;</span></span>যেন সব সময় আমাকে রক্ষা করে; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ অসংখ্য বিপদ আমাকে ঘিরে ধরেছে; <br><span class="br-ind"><br><span class="indent">&nbsp;</span></span>গুনাহ্‌ আমার পিছনে তাড়া করে <br><span class="br-ind"><br><span class="indent">&nbsp;</span></span>আমার উপরে এসে পড়েছে। <br><span class="br-ind"><br><span class="indent">&nbsp;</span></span>আমি দেখতে পাচ্ছি না; <br><span class="br-ind"><br><span class="indent">&nbsp;</span></span>সংখ্যায় সেগুলো আমার মাথার চুলের চেয়েও বেশী; <br><span class="br-ind"><br><span class="indent">&nbsp;</span></span>সাহস বলতে আমার আর কিছু নেই। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে মাবুদ, দয়া করে আমাকে বাঁচাও; <br><span class="br-ind"><br><span class="indent">&nbsp;</span></span>হে মাবুদ, আমাকে সাহায্য করতে শীঘ্র এস। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা আমাকে হত্যা করবার চেষ্টায় আছে <br><span class="br-ind"><br><span class="indent">&nbsp;</span></span>তারা সবাই লজ্জিত ও অপমানিত হোক; <br><span class="br-ind"><br><span class="indent">&nbsp;</span></span>যারা আমার সর্বনাশ দেখতে চায় <br><span class="br-ind"><br><span class="indent">&nbsp;</span></span>তারা মাথা নীচু করে ফিরে যাক। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা আমাকে দেখে বলে, “ভাল হয়েছে!” <br><span class="br-ind"><br><span class="indent">&nbsp;</span></span>তারা লজ্জা পেয়ে ফিরে যাক। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু যারা তোমার ইচ্ছামত চলে <br><span class="br-ind"><br><span class="indent">&nbsp;</span></span>তারা তোমাকে নিয়েই আনন্দিত ও খুশী হোক; <br><span class="br-ind"><br><span class="indent">&nbsp;</span></span>যারা তোমার করা উদ্ধারের কাজ ভালবাসে <br><span class="br-ind"><br><span class="indent">&nbsp;</span></span>তারা সব সময়েই বলুক, “আলহামদুলিল্লাহ্‌!” <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি দুঃখী ও অভাবী, <br><span class="br-ind"><br><span class="indent">&nbsp;</span></span>কিন্তু আমার বিষয়ে আল্লাহ্‌ই চিন্তা করেন। <br><span class="br-ind"><br><span class="indent">&nbsp;</span></span>আমার মালিক, তুমি দেরি কোরো না; <br><span class="br-ind"><br><span class="indent">&nbsp;</span></span>তুমিই তো আমার সাহায্যকারী ও উদ্ধারকর্তা।<br></div>
</div>
<!-- PARSED ABOVE; EDITING MAY BREAK PARSER -->
</body></html>