<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। কারুনের বংশের মস্কীল-কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, অনেক অনেক দিন আগে <br><span class="br-ind"><br><span class="indent">&nbsp;</span></span>আমাদের পূর্বপুরুষদের সময়ে তুমি যা করেছ <br><span class="br-ind"><br><span class="indent">&nbsp;</span></span>সেই সম্বন্ধে তাঁদের কথা আমরা নিজের কানে শুনেছি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি নিজের হাতে অন্যান্য জাতিদের তাড়িয়ে দিয়ে <br><span class="br-ind"><br><span class="indent">&nbsp;</span></span>সেই জায়গায় আমাদের পূর্বপুরুষদের বসিয়েছিলে; <br><span class="br-ind"><br><span class="indent">&nbsp;</span></span>তুমি সেই সব লোকদের উপর সর্বনাশ এনেছিলে <br><span class="br-ind"><br><span class="indent">&nbsp;</span></span>আর আমাদের পূর্বপুরুষদের বেড়ে উঠতে দিয়েছিলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁরা নিজেদের তলোয়ার দিয়ে এই দেশ দখল করেন নি, <br><span class="br-ind"><br><span class="indent">&nbsp;</span></span>নিজেদের শক্তিতে জয়লাভও করেন নি; <br><span class="br-ind"><br><span class="indent">&nbsp;</span></span>তোমার শক্তি, জ্বী, তোমার মহাশক্তি, <br><span class="br-ind"><br><span class="indent">&nbsp;</span></span>আর তোমার উপস্থিতির মহিমাই তা করেছিল, <br><span class="br-ind"><br><span class="indent">&nbsp;</span></span>কারণ তাঁদের উপর তোমার রহমত ছিল। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে আল্লাহ্‌, তুমিই আমার বাদশাহ্‌; <br><span class="br-ind"><br><span class="indent">&nbsp;</span></span>ইয়াকুবের জয়ের ব্যবস্থা তুমিই কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাদের শত্রুদের আমরা তোমারই শক্তিতে পিছু হটাব; <br><span class="br-ind"><br><span class="indent">&nbsp;</span></span>যারা আমাদের বিরুদ্ধে উঠবে <br><span class="br-ind"><br><span class="indent">&nbsp;</span></span>তোমার জোরেই তাদের পায়ে মাড়াব। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার ধনুকের উপর আমি ভরসা করি না, <br><span class="br-ind"><br><span class="indent">&nbsp;</span></span>আমার তলোয়ার আমাকে জয় দান করতে পারে না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু তুমিই শত্রুদের উপর আমাদের জয়ী করেছ, <br><span class="br-ind"><br><span class="indent">&nbsp;</span></span>আমাদের বিপক্ষদের লজ্জায় ফেলেছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আল্লাহ্‌কে নিয়েই আমরা সব সময় গর্ব করে এসেছি; <br><span class="br-ind"><br><span class="indent">&nbsp;</span></span>চিরকাল আমরা তোমার প্রশংসা করব। [সেলা] <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু এখন তুমি আমাদের ত্যাগ করেছ আর লজ্জায় ফেলেছ; <br><span class="br-ind"><br><span class="indent">&nbsp;</span></span>যুদ্ধের সময় আমাদের সৈন্যদলের সংগে তুমি আর থাক না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শত্রুদের সামনে থেকে তুমি আমাদের পিছিয়ে আসতে বাধ্য করেছ; <br><span class="br-ind"><br><span class="indent">&nbsp;</span></span>আমাদের বিপক্ষেরা আমাদের লুট করেছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জবাই করার ভেড়ার মত করে <br><span class="br-ind"><br><span class="indent">&nbsp;</span></span>তাদের হাতে তুমি আমাদের তুলে দিয়েছ <br><span class="br-ind"><br><span class="indent">&nbsp;</span></span>আর বিভিন্ন জাতির মধ্যে ছড়িয়ে দিয়েছ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রায় বিনামূল্যেই তোমার বান্দাদের তুমি বিক্রি করে দিয়েছ; <br><span class="br-ind"><br><span class="indent">&nbsp;</span></span>এতে তোমার কি লাভ হয়েছে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রতিবেশী জাতিদের কাছে তুমি আমাদের <br><span class="br-ind"><br><span class="indent">&nbsp;</span></span>নিন্দার পাত্র করে তুলেছ; <br><span class="br-ind"><br><span class="indent">&nbsp;</span></span>চারপাশের লোকদের কাছে হাসি-তামাশার খোরাক করেছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অন্যান্য জাতির কাছে তুমি আমাদের নামকে <br><span class="br-ind"><br><span class="indent">&nbsp;</span></span>টিট্‌কারির ভাষা করেছ; <br><span class="br-ind"><br><span class="indent">&nbsp;</span></span>লোকেরা আমাদের দেখে মাথা নাড়ে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা আমার নিন্দা ও বদনাম করে তাদের কথার জন্য, <br><span class="br-ind"><br><span class="indent">&nbsp;</span></span>আর যে শত্রুরা আমার উপর <br><span class="br-ind"><br><span class="indent">&nbsp;</span></span>প্রতিশোধ নেবার জন্য বসে আছে তাদের জন্য, <br><span class="br-ind"><br><span class="indent">&nbsp;</span></span>একটা অপমানবোধ সব সময় আমার মনে লেগেই আছে; <br><span class="br-ind"><br><span class="indent">&nbsp;</span></span>আমি লজ্জায় ডুবে আছি। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এ সবই আমাদের উপর ঘটেছে, <br><span class="br-ind"><br><span class="indent">&nbsp;</span></span>তবুও যে আমরা তোমাকে ভুলে গেছি তা নয়; <br><span class="br-ind"><br><span class="indent">&nbsp;</span></span>তোমার ব্যবস্থার প্রতি যে একেবারে বেঈমানী করেছি তা-ও নয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার দিক থেকে আমাদের অন্তর ফিরে যায় নি; <br><span class="br-ind"><br><span class="indent">&nbsp;</span></span>তোমার পথ থেকে আমাদের পা সরে যায় নি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তবুও তুমি এমন এক জায়গায় <br><span class="br-ind"><br><span class="indent">&nbsp;</span></span>আমাদের চুরমার করেছ যেখানে শিয়ালের আনাগোনা; <br><span class="br-ind"><br><span class="indent">&nbsp;</span></span>ঘন অন্ধকারে আমাদের ঢেকে রেখেছ। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাদের আল্লাহ্‌কে যদি আমরা ভুলে গিয়ে থাকি, <br><span class="br-ind"><br><span class="indent">&nbsp;</span></span>যদি হাত বাড়িয়ে থাকি কোন দেবতার কাছে, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তবে আল্লাহ্‌ কি তা জানতেন না? <br><span class="br-ind"><br><span class="indent">&nbsp;</span></span>তিনি তো আমাদের দিলের গোপন সব কিছুই জানেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু তবুও তোমার জন্যই <br><span class="br-ind"><br><span class="indent">&nbsp;</span></span>সব সময় আমাদের কাউকে না কাউকে হত্যা করা হচ্ছে, <br><span class="br-ind"><br><span class="indent">&nbsp;</span></span>জবাই করার ভেড়ার মতই লোকে আমাদের মনে করে। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>হে মালিক, জাগো, কেন তুমি ঘুমা"ছ? <br><span class="br-ind"><br><span class="indent">&nbsp;</span></span>ওঠো, চিরকালের জন্য আমাদের ত্যাগ কোরো না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কেন তোমার মুখ তুমি ফিরিয়ে রেখেছ? <br><span class="br-ind"><br><span class="indent">&nbsp;</span></span>আমাদের দুঃখ ও জুলুমের কথা কেন ভুলে গেছ? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমরা ধুলায় লুটিয়ে পড়েছি; <br><span class="br-ind"><br><span class="indent">&nbsp;</span></span>আমাদের শরীর মাটিতে গড়াগড়ি যাচ্ছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তুমি এস, আমাদের সাহায্য কর; <br><span class="br-ind"><br><span class="indent">&nbsp;</span></span>তোমার অটল মহব্বত অনুসারে তুমি আমাদের মুক্ত কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>