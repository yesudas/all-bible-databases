<html><head>
<meta http-equiv="Content-Type" content="text/html;charset=utf-8" />
<title>Ps 55 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 55);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_53.html">53</a> <a href="Ps_54.html">54</a> <b>55</b> <a href="Ps_56.html">56</a> <a href="Ps_57.html">57</a> ... <a href="Ps_150.html">150</a> </div><hr>
<h1>Ps 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। তারের বাজনার সংগে গাইতে হবে। হযরত দাউদের মস্কীল-কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, আমার মুনাজাতে কান দাও; <br><span class="br-ind"><br><span class="indent">&nbsp;</span></span>আমার মিনতির সামনে তুমি নিজেকে লুকিয়ে রেখো না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার দিকে দেখ, আমাকে জবাব দাও; <br><span class="br-ind"><br><span class="indent">&nbsp;</span></span>আমার শত্রুর কথার বিষে আর দুষ্টদের জুলুমে <br><span class="br-ind"><br><span class="indent">&nbsp;</span></span>আমি দুর্দশায় অস্থির হয়েছি এবং কোঁকাচ্ছি। <br><span class="br-ind"><br><span class="indent">&nbsp;</span></span>তাদের খারাপ কাজ দ্বারা তারা আমার উপর বিপদ ডেকে এনেছে, <br><span class="br-ind"><br><span class="indent">&nbsp;</span></span>আর রাগে আমার উপর জুলুম করেছে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এতে আমার অন্তর মোচড় দিয়ে উঠছে; <br><span class="br-ind"><br><span class="indent">&nbsp;</span></span>মৃত্যুর ভয় আমাকে পেয়ে বসেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমাকে ভয় আর কাঁপুনিতে ধরেছে; <br><span class="br-ind"><br><span class="indent">&nbsp;</span></span>ভীষণ ভয়ে আমি ডুবে আছি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি বলেছি, “হায়, যদি পাখীর মত আমার ডানা থাকত! <br><span class="br-ind"><br><span class="indent">&nbsp;</span></span>তবে আমি উড়ে গিয়ে বিশ্রাম পেতাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হ্যাঁ, তাহলে আমি অনেক দূরে চলে যেতাম, <br><span class="br-ind"><br><span class="indent">&nbsp;</span></span>আর এক নিরালা জায়গায় গিয়ে থাকতাম। [সেলা] <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার আশ্রয়-স্থানে আমি ছুটে যেতাম, <br><span class="br-ind"><br><span class="indent">&nbsp;</span></span>ঝোড়ো বাতাস থেকে দূরে চলে যেতাম।” <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মালিক, তুমি তাদের উপর ধ্বংস নিয়ে এস, <br><span class="br-ind"><br><span class="indent">&nbsp;</span></span>তাদের ভাষায় গোলমাল লাগিয়ে দাও; <br><span class="br-ind"><br><span class="indent">&nbsp;</span></span>আমি শহরে মারামারি আর ঝগড়া-বিবাদ দেখতে পাচ্ছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা যেন কিসের খোঁজে <br><span class="br-ind"><br><span class="indent">&nbsp;</span></span>দিনরাত শহরের দেয়ালের উপর ঘুরে বেড়ায়। <br><span class="br-ind"><br><span class="indent">&nbsp;</span></span>দুষ্টতা আর অন্যায় কাজ শহরের মধ্যে চলছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার মধ্যে চলছে ধ্বংসের কাজ; <br><span class="br-ind"><br><span class="indent">&nbsp;</span></span>জুলুম আর ছলনার কাজ শহরের চকে লেগেই আছে। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যে আমাকে অপমান করছে সে যে আমার শত্রু তা নয়, <br><span class="br-ind"><br><span class="indent">&nbsp;</span></span>তাহলে আমি সহ্য করতে পারতাম; <br><span class="br-ind"><br><span class="indent">&nbsp;</span></span>যে আমার চেয়ে নিজেকে বড় করছে <br><span class="br-ind"><br><span class="indent">&nbsp;</span></span>সে যে আমার বিপক্ষের লোক তা নয়, <br><span class="br-ind"><br><span class="indent">&nbsp;</span></span>তাহলে আমি তার কাছ থেকে লুকাতাম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তা করেছ তুমি, আমারই সমান একজন মানুষ, <br><span class="br-ind"><br><span class="indent">&nbsp;</span></span>আমার দিলের সাথী, আমার ঘনিষ্ঠ বন্ধু। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমাদের মধ্যে গভীর যোগাযোগ-সম্বন্ধ ছিল; <br><span class="br-ind"><br><span class="indent">&nbsp;</span></span>আল্লাহ্‌র ঘরে এবাদতকারী দলের মধ্যে <br><span class="br-ind"><br><span class="indent">&nbsp;</span></span>আমরা একসংগে হাঁটা-চলা করতাম। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার শত্রুদের উপর হঠাৎ মৃত্যু আসুক; <br><span class="br-ind"><br><span class="indent">&nbsp;</span></span>তারা জীবিত অবস্থায় কবরে নেমে যাক, <br><span class="br-ind"><br><span class="indent">&nbsp;</span></span>কারণ তাদের ঘর-বাড়ীতে ও তাদের অন্তরে খারাপী রয়েছে। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু আমি আল্লাহ্‌কে ডাকব, <br><span class="br-ind"><br><span class="indent">&nbsp;</span></span>আর মাবুদ আমাকে উদ্ধার করবেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সন্ধ্যায়, সকালে আর দুপুরে <br><span class="br-ind"><br><span class="indent">&nbsp;</span></span>আমি কাতর স্বরে আমার নালিশ জানাতে থাকব, <br><span class="br-ind"><br><span class="indent">&nbsp;</span></span>আর তিনি আমার স্বর শুনবেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে যুদ্ধ আমার বিরুদ্ধে চলছিল <br><span class="br-ind"><br><span class="indent">&nbsp;</span></span>তাতে আমার বিপক্ষের দল বড় ছিল, <br><span class="br-ind"><br><span class="indent">&nbsp;</span></span>তাই তিনি আমাকে ছাড়িয়ে এনে নিরাপদে রেখেছেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আল্লাহ্‌, যিনি প্রথম থেকেই সিংহাসনে আছেন <br><span class="br-ind"><br><span class="indent">&nbsp;</span></span>তিনি শুনবেন এবং তাদের শাস্তি দেবেন। [সেলা] <br><span class="br-ind"><br><span class="indent">&nbsp;</span></span>তাদের মনে কোন পরিবর্তন নেই, আল্লাহ্‌র প্রতি ভয়ও নেই। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার সেই বন্ধুর সংগে যারা শান্তিতে ছিল <br><span class="br-ind"><br><span class="indent">&nbsp;</span></span>তাদের উপরেও সেই বন্ধু হাত উঠিয়েছে <br><span class="br-ind"><br><span class="indent">&nbsp;</span></span>আর তার চুক্তি ভেংগেছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তার মুখের কথা মাখনের চেয়ে মোলায়েম, <br><span class="br-ind"><br><span class="indent">&nbsp;</span></span>কিন্তু তার অন্তরে রয়েছে যুদ্ধ; <br><span class="br-ind"><br><span class="indent">&nbsp;</span></span>তার কথাগুলো গায়ে মাখানো তেলের চেয়েও আরামের, <br><span class="br-ind"><br><span class="indent">&nbsp;</span></span>কিন্তু সেগুলো যেন খাপ থেকে টেনে বের করা তলোয়ার। <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার সব ভার তুমি মাবুদের উপর ফেলে দাও, <br><span class="br-ind"><br><span class="indent">&nbsp;</span></span>তিনিই তোমার ব্যবস্থা করবেন; <br><span class="br-ind"><br><span class="indent">&nbsp;</span></span>তাঁর ভক্তদের তিনি কখনও টলতে দেবেন না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কিন্তু হে আল্লাহ্‌, তুমি খুনী ও ছলনাকারীদের <br><span class="br-ind"><br><span class="indent">&nbsp;</span></span>কবরে ফেলে দেবে, <br><span class="br-ind"><br><span class="indent">&nbsp;</span></span>আর তা করবে তাদের আয়ুর অর্ধেক শেষ হবার আগেই; <br><span class="br-ind"><br><span class="indent">&nbsp;</span></span>কিন্তু আমি তোমার উপর ভরসা করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>