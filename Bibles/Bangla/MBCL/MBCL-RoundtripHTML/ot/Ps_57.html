<html><head>
<meta http-equiv="Content-Type" content="text/html;charset=utf-8" />
<title>Ps 57 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 57);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_55.html">55</a> <a href="Ps_56.html">56</a> <b>57</b> <a href="Ps_58.html">58</a> <a href="Ps_59.html">59</a> ... <a href="Ps_150.html">150</a> </div><hr>
<h1>Ps 57</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। সুর- “ধ্বংস কোরো না।” হযরত দাউদের একটা মিক্‌তাম। বাদশাহ্‌ তালুতের কাছ থেকে পালিয়ে গিয়ে হযরত দাউদ যখন গুহায় আশ্রয় নেন, কাওয়ালীটি সেই সময়কার।</b> <span class="br-p"><br><br></span><span class="br-ind"><br><span class="indent">&nbsp;</span></span>আমার প্রতি দয়া কর; <br><span class="br-ind"><br><span class="indent">&nbsp;</span></span>হে আল্লাহ্‌, আমার প্রতি তুমি দয়া কর, <br><span class="br-ind"><br><span class="indent">&nbsp;</span></span>কারণ তোমার মধ্যেই আমি আশ্রয় নিয়েছি। <br><span class="br-ind"><br><span class="indent">&nbsp;</span></span>তোমার ডানার ছায়ার আশ্রয়ে আমি থাকব <br><span class="br-ind"><br><span class="indent">&nbsp;</span></span>যতদিন না আমার উপর থেকে এই বিপদের ঝড় সরে যায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি আল্লাহ্‌তা’লাকে ডাকব; <br><span class="br-ind"><br><span class="indent">&nbsp;</span></span>যিনি আমাকে দেওয়া তাঁর সব কথাই রক্ষা করেন <br><span class="br-ind"><br><span class="indent">&nbsp;</span></span>আমি তাঁকেই ডাকব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বেহেশত থেকে তাঁর সাহায্য নেমে আসবে; <br><span class="br-ind"><br><span class="indent">&nbsp;</span></span>যারা আমাকে তাড়া করে বেড়ায় <br><span class="br-ind"><br><span class="indent">&nbsp;</span></span>তাদের দোষের কথা বলতে তিনি ছাড়বেন না। [সেলা] <br><span class="br-ind"><br><span class="indent">&nbsp;</span></span>আল্লাহ্‌র কাছ থেকে তাঁর অটল মহব্বত ও বিশ্বস্ততা নেমে আসবে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ক্ষুধায় পাগল সিংহের মত লোকদের মাঝখানে আমি শুয়ে আছি; <br><span class="br-ind"><br><span class="indent">&nbsp;</span></span>তাদের দাঁত যেন বর্শা আর তীর, <br><span class="br-ind"><br><span class="indent">&nbsp;</span></span>আর জিভ্‌ ধারালো তলোয়ার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আল্লাহ্‌, তোমার মহিমা আসমান ছাপিয়ে উঠুক; <br><span class="br-ind"><br><span class="indent">&nbsp;</span></span>তোমার গৌরব সমস্ত দুনিয়ার উপরে দেখা দিক। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা আমার চলার পথে জাল পেতেছে; <br><span class="br-ind"><br><span class="indent">&nbsp;</span></span>জুলুমে আমি ভেংগে পড়েছিলাম; <br><span class="br-ind"><br><span class="indent">&nbsp;</span></span>তারা আমার পথে গর্ত খুঁড়েছে, <br><span class="br-ind"><br><span class="indent">&nbsp;</span></span>কিন্তু তারা নিজেরাই তাতে পড়েছে। [সেলা] <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আল্লাহ্‌, আমার মন স্থির আছে, টলে নি; <br><span class="br-ind"><br><span class="indent">&nbsp;</span></span>আমি কাওয়ালী গাইব, কাওয়ালীর সুর তুলব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার অন্তর, জেগে ওঠো; <br><span class="br-ind"><br><span class="indent">&nbsp;</span></span>বীণা ও সুরবাহার, জেগে ওঠো; <br><span class="br-ind"><br><span class="indent">&nbsp;</span></span>আমি ভোরকে জাগিয়ে তুলব। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মালিক, বিভিন্ন জাতির সামনে আমি তোমাকে শুকরিয়া জানাব, <br><span class="br-ind"><br><span class="indent">&nbsp;</span></span>তাদের মধ্যে তোমার উদ্দেশে কাওয়ালী গাইব; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ তোমার অটল মহব্বত যেন আসমান ছুঁয়েছে, <br><span class="br-ind"><br><span class="indent">&nbsp;</span></span>তোমার বিশ্বস্ততা মেঘেরও উপরে পৌঁছায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে আল্লাহ্‌, তোমার মহিমা আসমান ছাপিয়ে উঠুক; <br><span class="br-ind"><br><span class="indent">&nbsp;</span></span>তোমার গৌরব সমস্ত দুনিয়ার উপরে দেখা দিক।<br></div>
</div>
<!-- PARSED ABOVE; EDITING MAY BREAK PARSER -->
</body></html>