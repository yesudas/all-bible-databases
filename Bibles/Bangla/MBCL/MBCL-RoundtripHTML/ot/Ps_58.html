<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। সুর- “ধ্বংস কোরো না।” হযরত দাউদের একটা মিক্‌তাম।</b> <span class="br-p"><br><br></span><span class="br-ind"><br><span class="indent">&nbsp;</span></span>হে বিচারকেরা, আপনারা যে চুপ করে আছেন <br><span class="br-ind"><br><span class="indent">&nbsp;</span></span>এটা কি ন্যায়বিচার হচ্ছে? <br><span class="br-ind"><br><span class="indent">&nbsp;</span></span>ন্যায়ভাবে কি আপনারা লোকদের বিচার করছেন? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>না, আপনাদের মনে রয়েছে অন্যায় করার চিন্তা; <br><span class="br-ind"><br><span class="indent">&nbsp;</span></span>বিচারের দাঁড়িপাল্লা দিয়ে <br><span class="br-ind"><br><span class="indent">&nbsp;</span></span>দুনিয়াতে আপনারা জুলুম মেপে দিচ্ছেন। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>জন্ম থেকেই দুষ্টেরা বিপথে যায়; <br><span class="br-ind"><br><span class="indent">&nbsp;</span></span>যারা মিথ্যা কথা বলে, জন্ম থেকেই তারা কুপথে থাকে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সাপের বিষের মতই তাদের বিষ; <br><span class="br-ind"><br><span class="indent">&nbsp;</span></span>তারা যেন বধির গোখরো সাপ <br><span class="br-ind"><br><span class="indent">&nbsp;</span></span>যে নিজেই কান বন্ধ করে রেখেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেই সাপ মন্ত্র-পড়া সাপুড়েদের স্বর শোনে না, <br><span class="br-ind"><br><span class="indent">&nbsp;</span></span>তা সে যত ওস্তাদ সাপুড়েই হোক না কেন। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে আল্লাহ্‌, তুমি দুষ্টদের দাঁত <br><span class="br-ind"><br><span class="indent">&nbsp;</span></span>তাদের মুখের মধ্যেই ভেংগে ফেল; <br><span class="br-ind"><br><span class="indent">&nbsp;</span></span>হে মাবুদ, ঐ সব যুব সিংহদের ধারালো দাঁত <br><span class="br-ind"><br><span class="indent">&nbsp;</span></span>তুমি ভেংগে ফেল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ব’য়ে যাওয়া পানির মতই তারা অদৃশ্য হয়ে যাক; <br><span class="br-ind"><br><span class="indent">&nbsp;</span></span>তাদের ধনুকে টান দেওয়া তীরের ফলাগুলো ভেংগে পড়ুক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শামুক যেমন চলতে চলতে অদৃশ্য হয়ে যায় <br><span class="br-ind"><br><span class="indent">&nbsp;</span></span>তেমনি তারাও অদৃশ্য হয়ে যাক; <br><span class="br-ind"><br><span class="indent">&nbsp;</span></span>তারা যেন মায়ের গর্ভে মৃত শিশুদের মত হয় <br><span class="br-ind"><br><span class="indent">&nbsp;</span></span>যারা আলো দেখতে পায় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাদের পাত্রে আগুনের আঁচ লাগবার আগেই <br><span class="br-ind"><br><span class="indent">&nbsp;</span></span>শুকনা ও কাঁচা কাঁটার জ্বালানিগুলো <br><span class="br-ind"><br><span class="indent">&nbsp;</span></span>তিনি ঝড়ে উড়িয়ে দেবেন। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের উপরে প্রতিশোধ নেওয়া হলে আল্লাহ্‌ভক্তেরা খুশী হবে; <br><span class="br-ind"><br><span class="indent">&nbsp;</span></span>তারা দুষ্টদের রক্তে পা ধোবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তা দেখে লোকে বলবে, <br><span class="br-ind"><br><span class="indent">&nbsp;</span></span>“আল্লাহ্‌ভক্তের জীবনে সত্যিই পুরস্কার আছে; <br><span class="br-ind"><br><span class="indent">&nbsp;</span></span>সত্যিই একজন আল্লাহ্‌ আছেন <br><span class="br-ind"><br><span class="indent">&nbsp;</span></span>যিনি দুষ্টদের দুনিয়াতে বেঁচে থাকার সময়েই বিচার করেন।”<br></div>
</div>
<!-- PARSED ABOVE; EDITING MAY BREAK PARSER -->
</body></html>