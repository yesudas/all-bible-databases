<html><head>
<meta http-equiv="Content-Type" content="text/html;charset=utf-8" />
<title>Ps 59 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 59);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_57.html">57</a> <a href="Ps_58.html">58</a> <b>59</b> <a href="Ps_60.html">60</a> <a href="Ps_61.html">61</a> ... <a href="Ps_150.html">150</a> </div><hr>
<h1>Ps 59</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। সুর- “ধ্বংস কোরো না।” হযরত দাউদের একটা মিক্‌তাম। হযরত দাউদকে হত্যা করবার উদ্দেশ্যে বাদশাহ্‌ তালুত যখন লোক পাঠিয়ে তাঁর বাড়ীতে পাহারা বসিয়েছিলেন, কাওয়ালীটি সেই সময়কার।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, আমার শত্রুদের হাত থেকে তুমি আমাকে উদ্ধার কর; <br><span class="br-ind"><br><span class="indent">&nbsp;</span></span>আমার বিপক্ষদের কাছ থেকে তুমি আমাকে উঁচুতে <br><span class="br-ind"><br><span class="indent">&nbsp;</span></span>তাদের নাগালের বাইরে তুলে রাখ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যারা খারাপ কাজ করে বেড়ায় <br><span class="br-ind"><br><span class="indent">&nbsp;</span></span>তাদের হাত থেকে আমাকে উদ্ধার কর; <br><span class="br-ind"><br><span class="indent">&nbsp;</span></span>খুনীদের হাত থেকে আমাকে বাঁচাও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা আমার জন্য ওৎ পেতে আছে, <br><span class="br-ind"><br><span class="indent">&nbsp;</span></span>ভয়ংকর লোকেরা আমার উপর হামলা শুরু করেছে; <br><span class="br-ind"><br><span class="indent">&nbsp;</span></span>হে মাবুদ, তা আমার কোন অন্যায় বা গুনাহের জন্য নয়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি কোন দোষ করি নি, <br><span class="br-ind"><br><span class="indent">&nbsp;</span></span>তবুও তারা ছুটে এসে আমার বিরুদ্ধে দাঁড়িয়েছে। <br><span class="br-ind"><br><span class="indent">&nbsp;</span></span>আমার সাহায্যের জন্য তুমি উঠে এস, আমার বিপদ দেখ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মাবুদ আল্লাহ্‌ রাব্বুল আলামীন, ইসরাইলের আল্লাহ্‌, <br><span class="br-ind"><br><span class="indent">&nbsp;</span></span>তুমি সমস্ত জাতিকে শাস্তি দেবার জন্য ওঠো; <br><span class="br-ind"><br><span class="indent">&nbsp;</span></span>দুষ্ট বেঈমানদের প্রতি তুমি কোন দয়া দেখিয়ো না। [সেলা] <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা সন্ধ্যাবেলায় ফিরে আসে, কুকুরের মত চিৎকার করে, <br><span class="br-ind"><br><span class="indent">&nbsp;</span></span>আর শহরের সব জায়গায় ঘুর ঘুর করে বেড়ায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখ, তারা মুখ দিয়ে কি সব কথা বের করছে, <br><span class="br-ind"><br><span class="indent">&nbsp;</span></span>তাদের ঠোঁট থেকে যেন তলোয়ার বের হচ্ছে; <br><span class="br-ind"><br><span class="indent">&nbsp;</span></span>তারা বলছে, “আমাদের কথা কেউ শুনতে পাবে না।” <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু হে মাবুদ, তাদের দেখে তুমি হাসছ <br><span class="br-ind"><br><span class="indent">&nbsp;</span></span>আর সেই সব জাতিকে বিদ্রূপ করছ। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তারা শক্তিশালী বলে আমি তোমার অপেক্ষায় থাকব, <br><span class="br-ind"><br><span class="indent">&nbsp;</span></span>কারণ হে আল্লাহ্‌, তুমিই আমার কেল্লা। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আল্লাহ্‌ তাঁর অটল মহব্বতের জন্য আমার কাছে আসবেন, <br><span class="br-ind"><br><span class="indent">&nbsp;</span></span>আমার শত্রুদের পরাজয় আমাকে দেখতে দেবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মালিক, আমাদের ঢাল, আমার শত্রুদের তুমি মেরে ফেলো না, <br><span class="br-ind"><br><span class="indent">&nbsp;</span></span>তাহলে আমার লোকদের এ সব মনে থাকবে না। <br><span class="br-ind"><br><span class="indent">&nbsp;</span></span>তুমি বরং তোমার শক্তিতে তাদের এমন কর <br><span class="br-ind"><br><span class="indent">&nbsp;</span></span>যাতে তারা এখান্তেসেখানে ঘুরে বেড়ায়; <br><span class="br-ind"><br><span class="indent">&nbsp;</span></span>তুমি তাদের পরাজিত কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাদের মুখের গুনাহে আর ঠোঁটের কথায় <br><span class="br-ind"><br><span class="indent">&nbsp;</span></span>যে বদদোয়া ও মিথ্যা রয়েছে, <br><span class="br-ind"><br><span class="indent">&nbsp;</span></span>তার দরুন তাদের অহংকারে তারা ধরা পড়ুক। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি রাগে তাদের ধ্বংস কর, <br><span class="br-ind"><br><span class="indent">&nbsp;</span></span>ধ্বংস কর যাতে তারা আর না থাকে; <br><span class="br-ind"><br><span class="indent">&nbsp;</span></span>এতে দুনিয়ার শেষ সীমা পর্যন্ত সবাই জানবে, <br><span class="br-ind"><br><span class="indent">&nbsp;</span></span>আল্লাহ্‌ ইয়াকুবের বংশের উপরে রাজত্ব করেন। [সেলা] <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তারা সন্ধ্যাবেলায় ফিরে আসে, কুকুরের মত চিৎকার করে, <br><span class="br-ind"><br><span class="indent">&nbsp;</span></span>আর শহরের সব জায়গায় ঘুর ঘুর করে বেড়ায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা খাবারের খোঁজে এদিক ওদিক ঘুরে বেড়ায়; <br><span class="br-ind"><br><span class="indent">&nbsp;</span></span>পেট না ভরলে তারা সারা রাতই জেগে কাটায়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু আমি তোমার শক্তির বিষয়ে কাওয়ালী গাইব, <br><span class="br-ind"><br><span class="indent">&nbsp;</span></span>আর সকালে আনন্দে তোমার অটল মহব্বতের কাওয়ালী গাইব; <br><span class="br-ind"><br><span class="indent">&nbsp;</span></span>কারণ তুমিই আমার কেল্লা, বিপদ কালের আশ্রয়-স্থান। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে আল্লাহ্‌, আমার শক্তি, <br><span class="br-ind"><br><span class="indent">&nbsp;</span></span>আমি তোমার উদ্দেশে প্রশংসার কাওয়ালী গাইব। <br><span class="br-ind"><br><span class="indent">&nbsp;</span></span>তুমিই আমার কেল্লা; <br><span class="br-ind"><br><span class="indent">&nbsp;</span></span>তুমিই সেই আল্লাহ্‌, আমার জন্য যাঁর অটল মহব্বত আছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>