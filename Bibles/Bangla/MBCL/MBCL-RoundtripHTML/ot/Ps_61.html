<html><head>
<meta http-equiv="Content-Type" content="text/html;charset=utf-8" />
<title>Ps 61 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 61);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_59.html">59</a> <a href="Ps_60.html">60</a> <b>61</b> <a href="Ps_62.html">62</a> <a href="Ps_63.html">63</a> ... <a href="Ps_150.html">150</a> </div><hr>
<h1>Ps 61</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। তারের মাত্র একটি বাজনার সংগে গাইতে হবে। হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, আমার ফরিয়াদ শোন; <br><span class="br-ind"><br><span class="indent">&nbsp;</span></span>আমার মুনাজাতে কান দাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি যখনই হতাশায় ভেংগে পড়ব <br><span class="br-ind"><br><span class="indent">&nbsp;</span></span>তখন দুনিয়ার শেষ সীমায় থাকলেও <br><span class="br-ind"><br><span class="indent">&nbsp;</span></span>সেখান থেকে আমি তোমাকে ডাকব। <br><span class="br-ind"><br><span class="indent">&nbsp;</span></span>আমাকে তুমি এমন কোন উঁচু আশ্রয়-পাহাড়ে নিয়ে রাখ <br><span class="br-ind"><br><span class="indent">&nbsp;</span></span>যা আমার নাগালের বাইরে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমিই তো আমার আশ্রয় হয়ে আছ; <br><span class="br-ind"><br><span class="indent">&nbsp;</span></span>শত্রুর বিরুদ্ধে তুমিই আমার শক্তিশালী কেল্লা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার তাম্বুতে যেন আমি চিরকাল বাস করতে পারি; <br><span class="br-ind"><br><span class="indent">&nbsp;</span></span>তোমার ডানার তলায় যেন আশ্রয় পাই। [সেলা] <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আল্লাহ্‌, আমি যে সব মানত করেছি তা তো তুমি শুনেছ; <br><span class="br-ind"><br><span class="indent">&nbsp;</span></span>তোমাকে যারা ভয় করে <br><span class="br-ind"><br><span class="indent">&nbsp;</span></span>তাদের জন্য যে অধিকার তুমি স্থির করেছ <br><span class="br-ind"><br><span class="indent">&nbsp;</span></span>তা তুমি আমাকেও দিয়েছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি বাদশাহ্‌র আয়ু বাড়িয়ে দেবে; <br><span class="br-ind"><br><span class="indent">&nbsp;</span></span>তিনি কয়েক পুরুষ পর্যন্ত বেঁচে থাকবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি চিরকাল আল্লাহ্‌র সামনে বাস করবেন; <br><span class="br-ind"><br><span class="indent">&nbsp;</span></span>তাঁকে রক্ষা করবার জন্য তোমার অটল মহব্বত ও বিশ্বস্ততাকে <br><span class="br-ind"><br><span class="indent">&nbsp;</span></span>তুমি কাজে লাগাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি চিরকাল তোমার প্রশংসা-কাওয়ালী গাইব, <br><span class="br-ind"><br><span class="indent">&nbsp;</span></span>আর দিনের পর দিন আমার মানত পূরণ করব।<br></div>
</div>
<!-- PARSED ABOVE; EDITING MAY BREAK PARSER -->
</body></html>