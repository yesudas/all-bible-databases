<html><head>
<meta http-equiv="Content-Type" content="text/html;charset=utf-8" />
<title>Ps 64 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 64);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_62.html">62</a> <a href="Ps_63.html">63</a> <b>64</b> <a href="Ps_65.html">65</a> <a href="Ps_66.html">66</a> ... <a href="Ps_150.html">150</a> </div><hr>
<h1>Ps 64</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। হযরত দাউদের একটা কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, তুমি আমার নালিশের কথা শোন; <br><span class="br-ind"><br><span class="indent">&nbsp;</span></span>তুমি শত্রুর ভয় থেকে আমার প্রাণ বাঁচাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্টদের ষড়যন্ত্রের হাত থেকে তুমি আমাকে বাঁচাও; <br><span class="br-ind"><br><span class="indent">&nbsp;</span></span>যারা খারাপ কাজ করে বেড়ায় <br><span class="br-ind"><br><span class="indent">&nbsp;</span></span>সেই লোকদের চেঁচামেচি থেকে আমাকে বাঁচাও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা যেন তলোয়ারের মত করে জিভে শান দিয়ে রেখেছে, <br><span class="br-ind"><br><span class="indent">&nbsp;</span></span>তাদের তেতো কথার তীর ধনুকে লাগিয়ে রেখেছে; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যাতে গোপন জায়গা থেকে নির্দোষ লোকের দিকে <br><span class="br-ind"><br><span class="indent">&nbsp;</span></span>সেই তীর তারা ছুঁড়তে পারে; <br><span class="br-ind"><br><span class="indent">&nbsp;</span></span>তারা হঠাৎ তা ছোঁড়ে, ভয় করে না। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাদের খারাপ পরিকল্পনা তারা পাকাপোক্ত করে নেয়, <br><span class="br-ind"><br><span class="indent">&nbsp;</span></span>আর গোপনে ফাঁদ পাতার পরামর্শ করে; <br><span class="br-ind"><br><span class="indent">&nbsp;</span></span>তারা বলে, “কেউ ওদিকে নজর দেবে না।” <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা অন্যায় করার মতলব এঁটে বলে, <br><span class="br-ind"><br><span class="indent">&nbsp;</span></span>“আমরা চারদিক ভেবে-চিন্তে একটা পরিকল্পনা করেছি।” <br><span class="br-ind"><br><span class="indent">&nbsp;</span></span>সত্যিই মানুষের মন ও অন্তরের গভীরতার <br><span class="br-ind"><br><span class="indent">&nbsp;</span></span>নাগাল পাওয়া যায় না। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আল্লাহ্‌ তাদের উপর তীর ছুঁড়বেন; <br><span class="br-ind"><br><span class="indent">&nbsp;</span></span>হঠাৎ তীর বিঁধে তারা পড়ে যাবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাদের জিভ্‌ দিয়ে তারা নিজেদের সর্বনাশ ডেকে আনবে; <br><span class="br-ind"><br><span class="indent">&nbsp;</span></span>তাদের লক্ষ্য করে সবাই বিদ্রূপে মাথা নাড়বে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন সকলের মনে ভয় জাগবে; <br><span class="br-ind"><br><span class="indent">&nbsp;</span></span>আল্লাহ্‌ যা করেছেন তারা তা ঘোষণা করবে <br><span class="br-ind"><br><span class="indent">&nbsp;</span></span>আর সেই কথা ভাববে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোকেরা মাবুদকে নিয়ে আনন্দ করবে <br><span class="br-ind"><br><span class="indent">&nbsp;</span></span>এবং তাঁরই মধ্যে আশ্রয় নেবে; <br><span class="br-ind"><br><span class="indent">&nbsp;</span></span>অন্তরে যারা সৎ তারা তাঁর প্রশংসা করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>