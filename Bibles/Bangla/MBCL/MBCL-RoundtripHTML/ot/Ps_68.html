<html><head>
<meta http-equiv="Content-Type" content="text/html;charset=utf-8" />
<title>Ps 68 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 68);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_66.html">66</a> <a href="Ps_67.html">67</a> <b>68</b> <a href="Ps_69.html">69</a> <a href="Ps_70.html">70</a> ... <a href="Ps_150.html">150</a> </div><hr>
<h1>Ps 68</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। হযরত দাউদের একটা গজল। একটা কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>আল্লাহ্‌ উঠুন, তাঁর শত্রুরা ছড়িয়ে পড়ুক <br><span class="br-ind"><br><span class="indent">&nbsp;</span></span>আর তাঁর বিপক্ষেরা তাঁর সামনে থেকে পালিয়ে যাক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধোঁয়ার মত করে তুমি তাদের উড়িয়ে দাও; <br><span class="br-ind"><br><span class="indent">&nbsp;</span></span>আগুনের সামনে গলে যাওয়া মোমের মত <br><span class="br-ind"><br><span class="indent">&nbsp;</span></span>দুষ্টেরা আল্লাহ্‌র সামনে ধ্বংস হয়ে যাক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু আল্লাহ্‌ভক্তেরা খুশী হোক <br><span class="br-ind"><br><span class="indent">&nbsp;</span></span>আর আল্লাহ্‌র সামনে আনন্দ করুক; <br><span class="br-ind"><br><span class="indent">&nbsp;</span></span>তারা খুশীতে আনন্দ করুক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আল্লাহ্‌র উদ্দেশে কাওয়ালী গাও, তাঁর প্রশংসা-কাওয়ালী গাও; <br><span class="br-ind"><br><span class="indent">&nbsp;</span></span>মরুভূমির মধ্য দিয়ে যিনি রথে চড়ে আসছেন <br><span class="br-ind"><br><span class="indent">&nbsp;</span></span>তাঁর জন্য উঁচু পথ তৈরী কর; <br><span class="br-ind"><br><span class="indent">&nbsp;</span></span>তাঁর নাম মাবুদ, তাঁর সামনে আনন্দ কর। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আল্লাহ্‌ তাঁর পবিত্র বাসস্থানে এতিমদের পিতা <br><span class="br-ind"><br><span class="indent">&nbsp;</span></span>আর বিধবাদের পক্ষ গ্রহণকারী। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিজের বলতে যার কেউ নেই <br><span class="br-ind"><br><span class="indent">&nbsp;</span></span>তাকে তিনি নিজের পরিবারের লোক করে তোলেন; <br><span class="br-ind"><br><span class="indent">&nbsp;</span></span>বন্দীদের তিনি মুক্ত করে উন্নতির মধ্যে নিয়ে যান, <br><span class="br-ind"><br><span class="indent">&nbsp;</span></span>কিন্তু বিদ্রোহীরা রোদে পোড়া জমিতে বাস করে। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আল্লাহ্‌, তুমি যখন মরুভূমির মধ্য দিয়ে <br><span class="br-ind"><br><span class="indent">&nbsp;</span></span>তোমার বান্দাদের আগে আগে গিয়েছিলে, [সেলা] <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন দুনিয়া কেঁপে উঠেছিল আর আকাশ বৃষ্টি ঢেলেছিল। <br><span class="br-ind"><br><span class="indent">&nbsp;</span></span>এ সব হয়েছিল আল্লাহ্‌র সামনে, <br><span class="br-ind"><br><span class="indent">&nbsp;</span></span>তুর পাহাড়ের সেই আল্লাহ্‌র সামনে, <br><span class="br-ind"><br><span class="indent">&nbsp;</span></span>আল্লাহ্‌রই সামনে, ইসরাইলের আল্লাহ্‌র সামনে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে আল্লাহ্‌, তুমি প্রচুর পরিমাণে বৃষ্টি দিয়েছিলে; <br><span class="br-ind"><br><span class="indent">&nbsp;</span></span>শুকিয়ে ওঠা তোমার দেশকে তুমি সতেজ করে তুলেছিলে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার নিজের লোকেরা তার মধ্যে বাসস্থান করেছিল; <br><span class="br-ind"><br><span class="indent">&nbsp;</span></span>তোমার মেহেরবানীর ইচ্ছায়, হে আল্লাহ্‌, <br><span class="br-ind"><br><span class="indent">&nbsp;</span></span>তুমি তাদের অভাব মিটিয়েছিলে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দীন-দুনিয়ার মালিক লোকদের হুকুম দেন; <br><span class="br-ind"><br><span class="indent">&nbsp;</span></span>সুসংবাদ ঘোষণাকারী স্ত্রীলোকেরা সংখ্যায় অনেক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঐ স্ত্রীলোকেরা বলে, <br><span class="br-ind"><br><span class="indent">&nbsp;</span></span>“সৈন্যদলের বাদশাহ্‌রা পালিয়ে যাচ্ছে, পালিয়ে যাচ্ছে, <br><span class="br-ind"><br><span class="indent">&nbsp;</span></span>আর ঘরে থাকা স্ত্রীলোকেরা লুটের মাল ভাগ করে নিচ্ছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>চারপাশে ভেড়ার খোয়াড়ের মাঝখানে তোমরা যখন শুয়ে থাক, <br><span class="br-ind"><br><span class="indent">&nbsp;</span></span>তখন তোমাদের এমন ঘুঘুর মত দেখতে লাগে <br><span class="br-ind"><br><span class="indent">&nbsp;</span></span>যার ডানা রূপায় ঢাকা আর পালক সোনায় মোড়ানো। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সর্বশক্তিমান আল্লাহ্‌ যখন দেশের মধ্যে বাদশাহ্‌দের ছড়িয়ে দিলেন <br><span class="br-ind"><br><span class="indent">&nbsp;</span></span>তখন সল্‌মোন পাহাড়ের উপর বরফ পড়ছিল।” <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বাশনের পাহাড়ের সারি অনেকখানি জায়গা জুড়ে রয়েছে; <br><span class="br-ind"><br><span class="indent">&nbsp;</span></span>তার অনেকগুলো চূড়া। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ওহে অনেক চূড়ার পাহাড়, <br><span class="br-ind"><br><span class="indent">&nbsp;</span></span>আল্লাহ্‌ যে পাহাড়কে নিজে থাকার জন্য বেছে নিয়েছেন <br><span class="br-ind"><br><span class="indent">&nbsp;</span></span>তুমি হিংসার চোখ নিয়ে কেন তার দিকে চেয়ে আছ? <br><span class="br-ind"><br><span class="indent">&nbsp;</span></span>সেটাই তো মাবুদের চিরকালের বাসস্থান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আল্লাহ্‌র রথ হাজার হাজার, লক্ষ লক্ষ; <br><span class="br-ind"><br><span class="indent">&nbsp;</span></span>দীন-দুনিয়ার মালিক সেগুলোর মধ্যে পবিত্র জায়গায় আছেন, <br><span class="br-ind"><br><span class="indent">&nbsp;</span></span>যেমন তিনি তুর পাহাড়ে ছিলেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যখন তুমি বেহেশতে উঠলে <br><span class="br-ind"><br><span class="indent">&nbsp;</span></span>তখন পরাজিত বন্দীদের চালিয়ে নিয়ে গেলে। <br><span class="br-ind"><br><span class="indent">&nbsp;</span></span>লোকদের মধ্যে, এমন কি, বিদ্রোহীদের মধ্যে থাকার সময় <br><span class="br-ind"><br><span class="indent">&nbsp;</span></span>তোমার কাছে অনেক দান এসেছিল, <br><span class="br-ind"><br><span class="indent">&nbsp;</span></span>যাতে তুমি, হে আল্লাহ্‌ মাবুদ, তাদের মধ্যে থাকতে পার। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দীন-দুনিয়ার মালিকের সমস্ত প্রশংসা হোক। <br><span class="br-ind"><br><span class="indent">&nbsp;</span></span>তিনি প্রতিদিনই আমাদের বোঝা বইছেন; <br><span class="br-ind"><br><span class="indent">&nbsp;</span></span>তিনিই আমাদের উদ্ধারকর্তা আল্লাহ্‌। [সেলা] <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমাদের আল্লাহ্‌ এমন আল্লাহ্‌ যিনি উদ্ধার করেন; <br><span class="br-ind"><br><span class="indent">&nbsp;</span></span>আল্লাহ্‌ মালিক মৃত্যু থেকে রক্ষা করেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আল্লাহ্‌ নিঃসন্দেহে তাঁর শত্রুদের মাথা চুরমার করে দেবেন; <br><span class="br-ind"><br><span class="indent">&nbsp;</span></span>যারা গুনাহে পড়ে থাকে সেই সব লোকদের চুলে ভরা মাথা <br><span class="br-ind"><br><span class="indent">&nbsp;</span></span>তিনি চুরমার করে দেবেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দীন-দুনিয়ার মালিক বললেন, <br><span class="br-ind"><br><span class="indent">&nbsp;</span></span>“আমি বাশন দেশ থেকে তাদের নিয়ে আসব; <br><span class="br-ind"><br><span class="indent">&nbsp;</span></span>সমুদ্রের তলা থেকে তাদের তুলে আনব, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাতে তোমার পা তোমার শত্রুদের রক্ত দলে যায় <br><span class="br-ind"><br><span class="indent">&nbsp;</span></span>আর তোমার কুকুরগুলো যেন তা ইচ্ছামত চেটে খেতে পারে।” <span class="br-p"><br><br></span> <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে আল্লাহ্‌, লোকে তোমার ঈদ-যাত্রা দেখেছে, <br><span class="br-ind"><br><span class="indent">&nbsp;</span></span>দেখেছে পবিত্র জায়গার দিকে আমার আল্লাহ্‌র যাত্রা, <br><span class="br-ind"><br><span class="indent">&nbsp;</span></span>যিনি আমার বাদশাহ্‌। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>প্রথমে যাচ্ছে কাওয়ালেরা, তাদের পিছনে যাচ্ছে বাজনা বাদকেরা; <br><span class="br-ind"><br><span class="indent">&nbsp;</span></span>খঞ্জনি-বাজানো মেয়েদের মাঝখানে তারা চলেছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমাদের সব মাহ্‌ফিলের মধ্যে আল্লাহ্‌র প্রশংসা কর; <br><span class="br-ind"><br><span class="indent">&nbsp;</span></span>তোমরা যারা ইসরাইল-বংশের লোক, <br><span class="br-ind"><br><span class="indent">&nbsp;</span></span>তোমরা মাবুদের প্রশংসা কর। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সবার ছোট যে বিন্‌ইয়ামীন, <br><span class="br-ind"><br><span class="indent">&nbsp;</span></span>ঐ যাচ্ছে তার বংশ, যাদের হাতে আছে রাজদণ্ড; <br><span class="br-ind"><br><span class="indent">&nbsp;</span></span>ঐ যে এহুদার নেতারা, যারা দলে ভারী; <br><span class="br-ind"><br><span class="indent">&nbsp;</span></span>ঐ যে সবূলূনের নেতারা <br><span class="br-ind"><br><span class="indent">&nbsp;</span></span>আর ঐ যায় নপ্তালির নেতারা। <span class="br-p"><br><br></span> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমার আল্লাহ্‌র কাছ থেকে তোমার শক্তি এসেছে। <br><span class="br-ind"><br><span class="indent">&nbsp;</span></span>হে আল্লাহ্‌, তোমার শক্তি দেখাও, <br><span class="br-ind"><br><span class="indent">&nbsp;</span></span>আগে যেমন তুমি আমাদের পক্ষে কাজ করে দেখিয়েছিলে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>জেরুজালেমে তোমার ঘর আছে; <br><span class="br-ind"><br><span class="indent">&nbsp;</span></span>সেখানেই বাদশাহ্‌রা তোমার কাছে উপহার নিয়ে যাবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাদের এবং তাদের আনা রূপার টুকরাগুলো পায়ে দলে ফেলে <br><span class="br-ind"><br><span class="indent">&nbsp;</span></span>নলবনের বুনো জন্তু ঐ মিসরকে তুমি ধম্‌কে দাও; <br><span class="br-ind"><br><span class="indent">&nbsp;</span></span>ধম্‌কে দাও বাছুর ও বলদের দলের মত ঐ সব জাতিদের। <br><span class="br-ind"><br><span class="indent">&nbsp;</span></span>যে সব জাতি যুদ্ধ ভালবাসে আল্লাহ্‌ তাদের দল ভেংগে দিয়েছেন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মিসর থেকে রাষ্ট্রদূতেরা আসবেন; <br><span class="br-ind"><br><span class="indent">&nbsp;</span></span>ইথিওপিয়া তাড়াতাড়ি করে আল্লাহ্‌র কাছে হাত বাড়িয়ে দেবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>হে দুনিয়ার সব রাজ্য, আল্লাহ্‌র উদ্দেশে কাওয়ালী গাও, <br><span class="br-ind"><br><span class="indent">&nbsp;</span></span>দীন-দুনিয়ার মালিকের প্রতি প্রশংসার কাওয়ালী গাও। [সেলা] <span class="br-p"><br><br></span> <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি সেই পুরানো দিনের আকাশের মধ্য দিয়ে <br><span class="br-ind"><br><span class="indent">&nbsp;</span></span>রথে চড়ে চলাচল করেন। <br><span class="br-ind"><br><span class="indent">&nbsp;</span></span>শোন, তিনি জোর গলায় কথা বলছেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ঘোষণা কর, আল্লাহ্‌ শক্তিমান; <br><span class="br-ind"><br><span class="indent">&nbsp;</span></span>তাঁর মহিমা ইসরাইলের উপর রয়েছে <br><span class="br-ind"><br><span class="indent">&nbsp;</span></span>আর আসমান জুড়ে রয়েছে তাঁর কুদরত। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>হে আল্লাহ্‌, তোমার পবিত্র জায়গায় <br><span class="br-ind"><br><span class="indent">&nbsp;</span></span>তোমার উপস্থিতি ভয় জাগিয়ে তোলে। <br><span class="br-ind"><br><span class="indent">&nbsp;</span></span>ইসরাইলের আল্লাহ্‌ তাঁর বান্দাদের শক্তি ও ক্ষমতা দিয়ে থাকেন। <br><span class="br-ind"><br><span class="indent">&nbsp;</span></span>আল্লাহ্‌র প্রশংসা হোক!<br></div>
</div>
<!-- PARSED ABOVE; EDITING MAY BREAK PARSER -->
</body></html>