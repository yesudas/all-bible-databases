<html><head>
<meta http-equiv="Content-Type" content="text/html;charset=utf-8" />
<title>Ps 71 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 71);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_69.html">69</a> <a href="Ps_70.html">70</a> <b>71</b> <a href="Ps_72.html">72</a> <a href="Ps_73.html">73</a> ... <a href="Ps_150.html">150</a> </div><hr>
<h1>Ps 71</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, আমি তোমারই মধ্যে আশ্রয় নিয়েছি, <br><span class="br-ind"><br><span class="indent">&nbsp;</span></span>আমাকে কখনও লজ্জা পেতে দিয়ো না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ন্যায়বান বলে আমাকে বাঁচাও, উদ্ধার কর; <br><span class="br-ind"><br><span class="indent">&nbsp;</span></span>আমার কথায় কান দাও এবং আমাকে রক্ষা কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমিই আমার আশ্রয়-পাহাড় হও <br><span class="br-ind"><br><span class="indent">&nbsp;</span></span>যাঁর কাছে আমি সব সময় যেতে পারি। <br><span class="br-ind"><br><span class="indent">&nbsp;</span></span>তুমি আমার উঁচু পাহাড় ও কেল্লা, <br><span class="br-ind"><br><span class="indent">&nbsp;</span></span>তাই আমাকে রক্ষা করার জন্য হুকুম দিয়েছ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে আমার আল্লাহ্‌, দুষ্টদের হাত থেকে, <br><span class="br-ind"><br><span class="indent">&nbsp;</span></span>খারাপ ও নিষ্ঠুর লোকদের হাতের মুঠো থেকে, <br><span class="br-ind"><br><span class="indent">&nbsp;</span></span>তুমি আমাকে উদ্ধার কর। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আল্লাহ্‌ মালিক, তুমিই আমার আশা, <br><span class="br-ind"><br><span class="indent">&nbsp;</span></span>যুবা বয়স থেকে তুমিই আমার ভরসা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জন্ম থেকেই আমি তোমার উপর নির্ভরশীল; <br><span class="br-ind"><br><span class="indent">&nbsp;</span></span>তুমিই আমাকে মায়ের গর্ভ থেকে বের করে এনেছ। <br><span class="br-ind"><br><span class="indent">&nbsp;</span></span>তুমিই সব সময় আমার প্রশংসার বিষয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাকে দেখে অনেকে হাঁ করে চেয়ে থাকে, <br><span class="br-ind"><br><span class="indent">&nbsp;</span></span>কিন্তু তুমিই আমার অটল আশ্রয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার মুখে তোমার গুণগান লেগেই আছে, <br><span class="br-ind"><br><span class="indent">&nbsp;</span></span>তা সারা দিনই তোমার গৌরবের কথা বলে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার এই শেষ বয়সে আমাকে ফেলে দিয়ো না; <br><span class="br-ind"><br><span class="indent">&nbsp;</span></span>আমার শক্তি ফুরিয়ে গেছে, আমাকে ত্যাগ কোরো না। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার শত্রুরা আমার বিরুদ্ধে কথা বলছে; <br><span class="br-ind"><br><span class="indent">&nbsp;</span></span>যারা আমাকে হত্যা করতে চায় <br><span class="br-ind"><br><span class="indent">&nbsp;</span></span>তারা সবাই মিলে শলা-পরামর্শ করছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা বলছে, “আল্লাহ্‌ ওকে ত্যাগ করেছেন; <br><span class="br-ind"><br><span class="indent">&nbsp;</span></span>ওকে তাড়া করে ধরে ফেল, ওকে বাঁচাবার কেউ নেই।” <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আল্লাহ্‌, তুমি আমার কাছ থেকে দূরে থেকো না; <br><span class="br-ind"><br><span class="indent">&nbsp;</span></span>হে আমার আল্লাহ্‌, আমাকে সাহায্য করতে তুমি শীঘ্র এস। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার বিপক্ষেরা লজ্জিত ও ধ্বংস হোক; <br><span class="br-ind"><br><span class="indent">&nbsp;</span></span>যারা আমাকে বিপদে ফেলার চেষ্টায় আছে <br><span class="br-ind"><br><span class="indent">&nbsp;</span></span>তারা ঘৃণা আর অপমানে ঢাকা পড়ুক। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু আমি সব সময়েই তোমার উপর ভরসা করব, <br><span class="br-ind"><br><span class="indent">&nbsp;</span></span>তোমার প্রশংসার উপর প্রশংসা করতে থাকব। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার ন্যায় কাজ আর তোমার করা উদ্ধার-কাজের কথা <br><span class="br-ind"><br><span class="indent">&nbsp;</span></span>সারা দিন আমার মুখে থাকবে, <br><span class="br-ind"><br><span class="indent">&nbsp;</span></span>কারণ সেগুলো বলে শেষ করা যায় না। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে আল্লাহ্‌ মালিক, তোমার মহৎ কাজের কথা বলার জন্য <br><span class="br-ind"><br><span class="indent">&nbsp;</span></span>আমি তোমার ঘরে ঢুকব; <br><span class="br-ind"><br><span class="indent">&nbsp;</span></span>আমি তোমার, কেবল তোমারই ন্যায় কাজের কথা বলব। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে আল্লাহ্‌, যৌবন কাল থেকে তুমিই আমাকে শিক্ষা দিয়েছ; <br><span class="br-ind"><br><span class="indent">&nbsp;</span></span>আজও আমি তোমার অলৌকিক কাজের কথা প্রচার করছি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে আল্লাহ্‌, আজ বুড়ো হয়ে চুল পেকে গেলেও <br><span class="br-ind"><br><span class="indent">&nbsp;</span></span>তুমি আমাকে ত্যাগ কোরো না; <br><span class="br-ind"><br><span class="indent">&nbsp;</span></span>পরের বংশধরদের কাছে তোমার ক্ষমতার কথা, <br><span class="br-ind"><br><span class="indent">&nbsp;</span></span>ভবিষ্যৎ বংশধরদের কাছে তোমার শক্তির কথা <br><span class="br-ind"><br><span class="indent">&nbsp;</span></span>আমাকে ঘোষণা করতে দাও। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে আল্লাহ্‌, তোমার ন্যায় কাজ যেন আসমান ছুঁয়েছে; <br><span class="br-ind"><br><span class="indent">&nbsp;</span></span>সব মহান কাজ তুমিই করেছ; <br><span class="br-ind"><br><span class="indent">&nbsp;</span></span>হে আল্লাহ্‌, তোমার সমান আর কে আছে? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যদিও তুমি আমার উপর অনেক কষ্ট আর বিপদ এনেছ, <br><span class="br-ind"><br><span class="indent">&nbsp;</span></span>তবুও তুমিই আবার আমার প্রাণ জীবিত করে তুলবে; <br><span class="br-ind"><br><span class="indent">&nbsp;</span></span>মাটির তলা থেকে তুলে আনার মত করে <br><span class="br-ind"><br><span class="indent">&nbsp;</span></span>আবার তুমি আমাকে তুলে আনবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি চাই তুমি যেন আমার সম্মান বাড়িয়ে দাও, <br><span class="br-ind"><br><span class="indent">&nbsp;</span></span>আবার আমাকে সান্ত্বনা দাও। <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে আমার আল্লাহ্‌, তোমার বিশ্বস্ততার বিষয় নিয়ে <br><span class="br-ind"><br><span class="indent">&nbsp;</span></span>আমি বীণা বাজিয়ে তোমার প্রশংসা করব; <br><span class="br-ind"><br><span class="indent">&nbsp;</span></span>হে ইসরাইলের আল্লাহ্‌ পাক, <br><span class="br-ind"><br><span class="indent">&nbsp;</span></span>আমি সুরবাহারে তোমার প্রশংসা-কাওয়ালী গাইব। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি যখন তোমার প্রশংসা-কাওয়ালী গাইব <br><span class="br-ind"><br><span class="indent">&nbsp;</span></span>আমার মুখ তখন চিৎকার করে আনন্দধ্বনি করবে; <br><span class="br-ind"><br><span class="indent">&nbsp;</span></span>আমার অন্তর তোমার প্রশংসা-কাওয়ালী গাইবে, <br><span class="br-ind"><br><span class="indent">&nbsp;</span></span>কারণ তুমিই আমাকে মুক্ত করেছ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমার মুখ সারা দিন তোমার ন্যায় কাজের কথাই বলবে, <br><span class="br-ind"><br><span class="indent">&nbsp;</span></span>কারণ যারা আমাকে বিপদে ফেলার চেষ্টায় আছে <br><span class="br-ind"><br><span class="indent">&nbsp;</span></span>তারা লজ্জিত ও অপমানিত হয়েছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>