<html><head>
<meta http-equiv="Content-Type" content="text/html;charset=utf-8" />
<title>Ps 74 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 74);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_72.html">72</a> <a href="Ps_73.html">73</a> <b>74</b> <a href="Ps_75.html">75</a> <a href="Ps_76.html">76</a> ... <a href="Ps_150.html">150</a> </div><hr>
<h1>Ps 74</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>হযরত আসফের মস্কীল-কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আল্লাহ্‌, তুমি চিরদিনের জন্য কেন আমাদের ত্যাগ করেছ? <br><span class="br-ind"><br><span class="indent">&nbsp;</span></span>তোমার চারণভূমির ভেড়াদের বিরুদ্ধে <br><span class="br-ind"><br><span class="indent">&nbsp;</span></span>কেন তোমার রাগের আগুন ধূমিয়ে উঠছে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মনে করে দেখ তোমার সেই লোকদের কথা <br><span class="br-ind"><br><span class="indent">&nbsp;</span></span>যাদের তুমি অনেক কাল আগেই তোমার করে নিয়েছিলে, <br><span class="br-ind"><br><span class="indent">&nbsp;</span></span>যে বংশকে তুমি তোমার অধিকার হিসাবে মুক্ত করে এনেছিলে। <br><span class="br-ind"><br><span class="indent">&nbsp;</span></span>মনে করে দেখ সেই সিয়োন পাহাড়ের কথা <br><span class="br-ind"><br><span class="indent">&nbsp;</span></span>যাকে তুমি তোমার বাসস্থান করেছ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>চিরকালের এই ধ্বংসস্তূপের দিকে <br><span class="br-ind"><br><span class="indent">&nbsp;</span></span>তুমি পা চালিয়ে এগিয়ে এস; <br><span class="br-ind"><br><span class="indent">&nbsp;</span></span>পবিত্র স্থানে সব কিছুই শত্রুরা ছারখার করে দিয়েছে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেখানে তোমার সংগে আমাদের মিলন হত <br><span class="br-ind"><br><span class="indent">&nbsp;</span></span>সেই জায়গায় শত্রুরা গর্জন করে বেড়িয়েছে, <br><span class="br-ind"><br><span class="indent">&nbsp;</span></span>সেখানে তারা নিজেদের নিশান তুলেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অবস্থা দেখে মনে হয় যেন কেউ বনের গাছ কাটার জন্য <br><span class="br-ind"><br><span class="indent">&nbsp;</span></span>কুড়াল চালিয়েছিল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কুড়াল ও হাতুড়ি দিয়ে সমস্ত খোদাই করা কাজগুলো <br><span class="br-ind"><br><span class="indent">&nbsp;</span></span>তারা চুরমার করে দিয়েছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার পবিত্র স্থানে তারা আগুন লাগিয়েছে, <br><span class="br-ind"><br><span class="indent">&nbsp;</span></span>তোমার থাকবার জায়গা মাটির সংগে মিশিয়ে দিয়ে <br><span class="br-ind"><br><span class="indent">&nbsp;</span></span>নাপাক করেছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা মনে মনে বলেছে, <br><span class="br-ind"><br><span class="indent">&nbsp;</span></span>“আমরা ওদের সম্পূর্ণভাবে দাবিয়ে রাখব।” <br><span class="br-ind"><br><span class="indent">&nbsp;</span></span>আল্লাহ্‌র সংগে মিলিত হওয়ার সব জায়গাগুলো <br><span class="br-ind"><br><span class="indent">&nbsp;</span></span>তারা পুড়িয়ে দিয়েছে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমাদের জন্য কোন অলৌকিক চিহ্ন দেখানো হচ্ছে <br><span class="br-ind"><br><span class="indent">&nbsp;</span></span>এমন তো আর আমরা দেখি না; <br><span class="br-ind"><br><span class="indent">&nbsp;</span></span>কোন নবীও আর নেই; <br><span class="br-ind"><br><span class="indent">&nbsp;</span></span>এরকম যে আর কতদিন চলবে <br><span class="br-ind"><br><span class="indent">&nbsp;</span></span>তা আমাদের কেউ জানে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে আল্লাহ্‌, শত্রুরা আর কতদিন ঠাট্টা-বিদ্রূপ করবে? <br><span class="br-ind"><br><span class="indent">&nbsp;</span></span>চিরদিনই কি শত্রুরা তোমার নামের অপমান করবে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেন তুমি তোমার হাতখানা, ঐ ডান হাতখানা লুকিয়ে রেখেছ? <br><span class="br-ind"><br><span class="indent">&nbsp;</span></span>তা বুকের মধ্য থেকে বের করে এনে তাদের শেষ করে দাও। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তবুও হে আল্লাহ্‌, অনেক কাল আগে থেকে তুমিই আমার বাদশাহ্‌; <br><span class="br-ind"><br><span class="indent">&nbsp;</span></span>তুমিই এই দুনিয়ার বুকে উদ্ধারের কাজ করছ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নিজের শক্তিতে তুমিই সাগরকে ভাগ করেছিলে; <br><span class="br-ind"><br><span class="indent">&nbsp;</span></span>তুমিই সাগরের মধ্যে ভেংগে দিয়েছিলে জল-দানবদের মাথা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>লিবিয়াথনের মাথাগুলো তুমিই চুরমার করে দিয়েছিলে <br><span class="br-ind"><br><span class="indent">&nbsp;</span></span>আর তার শরীরটা মরুভূমির প্রাণীদের খেতে দিয়েছিলে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি ঝর্ণা ও ছোট নদীর পথ খুলে দিয়েছ; <br><span class="br-ind"><br><span class="indent">&nbsp;</span></span>অনেক কালের বয়ে যাওয়া নদী তুমিই শুকিয়ে ফেলেছ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দিন তোমার, রাতও তোমার; <br><span class="br-ind"><br><span class="indent">&nbsp;</span></span>চাঁদ-তারা ও সূর্য তুমিই স্থাপন করেছ। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুনিয়ার সব কিছুর সীমা তুমিই ঠিক করে দিয়েছ; <br><span class="br-ind"><br><span class="indent">&nbsp;</span></span>তুমিই শীত ও গ্রীসমকাল তৈরী করেছ। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে মাবুদ, ভুলে যেয়ো না <br><span class="br-ind"><br><span class="indent">&nbsp;</span></span>শত্রুরা তোমাকে নিয়ে ঠাট্টা-বিদ্রূপ করেছে, <br><span class="br-ind"><br><span class="indent">&nbsp;</span></span>অসাড়-বিবেক লোকেরা তোমার নামের অপমান করেছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তোমার এই প্রিয় ঘুঘুকে <br><span class="br-ind"><br><span class="indent">&nbsp;</span></span>তুমি বুনো পশুর হাতে তুলে দিয়ো না; <br><span class="br-ind"><br><span class="indent">&nbsp;</span></span>তোমার অত্যাচারিত লোকদের জীবনের কথা <br><span class="br-ind"><br><span class="indent">&nbsp;</span></span>তুমি চিরদিন ভুলে থেকো না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার ব্যবস্থার কথা তুমি ভেবে দেখ; <br><span class="br-ind"><br><span class="indent">&nbsp;</span></span>দেশের সব লুকাবার স্থানের অনেক বাসস্থান <br><span class="br-ind"><br><span class="indent">&nbsp;</span></span>জুলুমে ভরে উঠেছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি অত্যাচারিত লোকদের অপমানিত হয়ে <br><span class="br-ind"><br><span class="indent">&nbsp;</span></span>ফিরে আসতে দিয়ো না; <br><span class="br-ind"><br><span class="indent">&nbsp;</span></span>দুঃখী এবং অভাবী লোকেরা <br><span class="br-ind"><br><span class="indent">&nbsp;</span></span>তোমার নামের প্রশংসা করুক। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে আল্লাহ্‌, তুমি উঠে বিচার করবার জন্য <br><span class="br-ind"><br><span class="indent">&nbsp;</span></span>তোমার মামলা উপস্থিত কর; <br><span class="br-ind"><br><span class="indent">&nbsp;</span></span>ভুলে যেয়ো না অসাড়-বিবেক লোকেরা <br><span class="br-ind"><br><span class="indent">&nbsp;</span></span>সারা দিন তোমাকে নিয়ে ঠাট্টা-বিদ্রূপ করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তোমার শত্রুদের চেঁচামেচি, <br><span class="br-ind"><br><span class="indent">&nbsp;</span></span>তোমার বিরুদ্ধে তাদের যে হৈচৈ সব সময় চলছে, <br><span class="br-ind"><br><span class="indent">&nbsp;</span></span>তা ভুলে যেয়ো না।<br></div>
</div>
<!-- PARSED ABOVE; EDITING MAY BREAK PARSER -->
</body></html>