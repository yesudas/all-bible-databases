<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>হযরত দাউদের মুনাজাত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, আমার কথায় কান দাও <br><span class="br-ind"><br><span class="indent">&nbsp;</span></span>আর আমাকে জবাব দাও, <br><span class="br-ind"><br><span class="indent">&nbsp;</span></span>কারণ আমি দুঃখী আর অভাবী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার প্রাণ বাঁচাও, কারণ আমি তোমার ভক্ত; <br><span class="br-ind"><br><span class="indent">&nbsp;</span></span>হে আমার আল্লাহ্‌, যে গোলাম তোমার উপর ভরসা করছে <br><span class="br-ind"><br><span class="indent">&nbsp;</span></span>তাকে তুমি রক্ষা কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে মালিক, আমার প্রতি রহমত কর, <br><span class="br-ind"><br><span class="indent">&nbsp;</span></span>কারণ আমি সারা দিন তোমাকেই ডাকি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার গোলামের মনে আনন্দ দাও, <br><span class="br-ind"><br><span class="indent">&nbsp;</span></span>কারণ হে মালিক, আমার অন্তর <br><span class="br-ind"><br><span class="indent">&nbsp;</span></span>আমি তোমার দিকেই তুলে ধরছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মালিক, তুমি মেহেরবান ও মাফদানকারী; <br><span class="br-ind"><br><span class="indent">&nbsp;</span></span>যারা তোমাকে ডাকে তাদের প্রতি তুমি মহব্বতে ভরপুর। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে মাবুদ, আমার মুনাজাতে কান দাও; <br><span class="br-ind"><br><span class="indent">&nbsp;</span></span>আমার মিনতির কান্না তুমি শোন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিপদের দিনে আমি তোমাকে ডাকব, <br><span class="br-ind"><br><span class="indent">&nbsp;</span></span>কারণ তুমি আমাকে জবাব দেবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মালিক, দেবতাদের মধ্যে তোমার মত কেউ নেই; <br><span class="br-ind"><br><span class="indent">&nbsp;</span></span>তোমার কাজের সংগে অন্য কোন কাজের তুলনা হয় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মালিক, তোমার সৃষ্ট সমস্ত জাতি এসে <br><span class="br-ind"><br><span class="indent">&nbsp;</span></span>তোমার সামনে সেজদা করবে; <br><span class="br-ind"><br><span class="indent">&nbsp;</span></span>তারা তোমার গুণগান করবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি মহান আর অলৌকিক চিহ্ন দেখিয়ে থাক; <br><span class="br-ind"><br><span class="indent">&nbsp;</span></span>একমাত্র তুমিই আল্লাহ্‌। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে মাবুদ, তোমার পথ সম্বন্ধে আমাকে শিক্ষা দাও, <br><span class="br-ind"><br><span class="indent">&nbsp;</span></span>যাতে আমি তোমার সত্যে চলতে পারি; <br><span class="br-ind"><br><span class="indent">&nbsp;</span></span>তোমাকে ভয় করার জন্য <br><span class="br-ind"><br><span class="indent">&nbsp;</span></span>আমার দোটানা অন্তরকে তুমি এক কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে আল্লাহ্‌, আমার মালিক, <br><span class="br-ind"><br><span class="indent">&nbsp;</span></span>আমি সমস্ত দিল দিয়ে তোমার প্রশংসা করব; <br><span class="br-ind"><br><span class="indent">&nbsp;</span></span>চিরকাল তোমার গুণগান করব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার প্রতি তোমার অটল মহব্বতের সীমা নেই; <br><span class="br-ind"><br><span class="indent">&nbsp;</span></span>কবরের সবচেয়ে নীচু জায়গা থেকে <br><span class="br-ind"><br><span class="indent">&nbsp;</span></span>তুমি আমার প্রাণ রক্ষা করেছ। <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে আল্লাহ্‌, অহংকারীরা আমার বিরুদ্ধে দাঁড়িয়েছে; <br><span class="br-ind"><br><span class="indent">&nbsp;</span></span>জুলুমবাজের দল আমার প্রাণ নেবার চেষ্টা করছে। <br><span class="br-ind"><br><span class="indent">&nbsp;</span></span>তোমার প্রতি সেই লোকদের কোন ভয় নেই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু হে মালিক, তুমি মমতায় পূর্ণ দয়াময় আল্লাহ্‌; <br><span class="br-ind"><br><span class="indent">&nbsp;</span></span>তুমি সহজে রেগে উঠ না, <br><span class="br-ind"><br><span class="indent">&nbsp;</span></span>তোমার অটল মহব্বত ও বিশ্বস্ততার সীমা নেই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি আমার দিকে ফেরো এবং আমাকে দয়া কর; <br><span class="br-ind"><br><span class="indent">&nbsp;</span></span>তোমার গোলামকে তোমার শক্তি দান কর; <br><span class="br-ind"><br><span class="indent">&nbsp;</span></span>তোমার বাঁদীর ছেলেকে রক্ষা কর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার মেহেরবানীর ইচ্ছার প্রমাণ আমাকে দেখাও, <br><span class="br-ind"><br><span class="indent">&nbsp;</span></span>যাতে আমাকে যারা ঘৃণা করে তারা তা দেখে লজ্জা পায়; <br><span class="br-ind"><br><span class="indent">&nbsp;</span></span>কারণ হে মাবুদ, তুমিই আমাকে সাহায্য করেছ <br><span class="br-ind"><br><span class="indent">&nbsp;</span></span>আর সান্ত্বনা দিয়েছ।<br></div>
</div>
<!-- PARSED ABOVE; EDITING MAY BREAK PARSER -->
</body></html>