<html><head>
<meta http-equiv="Content-Type" content="text/html;charset=utf-8" />
<title>Ps 89 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 89);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_87.html">87</a> <a href="Ps_88.html">88</a> <b>89</b> <a href="Ps_90.html">90</a> <a href="Ps_91.html">91</a> ... <a href="Ps_150.html">150</a> </div><hr>
<h1>Ps 89</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>ইষ্রাহীয় এথনের মস্কীল-কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি চিরকাল মাবুদের অটল মহব্বতের কাওয়ালী গাইব; <br><span class="br-ind"><br><span class="indent">&nbsp;</span></span>বংশের পর বংশ ধরে সকলের সামনে <br><span class="br-ind"><br><span class="indent">&nbsp;</span></span>তোমার বিশ্বস্ততার কথা জানাব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি ঘোষণা করব যে, তোমার মহব্বতের কাজ <br><span class="br-ind"><br><span class="indent">&nbsp;</span></span>চিরকাল ধরে বৃদ্ধি পাচ্ছে; <br><span class="br-ind"><br><span class="indent">&nbsp;</span></span>তোমার বিশ্বস্ততা বেহেশতেই তুমি স্থাপন করছ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি বলেছ, “আমার বাছাই করা বান্দার জন্য <br><span class="br-ind"><br><span class="indent">&nbsp;</span></span>আমি একটা ব্যবস্থা স্থাপন করেছি; <br><span class="br-ind"><br><span class="indent">&nbsp;</span></span>আমার গোলাম দাউদের কাছে আমি এই কসম খেয়েছি, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>‘তোমার বংশকে আমি চিরকালের জন্য স্থাপন করব; <br><span class="br-ind"><br><span class="indent">&nbsp;</span></span>বংশের পর বংশ ধরে তোমার সিংহাসন স্থির রাখব।’ ” [সেলা] <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মাবুদ, বেহেশতের সব কিছু <br><span class="br-ind"><br><span class="indent">&nbsp;</span></span>তোমার সুন্দর মহান কাজের গুণগান করে, <br><span class="br-ind"><br><span class="indent">&nbsp;</span></span>পবিত্র ফেরেশতাদের মধ্যে তোমার বিশ্বস্ততার প্রশংসা করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বেহেশতের মধ্যে এমন কে আছে <br><span class="br-ind"><br><span class="indent">&nbsp;</span></span>যাকে মাবুদের সংগে তুলনা করা যায়? <br><span class="br-ind"><br><span class="indent">&nbsp;</span></span>ফেরেশতাদের মধ্যে কে মাবুদের সমান? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পবিত্র ফেরেশতাদের সভায় সকলে আল্লাহ্‌কে ভয় করে; <br><span class="br-ind"><br><span class="indent">&nbsp;</span></span>তাঁর চারপাশের সকলের চেয়ে <br><span class="br-ind"><br><span class="indent">&nbsp;</span></span>তিনিই বেশী ভয় জাগান। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মাবুদ, আল্লাহ্‌ রাব্বুল আলামীন, <br><span class="br-ind"><br><span class="indent">&nbsp;</span></span>কে আছে তোমার মত শক্তিমান, হে মাবুদ? <br><span class="br-ind"><br><span class="indent">&nbsp;</span></span>তোমার বিশ্বস্ততা তোমাকে ঘিরে রয়েছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ফুলে ওঠা সাগরের ঢেউ তোমার শাসনে থাকে; <br><span class="br-ind"><br><span class="indent">&nbsp;</span></span>তার ঢেউ উঠলে তাকে তুমিই শান্ত কর। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি রহবকে চুরমার করে মেরে ফেলা লোকের মত করেছ; <br><span class="br-ind"><br><span class="indent">&nbsp;</span></span>তোমার শক্তিশালী হাতে তোমার শত্রুদের তুমি ছড়িয়ে দিয়েছ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আসমান তোমার, জমীনও তোমার; <br><span class="br-ind"><br><span class="indent">&nbsp;</span></span>এই দুনিয়া ও তার মধ্যেকার সব কিছু তুমিই স্থাপন করেছ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উত্তর ও দক্ষিণ তোমারই সৃষ্টি; <br><span class="br-ind"><br><span class="indent">&nbsp;</span></span>তাবোর ও হর্মোণ পাহাড় তোমাকে নিয়ে আনন্দের কাওয়ালী গায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার হাত ক্ষমতায় ভরা; <br><span class="br-ind"><br><span class="indent">&nbsp;</span></span>তোমার হাতে রয়েছে শক্তি, <br><span class="br-ind"><br><span class="indent">&nbsp;</span></span>তোমার ডান হাতের শক্তির তুলনা নেই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সততা ও ন্যায়বিচারের উপর তোমার সিংহাসন দাঁড়িয়ে আছে; <br><span class="br-ind"><br><span class="indent">&nbsp;</span></span>মহব্বত ও বিশ্বস্ততা তোমার আগে আগে চলে। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধন্য সেই লোকেরা, যারা সেই আনন্দের ধ্বনি চেনে; <br><span class="br-ind"><br><span class="indent">&nbsp;</span></span>হে মাবুদ, তারা তোমার দয়ার দৃষ্টির নূরে <br><span class="br-ind"><br><span class="indent">&nbsp;</span></span>চলাফেরা করে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সারা দিন ধরে তোমাকে ঘিরেই তাদের আনন্দ; <br><span class="br-ind"><br><span class="indent">&nbsp;</span></span>তোমার সততা তাদের উঁচুতে তোলে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমিই তো তাদের শক্তির সৌন্দর্য; <br><span class="br-ind"><br><span class="indent">&nbsp;</span></span>তোমার রহমতই আমাদের শক্তির শিং উঁচুতে তোলে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমাদের বাদশাহ্‌কে ইসরাইলের আল্লাহ্‌ পাক নিযুক্ত করেছেন; <br><span class="br-ind"><br><span class="indent">&nbsp;</span></span>আমাদের সেই ঢাল মাবুদেরই নিযুক্ত। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>একবার তুমি দর্শনে তোমার ভক্তদের বলেছিলে, <br><span class="br-ind"><br><span class="indent">&nbsp;</span></span>“আমি এক বীরকে সাহায্য করেছি; <br><span class="br-ind"><br><span class="indent">&nbsp;</span></span>লোকদের মধ্য থেকে একজনকে বেছে নিয়ে উঁচুতে তুলেছি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার গোলাম দাউদকে আমি খুঁজে পেয়েছি; <br><span class="br-ind"><br><span class="indent">&nbsp;</span></span>আমার পবিত্র তেল দিয়ে তাকে অভিষেক করেছি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার শক্তিশালী হাত তার সংগে থাকবে; <br><span class="br-ind"><br><span class="indent">&nbsp;</span></span>আমার হাতই তাকে শক্তি দান করবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কোন শত্রু তার উপরে উঠতে পারবে না; <br><span class="br-ind"><br><span class="indent">&nbsp;</span></span>কোন দুষ্ট লোক তাকে জুলুম করতে পারবে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার সামনেই আমি তার বিপক্ষদের চুরমার করে ফেলব <br><span class="br-ind"><br><span class="indent">&nbsp;</span></span>আর যারা তাকে ঘৃণা করে তাদের আঘাত করব। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমার বিশ্বস্ততা ও অটল মহব্বত তার সংগে থাকবে; <br><span class="br-ind"><br><span class="indent">&nbsp;</span></span>আমার নামেই তার শক্তির শিং উঁচুতে উঠবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি সাগরের উপরে আর নদীর উপরে তাকে ক্ষমতা দেব। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সে আমাকে ডেকে বলবে, ‘তুমিই আমার পিতা, <br><span class="br-ind"><br><span class="indent">&nbsp;</span></span>আমার আল্লাহ্‌, আমার রক্ষাকারী পাহাড়।’ <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমিও তাকে আমার প্রথম সন্তান করব; <br><span class="br-ind"><br><span class="indent">&nbsp;</span></span>দুনিয়ার বাদশাহ্‌দের মধ্যে তাকে প্রধান করব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>চিরকাল তার প্রতি আমার মহব্বত থাকবে; <br><span class="br-ind"><br><span class="indent">&nbsp;</span></span>তারই জন্য আমার স্থাপন করা ব্যবস্থা অটল থাকবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি তার বংশকে চিরকাল স্থায়ী করব; <br><span class="br-ind"><br><span class="indent">&nbsp;</span></span>যতদিন আসমান থাকবে তার সিংহাসনও ততদিন থাকবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার ছেলেরা যদি আমার নির্দেশ থেকে দূরে সরে যায় <br><span class="br-ind"><br><span class="indent">&nbsp;</span></span>আর আমার শরীয়ত মেনে না চলে, <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যদি তারা আমার নিয়ম অমান্য করে <br><span class="br-ind"><br><span class="indent">&nbsp;</span></span>আর আমার হুকুম পালন না করে, <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তবে বেত মেরে আমি তাদের গুনাহের শাস্তি দেব, <br><span class="br-ind"><br><span class="indent">&nbsp;</span></span>তাদের অন্যায়ের শাস্তি দেব। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কিন্তু আমার অটল মহব্বত <br><span class="br-ind"><br><span class="indent">&nbsp;</span></span>আমি তার উপর থেকে তুলে নেব না; <br><span class="br-ind"><br><span class="indent">&nbsp;</span></span>আমার বিশ্বস্ততা মিথ্যা হতে দেব না। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমার স্থাপন করা ব্যবস্থা আমি বাতিল করব না; <br><span class="br-ind"><br><span class="indent">&nbsp;</span></span>আমার মুখ যা বলেছে তা বদলাব না। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আমার পবিত্রতার কসম খেয়ে আমি একবারই বলে রেখেছি- <br><span class="br-ind"><br><span class="indent">&nbsp;</span></span>আমি দাউদের কাছে কখনও মিথ্যা বলব না; <span class="br-p"><br><br></span> <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তার বংশ চিরকাল থাকবে; <br><span class="br-ind"><br><span class="indent">&nbsp;</span></span>তার সিংহাসন আমার সামনে সূর্যের মত টিকে থাকবে। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>আসমানের বিশ্বস্ত সাক্ষী চাঁদের মত <br><span class="br-ind"><br><span class="indent">&nbsp;</span></span>তা চিরকালের জন্য স্থাপন করা হবে।” [সেলা] <span class="br-p"><br><br></span> <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু তুমিই ত্যাগ করেছ, পায়ে ঠেলেছ; <br><span class="br-ind"><br><span class="indent">&nbsp;</span></span>তোমার অভিষিক্ত বান্দার প্রতি তুমি রেগে গিয়েছ। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তোমার গোলামের জন্য যে ব্যবস্থা স্থাপন করেছ <br><span class="br-ind"><br><span class="indent">&nbsp;</span></span>তা তুমি পায়ে মাড়িয়েছ; <br><span class="br-ind"><br><span class="indent">&nbsp;</span></span>তাঁর তাজ তুমি মাটিতে ফেলে নাপাক করেছ। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তাঁর রক্ষা-দেয়াল তুমি ভেংগে দিয়েছ; <br><span class="br-ind"><br><span class="indent">&nbsp;</span></span>তাঁর সব কেল্লা ধ্বংস করেছ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>যারা তাঁর দেশের পাশ দিয়ে যায় তারা তাঁর সব কিছু লুট করে; <br><span class="br-ind"><br><span class="indent">&nbsp;</span></span>তাঁর প্রতিবেশী জাতিদের কাছে তিনি নিন্দার পাত্র হয়েছেন। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তুমি তাঁর বিপক্ষদের শক্তিশালী করেছ; <br><span class="br-ind"><br><span class="indent">&nbsp;</span></span>তাঁর শত্রুদের আনন্দিত করেছ। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তুমি তাঁর তলোয়ার অকেজো করে দিয়েছ; <br><span class="br-ind"><br><span class="indent">&nbsp;</span></span>তুমি যুদ্ধে তাঁকে টিকতে দাও নি। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তাঁর জাঁকজমক তুমি শেষ করে দিয়েছ; <br><span class="br-ind"><br><span class="indent">&nbsp;</span></span>তাঁর সিংহাসন মাটিতে ফেলেছ। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তাঁর যৌবনের দিনগুলো তুমি কমিয়ে দিয়েছ, <br><span class="br-ind"><br><span class="indent">&nbsp;</span></span>লজ্জা দিয়ে তাঁকে ঢেকে দিয়েছ। [সেলা] <span class="br-p"><br><br></span> <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>হে মাবুদ, আর কতকাল? <br><span class="br-ind"><br><span class="indent">&nbsp;</span></span>চিরকালই কি তুমি নিজেকে লুকিয়ে রাখবে? <br><span class="br-ind"><br><span class="indent">&nbsp;</span></span>আর কতকাল তোমার রাগ আগুনের মত জ্বলবে? <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>ভেবে দেখ আমার জীবনকাল কত ছোট; <br><span class="br-ind"><br><span class="indent">&nbsp;</span></span>কি অসারতার জন্যই না তুমি মানুষকে সৃষ্টি করেছ! <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কে সেই শক্তিশালী মানুষ, যে বেঁচেই থাকবে, মরবে না? <br><span class="br-ind"><br><span class="indent">&nbsp;</span></span>এমন কে আছে, যে কবরের হাত থেকে <br><span class="br-ind"><br><span class="indent">&nbsp;</span></span>নিজেকে রক্ষা করতে পারবে? [সেলা] <span class="br-p"><br><br></span> <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>হে মালিক, কোথায় তোমার সেই আগেকার অটল মহব্বত? <br><span class="br-ind"><br><span class="indent">&nbsp;</span></span>তোমার বিশ্বস্ততার দরুন সেই মহব্বতের কসম <br><span class="br-ind"><br><span class="indent">&nbsp;</span></span>তুমি দাউদের কাছে খেয়েছিলে। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>হে মালিক, তোমার গোলামদের যে অপমান করা হয়েছে <br><span class="br-ind"><br><span class="indent">&nbsp;</span></span>তা তুমি মনে করে দেখ; <br><span class="br-ind"><br><span class="indent">&nbsp;</span></span>মনে করে দেখ, অন্যান্য জাতির করা সেই অপমান <br><span class="br-ind"><br><span class="indent">&nbsp;</span></span>কেমন করে আমি বুকে বয়ে বেড়াচ্ছি। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>হে মাবুদ, তোমার শত্রুরা সেই অপমান করেছে; <br><span class="br-ind"><br><span class="indent">&nbsp;</span></span>অপমান করেছে তোমার অভিষিক্ত বান্দাকে <br><span class="br-ind"><br><span class="indent">&nbsp;</span></span>তাঁর প্রতিটি ব্যাপারে। <span class="br-p"><br><br></span> <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>চিরকাল আলহামদুলিল্লাহ্‌! <br><span class="br-ind"><br><span class="indent">&nbsp;</span></span>আমিন, আমিন।<br></div>
</div>
<!-- PARSED ABOVE; EDITING MAY BREAK PARSER -->
</body></html>