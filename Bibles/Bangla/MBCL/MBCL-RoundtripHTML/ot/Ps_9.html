<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>কাওয়ালী পরিচালকের জন্য। সুর- “পুত্রের মৃত্যু।” হযরত দাউদের কাওয়ালী।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ, আমার সমস্ত দিল দিয়ে <br><span class="br-ind"><br><span class="indent">&nbsp;</span></span>আমি তোমার প্রশংসা করব <br><span class="br-ind"><br><span class="indent">&nbsp;</span></span>আর তোমার সব অলৌকিক কাজের কথা বলব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমাকে নিয়েই আমি খুশী থাকব ও আনন্দ করব। <br><span class="br-ind"><br><span class="indent">&nbsp;</span></span>হে আল্লাহ্‌তা’লা, আমি তোমার প্রশংসা-কাওয়ালী গাইব। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার শত্রুরা ফিরে গেছে; <br><span class="br-ind"><br><span class="indent">&nbsp;</span></span>তোমার সামনে তারা পড়ে গেছে আর ধ্বংস হয়ে গেছে; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কারণ তুমি আমার বিচার করে আমার পক্ষে রায় দিয়েছ; <br><span class="br-ind"><br><span class="indent">&nbsp;</span></span>তোমার সিংহাসনে বসে তুমি ন্যায়বিচার করেছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি অন্য জাতিদের ধম্‌কে দিয়েছ এবং দুষ্টদের ধ্বংস করেছ; <br><span class="br-ind"><br><span class="indent">&nbsp;</span></span>তাদের নাম তুমি চিরকালের জন্য মুছে ফেলেছ। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শত্রুরা চিরদিনের জন্য ধ্বংসের মুখে পড়েছে; <br><span class="br-ind"><br><span class="indent">&nbsp;</span></span>তাদের শহরগুলো তুমি উপ্‌ড়ে ফেলে দিয়েছ; <br><span class="br-ind"><br><span class="indent">&nbsp;</span></span>তাদের নাম পর্যন্ত মুছে গেছে। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মাবুদ চিরকাল রাজত্ব করেন; <br><span class="br-ind"><br><span class="indent">&nbsp;</span></span>তিনি বিচারের সিংহাসন স্থাপন করেছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি ন্যায়ভাবে দুনিয়ার বিচার করবেন, <br><span class="br-ind"><br><span class="indent">&nbsp;</span></span>সৎ ভাবেই সব জাতিদের শাসন করবেন। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা জুলুমের মধ্যে পড়ে আছে <br><span class="br-ind"><br><span class="indent">&nbsp;</span></span>মাবুদই যেন তাদের আশ্রয় হন <br><span class="br-ind"><br><span class="indent">&nbsp;</span></span>আর দুর্দিনের কেল্লা হন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যারা তোমাকে জানে তারা যেন তোমার উপর ভরসা করে, <br><span class="br-ind"><br><span class="indent">&nbsp;</span></span>কারণ হে মাবুদ, যারা তোমাকে গভীরভাবে জানতে চায় <br><span class="br-ind"><br><span class="indent">&nbsp;</span></span>তাদের তুমি কখনও ত্যাগ কর নি। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>মাবুদ সিয়োনে আছেন; <br><span class="br-ind"><br><span class="indent">&nbsp;</span></span>তোমরা তাঁর প্রশংসা-কাওয়ালী গাও। <br><span class="br-ind"><br><span class="indent">&nbsp;</span></span>তিনি যা করেছেন তা অন্য জাতিদের কাছে ঘোষণা কর; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ যিনি রক্তের প্রতিশোধ নেন <br><span class="br-ind"><br><span class="indent">&nbsp;</span></span>তিনি হত্যা করা লোকদের ভুলে যান না, <br><span class="br-ind"><br><span class="indent">&nbsp;</span></span>দুঃখীর ফরিয়াদ তিনি অবহেলা করেন না। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে মাবুদ, আমার প্রতি রহমত কর; <br><span class="br-ind"><br><span class="indent">&nbsp;</span></span>দেখ, আমার শত্রুরা কিভাবে আমাকে জুলুম করছে। <br><span class="br-ind"><br><span class="indent">&nbsp;</span></span>মৃত্যুর দুয়ার থেকে তুমি আমাকে তুলে আন, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যাতে সিয়োন শহরের দরজাগুলোতে <br><span class="br-ind"><br><span class="indent">&nbsp;</span></span>আমি তোমার প্রশংসা প্রচার করতে পারি, <br><span class="br-ind"><br><span class="indent">&nbsp;</span></span>তোমার দেওয়া উদ্ধার পেয়ে আনন্দ করতে পারি। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অন্য জাতিরা নিজেদের খোঁড়া গর্তে তলিয়ে যাচ্ছে; <br><span class="br-ind"><br><span class="indent">&nbsp;</span></span>তাদের লুকানো জালে তাদেরই পা জড়িয়ে গেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ন্যায়বিচারের মধ্য দিয়ে মাবুদ নিজেকে জানতে দেন; <br><span class="br-ind"><br><span class="indent">&nbsp;</span></span>তিনি দুষ্টদের তাঁর কাজের ফাঁদে ফেলেন। [ধ্যান, সেলা] <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে সব জাতি আল্লাহ্‌কে ভুলে যায় <br><span class="br-ind"><br><span class="indent">&nbsp;</span></span>সেই দুষ্টেরা মরে কবরে যাবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অভাবীদের চিরকাল ভুলে থাকা হবে না; <br><span class="br-ind"><br><span class="indent">&nbsp;</span></span>অসহায়দের আশা কখনও অপূর্ণ থাকবে না। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে মাবুদ, তুমি ওঠো, <br><span class="br-ind"><br><span class="indent">&nbsp;</span></span>মানুষকে তোমার উপর জয়ী হতে দিয়ো না; <br><span class="br-ind"><br><span class="indent">&nbsp;</span></span>তোমার সামনে অন্য জাতিদের বিচার হোক। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মাবুদ, তাদের অন্তরে ভয় জাগাও; <br><span class="br-ind"><br><span class="indent">&nbsp;</span></span>অন্য জাতিরা জানুক যে, তারা কেবলমাত্র মানুষ। [সেলা]<br></div>
</div>
<!-- PARSED ABOVE; EDITING MAY BREAK PARSER -->
</body></html>