<html><head>
<meta http-equiv="Content-Type" content="text/html;charset=utf-8" />
<title>Ps 90 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 90);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_88.html">88</a> <a href="Ps_89.html">89</a> <b>90</b> <a href="Ps_91.html">91</a> <a href="Ps_92.html">92</a> ... <a href="Ps_150.html">150</a> </div><hr>
<h1>Ps 90</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চতুর্থ সিপারা</h2><h2>(90-10৬ রুকু)</h2><span class="vn">1</span> <span class="br-p"><br><br></span><b>আল্লাহ্‌র বান্দা হযরত মূসার মুনাজাত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মালিক, বংশের পর বংশ ধরে তুমিই আমাদের বাসস্থান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যখন পাহাড়-পর্বতের সৃষ্টি হয় নি, <br><span class="br-ind"><br><span class="indent">&nbsp;</span></span>জগৎ ও দুনিয়ার সৃষ্টি হয় নি, <br><span class="br-ind"><br><span class="indent">&nbsp;</span></span>তার আগে থেকেই আখেরাত পর্যন্ত তুমিই আল্লাহ্‌। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মানুষকে তুমি ধূলিতে ফিরিয়ে নিয়ে যাও; <br><span class="br-ind"><br><span class="indent">&nbsp;</span></span>তুমি বলে থাক, “হে মানুষের সন্তানেরা, <br><span class="br-ind"><br><span class="indent">&nbsp;</span></span>তোমরা আবার ধূলিতে ফিরে যাও।” <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার চোখে হাজার বছর যেন চলে যাওয়া গতকাল, <br><span class="br-ind"><br><span class="indent">&nbsp;</span></span>যেন রাতের একটা প্রহর মাত্র। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি মানুষকে যেন বন্যায় ভাসিয়ে নিয়ে যাচ্ছ, <br><span class="br-ind"><br><span class="indent">&nbsp;</span></span>তারা স্বপ্নের মত; <br><span class="br-ind"><br><span class="indent">&nbsp;</span></span>তারা যেন সকাল বেলার ঘাস, নতুন করে বেড়ে ওঠা ঘাস। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সকালে তা গজিয়ে উঠে বেড়ে উঠতে থাকে; <br><span class="br-ind"><br><span class="indent">&nbsp;</span></span>সন্ধ্যায় তা শুকিয়ে শেষ হয়ে যায়। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার গজবে আমরা শেষ হয়ে যাই; <br><span class="br-ind"><br><span class="indent">&nbsp;</span></span>তোমার জ্বলন্ত রাগে ভীষণ ভয় পাই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাদের অন্যায় তুমি তোমার সামনে রেখে থাক; <br><span class="br-ind"><br><span class="indent">&nbsp;</span></span>তোমার উপস্থিতির নূরে আমাদের গোপন গুনাহ্‌ প্রকাশ পায়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার ভীষণ রাগের নীচে আমাদের দিন কেটে যায়; <br><span class="br-ind"><br><span class="indent">&nbsp;</span></span>নিঃশ্বাসের মতই আমাদের বছরগুলো শেষ হয়ে যায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমাদের আয়ু মাত্র সত্তর বছর, <br><span class="br-ind"><br><span class="indent">&nbsp;</span></span>শক্তি থাকলে আশি বছরও হয়; <br><span class="br-ind"><br><span class="indent">&nbsp;</span></span>আমাদের আয়ু যতই হোক না কেন <br><span class="br-ind"><br><span class="indent">&nbsp;</span></span>তাতে থাকে কেবল দুঃখ আর কষ্ট; <br><span class="br-ind"><br><span class="indent">&nbsp;</span></span>বছর চলে যায় চোখের পলকে আর আমরাও শেষ হয়ে যাই। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার রাগের শক্তি কে বুঝতে পারে? <br><span class="br-ind"><br><span class="indent">&nbsp;</span></span>কতজনের অন্তরে তোমার পাওনা ভয় আছে, <br><span class="br-ind"><br><span class="indent">&nbsp;</span></span>যাতে তারা তোমার ক্রোধ বুঝতে পারে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহলে তুমি আমাদের বুঝতে দাও যে, <br><span class="br-ind"><br><span class="indent">&nbsp;</span></span>আমাদের আয়ু কত অল্প, <br><span class="br-ind"><br><span class="indent">&nbsp;</span></span>যাতে আমাদের অন্তর জ্ঞানে ভরে ওঠে। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে মাবুদ, আর কতকাল? <br><span class="br-ind"><br><span class="indent">&nbsp;</span></span>এবার তুমি ফেরো, তোমার গোলামদের প্রতি মমতা দেখাও। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নতুন করে তোমার অটল মহব্বত দিয়ে আমাদের তৃপ্ত কর, <br><span class="br-ind"><br><span class="indent">&nbsp;</span></span>যেন আমরা আনন্দে কাওয়ালী গাইতে পারি <br><span class="br-ind"><br><span class="indent">&nbsp;</span></span>আর খুশীতে জীবন কাটাতে পারি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যতকাল ধরে তুমি আমাদের অহংকার ভেংগে দেবার কাজ করেছ, <br><span class="br-ind"><br><span class="indent">&nbsp;</span></span>যত বছর আমরা কষ্টের মধ্যে ছিলাম, <br><span class="br-ind"><br><span class="indent">&nbsp;</span></span>ততকাল তুমি আমাদের সুখে রাখ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার গোলামদের কাছে তোমার কাজ <br><span class="br-ind"><br><span class="indent">&nbsp;</span></span>আর তাদের সন্তানদের কাছে তোমার গৌরব <br><span class="br-ind"><br><span class="indent">&nbsp;</span></span>তুমি প্রকাশ কর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমাদের আল্লাহ্‌ মালিকের রহমত আমাদের উপরে থাকুক; <br><span class="br-ind"><br><span class="indent">&nbsp;</span></span>আমাদের সব কাজ তুমি সফল কর, <br><span class="br-ind"><br><span class="indent">&nbsp;</span></span>হ্যাঁ, আমাদের সব কাজে তুমি সফলতা দান কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>