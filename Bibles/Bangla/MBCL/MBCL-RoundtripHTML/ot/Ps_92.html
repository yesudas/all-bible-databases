<html><head>
<meta http-equiv="Content-Type" content="text/html;charset=utf-8" />
<title>Ps 92 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 92);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_90.html">90</a> <a href="Ps_91.html">91</a> <b>92</b> <a href="Ps_93.html">93</a> <a href="Ps_94.html">94</a> ... <a href="Ps_150.html">150</a> </div><hr>
<h1>Ps 92</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটা কাওয়ালী। বিশ্রাম দিনের জন্য একটা গজল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে মাবুদ আল্লাহ্‌তা’লা, <br><span class="br-ind"><br><span class="indent">&nbsp;</span></span>দশতারা ও সুরবাহার বাজিয়ে আর বীণায় ঝংকার তুলে <br><span class="br-ind"><br><span class="indent">&nbsp;</span></span>তোমাকে শুকরিয়া জানানো, <br><span class="br-ind"><br><span class="indent">&nbsp;</span></span>তোমার প্রশংসা-কাওয়ালী গাওয়া, <br><span class="br-ind"><br><span class="indent">&nbsp;</span></span>সকালে তোমার অটল মহব্বতের কথা <br><span class="br-ind"><br><span class="indent">&nbsp;</span></span>আর রাতে তোমার বিশ্বস্ততার কথা প্রচার করা <br><span class="br-ind"><br><span class="indent">&nbsp;</span></span>কত না আনন্দের ব্যাপার! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মাবুদ, তোমার কাজ আমাকে আনন্দিত করেছে; <br><span class="br-ind"><br><span class="indent">&nbsp;</span></span>তোমার সব কাজের জন্য আমি আনন্দে কাওয়ালী গাইব। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে মাবুদ, তোমার সব কাজ কেমন মহৎ <br><span class="br-ind"><br><span class="indent">&nbsp;</span></span>আর তোমার চিন্তা কত গভীর! <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যার অন্তর অসাড় সে তা জানে না; <br><span class="br-ind"><br><span class="indent">&nbsp;</span></span>যার মধ্যে বিবেচনা নেই সে তা বুঝতে পারে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্ট লোকেরা যদিও ঘাসের মত বেড়ে ওঠে <br><span class="br-ind"><br><span class="indent">&nbsp;</span></span>আর অন্যায়কারীরা ফেঁপে ওঠে তাড়াতাড়ি, <br><span class="br-ind"><br><span class="indent">&nbsp;</span></span>তবুও তারা চিরকালের জন্য ধ্বংস হয়ে যাবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু হে মাবুদ, তুমি চিরকাল সবার উপরে থাকবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মাবুদ, তোমার শত্রুরা ধ্বংস হয়ে যাবে, <br><span class="br-ind"><br><span class="indent">&nbsp;</span></span>হ্যাঁ, তারাই ধ্বংস হয়ে যাবে; <br><span class="br-ind"><br><span class="indent">&nbsp;</span></span>অন্যায়কারীরা সবাই ছড়িয়ে পড়বে। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বুনো ষাঁড়ের উঁচু শিংয়ের মত <br><span class="br-ind"><br><span class="indent">&nbsp;</span></span>তুমি আমার মাথা উঁচুতে তুলে ধরেছ; <br><span class="br-ind"><br><span class="indent">&nbsp;</span></span>আনন্দে আমার উপর নতুন তেল ঢেলে দেওয়া হয়েছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার শত্রুদের পরাজয় আমি নিজের চোখেই দেখেছি; <br><span class="br-ind"><br><span class="indent">&nbsp;</span></span>যারা আমার বিরুদ্ধে দাঁড়িয়েছে সেই দুষ্ট লোকদের কান্না <br><span class="br-ind"><br><span class="indent">&nbsp;</span></span>আমি নিজের কানে শুনেছি। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আল্লাহ্‌ভক্ত লোক খেজুর গাছের মত ফুলে-ফলে ভরে উঠবে; <br><span class="br-ind"><br><span class="indent">&nbsp;</span></span>সে লেবাননের এরস গাছের মত বেড়ে উঠবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমাদের মাবুদ আল্লাহ্‌র বাড়ীতে যাদের লাগানো হয়েছে <br><span class="br-ind"><br><span class="indent">&nbsp;</span></span>তারা তাঁরই উঠানে বেড়ে উঠবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>শেষ বয়সেও তারা ফল দেবে; <br><span class="br-ind"><br><span class="indent">&nbsp;</span></span>তারা সরস ও তাজা হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাতে প্রচারিত হবে, মাবুদ ন্যায়বান; <br><span class="br-ind"><br><span class="indent">&nbsp;</span></span>তিনিই আমার শক্তি, <br><span class="br-ind"><br><span class="indent">&nbsp;</span></span>তাঁর মধ্যে কোন অন্যায় নেই।<br></div>
</div>
<!-- PARSED ABOVE; EDITING MAY BREAK PARSER -->
</body></html>