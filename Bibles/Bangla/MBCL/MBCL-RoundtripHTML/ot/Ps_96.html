<html><head>
<meta http-equiv="Content-Type" content="text/html;charset=utf-8" />
<title>Ps 96 &ndash; জবুর শরীফ &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 96);">
<div id="navbar"><a href="../index.html">Kitabul Mukkadas</a> &ndash; <b>জবুর শরীফ</b> &ndash; <a href="Ps_1.html">1</a> ... <a href="Ps_94.html">94</a> <a href="Ps_95.html">95</a> <b>96</b> <a href="Ps_97.html">97</a> <a href="Ps_98.html">98</a> ... <a href="Ps_150.html">150</a> </div><hr>
<h1>Ps 96</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা মাবুদের উদ্দেশে নতুন কাওয়ালী গাও; <br><span class="br-ind"><br><span class="indent">&nbsp;</span></span>দুনিয়ার সব লোক, তোমরা মাবুদের উদ্দেশে কাওয়ালী গাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মাবুদের উদ্দেশে কাওয়ালী গাও, তাঁর প্রশংসা কর; <br><span class="br-ind"><br><span class="indent">&nbsp;</span></span>তাঁর দেওয়া উদ্ধারের কথা দিনের পর দিন প্রচার কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিভিন্ন জাতির মধ্যে তাঁর মহিমার কথা ঘোষণা কর; <br><span class="br-ind"><br><span class="indent">&nbsp;</span></span>সমস্ত লোকের মধ্যে তাঁর সব অলৌকিক কাজের কথা ঘোষণা কর। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মাবুদই মহান এবং সবার উপরে প্রশংসার যোগ্য; <br><span class="br-ind"><br><span class="indent">&nbsp;</span></span>সব দেব-দেবীর চেয়ে তিনি বেশী ভয় জাগান। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বিভিন্ন জাতির দেব-দেবী অসার মাত্র, <br><span class="br-ind"><br><span class="indent">&nbsp;</span></span>কিন্তু মাবুদ আসমানের সৃষ্টিকর্তা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁকেই ঘিরে রয়েছে গৌরব ও মহিমা; <br><span class="br-ind"><br><span class="indent">&nbsp;</span></span>তাঁর পবিত্র ঘরে রয়েছে শক্তি ও সৌন্দর্য। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে বিভিন্ন জাতির সমস্ত গোষ্ঠী, <br><span class="br-ind"><br><span class="indent">&nbsp;</span></span>স্বীকার কর সমস্ত গৌরব ও শক্তি মাবুদেরই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমরা স্বীকার কর সমস্ত গৌরব মাবুদের; <br><span class="br-ind"><br><span class="indent">&nbsp;</span></span>কোরবানীর জিনিস নিয়ে তাঁর উঠানে এস। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাবুদের মহিমাপূর্ণ পবিত্রতার কথা ভেবে <br><span class="br-ind"><br><span class="indent">&nbsp;</span></span>তাঁর এবাদত কর; <br><span class="br-ind"><br><span class="indent">&nbsp;</span></span>দুনিয়ার সমস্ত লোক, তোমরা তাঁর সামনে কেঁপে ওঠো। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিভিন্ন জাতির মধ্যে ঘোষণা কর, “মাবুদই বাদশাহ্‌। <br><span class="br-ind"><br><span class="indent">&nbsp;</span></span>দুনিয়া অটলভাবে স্থাপিত হল, তা কখনও নড়বে না; <br><span class="br-ind"><br><span class="indent">&nbsp;</span></span>তিনি ন্যায়ভাবে সব জাতিকে শাসন করবেন।” <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আসমান আনন্দ করুক, দুনিয়া খুশী হোক; <br><span class="br-ind"><br><span class="indent">&nbsp;</span></span>সাগর ও তার মধ্যেকার সব কিছু গর্জন করুক; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মাঠ ও তার মধ্যেকার সব কিছু আনন্দিত হোক। <br><span class="br-ind"><br><span class="indent">&nbsp;</span></span>তাহলে বনের সব গাছপালাও আনন্দে গান করবে; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তারা মাবুদের সামনে গান করবে, কারণ তিনি আসছেন। <br><span class="br-ind"><br><span class="indent">&nbsp;</span></span>তিনি দুনিয়ার বিচার করতে আসছেন। <br><span class="br-ind"><br><span class="indent">&nbsp;</span></span>তিনি ন্যায়ভাবে দুনিয়ার বিচার করবেন, <br><span class="br-ind"><br><span class="indent">&nbsp;</span></span>আর জাতিদের বিচার করবেন বিশ্বস্তভাবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>