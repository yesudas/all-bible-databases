<html><head>
<meta http-equiv="Content-Type" content="text/html;charset=utf-8" />
<title>Song 5 &ndash; নবীদের কিতাবঃ সোলায়মানের শীর &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 5);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ সোলায়মানের শীর</b> &ndash; <a href="Song_1.html">1</a> ... <a href="Song_3.html">3</a> <a href="Song_4.html">4</a> <b>5</b> <a href="Song_6.html">6</a> <a href="Song_7.html">7</a> <a href="Song_8.html">8</a> </div><hr>
<h1>Song 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রিয়ের কথা:</h2><span class="vn">1</span> <span class="br-p"><br><br></span>প্রিয়া আমার, কনে আমার, <span class="br-p"><br><br></span><span class="br-ind"><br><span class="indent">&nbsp;</span></span>আমি আমারই বাগানে এসেছি; <br><span class="br-ind"><br><span class="indent">&nbsp;</span></span>আমার গন্ধরস ও খোশবু মসলা আমি জোগাড় করেছি। <br><span class="br-ind"><br><span class="indent">&nbsp;</span></span>আমার মৌচাক ও মধু আমি খেয়েছি, <br><span class="br-ind"><br><span class="indent">&nbsp;</span></span>খেয়েছি আংগুর-রস ও দুধ। <br><span class="br-ind"><br><span class="indent">&nbsp;</span></span>ভোগ কর, হে বন্ধুরা, ভোগ কর, <br><span class="br-ind"><br><span class="indent">&nbsp;</span></span>ভালবাসা পরিপূর্ণভাবে ভোগ কর। <br></div>
<div class="v" id="v2"><h2>বন্ধুদের কথা:</h2><h2>প্রিয়ার কথা:</h2><span class="vn">2</span> <span class="br-ind"><br><span class="indent">&nbsp;</span></span>আমি ঘুমিয়ে ছিলাম, কিন্তু আমার দিল জেগে ছিল। <br><span class="br-ind"><br><span class="indent">&nbsp;</span></span>ঐ শোন, আমার প্রিয় দরজায় আঘাত দিয়ে বলছেন, <br><span class="br-ind"><br><span class="indent">&nbsp;</span></span>“কনে আমার, প্রিয়া আমার, <br><span class="br-ind"><br><span class="indent">&nbsp;</span></span>আমার ঘুঘু, আমার নিখুঁত সেই জন, <br><span class="br-ind"><br><span class="indent">&nbsp;</span></span>আমাকে দরজা খুলে দাও। <br><span class="br-ind"><br><span class="indent">&nbsp;</span></span>শিশিরে আমার মাথা ভিজে গেছে, <br><span class="br-ind"><br><span class="indent">&nbsp;</span></span>রাতের কুয়াশায় ভিজেছে আমার চুল।” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি মনে মনে বললাম, “আমার পোশাক আমি খুলে ফেলেছি, <br><span class="br-ind"><br><span class="indent">&nbsp;</span></span>কেমন করে আবার তা পরব? <br><span class="br-ind"><br><span class="indent">&nbsp;</span></span>আমি আমার পা ধুয়েছি, <br><span class="br-ind"><br><span class="indent">&nbsp;</span></span>কেমন করে তা আবার নোংরা করব?” <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দরজার ফুটো দিয়ে আমার প্রিয় তাঁর হাত ঢুকালেন, <br><span class="br-ind"><br><span class="indent">&nbsp;</span></span>আমার মন তাঁর জন্য ব্যাকুল হল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার প্রিয়কে দরজা খুলে দেওয়ার জন্য আমি উঠলাম, <br><span class="br-ind"><br><span class="indent">&nbsp;</span></span>আমার হাত গন্ধরসে ভেজা ছিল, <br><span class="br-ind"><br><span class="indent">&nbsp;</span></span>আমার আংগুল থেকে গন্ধরসের স্রোতে <br><span class="br-ind"><br><span class="indent">&nbsp;</span></span>দরজার হাতল ভিজে গেল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার প্রিয়ের জন্য আমি দরজা খুললাম, <br><span class="br-ind"><br><span class="indent">&nbsp;</span></span>কিন্তু আমার প্রিয় ছিলেন না, চলে গিয়েছিলেন। <br><span class="br-ind"><br><span class="indent">&nbsp;</span></span>তিনি যখন কথা বলেছিলেন <br><span class="br-ind"><br><span class="indent">&nbsp;</span></span>তখন দুঃখে আমার মন গলে গিয়েছিল। <br><span class="br-ind"><br><span class="indent">&nbsp;</span></span>আমি তাঁর খোঁজ করলাম, কিন্তু পেলাম না; <br><span class="br-ind"><br><span class="indent">&nbsp;</span></span>আমি তাঁকে ডাকলাম, কিন্তু তিনি সাড়া দিলেন না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পাহারাদারেরা শহরে ঘুরে ঘুরে পাহারা দেবার সময় <br><span class="br-ind"><br><span class="indent">&nbsp;</span></span>আমাকে দেখতে পেল; <br><span class="br-ind"><br><span class="indent">&nbsp;</span></span>তারা আমাকে মারল, তাতে কালশিরা পড়ে গেল; <br><span class="br-ind"><br><span class="indent">&nbsp;</span></span>শহর-দেয়ালের পাহারাদারেরা আমার গায়ের চাদর কেড়ে নিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে জেরুজালেমের মেয়েরা, আমি তোমাদের অনুরোধ করছি, <br><span class="br-ind"><br><span class="indent">&nbsp;</span></span>যদি তোমরা আমার প্রিয়ের দেখা পাও <br><span class="br-ind"><br><span class="indent">&nbsp;</span></span>তবে তাঁকে বোলো যে, আমি ভালবাসায় দুর্বল হয়েছি। <br></div>
<div class="v" id="v9"><h2>বন্ধুদের কথা:</h2><span class="vn">9</span> <span class="br-ind"><br><span class="indent">&nbsp;</span></span>ওহে সেরা সুন্দরী, <br><span class="br-ind"><br><span class="indent">&nbsp;</span></span>অন্যদের চেয়ে তোমার প্রিয় কিসে ভাল? <br><span class="br-ind"><br><span class="indent">&nbsp;</span></span>তোমার প্রিয় অন্যদের চেয়ে কিসে ভাল যে, <br><span class="br-ind"><br><span class="indent">&nbsp;</span></span>তুমি এইভাবে আমাদের অনুরোধ করছ? <br></div>
<div class="v" id="v10"><h2>প্রিয়ার কথা:</h2><span class="vn">10</span> <span class="br-ind"><br><span class="indent">&nbsp;</span></span>আমার প্রিয়ের চেহারা উজ্জ্বল, <br><span class="br-ind"><br><span class="indent">&nbsp;</span></span>লাল্‌চে তাঁর গায়ের রং; <br><span class="br-ind"><br><span class="indent">&nbsp;</span></span>দশ হাজার জনের মধ্যে তিনি বিশেষ একজন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর মাথা খাঁটি সোনার মত, <br><span class="br-ind"><br><span class="indent">&nbsp;</span></span>তাঁর চুল ঢেউ খেলানো আর দাঁড়কাকের মত কালো; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর চোখ স্রোতের ধারে থাকা এক জোড়া ঘুঘুর মত, <br><span class="br-ind"><br><span class="indent">&nbsp;</span></span>যা দুধে ধোয়া, রত্নের মত বসানো। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁর গাল দু’টা যেন খোশবু মসলার বীজতলা, <br><span class="br-ind"><br><span class="indent">&nbsp;</span></span>যেখান থেকে সুগন্ধ বের হচ্ছে। <br><span class="br-ind"><br><span class="indent">&nbsp;</span></span>তাঁর ঠোঁট দু’টা যেন গন্ধরস ঝরা লিলি ফুল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাঁর হাত দু’টা যেন বৈদূর্যমণি বসানো সোনার লাঠি, <br><span class="br-ind"><br><span class="indent">&nbsp;</span></span>আর শরীরটা নীলকান্তমণিতে সাজানো, <br><span class="br-ind"><br><span class="indent">&nbsp;</span></span>পালিশ করা হাতির দাঁতের মত। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাঁর রান দু’টা যেন খাঁটি সোনার ভিত্তির উপর বসানো <br><span class="br-ind"><br><span class="indent">&nbsp;</span></span>মার্বেল পাথরের থাম। <br><span class="br-ind"><br><span class="indent">&nbsp;</span></span>তাঁর ধরন লেবাননের উঁচু পাহাড়ের মত, <br><span class="br-ind"><br><span class="indent">&nbsp;</span></span>লেবাননের বাছাই করা এরস গাছের মত জাঁকালো। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাঁর মুখখানা খুব মিষ্টি, <br><span class="br-ind"><br><span class="indent">&nbsp;</span></span>তাঁর সবই সুন্দর। <br><span class="br-ind"><br><span class="indent">&nbsp;</span></span>হে জেরুজালেমের মেয়েরা, <br><span class="br-ind"><br><span class="indent">&nbsp;</span></span>উনিই আমার প্রিয়, আমার বন্ধু।<br></div>
</div>
<!-- PARSED ABOVE; EDITING MAY BREAK PARSER -->
</body></html>