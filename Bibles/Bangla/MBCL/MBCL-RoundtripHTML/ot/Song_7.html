<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; নবীদের কিতাবঃ সোলায়মানের শীর &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ সোলায়মানের শীর</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রিয়ের কথা:</h2><span class="vn">1</span> <span class="br-p"><br><br></span>হে রাজকন্যা, জুতার মধ্যে তোমার পা দু’খানা <span class="br-p"><br><br></span><span class="br-ind"><br><span class="indent">&nbsp;</span></span>দেখতে কেমন সুন্দর! <br><span class="br-ind"><br><span class="indent">&nbsp;</span></span>তোমার দুু’টি উরুর গড়ন মণি-মাণিকের মত, <br><span class="br-ind"><br><span class="indent">&nbsp;</span></span>তা যেন পাকা কারিগরের হাতের কাজ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার নাভি দেখতে গোল পাত্রের মত <br><span class="br-ind"><br><span class="indent">&nbsp;</span></span>যার মধ্যে মেশানো আংগুর-রসের অভাব হয় না। <br><span class="br-ind"><br><span class="indent">&nbsp;</span></span>তোমার পেট দেখতে উড়ানো গমের স্তূপের মত <br><span class="br-ind"><br><span class="indent">&nbsp;</span></span>যার চারপাশ লিলি ফুল দিয়ে ঘেরা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার বুক দু’টা যেন হরিণের দু’টা বাচ্চা, <br><span class="br-ind"><br><span class="indent">&nbsp;</span></span>কৃষ্ণসারের যমজ বাচ্চা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হাতির দাঁতের উঁচু পাহারা-ঘরের মত তোমার গলা, <br><span class="br-ind"><br><span class="indent">&nbsp;</span></span>তোমার চোখ দু’টি বৎ-রব্বীমের দরজার কাছে <br><span class="br-ind"><br><span class="indent">&nbsp;</span></span>হিষ্‌বোনের পুকুরগুলোর মত। <br><span class="br-ind"><br><span class="indent">&nbsp;</span></span>তোমার নাক যেন দামেস্কের দিকে মুখ করা <br><span class="br-ind"><br><span class="indent">&nbsp;</span></span>লেবাননের উঁচু পাহারা-ঘর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার শরীরের উপর তোমার মাথা কর্মিল পাহাড়ের মত; <br><span class="br-ind"><br><span class="indent">&nbsp;</span></span>চক্‌চকে মোলায়েম কাপড়ের মতই তোমার চুল; <br><span class="br-ind"><br><span class="indent">&nbsp;</span></span>সেই চুলের গোছায় বাদশাহ্‌ বন্দী হয়ে আছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে আমার প্রিয়া, আমার আনন্দ দানকারিনী, <br><span class="br-ind"><br><span class="indent">&nbsp;</span></span>তুমি কি সুন্দর, কি চমৎকার! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার গড়ন খেজুর গাছের মত, <br><span class="br-ind"><br><span class="indent">&nbsp;</span></span>আর বুক দু’টা যেন আংগুরের দু’টা থোকা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি বললাম, “আমি খেজুর গাছে উঠব, <br><span class="br-ind"><br><span class="indent">&nbsp;</span></span>আমি তার ফল ধরব।” <br><span class="br-ind"><br><span class="indent">&nbsp;</span></span>তোমার বুক দু’টা হোক আংগুরের থোকা, <br><span class="br-ind"><br><span class="indent">&nbsp;</span></span>তোমার নিঃশ্বাসের গন্ধ হোক আপেলের মত, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর তোমার মুখ হোক সবচেয়ে ভাল আংগুর-রস। <br><span class="br-ind"><br><span class="indent">&nbsp;</span></span>সেই আংগুর-রস সোজা আমার প্রিয়ের গলায় নেমে যাক, <br><span class="br-ind"><br><span class="indent">&nbsp;</span></span>যেমন ঘুমিয়ে থাকা লোকদের ঠোঁটের মধ্য দিয়ে <br><span class="br-ind"><br><span class="indent">&nbsp;</span></span>আংগুর-রস সহজে চলে যায়। <br></div>
<div class="v" id="v10"><h2>প্রিয়ার কথা:</h2><span class="vn">10</span> <span class="br-ind"><br><span class="indent">&nbsp;</span></span>আমি আমার প্রিয়ের, <br><span class="br-ind"><br><span class="indent">&nbsp;</span></span>তাঁর কামনা-বাসনা আমারই জন্য। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রিয় আমার, চল, আমরা মাঠে যাই, <br><span class="br-ind"><br><span class="indent">&nbsp;</span></span>মেহেদী ঝোপের মধ্যে গিয়ে রাত কাটাই। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চল, আমরা ভোর বেলাতেই আংগুর ক্ষেতে যাই, <br><span class="br-ind"><br><span class="indent">&nbsp;</span></span>দেখি, আংগুর লতায় কুঁড়ি ধরেছে কি না, <br><span class="br-ind"><br><span class="indent">&nbsp;</span></span>তাতে ফুল ধরেছে কি না <br><span class="br-ind"><br><span class="indent">&nbsp;</span></span>আর ডালিমের ফুল ফুটেছে কি না; <br><span class="br-ind"><br><span class="indent">&nbsp;</span></span>আমি সেখানেই তোমাকে আমার ভালবাসা দান করব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দূদাফল তার সুগন্ধ ছড়িয়ে দিচ্ছে; <br><span class="br-ind"><br><span class="indent">&nbsp;</span></span>তাজা ও পাকা সব রকম ভাল ভাল ফল <br><span class="br-ind"><br><span class="indent">&nbsp;</span></span>আমাদের দরজার কাছেই আছে। <br><span class="br-ind"><br><span class="indent">&nbsp;</span></span>প্রিয় আমার, আমি তোমার জন্যই এই সব রেখেছি।<br></div>
</div>
<!-- PARSED ABOVE; EDITING MAY BREAK PARSER -->
</body></html>