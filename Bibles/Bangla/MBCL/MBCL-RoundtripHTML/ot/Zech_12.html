<html><head>
<meta http-equiv="Content-Type" content="text/html;charset=utf-8" />
<title>Zech 12 &ndash; নবীদের কিতাবঃ জাকারিয়া &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 12);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ জাকারিয়া</b> &ndash; <a href="Zech_1.html">1</a> ... <a href="Zech_10.html">10</a> <a href="Zech_11.html">11</a> <b>12</b> <a href="Zech_13.html">13</a> <a href="Zech_14.html">14</a> </div><hr>
<h1>Zech 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জেরুজালেমের শত্রুদের ধ্বংস</h2><span class="vn">1</span> <span class="br-p"><br><br></span>এই হল ইসরাইল সম্বন্ধে মাবুদের কালাম। মাবুদ, যিনি আসমানকে মেলে দিয়েছেন, যিনি দুনিয়ার ভিত্তি স্থাপন করেছেন, যিনি মানুষের ভিতরে রূহ্‌ সৃষ্টি করেছেন, তিনি বলছেন,</div>
<div class="v" id="v2"><span class="vn">2</span> “আমি জেরুজালেমকে এমন একটা মদের পাত্র বানাব যা থেকে খেয়ে আশেপাশের সব জাতিরা টলবে। জেরুজালেমের সংগে এহুদার অন্যান্য শহরগুলোকেও ঘেরাও করা হবে।</div>
<div class="v" id="v3"><span class="vn">3</span> সেই দিন যখন সমস্ত জাতি জেরুজালেমের বিরুদ্ধে জমায়েত হবে তখন আমি তাকে সব জাতির জন্য একটা ভারী পাথরের মত করব। যারা সেই পাথরকে উঠাতে চেষ্টা করবে তারা নিজেরাই আঘাত পাবে।</div>
<div class="v" id="v4"><span class="vn">4</span> সেই দিন আমি প্রত্যেকটা ঘোড়াকে ভয় ধরিয়ে দেব এবং ঘোড়সওয়ারকে করব পাগল। এহুদার লোকদের প্রতি আমি সতর্ক নজর রাখব, কিন্তু অন্যান্য জাতিদের সব ঘোড়াগুলোকে অন্ধ করে দেব।</div>
<div class="v" id="v5"><span class="vn">5</span> তখন এহুদার নেতারা মনে মনে বলবে, ‘জেরুজালেমের লোকেরা আমাদের শক্তি, কারণ আল্লাহ্‌ রাব্বুল আলামীন তাদের মাবুদ।’</div>
<div class="v" id="v6"><span class="vn">6</span> <span class="br-p"><br><br></span>“সেই দিন এহুদার নেতাদের আমি কাঠের বোঝার মধ্যে জ্বলন্ত কয়লার মত ও শস্যের আঁটির মধ্যে জ্বলন্ত মশালের মত করব। তারা ডানে-বাঁয়ে আশেপাশের সমস্ত জাতিকে গ্রাস করবে, কিন্তু জেরুজালেমের লোকেরা আবার তাদের নিজেদের জায়গায় বাস করবে।</div>
<div class="v" id="v7"><span class="vn">7</span> <span class="br-p"><br><br></span>“আমি মাবুদ প্রথমে এহুদার বাসস্থানগুলো উদ্ধার করব যাতে দাউদের বংশের ও জেরুজালেমের বাসিন্দাদের সম্মান এহুদার অন্যান্য লোকদের চেয়ে বেশী না হয়।</div>
<div class="v" id="v8"><span class="vn">8</span> সেই দিন আমি জেরুজালেমের বাসিন্দাদের রক্ষা করব। তাদের মধ্যেকার সবচেয়ে দুর্বল লোকও দাউদের মত হবে এবং দাউদের বংশধরেরা আল্লাহ্‌র মত, অর্থাৎ মাবুদের ফেরেশতার মত তাদের আগে আগে চলবে।</div>
<div class="v" id="v9"><span class="vn">9</span> সেই দিন যে সমস্ত জাতি জেরুজালেমকে আক্রমণ করতে আসবে আমি তাদের ধ্বংস করব।</div>
<div class="v" id="v10"><span class="vn">10</span> <span class="br-p"><br><br></span>“আমি দাউদের বংশ ও জেরুজালেমের বাসিন্দাদের উপরে আমার রূহ্‌ ঢেলে দেব; তিনি রহমত দান করেন ও মুনাজাতের মনোভাব দেন। তাতে তারা আমার দিকে, অর্থাৎ যাঁকে তারা বিঁধেছে তাঁর দিকে তাকিয়ে দেখবে। একমাত্র সন্তানের জন্য বিলাপ করবার মত করে তারা তাঁর জন্য বিলাপ করবে এবং প্রথম সন্তানের জন্য যেমন শোক করে তেমনি ভীষণভাবে শোক করবে।</div>
<div class="v" id="v11"><span class="vn">11</span> সেই দিন জেরুজালেমে ভীষণ বিলাপ হবে, যেমন মগিদ্দো সমভূমির হদদ্‌-রিম্মোণে হয়েছিল।</div>
<div class="v" id="v12"><span class="vn">12</span> দেশের প্রত্যেক বংশের লোকেরা আলাদা আলাদা ভাবে বিলাপ করবে। দাউদের বংশের, নাথনের বংশের, লেবির বংশের, শিমিয়ির বংশের আর বাকী সব বংশের লোকেরা বিলাপ করবে। পুরুষেরা ও তাদের স্ত্রীরা আলাদা আলাদা ভাবে বিলাপ করবে।</div>
</div>
<!-- PARSED ABOVE; EDITING MAY BREAK PARSER -->
</body></html>