<html><head>
<meta http-equiv="Content-Type" content="text/html;charset=utf-8" />
<title>Zech 14 &ndash; নবীদের কিতাবঃ জাকারিয়া &ndash; Kitabul Mukkadas</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 14);">
<div id="navbar"><a href="../index.html">Kitabul Mukkadas</a> &ndash; <b>নবীদের কিতাবঃ জাকারিয়া</b> &ndash; <a href="Zech_1.html">1</a> ... <a href="Zech_12.html">12</a> <a href="Zech_13.html">13</a> <b>14</b> </div><hr>
<h1>Zech 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মাবুদ এসে রাজত্ব করবেন</h2><span class="vn">1</span> <span class="br-p"><br><br></span>মাবুদের এমন একটা দিন আসছে যেদিন জেরুজালেমের লোকদের জিনিস লুট হয়ে তাদের সামনে ভাগ করে নেওয়া হবে।</div>
<div class="v" id="v2"><span class="vn">2</span> জেরুজালেমের বিরুদ্ধে যুদ্ধ করবার জন্য মাবুদ সমস্ত জাতিকে জমায়েত করবেন। শহর দখল করা হবে, ঘর-বাড়ী লুটপাট করা হবে ও স্ত্রীলোকদের সতীত্ব নষ্ট করা হবে। শহরের অর্ধেক লোক বন্দী হয়ে অন্য দেশে যাবে কিন্তু বাকী লোকেরা শহরে থাকবে।</div>
<div class="v" id="v3"><span class="vn">3</span> তারপর মাবুদ বের হবেন এবং যুদ্ধের সময় যেমন করেন সেইভাবে তিনি জাতিদের বিরুদ্ধে যুদ্ধ করবেন।</div>
<div class="v" id="v4"><span class="vn">4</span> সেই দিন তিনি এসে জেরুজালেমের পূর্ব দিকে জৈতুন পাহাড়ের উপরে দাঁড়াবেন; তাতে জৈতুন পাহাড় পূর্ব থেকে পশ্চিমে চিরে যাবে এবং অর্ধেক উত্তরে ও অর্ধেক দক্ষিণে সরে গিয়ে একটা বড় উপত্যকার সৃষ্টি করবে।</div>
<div class="v" id="v5"><span class="vn">5</span> তোমরা পাহাড়ের সেই উপত্যকা দিয়ে পালিয়ে যাবে, কারণ সেই উপত্যকা আৎসল পর্যন্ত চলে যাবে। এহুদার বাদশাহ্‌ উষিয়ের রাজত্বকালে ভূমিকমেপর সময়ে যেভাবে তোমরা পালিয়ে গিয়েছিলে সেইভাবেই পালিয়ে যাবে। তারপর আমার মাবুদ আল্লাহ্‌ তাঁর সব পবিত্রজনদের সংগে নিয়ে আসবেন।</div>
<div class="v" id="v6"><span class="vn">6</span> <span class="br-p"><br><br></span>সেই দিন কোন আলো থাকবে না, চাঁদ ও সূর্য অন্ধকার হয়ে যাবে।</div>
<div class="v" id="v7"><span class="vn">7</span> সেই দিনটা অন্য কোন দিনের মত হবে না- দিনও হবে না, রাতও হবে না; দিনটার কথা কেবল মাবুদই জানেন। সেই দিনের শেষে আলো হবে।</div>
<div class="v" id="v8"><span class="vn">8</span> সেই সময় গরমকালে ও শীতকালে জেরুজালেম থেকে মিষ্টি পানি বের হয়ে অর্ধেকটা পূর্ব সাগরের দিকে আর অর্ধেকটা পশ্চিম সাগরের দিকে বয়ে যাবে।</div>
<div class="v" id="v9"><span class="vn">9</span> মাবুদই হবেন গোটা দুনিয়ার বাদশাহ্‌। সেই দিন লোকে আল্লাহ্‌কে একমাত্র মাবুদ বলে স্বীকার করবে, কেবল তাঁরই নামে এবাদত করবে।</div>
<div class="v" id="v10"><span class="vn">10</span> <span class="br-p"><br><br></span>জেরুজালেমের দক্ষিণে গেবা থেকে রিম্মোণ পর্যন্ত আরবা সমভূমির মত হবে, কিন্তু জেরুজালেম উঁচুই থাকবে। বিন্‌ইয়ামীন্তদরজা থেকে প্রথম দরজা ও কোণার দরজা পর্যন্ত এবং হননেলের উঁচু পাহারা-ঘর থেকে বাদশাহ্‌র আংগুর মাড়াইয়ের স্থান পর্যন্ত গোটা শহরটা ঠিক থাকবে।</div>
<div class="v" id="v11"><span class="vn">11</span> সেখানে লোকজন বাস করবে; জেরুজালেম আর কখনও ধ্বংসের বদদোয়ার অধীন হবে না। সে নিরাপদে থাকবে।</div>
<div class="v" id="v12"><span class="vn">12</span> <span class="br-p"><br><br></span>যে সব জাতি জেরুজালেমের বিরুদ্ধে যুদ্ধ করবে মাবুদ মহামারী দিয়ে তাদের আঘাত করবেন। তারা দাঁড়িয়ে থাকতে থাকতেই তাদের গায়ের গোশ্‌ত পচে যাবে এবং তাদের চোখের গর্তের মধ্যে চোখ পচে যাবে ও মুখের মধ্যে জিভ্‌ পচে যাবে।</div>
<div class="v" id="v13"><span class="vn">13</span> সেই দিন মাবুদ ভীষণ ভয় দিয়ে সেই লোকদের আঘাত করবেন। তারা সবাই একে অন্যকে ধরে আক্রমণ করবে।</div>
<div class="v" id="v14"><span class="vn">14</span> এহুদাও জেরুজালেমের পক্ষে যুদ্ধ করবে। আশেপাশের জাতিদের ধন-সম্পদ, অর্থাৎ প্রচুর পরিমাণে সোনা, রূপা ও কাপড়-চোপড় জড়ো করা হবে।</div>
<div class="v" id="v15"><span class="vn">15</span> একই রকম মহামারী ঐ সব সৈন্য-ছাউনির ঘোড়া, খ"চর, উট, গাধা এবং অন্যান্য সব পশুকে আঘাত করবে।</div>
<div class="v" id="v16"><span class="vn">16</span> <span class="br-p"><br><br></span>পরে সেই সব জাতির বেঁচে থাকা লোকেরা সেই বাদশাহ্‌র, অর্থাৎ আল্লাহ্‌ রাব্বুল আলামীনের এবাদত করবার জন্য এবং কুঁড়ে-ঘরের ঈদ পালন করবার জন্য প্রতি বছর জেরুজালেমে আসবে।</div>
<div class="v" id="v17"><span class="vn">17</span> যদি দুনিয়ার কোন জাতি আল্লাহ্‌ রাব্বুল আলামীনের এবাদত করবার জন্য জেরুজালেমে না যায় তবে তাদের দেশে বৃষ্টি হবে না।</div>
<div class="v" id="v18"><span class="vn">18</span> যদি মিসরীয়রা না যায় এবং এবাদতে অংশ না নেয় তবে তাদের দেশেও বৃষ্টি হবে না। যে সব জাতি কুঁড়ে-ঘরের ঈদ পালন করবার জন্য যাবে না মাবুদ তাদের উপর যে মহামারী আনবেন মিসরীয়দের উপর তিনি সেই একই মহামারী আনবেন।</div>
<div class="v" id="v19"><span class="vn">19</span> মিসর এবং অন্যান্য যে সব জাতি কুঁড়ে-ঘরের ঈদ পালন করবার জন্য যাবে না তাদের এই শাস্তিই দেওয়া হবে।</div>
<div class="v" id="v20"><span class="vn">20</span> <span class="br-p"><br><br></span>সেই দিন “মাবুদের উদ্দেশে পবিত্র” এই কথা ঘোড়ার গলার ঘণ্টার উপরে খোদাই করা থাকবে এবং মাবুদের ঘরের রান্নার পাত্রগুলো কোরবানগাহের সামনের পবিত্র পেয়ালাগুলোর মত পবিত্র হবে।</div>
<div class="v" id="v21"><span class="vn">21</span> জেরুজালেম ও এহুদার প্রত্যেকটি রান্নার পাত্র আল্লাহ্‌ রাব্বুল আলামীনের উদ্দেশে পবিত্র হবে এবং যারা পশু-কোরবানী দিতে আসবে তারা সেই সব পাত্রের কয়েকটা নিয়ে সেগুলোতে রান্না করবে। সেই দিন আল্লাহ্‌ রাব্বুল আলামীনের ঘরে কেউ ব্যবসা করবে না।</div>
</div>
<!-- PARSED ABOVE; EDITING MAY BREAK PARSER -->
</body></html>