<html><head>
<meta http-equiv="Content-Type" content="text/html;charset=utf-8" />
<title>1Cor 16 &ndash; ১ করিকরিন্থীয়দের প্রতি প্রেরিত পৌলের প্রথম পত্রন্থীয় &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 16);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>১ করিকরিন্থীয়দের প্রতি প্রেরিত পৌলের প্রথম পত্রন্থীয়</b> &ndash; <a href="1Cor_1.html">1</a> ... <a href="1Cor_14.html">14</a> <a href="1Cor_15.html">15</a> <b>16</b> </div><hr>
<h1>1Cor 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>চাঁদা সংগ্রহের বিধি</h2><span class="vn">1</span> <span class="br-p"><br><br></span>আর পবিত্রগণের নিমিত্ত চাঁদার সম্বন্ধে, আমি গালাতিয়া দেশস্থ মণ্ডলী সকলকে যে আজ্ঞা দিয়াছি, তদনুসারে তোমরাও কর।</div>
<div class="v" id="v2"><span class="vn">2</span> সপ্তাহের প্রথম দিনে তোমরা প্রত্যেকে আপনাদের নিকটে কিছু কিছু রাখিয়া আপন আপন সঙ্গতি অনুসারে অর্থ সঞ্চয় কর; যেন আমি যখন আসিব, তখনই চাঁদা না হয়।</div>
<div class="v" id="v3"><span class="vn">3</span> পরে আমি উপস্থিত হইলে, তোমরা যাহাদিগকে যোগ্য মনে করিবে, আমি তাহাদিগকে পত্র দিয়া তাহাদের দ্বারা তোমাদের সেই দান যিরূশালেমে পাঠাইয়া দিব।</div>
<div class="v" id="v4"><span class="vn">4</span> আর আমারও যদি যাওয়া উপযুক্ত হয়, তবে তাহারা আমার সঙ্গে যাইবে।</div>
<div class="v" id="v5"><span class="vn">5</span> <span class="br-p"><br><br></span>মাকিদনিয়া দেশ দিয়া যাত্রা সমাপ্ত হইলেই আমি তোমাদের ওখানে যাইব, কেননা আমি মাকিদনিয়া দেশ দিয়া যাইতে উদ্যত আছি।</div>
<div class="v" id="v6"><span class="vn">6</span> আর হয় ত তোমাদের নিকটে কিছু দিন অবস্থিতি করিব, কি জানি, শীতকালও যাপন করিব; তাহা হইলে আমি যেখানেই যাই, তোমরা আমাকে আগাইয়া দিয়া আসিতে পারিবে।</div>
<div class="v" id="v7"><span class="vn">7</span> কেননা তোমাদের সহিত এইবার পথঘটিত সাক্ষাৎ করিতে বাসনা করি না; কারণ আমার প্রত্যাশা এই যে, যদি প্রভুর অনুমতি হয়, আমি তোমাদের কাছে কিছু কাল থাকিব।</div>
<div class="v" id="v8"><span class="vn">8</span> কিন্তু পঞ্চাশত্তমী পর্যন্ত আমি ইফিষে আছি;</div>
<div class="v" id="v9"><span class="vn">9</span> কারণ আমার সম্মুখে এক দ্বার খোলা রহিয়াছে, তাহা বৃহৎ ও কার্যসাধক; আর বিপক্ষ অনেক।</div>
<div class="v" id="v10"><span class="vn">10</span> <span class="br-p"><br><br></span>তীমথিয় যদি আইসেন, তবে দেখিও, যেন তিনি তোমাদের কাছে নির্ভয়ে থাকেন, কেননা যেমন আমি করি, তেমনি তিনি প্রভুর কার্য করিতেছেন; অতএব কেহ তাঁহাকে হেয়জ্ঞান না করুক।</div>
<div class="v" id="v11"><span class="vn">11</span> কিন্তু তাঁহাকে শান্তিতে আগাইয়া দিবে, যেন তিনি আমার নিকটে আসিতে পারেন, কারণ আমি অপেক্ষা করিতেছি যে, তিনি ভ্রাতৃগণের সহিত আসিবেন।</div>
<div class="v" id="v12"><span class="vn">12</span> <span class="br-p"><br><br></span>আর আপল্লো ভ্রাতার বিষয়ে বলিতেছি; আমি তাঁহাকে অনেক বিনতি করিয়াছিলাম, যেন তিনি ভ্রাতৃগণের সহিত তোমাদের কাছে যান; কিন্তু এখন যাইতে কোন প্রকারে তাঁহার ইচ্ছা হইল না; সুযোগ পাইলেই যাইবেন।</div>
<div class="v" id="v13"><h2>পত্রের উপসংহার</h2><span class="vn">13</span> <span class="br-p"><br><br></span>তোমরা জাগিয়া থাক, বিশ্বাসে দাঁড়াইয়া থাক, বীরত্ব দেখাও, বলবান হও।</div>
<div class="v" id="v14"><span class="vn">14</span> তোমাদের সকল কার্য প্রেমে হউক।</div>
<div class="v" id="v15"><span class="vn">15</span> <span class="br-p"><br><br></span>আর হে ভ্রাতৃগণ, তোমাদিগকে নিবেদন করিতেছি- তোমরা স্তিফানের পরিজনকে জান, তাঁহারা আখায়া দেশের অগ্রিমাংশ, এবং পবিত্রগণের পরিচর্যায় আপনাদিগকে নিযুক্ত করিয়াছেন-</div>
<div class="v" id="v16"><span class="vn">16</span> তোমরাও এই প্রকার লোকদের, এবং যত জন কার্যে সাহায্য করেন, ও পরিশ্রম করেন, সেই সকলের বশবর্তী হও।</div>
<div class="v" id="v17"><span class="vn">17</span> স্তিফানের, ফর্তুনাতের ও আখায়িকের আগমনে আমি আনন্দ করিতেছি, কেননা তোমাদের ত্রুটি তাঁহারা পূর্ণ করিয়াছেন;</div>
<div class="v" id="v18"><span class="vn">18</span> কারণ তাঁহারা আমার এবং তোমাদেরও আত্মাকে আপ্যায়িত করিয়াছেন। অতএব তোমরা এই প্রকার লোকদিগকে চিনিয়া মান্য করিও।</div>
<div class="v" id="v19"><span class="vn">19</span> <span class="br-p"><br><br></span>এশিয়ার মণ্ডলী সকল তোমাদিগকে মঙ্গলবাদ করিতেছে। আক্কিলা ও প্রিষ্কা এবং তাঁহাদের গৃহস্থিত মণ্ডলী তোমাদিগকে প্রভুতে অনেক মঙ্গলবাদ করিতেছেন।</div>
<div class="v" id="v20"><span class="vn">20</span> ভ্রাতৃগণ সকলে তোমাদিগকে মঙ্গলবাদ করিতেছেন। তোমরা পবিত্র চুম্বনে পরস্পর মঙ্গলবাদ কর।</div>
<div class="v" id="v21"><span class="vn">21</span> <span class="br-p"><br><br></span>আমার মঙ্গলবাদ আমি পৌল স্বহস্তে লিখিলাম।</div>
<div class="v" id="v22"><span class="vn">22</span> কোন ব্যক্তি যদি প্রভুকে ভাল না বাসে, তবে সে শাপগ্রস্ত হউক; মারাণ আথা [প্রভু আসিতেছেন]।</div>
<div class="v" id="v23"><span class="vn">23</span> প্রভু যীশু খ্রীষ্টের অনুগ্রহ তোমাদের সহবর্তী হউক।</div>
<div class="v" id="v24"><span class="vn">24</span> খ্রীষ্ট যীশুতে আমার প্রেম তোমাদের সকলের সহবর্তী হউক।</div>
</div>
<!-- PARSED ABOVE; EDITING MAY BREAK PARSER -->
</body></html>