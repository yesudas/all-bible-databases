<html><head>
<meta http-equiv="Content-Type" content="text/html;charset=utf-8" />
<title>1Cor 8 &ndash; ১ করিকরিন্থীয়দের প্রতি প্রেরিত পৌলের প্রথম পত্রন্থীয় &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 8);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>১ করিকরিন্থীয়দের প্রতি প্রেরিত পৌলের প্রথম পত্রন্থীয়</b> &ndash; <a href="1Cor_1.html">1</a> ... <a href="1Cor_6.html">6</a> <a href="1Cor_7.html">7</a> <b>8</b> <a href="1Cor_9.html">9</a> <a href="1Cor_10.html">10</a> ... <a href="1Cor_16.html">16</a> </div><hr>
<h1>1Cor 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রতিমার প্রসাদ বিষয়ক কথা</h2><span class="vn">1</span> <span class="br-p"><br><br></span>আর প্রতিমার কাছে উৎসৃষ্ট বলির বিষয়- আমরা জানি যে, আমাদের সকলের জ্ঞান আছে। জ্ঞান গর্বিত করে, কিন্তু প্রেমই গাঁথিয়া তুলে।</div>
<div class="v" id="v2"><span class="vn">2</span> যদি কেহ মনে করে, সে কিছু জানে, তবে যেরূপ জানিতে হয়, তদ্রূপ এখনও জানে না;</div>
<div class="v" id="v3"><span class="vn">3</span> কিন্তু যদি কেহ ঈশ্বরকে প্রেম করে, সেই তাঁহার জানা লোক।</div>
<div class="v" id="v4"><span class="vn">4</span> ভাল, প্রতিমার কাছে উৎসৃষ্ট বলি ভোজনের বিষয়ে আমরা জানি, প্রতিমা জগতে কিছুই নয়, এবং ঈশ্বর এক ছাড়া দ্বিতীয় নাই।</div>
<div class="v" id="v5"><span class="vn">5</span> কেননা কি স্বর্গে কি পৃথিবীতে যাহাদিগকে দেবতা বলা যায়, এমন কতকগুলি যদিও আছে- বাস্তবিক অনেক দেবতা ও অনেক প্রভু আছে-</div>
<div class="v" id="v6"><span class="vn">6</span> তথাপি আমাদের জ্ঞানে একমাত্র ঈশ্বর সেই পিতা, যাঁহা হইতে সকলই হইয়াছে, ও আমরা যাঁহারই জন্য; এবং একমাত্র প্রভু সেই যীশু খ্রীষ্ট, যাঁহার দ্বারা সকলই হইয়াছে, এবং আমরা যাঁহারই দ্বারা বিদ্যমান আছি।</div>
<div class="v" id="v7"><span class="vn">7</span> <span class="br-p"><br><br></span>তবে কি না সকলের এই জ্ঞান নাই; কিন্তু কতক লোক অদ্যাপি প্রতিমার সংশ্রবে থাকায় প্রতিমার কাছে উৎসৃষ্ট বলি, জ্ঞানেই বলি ভোজন করে; এবং তাহাদের বিবেক দুর্বল বলিয়া কলুষিত হয়।</div>
<div class="v" id="v8"><span class="vn">8</span> কিন্তু খাদ্যদ্রব্য আমাদিগকে ঈশ্বরের কাছে গ্রাহ্য করায় না; ভোজন না করিলে আমাদের ক্ষতি হয় না, ভোজন করিলেও আমাদের বৃদ্ধি হয় না।</div>
<div class="v" id="v9"><span class="vn">9</span> কিন্তু সাবধান, তোমাদের এই ক্ষমতা যেন কোন ক্রমে দুর্বলদের ব্যাঘাতজনক না হয়।</div>
<div class="v" id="v10"><span class="vn">10</span> কারণ, তোমার ত জ্ঞান আছে, তোমাকে যদি কেহ দেবালয়ে ভোজনে বসিতে দেখে, তবে সে দুর্বল লোক বলিয়া তাহার বিবেক কি প্রতিমার কাছে উৎসৃষ্ট বলি ভোজন করিতে সাহস পাইবে না?</div>
<div class="v" id="v11"><span class="vn">11</span> বস্তুতঃ তোমার জ্ঞান দ্বারা সেই ভ্রাতা যাহার নিমিত্ত খ্রীষ্ট মরিয়াছেন, সেই দুর্বল ব্যক্তি বিনষ্ট হয়।</div>
<div class="v" id="v12"><span class="vn">12</span> এইরূপে ভ্রাতৃগণের বিরুদ্ধে পাপ করিলে, ও তাহাদের দুর্বল বিবেকে আঘাত করিলে, তোমরা খ্রীষ্টের বিরুদ্ধে পাপ কর।</div>
<div class="v" id="v13"><span class="vn">13</span> অতএব খাদ্যদ্রব্য যদি আমার ভ্রাতার বিঘ্ন জন্মায়, তবে আমি কখনও মাংস ভোজন করিব না, পাছে আমার ভ্রাতার বিঘ্ন জন্মাই।</div>
</div>
<!-- PARSED ABOVE; EDITING MAY BREAK PARSER -->
</body></html>