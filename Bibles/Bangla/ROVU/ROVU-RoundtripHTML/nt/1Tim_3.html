<html><head>
<meta http-equiv="Content-Type" content="text/html;charset=utf-8" />
<title>1Tim 3 &ndash; তীমথিয়ের প্রতি প্রেরিত পৌলের প্রথম পত্র &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>তীমথিয়ের প্রতি প্রেরিত পৌলের প্রথম পত্র</b> &ndash; <a href="1Tim_1.html">1</a> <a href="1Tim_2.html">2</a> <b>3</b> <a href="1Tim_4.html">4</a> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অধ্যক্ষ ও পরিচারকের বিষয়</h2><span class="vn">1</span> <span class="br-p"><br><br></span>এই কথা বিশ্বসনীয়, যদি কেহ অধ্যক্ষপদের আকাঙ্ক্ষী হন, তবে তিনি উত্তম কার্য বাঞ্ছা করেন।</div>
<div class="v" id="v2"><span class="vn">2</span> অতএব ইহা আবশ্যক যে, অধ্যক্ষ অনিন্দনীয়, এক স্ত্রীর স্বামী, মিতাচারী, আত্মসংযমী, পরিপাটী, অতিথি সেবক এবং শিক্ষাদানে নিপুণ হউন;</div>
<div class="v" id="v3"><span class="vn">3</span> মদ্যপানে আসক্ত কিম্বা প্রহারক না হন, কিন্তু ক্ষান্ত, নির্বিরোধ ও অর্থলোভ-শূন্য হন,</div>
<div class="v" id="v4"><span class="vn">4</span> আপন ঘরের শাসন উত্তমরূপে করেন, এবং সম্পূর্ণ ধীরতা সহকারে সন্তানগণকে বশে রাখেন;</div>
<div class="v" id="v5"><span class="vn">5</span> কিন্তু যদি কেহ ঘর শাসন করিতে না জানে, সে কেমন করিয়া ঈশ্বরের মণ্ডলীর তত্ত্বাবধান করিবে?</div>
<div class="v" id="v6"><span class="vn">6</span> তিনি নূতন শিষ্য না হউন, পাছে গর্বান্ধ হইয়া দিয়াবলের বিচারে পতিত হন।</div>
<div class="v" id="v7"><span class="vn">7</span> আর বহিঃস্থ লোকদের কাছেও উত্তম সাক্ষ্য প্রাপ্ত হওয়া তাঁহার আবশ্যক, পাছে তিরস্কারে ও দিয়াবলের জালে পতিত হন।</div>
<div class="v" id="v8"><span class="vn">8</span> <span class="br-p"><br><br></span>সেইরূপ পরিচারকদেরও আবশ্যক, যেন তাঁহারা ধীর হন, যেন দ্বিবাক্যবাদী, বহু মদ্যপানে আসক্ত, কুৎসিত লোভের আকাঙ্ক্ষী না হন,</div>
<div class="v" id="v9"><span class="vn">9</span> এবং শুচি বিবেকে বিশ্বাসের নিগূঢ়তত্ত্ব ধারণ করেন।</div>
<div class="v" id="v10"><span class="vn">10</span> আর অগ্রে তাঁহাদেরও পরীক্ষা করা হউক, যদি তাঁহারা অনিন্দনীয় হন, তবে পরিচারকের কর্ম করুন।</div>
<div class="v" id="v11"><span class="vn">11</span> তদ্রূপ স্ত্রীলোকেরাও ধীর, অনপবাদিকা, মিতাচারিণী এবং সর্ববিষয়ে বিশ্বস্ত হউন।</div>
<div class="v" id="v12"><span class="vn">12</span> পরিচারকেরা এক একজন এক এক স্ত্রীর স্বামী হউন, এবং সন্তান-সন্ততি ও আপন আপন ঘর উত্তমরূপে শাসন করুন।</div>
<div class="v" id="v13"><span class="vn">13</span> কেননা যাঁহারা উত্তমরূপে পরিচারকের কার্য করিয়াছেন, তাঁহারা আপনাদের জন্য সুপ্রতিষ্ঠা, এবং খ্রীষ্ট যীশু সম্বন্ধীয় বিশ্বাসে অতিশয় সাহস লাভ করেন।</div>
<div class="v" id="v14"><h2>খ্রীষ্টীয় মণ্ডলী জীবন্ত ঈশ্বরের গৃহ</h2><span class="vn">14</span> <span class="br-p"><br><br></span>আমি শীঘ্রই তোমার নিকটে উপস্থিত হইব, এমন আশা করিয়া তোমাকে এই সকল লিখিলাম;</div>
<div class="v" id="v15"><span class="vn">15</span> কিন্তু যদি আমার বিলম্ব হয়, তবে যেন তুমি জানিতে পার যে, ঈশ্বরের গৃহমধ্যে কেমন আচার-ব্যবহার করিতে হয়; সেই গৃহ ত জীবন্ত ঈশ্বরের মণ্ডলী, সত্যের স্তম্ভ ও দৃঢ় ভিত্তি।</div>
<div class="v" id="v16"><span class="vn">16</span> আর ভক্তির নিগূঢ়তত্ত্ব মহৎ, ইহা সর্বসম্মত, <span class="br-p"><br><br></span><span class="br-ind"><br><span class="indent">&nbsp;</span></span>যিনি মাংসে প্রকাশিত হইলেন, <br><span class="br-ind"><br><span class="indent">&nbsp;</span></span>আত্মাতে ধার্মিক প্রতিপন্ন হইলেন, <br><span class="br-ind"><br><span class="indent">&nbsp;</span></span>দূতগণের নিকট দর্শন দিলেন, <br><span class="br-ind"><br><span class="indent">&nbsp;</span></span>জাতিগণের মধ্যে প্রচারিত হইলেন, <br><span class="br-ind"><br><span class="indent">&nbsp;</span></span>জগতে বিশ্বাস দ্বারা গৃহীত হইলেন, <br><span class="br-ind"><br><span class="indent">&nbsp;</span></span>সপ্রতাপে ঊর্ধ্বে নীত হইলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>