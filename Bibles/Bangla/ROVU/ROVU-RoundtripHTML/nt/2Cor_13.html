<html><head>
<meta http-equiv="Content-Type" content="text/html;charset=utf-8" />
<title>2Cor 13 &ndash; করিন্থীয়দের প্রতি প্রেরিত পৌলের দ্বিতীয় পত্র &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 13);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>করিন্থীয়দের প্রতি প্রেরিত পৌলের দ্বিতীয় পত্র</b> &ndash; <a href="2Cor_1.html">1</a> ... <a href="2Cor_11.html">11</a> <a href="2Cor_12.html">12</a> <b>13</b> </div><hr>
<h1>2Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এই তৃতীয় বার আমি তোমাদের কাছে যাইতেছি। ‘‘দুই কিম্বা তিন সাক্ষীর মুখে সকল কথা নিষপন্ন হইবে।”</div>
<div class="v" id="v2"><span class="vn">2</span> দ্বিতীয় বার উপস্থিত হইলে পর এখন অনুপস্থিত আছি বলিয়া, যাহারা পূর্বে পাপ করিয়াছে, তাহাদিগকে ও অন্য সকলকে আমি আগেই বলিয়াছি ও আগেই কহিতেছি, যদি আবার আসি, আমি মমতা করিব না;</div>
<div class="v" id="v3"><span class="vn">3</span> কারণ খ্রীষ্ট যিনি আমাতে কথা কহেন, তোমরা ত তাঁহারই বিষয়ে প্রমাণ খুঁজিতেছ; তিনি তোমাদের পক্ষে দুর্বল নহেন, বরং তোমাদের মধ্যে শক্তিমান।</div>
<div class="v" id="v4"><span class="vn">4</span> কেননা তিনি দুর্বলতা প্রযুক্ত ক্রুশারোপিত হইয়াছিলেন বটে, কিন্তু ঈশ্বরের শক্তি প্রযুক্ত জীবিত আছেন। আর আমরাও তাঁহাতে দুর্বল, কিন্তু তোমাদের পক্ষে ঈশ্বরের শক্তি প্রযুক্ত তাঁহার সহিত জীবিত থাকিব।</div>
<div class="v" id="v5"><span class="vn">5</span> আপনাদের পরীক্ষা করিয়া দেখ, তোমরা বিশ্বাসে আছ কি না; প্রমাণার্থে আপনাদেরই পরীক্ষা কর। অথবা তোমরা কি আপনাদের সম্বন্ধে জান না যে, যীশু খ্রীষ্ট তোমাদের মধ্যে আছেন? অবশ্য যদি তোমরা অপ্রামাণিক না হও।</div>
<div class="v" id="v6"><span class="vn">6</span> কিন্তু আশা করি, তোমরা জানিবে যে, আমরা অপ্রামাণিক নহি।</div>
<div class="v" id="v7"><span class="vn">7</span> আর আমরা ঈশ্বরের কাছে এই প্রার্থনা করি, যেন তোমরা কোন মন্দ কার্য না কর, আমরা যেন প্রমাণ-সিদ্ধ বলিয়া প্রতীয়মান হই, সেই জন্য নয়, বরং যদিও আমরা অপ্রামাণিকের ন্যায় হই, তোমরা যেন সৎকর্ম কর।</div>
<div class="v" id="v8"><span class="vn">8</span> কারণ আমরা সত্যের বিপক্ষে কিছুই করিতে পারি না, কেবল সত্যের সপক্ষে করিতে পারি।</div>
<div class="v" id="v9"><span class="vn">9</span> বাস্তবিক আমরা যখন দুর্বল ও তোমরা বলবান, তখন আমরা আনন্দ করি; আর ইহার জন্য প্রার্থনাও করি, যেন তোমরা পরিপক্ব হও।</div>
<div class="v" id="v10"><span class="vn">10</span> এই কারণ আমি অনুপস্থিত হইয়া এই সকল কথা লিখিলাম, যেন উপস্থিত হইলে প্রভুর দত্ত ক্ষমতানুসারে তীক্ষ্ম ভাব প্রয়োগ করিতে না হয়; সেই ক্ষমতা তিনি ভাঙ্গিয়া ফেলিবার নিমিত্ত নয়, কিন্তু গাঁথিয়া তুলিবার নিমিত্তই আমাকে দিয়াছেন।</div>
<div class="v" id="v11"><span class="vn">11</span> <span class="br-p"><br><br></span>অবশেষে বলি, হে ভ্রাতৃগণ, আনন্দ কর, পরিপক্ব হও, আশ্বাস গ্রহণ কর, একভাববিশিষ্ট হও, শান্তিতে থাক; তাহাতে প্রেমের ও শান্তির ঈশ্বর তোমাদের সঙ্গে সঙ্গে থাকিবেন।</div>
<div class="v" id="v12"><span class="vn">12</span> পবিত্র চুম্বনে পরস্পর মঙ্গলবাদ কর।</div>
<div class="v" id="v13"><span class="vn">13</span> পবিত্র লোক সকল তোমাদিগকে মঙ্গলবাদ করিতেছেন।</div>
<div class="v" id="v14"><span class="vn">14</span> <span class="br-p"><br><br></span>প্রভু যীশু খ্রীষ্টের অনুগ্রহ, ও ঈশ্বরের প্রেম, এবং পবিত্র আত্মার সহভাগিতা তোমাদের সকলের সহবর্তী হউক।</div>
</div>
<!-- PARSED ABOVE; EDITING MAY BREAK PARSER -->
</body></html>