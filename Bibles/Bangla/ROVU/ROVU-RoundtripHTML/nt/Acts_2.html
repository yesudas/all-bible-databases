<html><head>
<meta http-equiv="Content-Type" content="text/html;charset=utf-8" />
<title>Acts 2 &ndash; প্রেরিতদের কার্য-বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>প্রেরিতদের কার্য-বিবরণ</b> &ndash; <a href="Acts_1.html">1</a> <b>2</b> <a href="Acts_3.html">3</a> <a href="Acts_4.html">4</a> ... <a href="Acts_28.html">28</a> </div><hr>
<h1>Acts 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চাশত্তমীর দিনে পবিত্র আত্মার অবতরণ</h2><span class="vn">1</span> <span class="br-p"><br><br></span>পরে পঞ্চাশত্তমীর দিন উপস্থিত হইলে তাঁহারা সকলে এক স্থানে সমবেত ছিলেন।</div>
<div class="v" id="v2"><span class="vn">2</span> আর হঠাৎ আকাশ হইতে প্রচণ্ড বায়ুর বেগের শব্দবৎ একটা শব্দ আসিল, এবং যে গৃহে তাঁহারা বসিয়াছিলেন, সেই গৃহের সর্বত্র ব্যাপ্ত হইল।</div>
<div class="v" id="v3"><span class="vn">3</span> আর অংশ অংশ হইয়া পড়িতেছে, এমন অনেক অগ্নিবৎ জিহ্বা তাঁহাদের দৃষ্টিগোচর হইল; এবং তাঁহাদের প্রত্যেক জনের উপরে বসিল।</div>
<div class="v" id="v4"><span class="vn">4</span> তাহাতে তাঁহারা সকলে পবিত্র আত্মায় পরিপূর্ণ হইলেন, এবং আত্মা তাঁহাদিগকে যেরূপ বক্তৃতা দান করিলেন, তদনুসারে অন্য অন্য ভাষায় কথা কহিতে লাগিলেন।</div>
<div class="v" id="v5"><span class="vn">5</span> <span class="br-p"><br><br></span>ঐ সময়ে যিহূদীরা, আকাশের নিম্নস্থিত সমস্ত জাতি হইতে আগত ভক্ত লোকেরা, যিরূশালেমে বাস করিতেছিল।</div>
<div class="v" id="v6"><span class="vn">6</span> আর সেই ধ্বনি হইলে অনেক লোক সমাগত হইল, এবং তাঁহারা হতবুদ্ধি হইয়া পড়িল, কারণ প্রত্যেক জন আপন আপন ভাষায় তাঁহাদিগকে কথা কহিতে শুনিতেছিল।</div>
<div class="v" id="v7"><span class="vn">7</span> তখন সকলে অতিশয় আশ্চর্যান্বিত ও চমৎকৃত হইয়া বলিতে লাগিল, দেখ, এই যে লোকেরা কথা কহিতেছে, ইহারা সকলে কি গালীলীয় নহে?</div>
<div class="v" id="v8"><span class="vn">8</span> তবে আমরা কেমন করিয়া প্রত্যেক জন নিজ নিজ জন্মদেশীয় ভাষায় কথা শুনিতেছি?</div>
<div class="v" id="v9"><span class="vn">9</span> পার্থীয়, মাদীয় ও এলমীয় লোক, এবং মিসপতামিয়া, যিহূদিয়া ও কাপ্পাদকিয়া, পন্ত ও এশিয়া, ফরুগিয়া ও পাম্ফুলিয়া,</div>
<div class="v" id="v10"><span class="vn">10</span> মিসর, এবং লুবিয়া দেশস্থ কুরীণীর নিকটবর্তী অঞ্চলনিবাসী, এবং প্রবাসকারী রোমীয় কি যিহূদী কি যিহূদী-ধর্মাবলম্বী লোক, এবং ক্রীতীয় ও আরবীয় লোক যে আমরা,</div>
<div class="v" id="v11"><span class="vn">11</span> আমাদের নিজ নিজ ভাষায় উহাদিগকে ঈশ্বরের মহৎ মহৎ কর্মের কথা বলিতে শুনিতেছি।</div>
<div class="v" id="v12"><span class="vn">12</span> এইরূপে তাহারা সকলে চমৎকৃত হইল ও হতবুদ্ধি হইয়া পরস্পর বলিতে লাগিল, ইহার ভাব কি?</div>
<div class="v" id="v13"><span class="vn">13</span> অন্য লোকেরা পরিহাস করিয়া বলিল, উহারা মিষ্ট দ্রাক্ষারসে মত্ত হইয়াছে।</div>
<div class="v" id="v14"><span class="vn">14</span> কিন্তু পিতর এগার জনের সহিত দাঁড়াইয়া উচ্চৈঃস্বরে তাহাদের কাছে বক্তৃতা করিয়া কহিলেন <span class="br-p"><br><br></span>হে যিহূদী লোকেরা, হে যিরূশালেম নিবাসী সকলে, তোমরা ইহা জ্ঞাত হও, এবং আমার কথায় কর্ণপাত কর।</div>
<div class="v" id="v15"><h2>পিতরের বক্তৃতা</h2><span class="vn">15</span> কেননা তোমরা যে অনুমান করিতেছ, ইহারা মত্ত, তাহা নয়, কারণ এখন বেলা তিন ঘটিকা মাত্র।</div>
<div class="v" id="v16"><span class="vn">16</span> কিন্তু এটি সেই ঘটনা, যাহার কথা যোয়েল ভাববাদী দ্বারা উক্ত হইয়াছে,</div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>‘‘শেষ কালে এইরূপ হইবে, ইহা ঈশ্বর বলিতেছেন, <br><span class="br-ind"><br><span class="indent">&nbsp;</span></span>আমি মর্ত্যমাত্রের উপরে আপন আত্মা সেচন করিব; <br><span class="br-ind"><br><span class="indent">&nbsp;</span></span>তাহাতে তোমাদের পুত্রগণ ও তোমাদের কন্যাগণ ভাববাণী বলিবে, <br><span class="br-ind"><br><span class="indent">&nbsp;</span></span>আর তোমাদের যুবকেরা দর্শন পাইবে, <br><span class="br-ind"><br><span class="indent">&nbsp;</span></span>আর তোমাদের প্রাচীনেরা স্বপ্ন দেখিবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আবার আমার দাসদের উপরে এবং আমার দাসীদের উপরে <br><span class="br-ind"><br><span class="indent">&nbsp;</span></span>সেই সময়ে আমি আমার আত্মা সেচন করিব, <br><span class="br-ind"><br><span class="indent">&nbsp;</span></span>আর তাহারা ভাববাণী বলিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি উপরে আকাশে নানা অদ্ভুত লক্ষণ <br><span class="br-ind"><br><span class="indent">&nbsp;</span></span>এবং নিচে পৃথিবীতে নানা চিহ্ন <br><span class="br-ind"><br><span class="indent">&nbsp;</span></span>রক্ত, অগ্নি ও ধূম-বাষপ দেখাইব। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>প্রভুর সেই মহৎ ও প্রসিদ্ধ দিনের আগমনের পূর্বে <br><span class="br-ind"><br><span class="indent">&nbsp;</span></span>সূর্য অন্ধকার হইয়া যাইবে, <br><span class="br-ind"><br><span class="indent">&nbsp;</span></span>চন্দ্র রক্ত হইয়া যাইবে; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর এইরূপ হইবে, যে কেহ প্রভুর নামে ডাকিবে, সেই পরিত্রাণ পাইবে।” <br></div>
<div class="v" id="v22"><span class="vn">22</span> <span class="br-p"><br><br></span>হে ইস্রায়েলীয়েরা, এই সকল কথা শুন। নাসরতীয় যীশু পরাক্রম-কার্য, অদ্ভুত লক্ষণ ও চিহ্ন সমূহ দ্বারা তোমাদের নিকটে ঈশ্বর-কর্তৃক প্রমাণিত মনুষ্য; তাঁহারই দ্বারা ঈশ্বর তোমাদের মধ্যে ঐ সকল কার্য করিয়াছেন, যেমন তোমরা নিজেরাই জান;</div>
<div class="v" id="v23"><span class="vn">23</span> সেই ব্যক্তি ঈশ্বরের নিরূপিত মন্ত্রণা ও পূর্বজ্ঞান অনুসারে সমর্পিত হইলে তোমরা তাঁহাকে অধর্মীদের হস্ত দ্বারা ক্রুশে দিয়া বধ করিয়াছিলে।</div>
<div class="v" id="v24"><span class="vn">24</span> ঈশ্বর মৃত্যু-যন্ত্রণা মুক্ত করিয়া তাঁহাকে উঠাইয়াছেন; কেননা তাঁহাকে ধরিয়া রাখিতে মৃত্যুর সাধ্য ছিল না।</div>
<div class="v" id="v25"><span class="vn">25</span> কারণ দায়ূদ তাঁহার বিষয়ে বলেন, <span class="br-p"><br><br></span><span class="br-ind"><br><span class="indent">&nbsp;</span></span>‘‘আমি প্রভুকে নিয়তই আমার সম্মুখে দেখিতাম; <br><span class="br-ind"><br><span class="indent">&nbsp;</span></span>কারণ তিনি আমার দক্ষিণে আছেন, যেন আমি বিচলিত না হই। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>এই জন্য আমার চিত্ত আনন্দিত ও আমার জিহ্বা উল্লসিত হইল; <br><span class="br-ind"><br><span class="indent">&nbsp;</span></span>আবার আমার মাংসও প্রত্যাশায় প্রবাস করিবে; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কারণ তুমি আমার প্রাণ পাতালে পরিত্যাগ করিবে না, <br><span class="br-ind"><br><span class="indent">&nbsp;</span></span>আর নিজ সাধুকে ক্ষয় দেখিতে দিবে না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি আমাকে জীবনের পথ জ্ঞাত করিয়াছ, <br><span class="br-ind"><br><span class="indent">&nbsp;</span></span>তোমার শ্রীমুখ দ্বারা আমাকে আনন্দে পূর্ণ করিবে।” <br></div>
<div class="v" id="v29"><span class="vn">29</span> <span class="br-p"><br><br></span>ভ্রাতৃগণ, সেই পিতৃকুলপতি দায়ূদের বিষয়ে আমি তোমাদিগকে মুক্তকণ্ঠে বলিতে পারি যে, তিনি প্রাণত্যাগ করিয়াছেন এবং কবরপ্রাপ্তও হইয়াছেন, আর তাঁহার কবর আজ পর্যন্ত আমাদের নিকটে রহিয়াছে।</div>
<div class="v" id="v30"><span class="vn">30</span> ভাল, তিনি ভাববাদী ছিলেন, এবং জানিতেন, ঈশ্বর দিব্যপূর্বক তাঁহার কাছে এই শপথ করিয়াছিলেন যে, তাঁহার ঔরসজাত একজনকে তাঁহার সিংহাসনে বসাইবেন;</div>
<div class="v" id="v31"><span class="vn">31</span> অতএব পূর্ব হইতে দেখিয়া তিনি খ্রীষ্টেরই পুনরুত্থান বিষয়ে এই কথা কহিলেন যে, তাঁহাকে পাতালে পরিত্যাগও করা হয় নাই, তাঁহার মাংস ক্ষয়ও দেখে নাই।</div>
<div class="v" id="v32"><span class="vn">32</span> এই যীশুকেই ঈশ্বর উঠাইয়াছেন, আমরা সকলেই এই বিষয়ের সাক্ষী।</div>
<div class="v" id="v33"><span class="vn">33</span> অতএব তিনি ঈশ্বরের দক্ষিণ হস্ত দ্বারা উচ্চীকৃত হওয়াতে, এবং পিতার নিকট হইতে অঙ্গীকৃত পবিত্র আত্মা প্রাপ্ত হওয়াতে, এই যাহা তোমরা দেখিতেছ ও শুনিতেছ, তাহা তিনি সেচন করিলেন।</div>
<div class="v" id="v34"><span class="vn">34</span> কেননা দায়ূদ স্বর্গারোহণ করেন নাই, কিন্তু আপনি এই কথা বলেন, <span class="br-p"><br><br></span><span class="br-ind"><br><span class="indent">&nbsp;</span></span>‘‘প্রভু আমার প্রভুকে কহিলেন, তুমি আমার দক্ষিণে বস, <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>যাবৎ আমি তোমার শত্রুগণকে তোমার পাদপীঠ না করি।” <br></div>
<div class="v" id="v36"><span class="vn">36</span> <span class="br-p"><br><br></span>অতএব ইস্রায়েলের সমস্ত কুল নিশ্চয় জ্ঞাত হউক যে, যাঁহাকে তোমরা ক্রুশে দিয়াছিলে, সেই যীশুকেই ঈশ্বর প্রভু ও খ্রীষ্ট উভয়ই করিয়াছেন।</div>
<div class="v" id="v37"><h2>তিন সহস্র লোক মণ্ডলীভুক্ত হয়</h2><span class="vn">37</span> <span class="br-p"><br><br></span>এই কথা শুনিয়া তাহাদের হৃদয়ে যেন শেল-বিদ্ধ হইল, এবং তাহারা পিতরকে ও অন্য প্রেরিতদিগকে বলিতে লাগিল, ভ্রাতৃগণ, আমরা কি করিব?</div>
<div class="v" id="v38"><span class="vn">38</span> তখন পিতর তাহাদিগকে কহিলেন, মন ফিরাও, এবং তোমরা প্রত্যেক জন তোমাদের পাপমোচনের নিমিত্ত যীশু খ্রীষ্টের নামে বাপ্তাইজিত হও; তাহা হইলে পবিত্র আত্মারূপ দান প্রাপ্ত হইবে।</div>
<div class="v" id="v39"><span class="vn">39</span> কারণ এই প্রতিজ্ঞা তোমাদের জন্য ও তোমাদের সন্তানগণের জন্য এবং দূরবর্তী সকলের জন্য যত লোককে আমাদের ঈশ্বর প্রভু ডাকিয়া আনিবেন।</div>
<div class="v" id="v40"><span class="vn">40</span> আর অনেক কথায় তিনি সাক্ষ্য দিলেন, ও তাহাদিগকে উপদেশ দিয়া কহিলেন, এই কালের কুটিল লোকদের হইতে আপনাদিগকে রক্ষা কর।</div>
<div class="v" id="v41"><span class="vn">41</span> তখন যাহারা তাঁহার কথা গ্রাহ্য করিল, তাহারা বাপ্তাইজিত হইল; তাহাতে সেই দিন কমবেশ তিন হাজার লোক তাঁহাদের সহিত সংযুক্ত হইল।</div>
<div class="v" id="v42"><span class="vn">42</span> আর তাহারা প্রেরিতদের শিক্ষায় ও সহভাগিতায়, রুটি ভাঙ্গায় ও প্রার্থনায় নিবিষ্ট থাকিল।</div>
<div class="v" id="v43"><span class="vn">43</span> <span class="br-p"><br><br></span>তখন সকলের ভয় উপস্থিত হইল, এবং প্রেরিতগণ কর্তৃক অনেক অদ্ভুত লক্ষণ ও চিহ্ন-কার্য সাধিত হইত।</div>
<div class="v" id="v44"><span class="vn">44</span> আর যাহারা বিশ্বাস করিল, তাহারা সকলে একসঙ্গে সমস্তই সাধারণে রাখিত;</div>
<div class="v" id="v45"><span class="vn">45</span> আর স্থাবর অস্থাবর সমপত্তি বিক্রয় করিয়া, যাহার যেমন প্রয়োজন, তদনুসারে সকলকে অংশ করিয়া দিত।</div>
<div class="v" id="v46"><span class="vn">46</span> আর তাহারা প্রতিদিন একচিত্তে ধর্মধামে নিবিষ্ট থাকিয়া এবং বাটীতে রুটি ভাঙ্গিয়া উল্লাসে ও হৃদয়ের সরলতায় খাদ্য গ্রহণ করিত; তাহারা ঈশ্বরের প্রশংসা করিত, এবং সমস্ত লোকের প্রীতির পাত্র হইল।</div>
<div class="v" id="v47"><span class="vn">47</span> আর যাহারা পরিত্রাণ পাইতেছিল, প্রভু দিন দিন তাহাদিগকে তাহাদের সহিত সংযুক্ত করিতেন।</div>
</div>
<!-- PARSED ABOVE; EDITING MAY BREAK PARSER -->
</body></html>