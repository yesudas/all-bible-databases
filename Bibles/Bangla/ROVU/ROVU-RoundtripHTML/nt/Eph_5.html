<html><head>
<meta http-equiv="Content-Type" content="text/html;charset=utf-8" />
<title>Eph 5 &ndash; ইফিষীয়দের প্রতি পৌলের পত্র &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 5);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইফিষীয়দের প্রতি পৌলের পত্র</b> &ndash; <a href="Eph_1.html">1</a> ... <a href="Eph_3.html">3</a> <a href="Eph_4.html">4</a> <b>5</b> <a href="Eph_6.html">6</a> </div><hr>
<h1>Eph 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>অতএব প্রিয় বৎসদের ন্যায় তোমরা ঈশ্বরের অনুকারী হও।</div>
<div class="v" id="v2"><span class="vn">2</span> আর প্রেমে চল, যেমন খ্রীষ্টও তোমাদিগকে প্রেম করিলেন এবং আমাদের জন্য ঈশ্বরের উদ্দেশে, সৌরভের নিমিত্ত, উপহার ও বলিরূপে আপনাকে উৎসর্গ করিলেন।</div>
<div class="v" id="v3"><span class="vn">3</span> <span class="br-p"><br><br></span>কিন্তু বেশ্যাগমনের ও সর্বপ্রকার অশুদ্ধতার বা লোভের নামও যেন তোমাদের মধ্যে না হয়, যেমন পবিত্রগণের উপযুক্ত।</div>
<div class="v" id="v4"><span class="vn">4</span> আর কুৎসিত ব্যবহার এবং প্রলাপ কিম্বা শ্লেষোক্তি, এই সকল অনুচিত ব্যবহার যেন না হয়, বরং যেন ধন্যবাদ দেওয়া হয়।</div>
<div class="v" id="v5"><span class="vn">5</span> কেননা তোমরা নিশ্চয় জানিতেছ, বেশ্যাগামী কি অশুদ্ধাচারী কি লোভী- সে ত প্রতিমাপূজক- কেহই খ্রীষ্টের ও ঈশ্বরের রাজ্যে অধিকার পায় না।</div>
<div class="v" id="v6"><span class="vn">6</span> অনর্থক বাক্য দ্বারা কেহ যেন তোমাদিগকে না ভুলায়; কেননা এই সকল দোষ প্রযুক্ত অবাধ্যতার সন্তানগণের উপরে ঈশ্বরের ক্রোধ বর্তে।</div>
<div class="v" id="v7"><span class="vn">7</span> অতএব তাহাদের সহভাগী হইও না;</div>
<div class="v" id="v8"><span class="vn">8</span> কারণ তোমরা এক সময়ে অন্ধকার ছিলে, কিন্তু এখন প্রভুতে দীপ্তি হইয়াছ;</div>
<div class="v" id="v9"><span class="vn">9</span> দীপ্তির সন্তানদের ন্যায় চল- কেননা সর্বপ্রকার মঙ্গলভাবে, ধার্মিকতায় ও সত্যে দীপ্তির ফল হয়-</div>
<div class="v" id="v10"><span class="vn">10</span> প্রভুর প্রীতিজনক কি, তাহার পরীক্ষা কর।</div>
<div class="v" id="v11"><span class="vn">11</span> আর অন্ধকারের ফলহীন কর্ম সকলের সহভাগী হইও না, বরং সেইগুলির দোষ দেখাইয়া দেও।</div>
<div class="v" id="v12"><span class="vn">12</span> কেননা উহারা গোপনে যে সকল কর্ম করে, তাহা উচ্চারণ করাও লজ্জার বিষয়।</div>
<div class="v" id="v13"><span class="vn">13</span> কিন্তু দোষ দেখাইয়া দেওয়া হইলে সকলই দীপ্তি দ্বারা প্রকাশ হইয়া পড়ে; বস্তুতঃ যাহা প্রকাশ হইয়া পড়ে, তাহা সকলই দীপ্তিময়।</div>
<div class="v" id="v14"><span class="vn">14</span> এই জন্য উক্ত আছে, <span class="br-p"><br><br></span><span class="br-ind"><br><span class="indent">&nbsp;</span></span>‘‘হে নিদ্রাগত ব্যক্তি, জাগ্রত হও, <br><span class="br-ind"><br><span class="indent">&nbsp;</span></span>এবং মৃতগণের মধ্য হইতে উঠ, <br><span class="br-ind"><br><span class="indent">&nbsp;</span></span>তাহাতে খ্রীষ্ট তোমার উপরে আলোক উদয় করিবেন।” <br></div>
<div class="v" id="v15"><span class="vn">15</span> <span class="br-p"><br><br></span>অতএব তোমরা ভাল করিয়া দেখ, কিরূপে চলিতেছ; অজ্ঞানের ন্যায় না চলিয়া জ্ঞানবানের ন্যায় চল।</div>
<div class="v" id="v16"><span class="vn">16</span> সুযোগ কিনিয়া লও, কেননা এই কাল মন্দ।</div>
<div class="v" id="v17"><span class="vn">17</span> এই কারণ নির্বোধ হইও না, কিন্তু প্রভুর ইচ্ছা কি, তাহা বুঝ।</div>
<div class="v" id="v18"><span class="vn">18</span> আর দ্রাক্ষারসে মত্ত হইও না, তাহাতে নষ্টামি আছে;</div>
<div class="v" id="v19"><span class="vn">19</span> কিন্তু আত্মাতে পরিপূর্ণ হও; গীত, স্তোত্র ও আত্মিক সঙ্কীর্তনে পরস্পর আলাপ কর; আপন আপন অন্তঃকরণে প্রভুর উদ্দেশে গান ও বাদ্য কর;</div>
<div class="v" id="v20"><span class="vn">20</span> সর্বদা সর্ববিষয়ের নিমিত্ত আমাদের প্রভু যীশু খ্রীষ্টের নামে পিতা ঈশ্বরের ধন্যবাদ কর;</div>
<div class="v" id="v21"><span class="vn">21</span> খ্রীষ্টের ভয়ে একজন অন্য জনের বশীভূত হও।</div>
<div class="v" id="v22"><h2>স্ত্রী-পুরুষ প্রভৃতির কর্তব্য</h2><span class="vn">22</span> <span class="br-p"><br><br></span>নারীগণ, তোমরা যেমন প্রভুর, তেমনি নিজ নিজ স্বামীর বশীভূত হও।</div>
<div class="v" id="v23"><span class="vn">23</span> কেননা স্বামী স্ত্রীর মস্তক, যেমন খ্রীষ্টও মণ্ডলীর মস্তক; তিনি আবার দেহের ত্রাণকর্তা;</div>
<div class="v" id="v24"><span class="vn">24</span> কিন্তু মণ্ডলী যেমন খ্রীষ্টের বশীভূত, তেমনি নারীগণ, সর্ববিষয়ে আপন আপন স্বামীর বশীভূত হউক।</div>
<div class="v" id="v25"><span class="vn">25</span> স্বামীরা, তোমরা আপন আপন স্ত্রীকে সেইরূপ প্রেম কর, যেমন খ্রীষ্টও মণ্ডলীকে প্রেম করিলেন, আর তাহার নিমিত্ত আপনাকে প্রদান করিলেন;</div>
<div class="v" id="v26"><span class="vn">26</span> যেন তিনি জলস্নান দ্বারা বাক্যে তাহাকে শুচি করিয়া পবিত্র করেন,</div>
<div class="v" id="v27"><span class="vn">27</span> যেন আপনি আপনার কাছে মণ্ডলীকে প্রতাপান্বিত অবস্থায় উপস্থিত করেন, যেন তাহার কলঙ্ক বা সঙ্কোচ বা এই প্রকার আর কোন কিছু না থাকে, বরং সে যেন পবিত্র ও অনিন্দনীয় হয়।</div>
<div class="v" id="v28"><span class="vn">28</span> এইরূপে স্বামীরাও আপন আপন স্ত্রীকে আপন আপন দেহ বলিয়া প্রেম করিতে বাধ্য। আপন স্ত্রীকে যে প্রেম করে, সে আপনাকেই প্রেম করে।</div>
<div class="v" id="v29"><span class="vn">29</span> কেহ ত কখনও নিজ মাংসের প্রতি দ্বেষ করে নাই, বরং সকলে তাহার ভরণ পোষণ ও লালন পালন করে; যেমন খ্রীষ্টও মণ্ডলীর প্রতি করিতেছেন;</div>
<div class="v" id="v30"><span class="vn">30</span> কেননা আমরা তাঁহার দেহের অঙ্গ।</div>
<div class="v" id="v31"><span class="vn">31</span> ‘‘এই জন্য মনুষ্য আপন পিতা মাতাকে ত্যাগ করিয়া আপন স্ত্রীতে আসক্ত হইবে, এবং সেই দুই জন একাঙ্গ হইবে।”</div>
<div class="v" id="v32"><span class="vn">32</span> এই নিগূঢ়তত্ত্ব মহৎ, কিন্তু আমি খ্রীষ্টের উদ্দেশে ও মণ্ডলীর উদ্দেশে ইহা কহিলাম।</div>
<div class="v" id="v33"><span class="vn">33</span> তথাপি তোমরাও প্রত্যেকে আপন আপন স্ত্রীকে তদ্রূপ আপনার মত প্রেম কর; কিন্তু স্ত্রীর উচিত যেন সে স্বামীকে ভয় করে।</div>
</div>
<!-- PARSED ABOVE; EDITING MAY BREAK PARSER -->
</body></html>