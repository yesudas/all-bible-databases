<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; লূক লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লূক লিখিত সুসমাচার</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আভাষ</h2><h2>যোহন বাপ্তাইজকের জন্ম-বিষয়ে আগাম-সংবাদ</h2><span class="vn">1</span> <span class="br-p"><br><br></span>প্রথম অবধি যাঁহারা স্বচক্ষে দেখিয়াছেন, এবং বাক্যের সেবা করিয়া আসিয়াছেন, তাঁহারা আমাদিগকে যেমন সমর্পণ করিয়াছেন,</div>
<div class="v" id="v2"><span class="vn">2</span> তদনুসারে অনেকেই আমাদের মধ্যে সম্পূর্ণরূপে গৃহীত বিষয়াবলির বিবরণ লিপিবদ্ধ করিতে হস্তক্ষেপ করিয়াছেন,</div>
<div class="v" id="v3"><span class="vn">3</span> সেই জন্য আমিও প্রথম হইতে সকল বিষয় সবিশেষ অনুসন্ধান করিয়াছি বলিয়া, হে মহামহিম থিয়ফিল, আপনাকে আনুপূর্বিক বিবরণ লেখা বিহিত বুঝিলাম;</div>
<div class="v" id="v4"><span class="vn">4</span> যেন, আপনি যে সকল বিষয় শিক্ষা পাইয়াছেন, সেই সকল বিষয়ের নিশ্চয়তা জ্ঞাত হইতে পারেন।</div>
<div class="v" id="v5"><span class="vn">5</span> <span class="br-p"><br><br></span>যিহূদিয়ার রাজা হেরোদের সময়ে অবিয়ের পালার মধ্যে সখরিয় নামে একজন যাজক ছিলেন; তাঁহার স্ত্রী হারোণ বংশীয়া, তাঁহার নাম ইলীশাবেৎ।</div>
<div class="v" id="v6"><span class="vn">6</span> তাঁহারা দুই জন ঈশ্বরের সাক্ষাতে ধার্মিক ছিলেন, প্রভুর সমস্ত আজ্ঞা ও বিধি অনুসারে নির্দোষরূপে চলিতেন।</div>
<div class="v" id="v7"><span class="vn">7</span> তাঁহাদের সন্তান ছিল না, কেননা ইলীশাবেৎ বন্ধ্যা ছিলেন, এবং দুই জনেরই অধিক বয়স হইয়াছিল।</div>
<div class="v" id="v8"><span class="vn">8</span> <span class="br-p"><br><br></span>একদা যখন সখরিয় নিজ পালার অনুক্রমে ঈশ্বরের সাক্ষাতে যাজকীয় কার্য করিতেছিলেন,</div>
<div class="v" id="v9"><span class="vn">9</span> তখন যাজকীয় কার্যের প্রথানুসারে গুলিবাঁট ক্রমে তাঁহাকে প্রভুর মন্দিরে প্রবেশ করিয়া ধূপ জ্বালাইতে হইল।</div>
<div class="v" id="v10"><span class="vn">10</span> সেই ধূপদাহের সময়ে সমস্ত লোক বাহিরে থাকিয়া প্রার্থনা করিতেছিল।</div>
<div class="v" id="v11"><span class="vn">11</span> তখন প্রভুর এক দূত ধূপবেদির দক্ষিণ পার্শ্বে দাঁড়াইয়া তাঁহাকে দর্শন দিলেন।</div>
<div class="v" id="v12"><span class="vn">12</span> তাঁহাকে দেখিয়া সখরিয় ত্রাসযুক্ত হইলেন, ভয় তাঁহাকে আক্রমণ করিল।</div>
<div class="v" id="v13"><span class="vn">13</span> কিন্তু দূত তাঁহাকে বলিলেন, সখরিয়, ভয় করিও না, কেননা তোমার বিনতি গ্রাহ্য হইয়াছে, তোমার স্ত্রী ইলীশাবেৎ তোমার জন্য পুত্র প্রসব করিবেন, ও তুমি তাহার নাম যোহন রাখিবে।</div>
<div class="v" id="v14"><span class="vn">14</span> আর তোমার আনন্দ ও উল্লাস হইবে, এবং তাহার জন্মে অনেকে আনন্দিত হইবে।</div>
<div class="v" id="v15"><span class="vn">15</span> কারণ সে প্রভুর সম্মুখে মহান হইবে, এবং দ্রাক্ষারস কি সুরা কিছুই পান করিবে না; আর সে মাতার গর্ভ হইতেই পবিত্র আত্মায় পরিপূর্ণ হইবে;</div>
<div class="v" id="v16"><span class="vn">16</span> এবং ইস্রায়েল-সন্তানদের মধ্যে অনেককে তাহাদের ঈশ্বর প্রভুর প্রতি ফিরাইবে।</div>
<div class="v" id="v17"><span class="vn">17</span> সে তাঁহার সম্মুখে এলিয়ের আত্মায় ও পরাক্রমে গমন করিবে, যেন পিতৃগণের হৃদয় সন্তানদের প্রতি, ও অনাজ্ঞাবহদিগকে ধার্মিকদের বিজ্ঞতায় চলিবার জন্য ফিরাইতে পারে, প্রভুর নিমিত্ত সুসজ্জিত এক প্রজামণ্ডলী প্রস্তুত করিতে পারে।</div>
<div class="v" id="v18"><span class="vn">18</span> তখন সখরিয় দূতকে কহিলেন, কিসে ইহা জানিব? কেননা আমি বৃদ্ধ এবং আমার স্ত্রীরও অধিক বয়স হইয়াছে।</div>
<div class="v" id="v19"><span class="vn">19</span> দূত উত্তর করিয়া তাঁহাকে কহিলেন, আমি গাব্রিয়েল, ঈশ্বরের সম্মুখে দাঁড়াইয়া থাকি, তোমার সহিত কথা বলিবার ও তোমাকে এই সকল বিষয়ের সুসমাচার দিবার জন্য প্রেরিত হইয়াছি।</div>
<div class="v" id="v20"><span class="vn">20</span> আর দেখ, এই সকল যে দিন ঘটিবে, সেই দিন পর্যন্ত তুমি নীরব থাকিবে, কথা কহিতে পারিবে না; যেহেতু আমার এই যে সকল বাক্য যথাসময়ে সফল হইবে, ইহাতে তুমি বিশ্বাস করিলে না।</div>
<div class="v" id="v21"><span class="vn">21</span> আর লোক সকল সখরিয়ের অপেক্ষা করিতেছিল, এবং মন্দিরের মধ্যে তাঁহার বিলম্ব হওয়াতে তাহারা আশ্চর্য জ্ঞান করিতে লাগিল।</div>
<div class="v" id="v22"><span class="vn">22</span> পরে তিনি বাহিরে আসিয়া তাহাদের কাছে কথা কহিতে পারিলেন না; তখন তাহারা বুঝিল যে, মন্দিরের মধ্যে তিনি কোন দর্শন পাইয়াছেন; আর তিনি তাহাদের নিকটে নানা সঙ্কেত করিতে থাকিলেন, এবং বোবা হইয়া রহিলেন।</div>
<div class="v" id="v23"><span class="vn">23</span> পরে তাঁহার উপাসনার সময় পূর্ণ হইলে তিনি নিজ গৃহে চলিয়া গেলেন।</div>
<div class="v" id="v24"><span class="vn">24</span> <span class="br-p"><br><br></span>এই সময়ের পরে তাঁহার স্ত্রী ইলীশাবেৎ গর্ভবতী হইলেন; আর তিনি পাঁচ মাস আপনাকে সঙ্গোপনে রাখিলেন,</div>
<div class="v" id="v25"><span class="vn">25</span> বলিলেন, লোকদের মধ্যে আমার অপযশ খণ্ডাইবার নিমিত্ত এই সময়ে দৃষ্টিপাত করিয়া প্রভু আমার প্রতি এইরূপ ব্যবহার করিয়াছেন।</div>
<div class="v" id="v26"><h2>যীশু খ্রীষ্টের জন্ম-বিষয়ে আগাম সংবাদ</h2><span class="vn">26</span> <span class="br-p"><br><br></span>পরে ষষ্ঠ মাসে গাব্রিয়েল দূত ঈশ্বরের নিকট হইতে গালীল দেশের নাসরৎ নামক নগরে একজন কুমারীর নিকটে প্রেরিত হইলেন,</div>
<div class="v" id="v27"><span class="vn">27</span> তিনি দায়ূদ-কুলের যোষেফ নামক পুরুষের প্রতি বাগ্‌দত্তা হইয়াছিলেন; সেই কুমারীর নাম মরিয়ম।</div>
<div class="v" id="v28"><span class="vn">28</span> দূত গৃহমধ্যে তাঁহার কাছে আসিয়া কহিলেন, <span class="br-p"><br><br></span><span class="br-ind"><br><span class="indent">&nbsp;</span></span>অয়ি মহানুগৃহীতে, মঙ্গল হউক; <br><span class="br-ind"><br><span class="indent">&nbsp;</span></span>প্রভু তোমার সহবর্তী। <br></div>
<div class="v" id="v29"><span class="vn">29</span> <span class="br-p"><br><br></span>কিন্তু তিনি সেই বাক্যে অতিশয় উদ্বিগ্ন হইলেন, আর মনে মনে আন্দোলন করিতে লাগিলেন, এ কেমন মঙ্গলবাদ?</div>
<div class="v" id="v30"><span class="vn">30</span> দূত তাঁহাকে কহিলেন, মরিয়ম, ভয় করিও না, কেননা তুমি ঈশ্বরের নিকটে অনুগ্রহ পাইয়াছ।</div>
<div class="v" id="v31"><span class="vn">31</span> আর দেখ, তুমি গর্ভবতী হইয়া পুত্র প্রসব করিবে, ও তাঁহার নাম যীশু রাখিবে।</div>
<div class="v" id="v32"><span class="vn">32</span> তিনি মহান হইবেন, আর তাঁহাকে পরাৎপরের পুত্র বলা যাইবে; আর প্রভু ঈশ্বর তাঁহার পিতা দায়ূদের সিংহাসন তাঁহাকে দিবেন;</div>
<div class="v" id="v33"><span class="vn">33</span> তিনি যাকোব-কুলের উপরে যুগে যুগে রাজত্ব করিবেন, ও তাঁহার রাজ্যের শেষ হইবে না।</div>
<div class="v" id="v34"><span class="vn">34</span> তখন মরিয়ম দূতকে কহিলেন, ইহা কিরূপে হইবে? আমি ত পুরুষকে জানি না।</div>
<div class="v" id="v35"><span class="vn">35</span> দূত উত্তর করিয়া তাঁহাকে কহিলেন, পবিত্র আত্মা তোমার উপরে আসিবেন, এবং পরাৎপরের শক্তি তোমার উপরে ছায়া করিবে; এই কারণ যে পবিত্র সন্তান জন্মিবেন, তাঁহাকে ঈশ্বরের পুত্র বলা যাইবে।</div>
<div class="v" id="v36"><span class="vn">36</span> আর দেখ, তোমার জ্ঞাতি যে ইলীশাবেৎ, তিনিও বৃদ্ধ বয়সে পুত্রসন্তান গর্ভে ধারণ করিয়াছেন; লোকে যাঁহাকে বন্ধ্যা বলিত, এই তাঁহার ষষ্ঠ মাস।</div>
<div class="v" id="v37"><span class="vn">37</span> কেননা ঈশ্বরের কোন বাক্য শক্তিহীন হইবে না।</div>
<div class="v" id="v38"><span class="vn">38</span> তখন মরিয়ম কহিলেন, দেখুন, আমি প্রভুর দাসী; আপনার বাক্যানুসারে আমার প্রতি ঘটুক। পরে দূত তাঁহার নিকট হইতে প্রস্থান করিলেন।</div>
<div class="v" id="v39"><span class="vn">39</span> <span class="br-p"><br><br></span>তৎকালে মরিয়ম উঠিয়া সত্বর পাহাড়ী অঞ্চলে যিহূদার এক নগরে গেলেন,</div>
<div class="v" id="v40"><span class="vn">40</span> এবং সখরিয়ের গৃহে প্রবেশ করিয়া ইলীশাবেৎকে মঙ্গলবাদ করিলেন।</div>
<div class="v" id="v41"><span class="vn">41</span> আর এইরূপ হইল, যখন ইলীশাবেৎ মরিয়মের মঙ্গলবাদ শুনিলেন, তখন তাঁহার জঠরে শিশুটি নাচিয়া উঠিল; আর ইলীশাবেৎ পবিত্র আত্মায় পূর্ণ হইলেন, এবং উচ্চরবে মহাশব্দ করিয়া বলিলেন,</div>
<div class="v" id="v42"><span class="vn">42</span> নারীগণের মধ্যে তুমি ধন্য, এবং ধন্য তোমার জঠরের ফল।</div>
<div class="v" id="v43"><span class="vn">43</span> আর আমার প্রভুর মাতা আমার কাছে আসিবেন, আমার এমন সৌভাগ্য কোথা হইতে হইল?</div>
<div class="v" id="v44"><span class="vn">44</span> কেননা দেখ, তোমার মঙ্গলবাদের ধ্বনি আমার কর্ণে প্রবেশ করিবামাত্র শিশুটি আমার জঠরে উল্লাসে নাচিয়া উঠিল।</div>
<div class="v" id="v45"><span class="vn">45</span> আর ধন্য যিনি বিশ্বাস করিলেন, কারণ প্রভু হইতে যাহা যাহা তাঁহাকে বলা গিয়াছে, সেই সমস্ত সিদ্ধ হইবে।</div>
<div class="v" id="v46"><span class="vn">46</span> তখন মরিয়ম কহিলেন, <span class="br-p"><br><br></span><span class="br-ind"><br><span class="indent">&nbsp;</span></span>আমার প্রাণ প্রভুর মহিমাকীর্তন করিতেছে, <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমার আত্মা আমার ত্রাণকর্তা ঈশ্বরে উল্লসিত হইয়াছে। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কারণ তিনি নিজ দাসীর নীচ অবস্থার প্রতি দৃষ্টিপাত করিয়াছেন; <br><span class="br-ind"><br><span class="indent">&nbsp;</span></span>কেননা দেখ, এই অবধি পুরুষপরম্পরা সকলে আমাকে ধন্য বলিবে। <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>কারণ যিনি পরাক্রমী, তিনি আমার জন্য মহৎ মহৎ কার্য করিয়াছেন; <br><span class="br-ind"><br><span class="indent">&nbsp;</span></span>এবং তাঁহার নাম পবিত্র। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>আর যাহারা তাঁহাকে ভয় করে, <br><span class="br-ind"><br><span class="indent">&nbsp;</span></span>তাঁহার দয়া তাহাদের পুরুষপরমপরায় বর্তে। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি আপন বাহু দ্বারা বিক্রম-কার্য করিয়াছেন; <br><span class="br-ind"><br><span class="indent">&nbsp;</span></span>যাহারা আপনাদের হৃদয়ের কল্পনায় অহঙ্কারী, <br><span class="br-ind"><br><span class="indent">&nbsp;</span></span>তাহাদিগকে ছিন্নভিন্ন করিয়াছেন। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>তিনি বিক্রমীদিগকে সিংহাসন হইতে নামাইয়া দিয়াছেন ও নীচদিগকে উন্নত করিয়াছেন। <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>তিনি ক্ষুধার্তদিগকে উত্তম উত্তম দ্রব্যে পরিপূর্ণ করিয়াছেন, <br><span class="br-ind"><br><span class="indent">&nbsp;</span></span>এবং ধনবানদিগকে রিক্ত হস্তে বিদায় করিয়াছেন। <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>তিনি আপন দাস ইস্রায়েলের উপকার করিয়াছেন, <br><span class="br-ind"><br><span class="indent">&nbsp;</span></span>যেন, আমাদের পিতৃগণের প্রতি উক্ত আপন বাক্যানুসারে <br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>অব্রাহাম ও তাহার বংশের প্রতি চিরতরে করুণা স্মরণ করেন। <br></div>
<div class="v" id="v56"><span class="vn">56</span> <span class="br-p"><br><br></span>আর মরিয়ম মাস তিনেক ইলীশাবেতের নিকটে রহিলেন, পরে নিজ গৃহে ফিরিয়া গেলেন।</div>
<div class="v" id="v57"><h2>যোহনের জন্ম</h2><span class="vn">57</span> <span class="br-p"><br><br></span>পরে ইলীশাবেতের প্রসবকাল সম্পূর্ণ হইলে তিনি পুত্র প্রসব করিলেন।</div>
<div class="v" id="v58"><span class="vn">58</span> তখন তাঁহার প্রতিবাসী ও আত্মীয়গণ শুনিতে পাইল যে, প্রভু তাঁহার প্রতি মহা দয়া করিয়াছেন,</div>
<div class="v" id="v59"><span class="vn">59</span> আর তাহারা তাঁহার সহিত আনন্দ করিল। পরে তাহারা অষ্টম দিনে বালকটির ত্বক্‌ছেদ করিতে আসিল, আর তাহার পিতার নামানুসারে তাহার নাম সখরিয় রাখিতে চাহিল।</div>
<div class="v" id="v60"><span class="vn">60</span> কিন্তু তাহার মাতা উত্তর করিয়া কহিলেন, তাহা নয়, ইহার নাম যোহন রাখা যাইবে।</div>
<div class="v" id="v61"><span class="vn">61</span> তাহারা তাঁহাকে কহিল, আপনার গোষ্ঠীর মধ্যে এই নামে ত কাহাকেও ডাকা হয় না।</div>
<div class="v" id="v62"><span class="vn">62</span> পরে তাহারা তাহার পিতাকে সঙ্কেতে জিজ্ঞাসা করিল, আপনার ইচ্ছা কি? ইহার কি নাম রাখা যাইবে?</div>
<div class="v" id="v63"><span class="vn">63</span> তিনি একখানি লিপিফলক চাহিয়া লইয়া লিখিলেন, ইহার নাম যোহন। তাহাতে সকলে আশ্চর্য জ্ঞান করিল।</div>
<div class="v" id="v64"><span class="vn">64</span> আর তখনই তাঁহার মুখ ও তাঁহার জিহ্বা খুলিয়া গেল, আর তিনি কথা কহিলেন, ঈশ্বরের ধন্যবাদ করিতে লাগিলেন।</div>
<div class="v" id="v65"><span class="vn">65</span> ইহাতে চারিদিকের প্রতিবাসীরা সকলে ভয়গ্রস্ত হইল, আর যিহূদিয়ার পাহাড়ী অঞ্চলের সর্বত্র লোকে এই সমস্ত কথা বলাবলি করিতে লাগিল।</div>
<div class="v" id="v66"><span class="vn">66</span> আর যত লোক শুনিল, সকলে তাহা হৃদয়ে স্থান দিয়া বলিতে লাগিল, এই বালকটি তবে কি হইবে? কারণ প্রভুর হস্তও তাহার সহবর্তী ছিল।</div>
<div class="v" id="v67"><span class="vn">67</span> <span class="br-p"><br><br></span>তখন তাহার পিতা সখরিয় পবিত্র আত্মায় পরিপূর্ণ হইলেন, এবং ভাববাণী বলিলেন; তিনি কহিলেন,</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>ধন্য প্রভু, ইস্রায়েলের ঈশ্বর; <br><span class="br-ind"><br><span class="indent">&nbsp;</span></span>কেননা তিনি তত্ত্বাবধান করিয়াছেন, <br><span class="br-ind"><br><span class="indent">&nbsp;</span></span>আপন প্রজাদের জন্য মুক্তি সাধন করিয়াছেন, <br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>আর আমাদের জন্য আপন দাস দায়ূদের কুলে পরিত্রাণের এক শৃঙ্গ উঠাইয়াছেন, <br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>যেমন তিনি পুরাকাল অবধি তাঁহার সেই পবিত্র ভাববাদিগণের মুখ দ্বারা বলিয়া আসিয়াছেন <br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>আমাদের শত্রুগণ হইতে ও যাহারা আমাদিগকে দ্বেষ করে, <br><span class="br-ind"><br><span class="indent">&nbsp;</span></span>তাহাদের সকলের হস্ত হইতে পরিত্রাণ করিয়াছেন। <br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>আমাদের পিতৃপুরুষগণের প্রতি কৃপা করিবার জন্য, <br><span class="br-ind"><br><span class="indent">&nbsp;</span></span>আপন পবিত্র নিয়ম স্মরণ করিবার জন্য। <br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>এই সেই দিব্য, যাহা তিনি আমাদের পিতৃপুরুষ অব্রাহামের কাছে শপথ করিয়াছিলেন, <br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>আমাদিগকে এই বর দিবার জন্য, যে আমরা শত্রুগণের হস্ত হইতে নিস্তার পাইয়া, <br><span class="br-ind"><br><span class="indent">&nbsp;</span></span>নির্ভয়ে সাধুতায় ও ধার্মিকতায় তাঁহার আরাধনা করিতে পারিব। <br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>তাঁহার সাক্ষাতে যাবজ্জীবন করিতে পারিব। <br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>আর, হে বালক, তুমি পরাৎপরের ভাববাদী বলিয়া আখ্যাত হইবে, <br><span class="br-ind"><br><span class="indent">&nbsp;</span></span>কারণ তুমি প্রভুর সম্মুখে চলিবে, <br><span class="br-ind"><br><span class="indent">&nbsp;</span></span>তাঁহার পথ প্রস্তুত করিবার জন্য; <br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>তাঁহার প্রজাদের পাপমোচনে তাহাদিগকে পরিত্রাণের জ্ঞান দিবার জন্য। <br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>ইহা আমাদের ঈশ্বরের সেই কৃপাযুক্ত স্নেহহেতু হইবে, <br><span class="br-ind"><br><span class="indent">&nbsp;</span></span>যদ্দ্বারা ঊর্ধ্ব হইতে ঊষা আমাদের তত্ত্বাবধান করিবে, <br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যাহারা অন্ধকারে ও মৃত্যুচ্ছায়ায় বসিয়া আছে, <br><span class="br-ind"><br><span class="indent">&nbsp;</span></span>তাহাদের উপরে দীপ্তি দিবার জন্য, <br><span class="br-ind"><br><span class="indent">&nbsp;</span></span>আমাদের চরণ শান্তিপথে চালাইবার জন্য। <br></div>
<div class="v" id="v80"><span class="vn">80</span> <span class="br-p"><br><br></span>পরে বালকটি বাড়িয়া উঠিতে এবং আত্মায় বলবান হইতে লাগিল; আর সে যত দিন ইস্রায়েলের নিকটে প্রকাশিত না হইল, তত দিন প্রান্তরে ছিল।</div>
</div>
<!-- PARSED ABOVE; EDITING MAY BREAK PARSER -->
</body></html>