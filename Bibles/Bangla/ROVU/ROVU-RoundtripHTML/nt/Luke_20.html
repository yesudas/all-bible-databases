<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; লূক লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লূক লিখিত সুসমাচার</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেমে দত্ত যীশুর উপদেশ</h2><h2>যীশুর ক্ষমতা-বিষয়ক শিক্ষা</h2><span class="vn">1</span> <span class="br-p"><br><br></span>এক দিন তিনি ধর্মধামে লোকদিগকে উপদেশ দিতেছেন ও সুসমাচার প্রচার করিতেছেন, ইতিমধ্যে প্রধান যাজকেরা ও অধ্যাপকগণ প্রাচীনবর্গের সঙ্গে আসিয়া পড়িল, এবং তাঁহাকে কহিল,</div>
<div class="v" id="v2"><span class="vn">2</span> আমাদিগকে বল, তুমি কি ক্ষমতায় এই সকল করিতেছ? তোমাকে যে এই ক্ষমতা দিয়াছে, সেই বা কে?</div>
<div class="v" id="v3"><span class="vn">3</span> তিনি উত্তর করিয়া তাহাদিগকে কহিলেন, আমিও তোমাদিগকে একটি কথা জিজ্ঞাসা করি, আমাকে বল;</div>
<div class="v" id="v4"><span class="vn">4</span> যোহনের বাপ্তিস্ম স্বর্গ হইতে হইয়াছিল, না মনুষ্য হইতে?</div>
<div class="v" id="v5"><span class="vn">5</span> তখন তাহারা পরস্পর তর্ক করিল, বলিল, যদি বলি, স্বর্গ হইতে, তাহা হইলে এ বলিবে, তোমরা তাঁহাকে বিশ্বাস কর নাই কেন?</div>
<div class="v" id="v6"><span class="vn">6</span> আর যদি বলি, মনুষ্য হইতে, তবে লোকেরা সকলে আমাদিগকে পাথর মারিবে; কারণ তাহাদের এই ধারণা হইয়াছে যে, যোহন ভাববাদী ছিলেন।</div>
<div class="v" id="v7"><span class="vn">7</span> তাহারা উত্তর করিল, আমরা জানি না, কোথা হইতে।</div>
<div class="v" id="v8"><span class="vn">8</span> যীশু তাহাদিগকে কহিলেন, তবে আমিও কি ক্ষমতায় এই সকল করিতেছি, তোমাদিগকে বলিব না।</div>
<div class="v" id="v9"><h2>গৃহকর্তা ও কৃষকদের দৃষ্টান্ত</h2><span class="vn">9</span> <span class="br-p"><br><br></span>পরে তিনি লোকদিগকে এই দৃষ্টান্তকথা কহিতে লাগিলেন; কোন ব্যক্তি দ্রাক্ষার উদ্যান করিয়াছিলেন, পরে তাহা কৃষকদিগকে জমা দিয়া দীর্ঘকালের জন্য অন্য দেশে চলিয়া গেলেন।</div>
<div class="v" id="v10"><span class="vn">10</span> পরে যথা সময়ে কৃষকদের নিকটে এক দাসকে পাঠাইয়া দিলেন, যেন তাহারা দ্রাক্ষাক্ষেত্রের ফলের অংশ তাঁহাকে দেয়; কিন্তু কৃষকেরা তাঁহাকে প্রহার করিয়া রিক্তহস্তে বিদায় করিল।</div>
<div class="v" id="v11"><span class="vn">11</span> পরে তিনি আর এক দাসকে পাঠাইলেন, তাহারা তাহাকেও প্রহার করিয়া অপমানপূর্বক রিক্তহস্তে বিদায় করিল।</div>
<div class="v" id="v12"><span class="vn">12</span> পরে তিনি তৃতীয় একজনকে পাঠাইলেন, তাহারা তাহাকেও ক্ষতবিক্ষত করিয়া বাহিরে ফেলিয়া দিল।</div>
<div class="v" id="v13"><span class="vn">13</span> তখন দ্রাক্ষাক্ষেত্রের কর্তা কহিলেন, আমি কি করিব? আমার প্রিয় পুত্রকে পাঠাইব; হয় ত তাহারা তাহাকে সমাদর করিবে;</div>
<div class="v" id="v14"><span class="vn">14</span> কিন্তু কৃষকেরা তাঁহাকে দেখিয়া পরস্পর বলাবলি করিতে লাগিল, এই ব্যক্তিই উত্তরাধিকারী; আইস, আমরা ইহাকে বধ করি, যেন অধিকার আমাদেরই হয়।</div>
<div class="v" id="v15"><span class="vn">15</span> পরে তাহারা তাঁহাকে দ্রাক্ষাক্ষেত্রের বাহিরে ফেলিয়া বধ করিল। এক্ষণে দ্রাক্ষাক্ষেত্রের কর্তা তাহাদিগকে কি করিবেন?</div>
<div class="v" id="v16"><span class="vn">16</span> তিনি আসিয়া এই কৃষকদিগকে বিনষ্ট করিবেন, এবং ক্ষেত্র অন্য লোকদিগকে দিবেন। এই কথা শুনিয়া তাহারা কহিল, এমন না হউক।</div>
<div class="v" id="v17"><span class="vn">17</span> কিন্তু তিনি তাহাদের প্রতি দৃষ্টিপাত করিয়া কহিলেন, তবে এ কি লেখা রহিয়াছে, <span class="br-p"><br><br></span><span class="br-ind"><br><span class="indent">&nbsp;</span></span>‘‘যে প্রস্তর গাঁথকেরা অগ্রাহ্য করিয়াছে, তাহাই কোণের প্রধান প্রস্তর হইয়া উঠিল”? <br></div>
<div class="v" id="v18"><span class="vn">18</span> <span class="br-p"><br><br></span>সেই প্রস্তরের উপরে যে পড়িবে, সে ভগ্ন হইবে; কিন্তু সেই প্রস্তর যাহার উপরে পড়িবে, তাহাকে চুরমার করিয়া ফেলিবে।</div>
<div class="v" id="v19"><span class="vn">19</span> <span class="br-p"><br><br></span>সেই দণ্ডে অধ্যাপকগণ ও প্রধান যাজকেরা তাঁহার উপরে হস্তক্ষেপ করিতে চেষ্টা করিল, আর তাহারা লোকদিগকে ভয় করিল; কেননা তাহারা বুঝিয়াছিল যে, তিনি তাহাদেরই বিষয়ে সেই দৃষ্টান্ত বলিয়াছিলেন।</div>
<div class="v" id="v20"><h2>শাসনকর্তাদের প্রতি কর্তব্য বিষয়ে শিক্ষা</h2><span class="vn">20</span> <span class="br-p"><br><br></span>তখন তাহারা তাঁহার উপরে দৃষ্টি রাখিয়া, এমন কয়েক জন চর পাঠাইয়া দিল, যাহারা ছদ্মবেশী ধার্মিক সাজিবে, যেন তাঁহার কথা ধরিয়া তাঁহাকে রাজদ্বারে ও দেশাধ্যক্ষের কর্তৃত্বে সমর্পণ করিতে পরে।</div>
<div class="v" id="v21"><span class="vn">21</span> তাহারা তাঁহাকে জিজ্ঞাসা করিল, হে গুরু, আমরা জানি, আপনি যথার্থ কথা কহেন ও যথার্থ শিক্ষা দেন, কাহারও মুখাপেক্ষা করেন না, কিন্তু সত্যরূপে ঈশ্বরের পথের বিষয়ে শিক্ষা দিতেছেন।</div>
<div class="v" id="v22"><span class="vn">22</span> কৈসরকে কর দেওয়া আমাদের বিধেয় কি না?</div>
<div class="v" id="v23"><span class="vn">23</span> কিন্তু তিনি তাহাদের ধূর্ততা বুঝিয়া বলিলেন, আমাকে একটি দীনার দেখাও; ইহাতে কাহার মূর্তি ও নাম আছে?</div>
<div class="v" id="v24"><span class="vn">24</span> তাহারা কহিল, কৈসরের।</div>
<div class="v" id="v25"><span class="vn">25</span> তখন তিনি তাহাদিগকে কহিলেন, তবে যাহা যাহা কৈসরের, কৈসরকে দেও, আর যাহা যাহা ঈশ্বরের, ঈশ্বরকে দেও।</div>
<div class="v" id="v26"><span class="vn">26</span> ইহাতে তাহারা লোকদের সাক্ষাতে তাহার কথার কোন ছিদ্র ধরিতে পারিল না, বরং তাহার উত্তরে আশ্চর্য জ্ঞান করিয়া চুপ করিয়া রহিল।</div>
<div class="v" id="v27"><h2>পরকালের বিষয়ে শিক্ষা</h2><span class="vn">27</span> <span class="br-p"><br><br></span>আর সদ্দূকীদের- যাহারা প্রতিবাদ করিয়া বলে, পুনরুত্থান নাই, তাহাদের- কয়েক জন নিকটে আসিয়া তাঁহাকে জিজ্ঞাসা করিল,</div>
<div class="v" id="v28"><span class="vn">28</span> হে গুরু, মোশি আমাদের জন্য লিখিয়াছেন, কাহারও ভ্রাতা যদি স্ত্রী রাখিয়া মরিয়া যায়, আর তাহার সন্তান না থাকে, তবে তাহার ভাই সেই স্ত্রীকে গ্রহণ করিবে, ও আপন ভাইয়ের জন্য বংশ উৎপন্ন করিবে।</div>
<div class="v" id="v29"><span class="vn">29</span> ভাল, সাতটি ভাই ছিল; প্রথম জন একজন স্ত্রীকে বিবাহ করিল, আর সে সন্তান না রাখিয়া মরিয়া গেল।</div>
<div class="v" id="v30"><span class="vn">30</span> পরে দ্বিতীয় ও তৃতীয় ব্যক্তি সেই স্ত্রীকে বিবাহ করিল;</div>
<div class="v" id="v31"><span class="vn">31</span> এইরূপে সাত জনই সন্তান না রাখিয়া মরিল।</div>
<div class="v" id="v32"><span class="vn">32</span> শেষে সেই স্ত্রীও মরিয়া গেল।</div>
<div class="v" id="v33"><span class="vn">33</span> অতএব পুনরুত্থানে সে তাহাদের মধ্যে কাহার স্ত্রী হইবে? তাহারা সাত জনই ত তাহাকে বিবাহ করিয়াছিল।</div>
<div class="v" id="v34"><span class="vn">34</span> যীশু তাহাদিগকে কহিলেন, এই জগতের সন্তানেরা বিবাহ করে এবং বিবাহিতা হয়।</div>
<div class="v" id="v35"><span class="vn">35</span> কিন্তু যাহারা সেই জগতের এবং মৃতগণের মধ্য হইতে পুনরুত্থানের অধিকারী হইবার যোগ্য গণিত হইয়াছে, তাহারা বিবাহ করে না এবং বিবাহিতাও হয় না।</div>
<div class="v" id="v36"><span class="vn">36</span> তাহারা আর মরিতেও পারে না, কেননা তাহারা দূতগণের সমতুল্য, এবং পুনরুত্থানের সন্তান হওয়াতে ঈশ্বরের সন্তান।</div>
<div class="v" id="v37"><span class="vn">37</span> আবার মৃতগণ যে উত্থাপিত হয়, ইহা মোশিও ঝোপের বৃত্তান্তে দেখাইয়াছেন; কেননা তিনি প্রভুকে ‘‘অব্রাহামের ঈশ্বর, ইস্‌হাকের ঈশ্বর ও যাকোবের ঈশ্বর” বলেন।</div>
<div class="v" id="v38"><span class="vn">38</span> ঈশ্বর ত মৃতদের ঈশ্বর নহেন, কিন্তু জীবিতদের; কেননা তাঁহার সাক্ষাতে সকলেই জীবিত।</div>
<div class="v" id="v39"><span class="vn">39</span> <span class="br-p"><br><br></span>তখন কয়েক জন অধ্যাপক কহিল, হে গুরু, আপনি বেশ বলিয়াছেন।</div>
<div class="v" id="v40"><span class="vn">40</span> বাস্তবিক সেই অবধি তাঁহাকে আর কোন কথা জিজ্ঞাসা করিতে তাহাদের সাহস হইল না।</div>
<div class="v" id="v41"><h2>যীশুর শত্রুরা নিরূত্তর হয়</h2><span class="vn">41</span> <span class="br-p"><br><br></span>আর তিনি তাহাদিগকে কহিলেন, লোকে কেমন করিয়া খ্রীষ্টকে দায়ূদের সন্তান বলে?</div>
<div class="v" id="v42"><span class="vn">42</span> দায়ূদ ত আপনি গীত পুস্তকে বলেন, <span class="br-p"><br><br></span><span class="br-ind"><br><span class="indent">&nbsp;</span></span>‘‘প্রভু আমার প্রভুকে কহিলেন, তুমি আমার দক্ষিণে বস, <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>যাবৎ আমি তোমার শত্রুগণকে তোমার পাদপীঠ না করি।” <br></div>
<div class="v" id="v44"><span class="vn">44</span> <span class="br-p"><br><br></span>অতএব দায়ূদ তাঁহাকে প্রভু বলেন; তবে তিনি কি প্রকারে তাঁহার সন্তান?</div>
<div class="v" id="v45"><span class="vn">45</span> <span class="br-p"><br><br></span>পরে তিনি সকল লোকের কর্ণগোচরে আপন শিষ্যদিগণকে কহিলেন,</div>
<div class="v" id="v46"><span class="vn">46</span> অধ্যাপকগণ হইতে সাবধান, তাহারা লম্বা লম্বা কাপড় পড়িয়া বেড়াইতে চায়, এবং হাট বাজারে লোকদের মঙ্গলবাদ, সমাজ-গৃহে প্রধান প্রধান আসন এবং ভোজে প্রধান প্রধান স্থান ভালবাসে।</div>
<div class="v" id="v47"><span class="vn">47</span> তাহারা বিধবাদের গৃহ গ্রাস করে; এবং কপটভাবে লম্বা লম্বা প্রার্থনা করে, তাহারা বিচারে আরও অধিক দণ্ড পাইবে।</div>
</div>
<!-- PARSED ABOVE; EDITING MAY BREAK PARSER -->
</body></html>