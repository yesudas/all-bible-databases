<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; লূক লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লূক লিখিত সুসমাচার</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর শেষ দুঃখভোগ ও মৃত্যু</h2><span class="vn">1</span> <span class="br-p"><br><br></span>তখন তাড়ীশুন্য রুটির পর্ব, যাহাকে নিস্তারপর্ব বলে, নিকটবর্তী হইতেছিল;</div>
<div class="v" id="v2"><span class="vn">2</span> আর প্রধান যাজকগণ ও অধ্যাপকেরা কি প্রকারে তাঁহাকে বধ করিতে পারে, তাহারই চেষ্টা করিতেছিল, কেননা তাহারা লোকদিগকে ভয় করিত।</div>
<div class="v" id="v3"><h2>ঈষ্করিয়োতীয় যিহূদার বিশ্বাস ঘাতকতা</h2><span class="vn">3</span> <span class="br-p"><br><br></span>আর শয়তান ঈষ্করিয়োতীয় নামক যিহূদার ভিতরে প্রবেশ করিল, এ সেই বারো জনের একজন।</div>
<div class="v" id="v4"><span class="vn">4</span> তখন সে গিয়া প্রধান যাজকদের ও সেনাপতিদের সহিত কথোপকথন করিল, কিরূপে তাঁহাকে তাহাদের হস্তে সমর্পণ করিতে পারিবে।</div>
<div class="v" id="v5"><span class="vn">5</span> তখন তাহারা আনন্দিত হইল, ও তাহাকে টাকা দিতে প্রতিজ্ঞা করিল।</div>
<div class="v" id="v6"><span class="vn">6</span> তাহাতে সে সম্মত হইল, এবং জনতার অগোচরে তাঁহাকে তাহাদের হস্তে সমর্পণ করিবার সুযোগ অন্বেষণ করিতে লাগিল।</div>
<div class="v" id="v7"><h2>নিস্তারপর্ব পালন ও প্রভুর ভোজ স্থাপন</h2><span class="vn">7</span> <span class="br-p"><br><br></span>পরে তাড়ীশুন্য রুটির দিন, অর্থাৎ যে দিন নিস্তারপর্বের মেষশাবক বলিদান করিতে হইত, সেই দিন আসিল।</div>
<div class="v" id="v8"><span class="vn">8</span> তখন তিনি পিতর ও যোহনকে প্রেরণ করিয়া কহিলেন, তোমরা গিয়া আমাদের জন্য নিস্তারপর্বের ভোজ প্রস্তুত কর,</div>
<div class="v" id="v9"><span class="vn">9</span> আমরা ভোজন করিব। তাঁহারা বলিলেন, কোথায় প্রস্তুত করিব? আপনার ইচ্ছা কি?</div>
<div class="v" id="v10"><span class="vn">10</span> তিনি তাঁহাদিগকে কহিলেন, দেখ, তোমরা নগরে প্রবেশ করিলে এমন এক ব্যক্তি তোমাদের সম্মুখে পড়িবে, যে ব্যক্তি এক কলশী জল লইয়া আসিতেছে; তোমরা তাহার পশ্চাৎ পশ্চাৎ, যে বাটীতে সে প্রবেশ করিবে, তথায় যাইবে।</div>
<div class="v" id="v11"><span class="vn">11</span> আর তোমরা বাটীর কর্তাকে বলিবে, গুরু আপনাকে বলিতেছেন, যেখানে আমি আমার শিষ্যগণের সহিত নিস্তারপর্বের ভোজ ভোজন করিতে পারি, সেই অতিথিশালা কোথায়?</div>
<div class="v" id="v12"><span class="vn">12</span> তাহাতে সে তোমাদিগকে সাজান একটি উপরের বড় কুঠরি দেখাইয়া দিবে; সেই স্থানে প্রস্তুত করিও।</div>
<div class="v" id="v13"><span class="vn">13</span> তাঁহারা গিয়া, তিনি যেরূপ বলিয়াছিলেন, সেইরূপ দেখিতে পাইলেন; আর নিস্তারপর্বের ভোজ প্রস্তুত করিলেন।</div>
<div class="v" id="v14"><span class="vn">14</span> <span class="br-p"><br><br></span>পরে সময় উপস্থিত হইলে তিনি ও তাহার সঙ্গে প্রেরিতগণ ভোজনে বসিলেন।</div>
<div class="v" id="v15"><span class="vn">15</span> তখন তিনি তাঁহাদিগকে কহিলেন, আমার দুঃখভোগের পূর্বে তোমাদের সহিত আমি এই নিস্তারপর্বের ভোজ ভোজন করিতে একান্তই বাঞ্ছা করিয়াছি;</div>
<div class="v" id="v16"><span class="vn">16</span> কেননা আমি তোমাদিগকে বলিতেছি, যে পর্যন্ত ঈশ্বরের রাজ্যে ইহা পূর্ণ না হয়, সেই পর্যন্ত আমি ইহা আর ভোজন করিব না।</div>
<div class="v" id="v17"><span class="vn">17</span> পরে তিনি পানপাত্র গ্রহণ করিয়া ধন্যবাদপূর্বক কহিলেন, ইহা লও, এবং আপনাদের মধ্যে বিভাগ কর;</div>
<div class="v" id="v18"><span class="vn">18</span> কেননা আমি তোমাদিগকে বলিতেছি, যে পর্যন্ত ঈশ্বরের রাজ্যের আগমন না হয়, এখন অবধি সেই পর্যন্ত আমি দ্রাক্ষাফলের রস আর পান করিব না।</div>
<div class="v" id="v19"><span class="vn">19</span> পরে তিনি রুটি লইয়া ধন্যবাদপূর্বক ভাঙ্গিলেন, এবং তাঁহাদিগকে দিলেন, বলিলেন, ইহা আমার শরীর, যাহা তোমাদের নিমিত্ত দেওয়া যায় , ইহা আমার স্মরণার্থে করিও।</div>
<div class="v" id="v20"><span class="vn">20</span> আর সেইরূপে তিনি ভোজন শেষ হইলে পানপাত্রটি লইয়া কহিলেন, এই পানপাত্র আমার রক্তে নূতন নিয়ম, যে রক্ত তোমাদের নিমিত্ত পাতিত হয়।</div>
<div class="v" id="v21"><span class="vn">21</span> কিন্তু দেখ, যে ব্যক্তি আমাকে সমর্পণ করিতেছে, তাহার হস্ত আমার সহিত মেজের উপরে রহিয়াছে।</div>
<div class="v" id="v22"><span class="vn">22</span> কেননা যেমন নিরূপিত হইয়াছে, তদনুসারে মনুষ্যপুত্র যাইতেছেন, কিন্তু ধিক্‌ সেই ব্যক্তিকে, যাহার দ্বারা তিনি সমর্পিত হন।</div>
<div class="v" id="v23"><span class="vn">23</span> তখন তাঁহারা পরস্পর জিজ্ঞাসা করিতে লাগিলেন, তবে আমাদের মধ্যে এ কাজ কে করিবে?</div>
<div class="v" id="v24"><span class="vn">24</span> <span class="br-p"><br><br></span>আর তাঁহাদের মধ্যে এই বিবাদও উৎপন্ন হইল যে, তাঁহাদের মধ্যে কে শ্রেষ্ঠ বলিয়া গণ্য?</div>
<div class="v" id="v25"><span class="vn">25</span> কিন্তু তিনি তাঁহাদিগকে কহিলেন, জাতিগণের রাজারাই তাহাদের উপরে প্রভুত্ব করে, এবং তাহাদের শাসনকর্তারাই ‘হিতকারী’ বলিয়া আখ্যাত হয়।</div>
<div class="v" id="v26"><span class="vn">26</span> কিন্তু তোমরা সেইরূপ হইও না; বরং তোমাদের মধ্যে যে শ্রেষ্ঠ, সে কনিষ্ঠের ন্যায় হউক; এবং যে প্রধান, সে পরিচারকের ন্যায় হউক।</div>
<div class="v" id="v27"><span class="vn">27</span> কারণ, কে শ্রেষ্ঠ? যে ভোজনে বসে, না যে পরিচর্যা করে? যে ভোজনে বসে, সেই কি নয়? কিন্তু আমি তোমাদের মধ্যে পরিচারকের ন্যায় রহিয়াছি।</div>
<div class="v" id="v28"><span class="vn">28</span> তোমরাই আমার সকল পরীক্ষার মধ্যে আমার সঙ্গে সঙ্গে বরাবর রহিয়াছ;</div>
<div class="v" id="v29"><span class="vn">29</span> আর আমার পিতা যেমন আমার জন্য নিরূপণ করিয়াছেন, আমিও তেমনি তোমাদের জন্য এক রাজ্য নিরূপণ করিতেছি,</div>
<div class="v" id="v30"><span class="vn">30</span> যেন তোমরা আমার রাজ্যে আমার মেজে ভোজন পান কর; আর তোমরা সিংহাসনে বসিয়া ইস্রায়েলের দ্বাদশ বংশের বিচার করিবে।</div>
<div class="v" id="v31"><span class="vn">31</span> শিমোন, শিমোন, দেখ, গমের ন্যায় চালিবার জন্য শয়তান তোমাদিগকে আপনার বলিয়া চাহিয়াছে;</div>
<div class="v" id="v32"><span class="vn">32</span> কিন্তু আমি তোমার নিমিত্ত বিনতি করিয়াছি, যেন তোমার বিশ্বাসের লোপ না হয়; আর তুমিও একবার ফিরিলে পর তোমার ভ্রাতৃগণকে সুস্থির করিও।</div>
<div class="v" id="v33"><span class="vn">33</span> তিনি তাঁহাকে কহিলেন, প্রভু, আপনার সঙ্গে আমি কারাগারে যাইতে এবং মরিতেও প্রস্তুত আছি।</div>
<div class="v" id="v34"><span class="vn">34</span> তিনি কহিলেন, পিতর, আমি তোমাকে বলিতেছি, যে পর্যন্ত তুমি আমাকে চিন না বলিয়া তিন বার অস্বীকার না করিবে, সেই পর্যন্ত আজ মোরগ ডাকিবে না।</div>
<div class="v" id="v35"><span class="vn">35</span> <span class="br-p"><br><br></span>আর তিনি তাঁহাদিগকে কহিলেন, আমি যখন থলি, ঝুলি ও জুতা ছাড়া তোমাদিগকে পাঠাইয়াছিলাম, তখন তোমাদের কি কিছুর অভাব হইয়াছিল? তাঁহারা কহিলেন, কিছুরই নয়।</div>
<div class="v" id="v36"><span class="vn">36</span> তখন তিনি তাঁহাদিগকে কহিলেন, কিন্তু এখন যাহার থলি আছে, সে তাহা গ্রহণ করুক, সেইরূপ ঝুলিও গ্রহণ করুক; এবং যাহার নাই, সে আপন চোগা বিক্রয় করিয়া খড়্‌গ ক্রয় করুক।</div>
<div class="v" id="v37"><span class="vn">37</span> কেননা আমি তোমাদিগকে বলিতেছি, এই যে বচন লিখিত আছে, ‘‘আর তিনি অধর্মীদের সহিত গণিত হইলেন,” তাহা আমার মধ্যে পূর্ণ হইতে হইবে; কারণ আমার সম্বন্ধীয় যাহা, তাহা সিদ্ধি পাইতেছে।</div>
<div class="v" id="v38"><span class="vn">38</span> তখন তাঁহারা কহিলেন, প্রভু, দেখুন, দুইখানি খড়্‌গ আছে। তিনি তাহাদিগকে কহিলেন, এই যথেষ্ট।</div>
<div class="v" id="v39"><h2>গেৎশিমানী বাগানে যীশুর মর্মভেদী দুঃখ</h2><span class="vn">39</span> <span class="br-p"><br><br></span>পরে তিনি বাহির হইয়া আপন রীতি অনুসারে জৈতুন পর্বতে গেলেন, এবং শিষ্যগণও তাঁহার পশ্চাৎ পশ্চাৎ চলিলেন।</div>
<div class="v" id="v40"><span class="vn">40</span> সেই স্থানে উপস্থিত হইলে পর তিনি তাঁহাদিগকে বলিলেন, তোমরা প্রার্থনা কর, যেন পরীক্ষায় না পড়।</div>
<div class="v" id="v41"><span class="vn">41</span> পরে তিনি তাহাদের হইতে কমবেশ এক ঢেলার পথ অন্তর গেলেন, এবং জানু পাতিয়া প্রার্থনা করিতে লাগিলেন,</div>
<div class="v" id="v42"><span class="vn">42</span> বলিলেন, পিতঃ, যদি তোমার অভিমত হয়, আমা হইতে এই পানপাত্র দূর কর; তথাপি আমার ইচ্ছা নয়, তোমারই ইচ্ছা সিদ্ধ হউক;</div>
<div class="v" id="v43"><span class="vn">43</span> তখন স্বর্গ হইতে এক দূত দেখা দিয়া তাঁহাকে সবল করিলেন।</div>
<div class="v" id="v44"><span class="vn">44</span> পরে তিনি মর্মভেদী দুঃখে মগ্ন হইয়া আরও একাগ্র ভাবে প্রার্থনা করিলেন; আর তাঁহার ঘর্ম যেন রক্তের ঘনীভূত বড় বড় ফোঁটা হইয়া ভূমিতে পড়িতে লাগিল।</div>
<div class="v" id="v45"><span class="vn">45</span> পরে তিনি প্রার্থনা করিয়া উঠিলে পর শিষ্যদের নিকটে আসিয়া দেখিলেন, তাঁহারা দুঃখ হেতু ঘুমাইয়া পড়িয়াছেন,</div>
<div class="v" id="v46"><span class="vn">46</span> আর তাঁহাদিগকে বলিলেন, কেন ঘুমাইতেছ? উঠ, প্রার্থনা কর, যেন পরীক্ষায় না পড়।</div>
<div class="v" id="v47"><h2>যীশু শত্রুদের হস্তে সমর্পিত হন</h2><span class="vn">47</span> <span class="br-p"><br><br></span>তিনি কথা কহিতেছেন, এমন সময়ে দেখ, অনেক লোক, এবং যাহার নাম যিহূদা- সেই বারো জনের মধ্যে একজন- সে তাহাদের আগে আগে আসিতেছে; সে যীশুকে চুম্বন করিবার জন্য তাঁহার নিকটে আসিল।</div>
<div class="v" id="v48"><span class="vn">48</span> কিন্তু যীশু তাঁহাকে কহিলেন, যিহূদা, চুম্বন দ্বারা কি মনুষ্যপুত্রকে সমর্পণ করিতেছ?</div>
<div class="v" id="v49"><span class="vn">49</span> তখন কি কি ঘটিবে, তাহা দেখিয়া যাঁহারা তাঁহার নিকটে ছিলেন, তাঁহারা কহিলেন, প্রভু, আমরা কি খড়্‌গ দ্বারা আঘাত করিব?</div>
<div class="v" id="v50"><span class="vn">50</span> আর তাঁহাদের মধ্যে এক ব্যক্তি মহাযাজকের দাসকে আঘাত করিয়া তাহার দক্ষিণ কর্ণ কাটিয়া ফেলিলেন।</div>
<div class="v" id="v51"><span class="vn">51</span> কিন্তু যীশু উত্তরে কহিলেন, এই পর্যন্ত ক্ষান্ত হও। পরে তিনি তাহার কর্ণ স্পর্শ করিয়া তাহাকে সুস্থ করিলেন।</div>
<div class="v" id="v52"><span class="vn">52</span> আর তাঁহার বিরুদ্ধে যে প্রধান যাজকগণ, ধর্মধামের সেনাপতিগণ ও প্রাচীনবর্গ আসিয়াছিল, যীশু তাহাদিগকে কহিলেন, লোকে যেমন দস্যুর বিরুদ্ধে যায়, তেমনি খড়্‌গ ও লাঠি লইয়া কি তোমরা আসিলে?</div>
<div class="v" id="v53"><span class="vn">53</span> আমি যখন প্রতিদিন ধর্মধামে তোমাদের সঙ্গে ছিলাম, তখন আমার বিরুদ্ধে হস্ত বিস্তার কর নাই; কিন্তু এই তোমাদের সময় এবং অন্ধকারের অধিকার।</div>
<div class="v" id="v54"><h2>পিতর তিন বার যীশুকে অস্বীকার করেন</h2><span class="vn">54</span> <span class="br-p"><br><br></span>পরে তাহারা তাঁহাকে ধরিয়া লইয়া গেল, এবং মহাযাজকের বাটীতে আনিল; আর পিতর দূরে থাকিয়া পশ্চাৎ পশ্চাৎ চলিলেন।</div>
<div class="v" id="v55"><span class="vn">55</span> পরে লোকেরা প্রাঙ্গণের মধ্যে আগুন জ্বালিয়া একত্রে বসিলে পিতর তাহাদের মধ্যে বসিলেন।</div>
<div class="v" id="v56"><span class="vn">56</span> তিনি সেই আলোর কাছে বসিলে এক দাসী তাঁহাকে দেখিয়া তাঁহার দিকে একদৃষ্টে চাহিয়া বলিল, এই ব্যক্তিও উহার সঙ্গে ছিল।</div>
<div class="v" id="v57"><span class="vn">57</span> কিন্তু তিনি অস্বীকার করিয়া কহিলেন, না, নারি! আমি তাহাকে চিনি না।</div>
<div class="v" id="v58"><span class="vn">58</span> একটু পরে আর একজন তাঁহাকে দেখিয়া বলিল, তুমিও তাহাদের একজন। পিতর কহিলেন, ওহে আমি নই।</div>
<div class="v" id="v59"><span class="vn">59</span> ঘণ্টা খানেক পরে আর একজন দৃঢ়রূপে বলিল, সত্য, এই ব্যক্তিও তাহার সঙ্গে ছিল, কেননা এ গালীলীয় লোক।</div>
<div class="v" id="v60"><span class="vn">60</span> তখন পিতর কহিলেন, ওহে, তুমি কি বলিতেছ, আমি বুঝিতে পারি না। তিনি কথা বলিতেছিলেন, আর অমনি মোরগ ডাকিয়া উঠিল।</div>
<div class="v" id="v61"><span class="vn">61</span> আর প্রভু মুখ ফিরাইয়া পিতরের দিকে দৃষ্টিপাত করিলেন; তাহাতে প্রভু এই যে বাক্য বলিয়াছিলেন, ‘অদ্য মোরগ ডাকিবার পূর্বে তুমি তিন বার আমাকে অস্বীকার করিবে,’ তাহা পিতরের মনে পড়িল।</div>
<div class="v" id="v62"><span class="vn">62</span> আর তিনি বাহিরে গিয়া অত্যন্ত রোদন করিলেন।</div>
<div class="v" id="v63"><h2>যাজকদের ও দেশাধ্যক্ষের সম্মুখে যীশুর বিচার</h2><span class="vn">63</span> <span class="br-p"><br><br></span>আর যে লোকেরা যীশুকে ধরিয়াছিল, তাহারা তাঁহাকে বিদ্রূপ ও প্রহার করিতে লাগিল।</div>
<div class="v" id="v64"><span class="vn">64</span> আর তাঁহার চক্ষু ঢাকিয়া জিজ্ঞাসা করিল, ভাববাণী বল্‌ দেখি, কে তোকে মারিল?</div>
<div class="v" id="v65"><span class="vn">65</span> আর তাহারা নিন্দা করিয়া তাঁহার বিরুদ্ধে আরও অনেক কথা কহিতে লাগিল।</div>
<div class="v" id="v66"><span class="vn">66</span> <span class="br-p"><br><br></span>যখন দিন হইল, তখন লোকদের প্রাচীনবর্গের সমাজ, প্রধান যাজকেরা ও অধ্যাপকগণ একত্র হইল, এবং আপনাদের সভার মধ্যে তাঁহাকে আনাইল, আর বলিল, তুমি যদি সেই খ্রীষ্ট হও, তবে আমাদিগকে বল।</div>
<div class="v" id="v67"><span class="vn">67</span> তিনি তাহাদিগকে কহিলেন, যদি তোমাদিগকে বলি, তোমরা বিশ্বাস করিবে না;</div>
<div class="v" id="v68"><span class="vn">68</span> আর যদি তোমাদিগকে জিজ্ঞাসা করি, কোন উত্তর দিবে না;</div>
<div class="v" id="v69"><span class="vn">69</span> কিন্তু এখন অবধি মনুষ্যপুত্র ঈশ্বরের পরাক্রমের দক্ষিণ পার্শ্বে উপবিষ্ট থাকিবেন।</div>
<div class="v" id="v70"><span class="vn">70</span> তখন সকলে বলিল, তবে তুমি কি ঈশ্বরের পুত্র? তিনি তাহাদিগকে কহিলেন, তোমরাই বলিতেছ যে, আমি সেই।</div>
<div class="v" id="v71"><span class="vn">71</span> তখন তাহারা বলিল, আর সাক্ষ্যে আমাদের কি প্রয়োজন? আমরা আপনারাই ত ইহার মুখে শুনিলাম।</div>
</div>
<!-- PARSED ABOVE; EDITING MAY BREAK PARSER -->
</body></html>