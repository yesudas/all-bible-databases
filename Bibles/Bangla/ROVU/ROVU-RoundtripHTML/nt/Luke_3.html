<html><head>
<meta http-equiv="Content-Type" content="text/html;charset=utf-8" />
<title>Luke 3 &ndash; লূক লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লূক লিখিত সুসমাচার</b> &ndash; <a href="Luke_1.html">1</a> <a href="Luke_2.html">2</a> <b>3</b> <a href="Luke_4.html">4</a> <a href="Luke_5.html">5</a> ... <a href="Luke_24.html">24</a> </div><hr>
<h1>Luke 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোহন বাপ্তাইজকের কর্ম ও যীশুর বাপ্তিস্ম</h2><span class="vn">1</span> <span class="br-p"><br><br></span>তিবিরিয় কৈসরের রাজত্বের পঞ্চদশ বৎসরে যখন পন্তীয় পিলাত যিহূদিয়ার অধ্যক্ষ, হেরোদ গালীলের রাজা, তাঁহার ভ্রাতা ফিলিপ যিতূরিয়া ও ত্রাখোনীতিয়া প্রদেশের রাজা, এবং লুষাণিয় অবিলীনীর রাজা,</div>
<div class="v" id="v2"><span class="vn">2</span> তখন হানন ও কায়াফার মহাযাজকত্ব কালে ঈশ্বরের বাণী প্রান্তরে সখরিয়ের পুত্র যোহনের নিকটে উপস্থিত হইল।</div>
<div class="v" id="v3"><span class="vn">3</span> তাহাতে তিনি যর্দনের নিকটবর্তী সমস্ত দেশে আসিয়া পাপমোচনের জন্য মন পরিবর্তনের বাপ্তিস্ম প্রচার করিতে লাগিলেন;</div>
<div class="v" id="v4"><span class="vn">4</span> যেমন যিশাইয় ভাববাদীর বাক্য-গ্রন্থে লিখিত আছে, <span class="br-p"><br><br></span><span class="br-ind"><br><span class="indent">&nbsp;</span></span>‘‘প্রান্তরে একজনের রব, সে ঘোষণা করিতেছে, <br><span class="br-ind"><br><span class="indent">&nbsp;</span></span>তোমরা প্রভুর পথ প্রস্তুত কর, তাঁহার রাজপথ সকল সরল কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রত্যেক উপত্যকা পরিপূর্ণ হইবে, <br><span class="br-ind"><br><span class="indent">&nbsp;</span></span>প্রত্যেক পর্বত ও উপপর্বত নিম্ন করা যাইবে, <br><span class="br-ind"><br><span class="indent">&nbsp;</span></span>যাহা যাহা বক্র, সেই সকল সরল করা যাইবে, <br><span class="br-ind"><br><span class="indent">&nbsp;</span></span>যাহা যাহা অসমান, সেই সকল সমান করা যাইবে, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এবং সমস্ত মর্ত্য ঈশ্বরের পরিত্রাণ দেখিবে।” <br></div>
<div class="v" id="v7"><span class="vn">7</span> <span class="br-p"><br><br></span>অতএব যে সকল লোক তাঁহার দ্বারা বাপ্তাইজিত হইতে বাহির হইয়া আসিল, তিনি তাহাদিগকে কহিলেন, হে সর্পের বংশেরা, আগামী কোপ হইতে পলায়ন করিতে তোমাদিগকে কে চেতনা দিল?</div>
<div class="v" id="v8"><span class="vn">8</span> অতএব মন পরিবর্তনের উপযুক্ত ফলে ফলবান হও; এবং মনে মনে বলিতে আরম্ভ করিও না যে, অব্রাহাম আমাদের পিতা; কেননা আমি তোমাদিগকে বলিতেছি, ঈশ্বর এই সকল পাথর হইতে অব্রাহামের জন্য সন্তান উৎপন্ন করিতে পারেন।</div>
<div class="v" id="v9"><span class="vn">9</span> আর এখনই বৃক্ষ সকলের মূলে কুঠার লাগান আছে; অতএব যে কোন গাছে উত্তম ফল ধরে না, তাহা কাটিয়া অগ্নিতে ফেলিয়া দেওয়া যায়।</div>
<div class="v" id="v10"><span class="vn">10</span> তখন লোকেরা তাঁহাকে জিজ্ঞাসা করিল, তবে আমাদের কি করিতে হইবে?</div>
<div class="v" id="v11"><span class="vn">11</span> তিনি উত্তর করিয়া তাঁহাদিগকে কহিলেন, যাহার দুইটি আঙ্‌রাখা আছে, সে, যাহার নাই, তাহাকে একটি দিউক; আর যাহার কাছে খাদ্য দ্রব্য আছে, সেও তদ্রূপ করুক।</div>
<div class="v" id="v12"><span class="vn">12</span> আর করগ্রাহীরাও বাপ্তাইজিত হইতে আসিল, এবং তাঁহাকে কহিল, গুরু, আমাদের কি করিতে হইবে?</div>
<div class="v" id="v13"><span class="vn">13</span> তিনি তাহাদিগকে কহিলেন, তোমাদের জন্য যাহা নিরূপিত, তাহার অধিক আদায় করিও না।</div>
<div class="v" id="v14"><span class="vn">14</span> আর সৈনিকেরাও তাহাকে জিজ্ঞাসা করিল, আমাদেরই বা কি করিতে হইবে? তিনি তাহাদিগকে বলিলেন, কাহারও প্রতি দৌরাত্ম্য করিও না, অন্যায়পূর্বক কিছু আদায়ও করিও না, এবং তোমাদের বেতনে সন্তুষ্ট থাকিও।</div>
<div class="v" id="v15"><span class="vn">15</span> <span class="br-p"><br><br></span>আর লোকেরা যখন অপেক্ষায় ছিল, এবং যোহনের বিষয়ে সকলে মনে মনে এই তর্ক বিতর্ক করিতেছিল, কি জানি,</div>
<div class="v" id="v16"><span class="vn">16</span> ইনিই বা সেই খ্রীষ্ট, তখন যোহন উত্তর করিয়া সকলকে কহিলেন, আমি তোমাদিগকে জলে বাপ্তাইজ করিতেছি বটে, কিন্তু এমন একজন আসিতেছেন, যিনি আমা অপেক্ষা শক্তিমান, যাঁহার পাদুকার বন্ধন খুলিবার যোগ্য আমি নই; তিনি তোমাদিগকে পবিত্র আত্মা ও অগ্নিতে বাপ্তাইজ করিবেন।</div>
<div class="v" id="v17"><span class="vn">17</span> তাঁহার কুলা তাঁহার হস্তে আছে; তিনি আপন খামার সুপরিষ্কৃত করিবেন, ও গম আপন গোলাতে সংগ্রহ করিবেন, কিন্তু তুষ অনির্বাণ অগ্নিতে পোড়াইয়া দিবেন।</div>
<div class="v" id="v18"><span class="vn">18</span> <span class="br-p"><br><br></span>আরও অনেক উপদেশ দিয়া যোহন লোকদের নিকটে সুসমাচার প্রচার করিতেন।</div>
<div class="v" id="v19"><span class="vn">19</span> কিন্তু হেরোদ রাজা আপন ভ্রাতার স্ত্রী হেরোদিয়ার বিষয়ে এবং আপনার সমস্ত দুষ্কর্মের বিষয়ে তাঁহা কর্তৃক দোষীকৃত হইলে, নিজ দুষ্কার্য সকলের উপরে এইটিও যোগ করিলেন,</div>
<div class="v" id="v20"><span class="vn">20</span> যোহনকে কারাগারে বদ্ধ করিলেন।</div>
<div class="v" id="v21"><span class="vn">21</span> <span class="br-p"><br><br></span>আর যখন সমস্ত লোক বাপ্তাইজিত হয়, তখন যীশুও বাপ্তাইজিত হইয়া প্রার্থনা করিতেছেন, এমন সময়ে স্বর্গ খুলিয়া গেল,</div>
<div class="v" id="v22"><span class="vn">22</span> এবং পবিত্র আত্মা দৈহিক আকারে, কপোতের ন্যায়, তাঁহার উপরে নামিয়া আসিলেন, আর স্বর্গ হইতে এই বাণী হইল, ‘‘তুমি আমার প্রিয় পুত্র, তোমাতেই আমি প্রীত।”</div>
<div class="v" id="v23"><h2>যীশু খ্রীষ্টের বংশাবলি-পত্র</h2><span class="vn">23</span> <span class="br-p"><br><br></span>আর যীশু নিজে, যখন তিনি কার্য আরম্ভ করেন, কমবেশ ত্রিশ বৎসর বয়স্ক ছিলেন; তিনি , যেমন ধরা হইত, যোষেফের পুত্র- ইনি এলির পুত্র,</div>
<div class="v" id="v24"><span class="vn">24</span> ইনি মত্ততের পুত্র, ইনি লেবির পুত্র, ইনি মল্কির পুত্র, ইনি যান্নায়ের পুত্র, ইনি যোষেফের পুত্র,</div>
<div class="v" id="v25"><span class="vn">25</span> ইনি মত্তথিয়ের পুত্র, ইনি আমোসের পুত্র, ইনি নহূমের পুত্র, ইনি ইষ্‌লির পুত্র, ইনি নগির পুত্র,</div>
<div class="v" id="v26"><span class="vn">26</span> ইনি মাটের পুত্র, ইনি মত্তথিয়ের পুত্র, ইনি শিমিয়ির পুত্র, ইনি যোষেখের পুত্র, ইনি যূদার পুত্র,</div>
<div class="v" id="v27"><span class="vn">27</span> ইনি যোহানার পুত্র, ইনি রীষার পুত্র, ইনি সরুব্বাবিলের পুত্র, ইনি শল্টীয়েলের পুত্র, ইনি নেরির পুত্র,</div>
<div class="v" id="v28"><span class="vn">28</span> ইনি মল্কির পুত্র, ইনি অদ্দীর পুত্র, ইনি কোষমের পুত্র, ইনি ইল্‌মাদমের পুত্র, ইনি এরের পুত্র,</div>
<div class="v" id="v29"><span class="vn">29</span> ইনি যীশুর পুত্র, ইনি ইলীয়েষরের পুত্র, ইনি যোরীমের পুত্র, ইনি মত্ততের পুত্র, ইনি লেবির পুত্র,</div>
<div class="v" id="v30"><span class="vn">30</span> ইনি শিমিয়োনের পুত্র, ইনি যূদার পুত্র, ইনি যোষেফের পুত্র, ইনি যোনমের পুত্র, ইনি ইলিয়াকীমের পুত্র,</div>
<div class="v" id="v31"><span class="vn">31</span> ইনি মিলেয়ার পুত্র, ইনি মিন্নার পুত্র, ইনি মত্তথের পুত্র, ইনি নাথনের পুত্র, ইনি দায়ূদের পুত্র,</div>
<div class="v" id="v32"><span class="vn">32</span> ইনি যিশয়ের পুত্র, ইনি ওবেদের পুত্র, ইনি বোয়সের পুত্র, ইনি সল্‌মোনের পুত্র, ইনি নহশোনের পুত্র,</div>
<div class="v" id="v33"><span class="vn">33</span> ইনি অম্মীনাদবের পুত্র, ইনি অদমানের পুত্র, ইনি অর্ণির পুত্র, ইনি হিষ্রোণের পুত্র, ইনি পেরসের পুত্র, ইনি যিহূদার পুত্র,</div>
<div class="v" id="v34"><span class="vn">34</span> ইনি যাকোবের পুত্র, ইনি ইস্‌হাকের পুত্র, ইনি অব্রাহামের পুত্র, ইনি তেরহের পুত্র, ইনি নাহোরের পুত্র,</div>
<div class="v" id="v35"><span class="vn">35</span> ইনি সরূগের পুত্র, ইনি রিয়ূর পুত্র, ইনি পেলগের পুত্র, ইনি এবরের পুত্র, ইনি শেলহের পুত্র,</div>
<div class="v" id="v36"><span class="vn">36</span> ইনি কৈননের পুত্র, ইনি অফক্‌ষদের পুত্র, ইনি শেমের পুত্র, ইনি নোহের পুত্র, ইনি লেমকের পুত্র,</div>
<div class="v" id="v37"><span class="vn">37</span> ইনি মথূশেলহের পুত্র, ইনি হানোকের পুত্র, ইনি যেরদের পুত্র, ইনি মহললেলের পুত্র, ইনি কৈননের পুত্র,</div>
<div class="v" id="v38"><span class="vn">38</span> ইনি ইনোশের পুত্র, ইনি শেথের পুত্র, ইনি আদমের পুত্র, ইনি ঈশ্বরের পুত্র।</div>
</div>
<!-- PARSED ABOVE; EDITING MAY BREAK PARSER -->
</body></html>