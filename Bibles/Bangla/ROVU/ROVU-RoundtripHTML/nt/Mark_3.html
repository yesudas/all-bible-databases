<html><head>
<meta http-equiv="Content-Type" content="text/html;charset=utf-8" />
<title>Mark 3 &ndash; মার্ক লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>মার্ক লিখিত সুসমাচার</b> &ndash; <a href="Mark_1.html">1</a> <a href="Mark_2.html">2</a> <b>3</b> <a href="Mark_4.html">4</a> <a href="Mark_5.html">5</a> ... <a href="Mark_16.html">16</a> </div><hr>
<h1>Mark 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর তিনি আবার সমাজ-গৃহে প্রবেশ করিলেন; সেখানে একজন লোক ছিল, তাহার একখানি হাত শুকাইয়া গিয়াছিল।</div>
<div class="v" id="v2"><span class="vn">2</span> তখন লোকেরা, তিনি বিশ্রামবারে তাহাকে সুস্থ করেন কি না, দেখিবার জন্য তাঁহার প্রতি দৃষ্টি রাখিল; যেন তাঁহার নামে দোষারোপ করিতে পারে।</div>
<div class="v" id="v3"><span class="vn">3</span> তখন তিনি সেই শুষ্কহস্ত লোকটিকে কহিলেন, মাঝখানে আসিয়া দাঁড়াও।</div>
<div class="v" id="v4"><span class="vn">4</span> পরে তাহাদিগকে কহিলেন, বিশ্রামবারে কি করা বিধেয়? ভাল করা না মন্দ করা? প্রাণরক্ষা করা না বধ করা? কিন্তু তাহারা চুপ করিয়া রহিল।</div>
<div class="v" id="v5"><span class="vn">5</span> তখন তিনি তাহাদের অন্তঃকরণের কাঠিন্যে দুঃখিত হইয়া সক্রোধে চারিদিকে তাহাদের প্রতি দৃষ্টিপাত করিয়া সেই লোকটিকে কহিলেন, তোমার হাত বাড়াইয়া দেও; সে তাহা বাড়াইয়া দিল, আর তাহার হাত আগে যেমন ছিল, তেমনি হইল।</div>
<div class="v" id="v6"><span class="vn">6</span> পরে ফরীশীরা বাহির হইয়া তৎক্ষণাৎ হেরোদীয়দের সহিত তাঁহার বিরুদ্ধে মন্ত্রণা করিতে লাগিল, কি প্রকারে তাঁহাকে বিনষ্ট করিতে পারে।</div>
<div class="v" id="v7"><h2>যীশুর অনেক অলৌকিক কার্য</h2><span class="vn">7</span> <span class="br-p"><br><br></span>পরে যীশু আপন শিষ্যদের সহিত সমুদ্রের নিকটে প্রস্থান করিলেন; তাহাতে গালীল হইতে বিস্তর লোক তাঁহার পশ্চাৎ পশ্চাৎ গেল।</div>
<div class="v" id="v8"><span class="vn">8</span> আর যিহূদিয়া, যিরূশালেম, ইদোম, যর্দন নদীর অন্যপারস্থ দেশ এবং সোর ও সীদোনের চারিদিক হইতে অনেক লোক, তিনি যে সমস্ত মহৎ মহৎ কার্য করিতেছিলেন, তাহা শুনিয়া তাঁহার নিকটে আসিল।</div>
<div class="v" id="v9"><span class="vn">9</span> তখন তিনি আপন শিষ্যদিগকে বলিলেন, ভিড় প্রযুক্ত যেন একখানি নৌকা তাঁহার জন্য প্রস্তুত থাকে, পাছে লোকে তাঁহার উপরে চাপাচাপি করিয়া পড়ে।</div>
<div class="v" id="v10"><span class="vn">10</span> কেননা তিনি অনেক লোককে সুস্থ করিলেন, সেই জন্য ব্যাধিগ্রস্ত সকলে তাঁহাকে স্পর্শ করিবার চেষ্টায় তাঁহার গায়ের উপরে পড়িতেছিল।</div>
<div class="v" id="v11"><span class="vn">11</span> আর অশুচি আত্মারা তাঁহাকে দেখিলেই তাঁহার সম্মুখে পড়িয়া চেঁচাইয়া বলিত,</div>
<div class="v" id="v12"><span class="vn">12</span> আপনি ঈশ্বরের পুত্র; কিন্তু তিনি তাহাদিগকে দৃঢ়রূপে নিষেধ করিয়া দিতেন, যেন তাহারা তাঁহার পরিচয় না দেয়।</div>
<div class="v" id="v13"><h2>বারো জন শিষ্যের প্রেরিত-পদে নিয়োগ</h2><span class="vn">13</span> <span class="br-p"><br><br></span>পরে তিনি পর্বতে উঠিয়া, আপনি যাঁহাদিগকে ইচ্ছা করিলেন, নিকটে ডাকিলেন; তাহাতে তাঁহারা তাঁহার কাছে আসিলেন।</div>
<div class="v" id="v14"><span class="vn">14</span> আর তিনি বারো জনকে নিযুক্ত করিলেন, যেন তাঁহারা তাঁহার সঙ্গে সঙ্গে থাকেন, ও যেন তিনি তাঁহাদিগকে প্রচার করিবার জন্য প্রেরণ করিতে পারেন,</div>
<div class="v" id="v15"><span class="vn">15</span> এবং যেন তাঁহারা ভূত ছাড়াইবার ক্ষমতা প্রাপ্ত হন।</div>
<div class="v" id="v16"><span class="vn">16</span> আর তিনি শিমোনকে পিতর, এই নাম দিলেন,</div>
<div class="v" id="v17"><span class="vn">17</span> এবং সিবদিয়ের পুত্র যাকোব ও সেই যাকোবের ভ্রাতা যোহন, এই দুই জনকে বোনেরগশ, অর্থাৎ মেঘধ্বনির পুত্র, এই উপনাম দিলেন।</div>
<div class="v" id="v18"><span class="vn">18</span> আর আন্দ্রিয়, ফিলিপ, মথি, থোমা, আল্‌ফেয়ের পুত্র যাকোব, থদ্দেয়, ও উদ্যোগী শিমোন,</div>
<div class="v" id="v19"><span class="vn">19</span> এবং যে তাঁহাকে শত্রুহস্তে সমর্পণ করিল, সেই ঈষ্করিয়োতীয় যিহূদা।</div>
<div class="v" id="v20"><h2>যীশু বিবিধ শিক্ষা প্রদান করেন</h2><span class="vn">20</span> <span class="br-p"><br><br></span>পরে তিনি গৃহে আসিলেন, আর পুনর্বার এত লোকের সমাগম হইল যে, তাঁহারা আহার করিতেও পারিলেন না।</div>
<div class="v" id="v21"><span class="vn">21</span> ইহা শুনিয়া তাহার আত্মীয়েরা তাঁহাকে ধরিয়া লইতে বাহির হইল, কেননা তাহারা বলিল, সে হতজ্ঞান হইয়াছে।</div>
<div class="v" id="v22"><span class="vn">22</span> আর যে অধ্যাপকেরা যিরূশালেম হইতে আসিয়াছিল, তাহারা কহিল, ইহাকে বেল্‌সবূবে পাইয়াছে, ভূতগণের অধিপতি দ্বারা এ ভূত ছাড়ায়।</div>
<div class="v" id="v23"><span class="vn">23</span> তখন তিনি তাহাদিগকে নিকটে ডাকিয়া দৃষ্টান্ত দিয়া কহিলেন, শয়তান কি প্রকারে শয়তানকে ছাড়াইতে পারে?</div>
<div class="v" id="v24"><span class="vn">24</span> কোন রাজ্য যদি আপনার বিপক্ষে ভিন্ন হয়, তবে সেই রাজ্য স্থির থাকিতে পারে না।</div>
<div class="v" id="v25"><span class="vn">25</span> আর কোন পরিবার যদি আপনার বিপক্ষে ভিন্ন হইয়া পড়ে, তবে সেই পরিবার স্থির থাকিতে পারিবে না।</div>
<div class="v" id="v26"><span class="vn">26</span> আর শয়তান যদি আপনার বিপক্ষে উঠে, ও ভিন্ন হয়, তবে সেও স্থির থাকিতে পারে না, কিন্তু তাহার শেষ হয়।</div>
<div class="v" id="v27"><span class="vn">27</span> আর অগ্রে সেই বলবান ব্যক্তিকে না বাঁধিলে কেহ তাহার ঘরে প্রবেশ করিয়া তাহার দ্রব্য লুণ্ঠন করিতে পারে না; কিন্তু বাঁধিলে পর সে তাহার ঘর লুণ্ঠন করিবে।</div>
<div class="v" id="v28"><span class="vn">28</span> আমি তোমাদিগকে সত্য কহিতেছি, মনুষ্য-সন্তানেরা যে সমস্ত পাপকার্য ও ঈশ্বরনিন্দা করে, সেই সকলের ক্ষমা হইবে।</div>
<div class="v" id="v29"><span class="vn">29</span> কিন্তু যে ব্যক্তি পবিত্র আত্মার নিন্দা করে, অনন্তকালেও তাহার ক্ষমা নাই, সে বরং অনন্ত পাপের দায়ী।</div>
<div class="v" id="v30"><span class="vn">30</span> উহাকে অশুচি আত্মায় পাইয়াছে, তাহাদের এই কথা প্রযুক্ত তিনি এইরূপ কহিলেন।</div>
<div class="v" id="v31"><span class="vn">31</span> <span class="br-p"><br><br></span>আর তাঁহার মাতা ও তাঁহার ভ্রাতৃগণ আসিলেন, এবং বাহিরে দাঁড়াইয়া তাঁহাকে ডাকিয়া পাঠাইলেন।</div>
<div class="v" id="v32"><span class="vn">32</span> তখন তাঁহার চারিদিকে লোক বসিয়াছিল; তাহারা তাঁহাকে কহিল, দেখুন, আপনার মাতা ও আপনার ভ্রাতৃগণ বাহিরে আপনার অন্বেষণ করিতেছেন।</div>
<div class="v" id="v33"><span class="vn">33</span> তিনি উত্তর করিয়া তাহাদিগকে কহিলেন, আমার মাতা কে? আমার ভ্রাতারাই বা কাহারা?</div>
<div class="v" id="v34"><span class="vn">34</span> পরে যাহারা তাঁহার চারিদিকে বসিয়াছিল, তিনি তাহাদের প্রতি দৃষ্টিপাত করিয়া কহিলেন, এই দেখ, আমার মাতা ও আমার ভ্রাতৃগণ;</div>
<div class="v" id="v35"><span class="vn">35</span> কেননা যে কেহ ঈশ্বরের ইচ্ছা পালন করে, সেই আমার ভ্রাতা ও ভগিনী ও মাতা।</div>
</div>
<!-- PARSED ABOVE; EDITING MAY BREAK PARSER -->
</body></html>