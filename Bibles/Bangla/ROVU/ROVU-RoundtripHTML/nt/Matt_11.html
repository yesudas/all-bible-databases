<html><head>
<meta http-equiv="Content-Type" content="text/html;charset=utf-8" />
<title>Matt 11 &ndash; মথি লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 11);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>মথি লিখিত সুসমাচার</b> &ndash; <a href="Matt_1.html">1</a> ... <a href="Matt_9.html">9</a> <a href="Matt_10.html">10</a> <b>11</b> <a href="Matt_12.html">12</a> <a href="Matt_13.html">13</a> ... <a href="Matt_28.html">28</a> </div><hr>
<h1>Matt 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এইরূপে যীশু আপন বারো জন শিষ্যের প্রতি আদেশ সমাপ্ত করিবার পর লোকদের নগরে নগরে উপদেশ দিবার ও প্রচার করিবার জন্য সেই স্থান হইতে প্রস্থান করিলেন।</div>
<div class="v" id="v2"><h2>যোহনের প্রশ্ন ও যীশু খ্রীষ্টের উত্তর</h2><span class="vn">2</span> <span class="br-p"><br><br></span>পরে যোহন কারাগারে থাকিয়া খ্রীষ্টের কর্মের বিষয় শুনিয়া আপনার শিষ্যদের দ্বারা তাঁহাকে জিজ্ঞাসা করিয়া পাঠাইলেন,</div>
<div class="v" id="v3"><span class="vn">3</span> ‘যাঁহার আগমন হইবে, সেই ব্যক্তি কি আপনি? না আমরা অন্যের অপেক্ষায় থাকিব?’</div>
<div class="v" id="v4"><span class="vn">4</span> যীশু উত্তর করিয়া তাহাদিগকে কহিলেন, তোমরা যাও, যাহা যাহা শুনিতেছ ও দেখিতেছ, তাহার সংবাদ যোহনকে দেও;</div>
<div class="v" id="v5"><span class="vn">5</span> অন্ধেরা দেখিতে পাইতেছে ও খঞ্জেরা চলিতেছে, কুষ্ঠীরা শুচিকৃত হইতেছে ও বধিরেরা শুনিতেছে, এবং মৃতেরা উত্থাপিত হইতেছে ও দরিদ্রদের নিকটে সুসমাচার প্রচারিত হইতেছে;</div>
<div class="v" id="v6"><span class="vn">6</span> আর ধন্য সেই ব্যক্তি, যে আমাতে বিঘ্নের কারণ না পায়।</div>
<div class="v" id="v7"><span class="vn">7</span> <span class="br-p"><br><br></span>তাহারা চলিয়া যাইতেছে, এমন সময়ে যীশু লোকসমূহকে যোহনের বিষয়ে বলিতে লাগিলেন, তোমরা প্রান্তরে কি দেখিতে গিয়াছিলে?</div>
<div class="v" id="v8"><span class="vn">8</span> কি বায়ুকমিপত নল? তবে কি দেখিতে গিয়াছিলে? কি কোমল বস্ত্র পরিহিত কোন ব্যক্তিকে? দেখ, যাহারা কোমল বস্ত্র পরিধান করে,</div>
<div class="v" id="v9"><span class="vn">9</span> তাহারা রাজবাটীতে থাকে। তবে কি জন্য গিয়াছিলে? কি একজন ভাববাদীকে দেখিবার জন্য? হাঁ, আমি তোমাদিগকে বলিতেছি, ভাববাদী হইতেও শ্রেষ্ঠ ব্যক্তিকে।</div>
<div class="v" id="v10"><span class="vn">10</span> ইনি সেই ব্যক্তি, যাঁহার বিষয়ে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>‘‘দেখ, আমি আপন দূতকে তোমার সম্মুখে প্রেরণ করি; <br><span class="br-ind"><br><span class="indent">&nbsp;</span></span>সে তোমার অগ্রে তোমার পথ প্রস্তুত করিবে।” <br></div>
<div class="v" id="v11"><span class="vn">11</span> <span class="br-p"><br><br></span>আমি তোমাদিগকে সত্য বলিতেছি, স্ত্রীলোকের গর্ভজাত সকলের মধ্যে যোহন বাপ্তাইজক হইতে মহান কেহই উৎপন্ন হয় নাই, তথাপি স্বর্গ-রাজ্যে অতি ক্ষুদ্র যে ব্যক্তি, সে তাঁহা হইতে মহান।</div>
<div class="v" id="v12"><span class="vn">12</span> আর যোহন বাপ্তাইজকের কাল হইতে এখন পর্যন্ত স্বর্গ-রাজ্য বলে আক্রান্ত হইতেছে, এবং আক্রমণকারীরা সবলে তাহা অধিকার করিতেছে।</div>
<div class="v" id="v13"><span class="vn">13</span> কেননা সমস্ত ভাববাদী ও ব্যবস্থা যোহন পর্যন্ত ভাববাণী বলিয়াছে।</div>
<div class="v" id="v14"><span class="vn">14</span> আর তোমরা যদি গ্রহণ করিতে সম্মত হও, তবে জানিবে, যে এলিয়ের আগমন হইবে, তিনি এই ব্যক্তি।</div>
<div class="v" id="v15"><span class="vn">15</span> যাহার শুনিতে কান থাকে সে শুনুক।</div>
<div class="v" id="v16"><span class="vn">16</span> <span class="br-p"><br><br></span>কিন্তু আমি কাহার সহিত এই কালের লোকদের তুলনা করিব? তাহারা এমন বালকদের তুল্য, যাহারা বাজারে বসিয়া আপনাদের সঙ্গিগণকে ডাকিয়া বলে,</div>
<div class="v" id="v17"><span class="vn">17</span> <span class="br-p"><br><br></span>‘আমরা তোমাদের নিকটে বাঁশী বাজাইলাম, <span class="br-p"><br><br></span><span class="br-ind"><br><span class="indent">&nbsp;</span></span>তোমরা নাচিলে না; <br><span class="br-ind"><br><span class="indent">&nbsp;</span></span>আমরা বিলাপ করিলাম, <br><span class="br-ind"><br><span class="indent">&nbsp;</span></span>তোমরা বুক চাপড়াইলে না।’ <br></div>
<div class="v" id="v18"><span class="vn">18</span> <span class="br-p"><br><br></span>কারণ যোহন আসিয়া ভোজন পান করেন নাই; তাহাতে লোকে বলে, সে ভূতগ্রস্ত।</div>
<div class="v" id="v19"><span class="vn">19</span> মনুষ্যপুত্র আসিয়া ভোজন পান করেন; তাহাতে লোকে বলে, ঐ দেখ, একজন পেটুক ও মদ্যপায়ী, করগ্রাহীদের ও পাপীদের বন্ধু। কিন্তু প্রজ্ঞা নিজ কর্মসমূহ দ্বারা নির্দোষ বলিয়া গণিত হয়।</div>
<div class="v" id="v20"><h2>অবিশ্বাসীদের প্রতি ভর্ৎসনা ও ভারাক্রান্ত লোকদের প্রতি নিমন্ত্রণ-বাক্য</h2><span class="vn">20</span> <span class="br-p"><br><br></span>তখন যে যে নগরে তাঁহার সর্বাপেক্ষা অধিক পরাক্রম কার্য সমপন্ন হইয়াছিল, তিনি সেই সকল নগরকে ভর্ৎসনা করিতে লাগিলেন, কেননা তাহারা মন ফিরায় নাই-</div>
<div class="v" id="v21"><span class="vn">21</span> ‘কোরাসীন, ধিক্‌ তোমাকে! বৈৎসৈদা, ধিক্‌ তোমাকে! কেননা তোমাদের মধ্যে যে সকল পরাক্রম কার্য করা গিয়াছে, সেই সকল যদি সোর ও সীদোনে করা যাইত, তবে অনেক দিন পূর্বে তাহারা চট পরিয়া ভস্মে বসিয়া মন ফিরাইত।</div>
<div class="v" id="v22"><span class="vn">22</span> কিন্তু আমি তোমাদিগকে বলিতেছি, তোমাদের দশা হইতে বরং সোর ও সীদোনের দশা বিচার-দিনে সহনীয় হইবে।</div>
<div class="v" id="v23"><span class="vn">23</span> আর হে কফরনাহূম, তুমি না কি স্বর্গ পর্যন্ত উচ্চীকৃত হইবে? তুমি পাতাল পর্যন্ত নামিয়া যাইবে; কেননা যে সকল পরাক্রম কার্য তোমার মধ্যে করা গিয়াছে, সেই সকল যদি সদোমে করা যাইত, তবে তাহা আজ পর্যন্ত থাকিত।</div>
<div class="v" id="v24"><span class="vn">24</span> কিন্তু আমি তোমাদিগকে বলিতেছি, তোমার দশা হইতে বরং সদোম দেশের দশা বিচার দিনে সহনীয় হইবে।’</div>
<div class="v" id="v25"><span class="vn">25</span> <span class="br-p"><br><br></span>সেই সময়ে যীশু এই কথা কহিলেন, হে পিতঃ, হে স্বর্গের ও পৃথিবীর প্রভু, আমি তোমার ধন্যবাদ করিতেছি, কেননা তুমি বিজ্ঞ ও বুদ্ধিমানদের নিকট হইতে এই সকল বিষয় গুপ্ত রাখিয়া শিশুদের নিকটে প্রকাশ করিয়াছ;</div>
<div class="v" id="v26"><span class="vn">26</span> হাঁ, পিতঃ, কেননা ইহা তোমার দৃষ্টিতে প্রীতিজনক হইল।</div>
<div class="v" id="v27"><span class="vn">27</span> সকলই আমার পিতা কর্তৃক আমাকে সমর্পিত হইয়াছে; আর পুত্রকে কেহ জানে না, কেবল পিতা জানেন; এবং পিতাকে কেহ জানে না, কেবল পুত্র জানেন, এবং পুত্র যাহার নিকটে তাঁহাকে প্রকাশ করিতে ইচ্ছা করেন, সে জানে।</div>
<div class="v" id="v28"><span class="vn">28</span> <span class="br-p"><br><br></span>হে পরিশ্রান্ত ও ভারাক্রান্ত লোক সকল, আমার নিকটে আইস, আমি তোমাদিগকে বিশ্রাম দিব।</div>
<div class="v" id="v29"><span class="vn">29</span> আমার জোয়ালি আপন স্কন্ধে তুলিয়া লও, এবং আমার নিকটে শিক্ষা কর, কেননা আমি মৃদুশীল ও নম্রচিত্ত; তাহাতে তোমরা আপন আপন প্রাণের জন্য বিশ্রাম পাইবে।</div>
<div class="v" id="v30"><span class="vn">30</span> কারণ আমার জোয়ালি সহজ ও আমার ভার লঘু।</div>
</div>
<!-- PARSED ABOVE; EDITING MAY BREAK PARSER -->
</body></html>