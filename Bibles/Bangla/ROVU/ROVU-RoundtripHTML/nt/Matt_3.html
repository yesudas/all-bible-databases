<html><head>
<meta http-equiv="Content-Type" content="text/html;charset=utf-8" />
<title>Matt 3 &ndash; মথি লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>মথি লিখিত সুসমাচার</b> &ndash; <a href="Matt_1.html">1</a> <a href="Matt_2.html">2</a> <b>3</b> <a href="Matt_4.html">4</a> <a href="Matt_5.html">5</a> ... <a href="Matt_28.html">28</a> </div><hr>
<h1>Matt 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোহন বাপ্তাইজকের প্রচারাদি কার্য</h2><h2><b>480 1:3-8</b>; <b>490 3:2-16</b></h2><span class="vn">1</span> <span class="br-p"><br><br></span>সেই সময়ে যোহন বাপ্তাইজক উপস্থিত হইয়া যিহূদিয়ার প্রান্তরে প্রচার করিতে লাগিলেন;</div>
<div class="v" id="v2"><span class="vn">2</span> তিনি বলিলেন, <span class="br-p"><br><br></span><span class="br-ind"><br><span class="indent">&nbsp;</span></span>‘মন ফিরাও, কেননা স্বর্গ-রাজ্য সন্নিকট হইল।’ <br></div>
<div class="v" id="v3"><span class="vn">3</span> <span class="br-p"><br><br></span>ইনিই সেই ব্যক্তি, যাঁহার বিষয়ে যিশাইয় ভাববাদী দ্বারা এই কথা কথিত হইয়াছিল, <span class="br-p"><br><br></span><span class="br-ind"><br><span class="indent">&nbsp;</span></span>‘‘প্রান্তরে একজনের রব, সে ঘোষণা করিতেছে, <br><span class="br-ind"><br><span class="indent">&nbsp;</span></span>তোমরা প্রভুর পথ প্রস্তুত কর, <br><span class="br-ind"><br><span class="indent">&nbsp;</span></span>তাঁহার রাজপথ সকল সরল কর।” <br></div>
<div class="v" id="v4"><span class="vn">4</span> <span class="br-p"><br><br></span>যোহন উটের লোমের কাপড় পরিতেন, তাঁহার কটিদেশে চর্ম-পটুকা, ও তাঁহার খাদ্য পঙ্গপাল ও বনমধু ছিল।</div>
<div class="v" id="v5"><span class="vn">5</span> তখন যিরূশালেম, সমস্ত যিহূদিয়া, এবং যর্দনের নিকটবর্তী সমস্ত অঞ্চলের লোক বাহির হইয়া তাঁহার নিকটে যাইতে লাগিল;</div>
<div class="v" id="v6"><span class="vn">6</span> আর আপন আপন পাপ স্বীকার করিয়া যর্দন নদীতে তাঁহার দ্বারা বাপ্তাইজিত হইতে লাগিল।</div>
<div class="v" id="v7"><span class="vn">7</span> <span class="br-p"><br><br></span>কিন্তু অনেক ফরীশী ও সদ্দূকী বাপ্তিস্মের জন্য আসিতেছে দেখিয়া তিনি তাহাদিগকে কহিলেন, হে সর্পের বংশেরা, আগামী কোপ হইতে পলায়ন করিতে তোমাদিগকে কে চেতনা দিল?</div>
<div class="v" id="v8"><span class="vn">8</span> অতএব মন পরিবর্তনের উপযোগী ফলে ফলবান হও।</div>
<div class="v" id="v9"><span class="vn">9</span> আর ভাবিও না যে, তোমরা মনে মনে বলিতে পার, অব্রাহাম আমাদের পিতা; কেননা আমি তোমাদিগকে বলিতেছি, ঈশ্বর এই সকল পাথর হইতে অব্রাহামের জন্য সন্তান উৎপন্ন করিতে পারেন।</div>
<div class="v" id="v10"><span class="vn">10</span> আর এখনই গাছগুলির মূলে কুড়াল লাগান আছে; অতএব যে কোন গাছে উত্তম ফল ধরে না, তাহা কাটিয়া আগুনে ফেলিয়া দেওয়া যায়।</div>
<div class="v" id="v11"><span class="vn">11</span> আমি তোমাদিগকে মন পরিবর্তনের নিমিত্ত জলে বাপ্তাইজ করিতেছি বটে, কিন্তু আমার পশ্চাৎ যিনি আসিতেছেন, তিনি আমা অপেক্ষা শক্তিমান; আমি তাঁহার পাদুকা বহিবারও যোগ্য নহি; তিনি তোমাদিগকে পবিত্র আত্মা ও অগ্নিতে বাপ্তাইজ করিবেন।</div>
<div class="v" id="v12"><span class="vn">12</span> তাঁহার কুলা তাঁহার হস্তে আছে, আর তিনি আপন খামার সুপরিষ্কার করিবেন, এবং আপনার গম গোলায় সংগ্রহ করিবেন, কিন্তু তুষ অনির্বাণ অগ্নিতে পোড়াইয়া দিবেন।</div>
<div class="v" id="v13"><h2>প্রভু যীশুর বাপ্তিস্ম ও পরীক্ষা</h2><h2><b>480 ১:৯-১৩</b>; <b>490 ৩:২১</b>; <b>490 ৪:১-১৩</b></h2><span class="vn">13</span> <span class="br-p"><br><br></span>তৎকালে যীশু যোহন দ্বারা বাপ্তাইজিত হইবার জন্য গালীল হইতে যর্দনে তাঁহার কাছে আসিলেন।</div>
<div class="v" id="v14"><span class="vn">14</span> কিন্তু যোহন তাঁহাকে বারণ করিতে লাগিলেন, বলিলেন, আপনার দ্বারা আমারই বাপ্তাইজিত হওয়া আবশ্যক, আর আপনি আমার কাছে আসিতেছেন?</div>
<div class="v" id="v15"><span class="vn">15</span> কিন্তু যীশু উত্তর করিয়া তাঁহাকে কহিলেন, এখন সম্মত হও, কেননা এইরূপে সমস্ত ধার্মিকতা সাধন করা আমাদের পক্ষে উপযুক্ত। তখন তিনি তাঁহার কথায় সম্মত হইলেন।</div>
<div class="v" id="v16"><span class="vn">16</span> পরে যীশু বাপ্তাইজিত হইয়া যখন জল হইতে উঠিলেন; আর দেখ, তাঁহার নিমিত্ত স্বর্গ খুলিয়া গেল, এবং তিনি ঈশ্বরের আত্মাকে কপোতের ন্যায় নামিয়া আপনার উপরে আসিতে দেখিলেন।</div>
<div class="v" id="v17"><span class="vn">17</span> আর দেখ, স্বর্গ হইতে এই বাণী হইল, ‘ইনিই আমার প্রিয় পুত্র, ইহাঁতেই আমি প্রীত।’</div>
</div>
<!-- PARSED ABOVE; EDITING MAY BREAK PARSER -->
</body></html>