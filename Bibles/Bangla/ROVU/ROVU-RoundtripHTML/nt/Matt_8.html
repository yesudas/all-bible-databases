<html><head>
<meta http-equiv="Content-Type" content="text/html;charset=utf-8" />
<title>Matt 8 &ndash; মথি লিখিত সুসমাচার &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 8);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>মথি লিখিত সুসমাচার</b> &ndash; <a href="Matt_1.html">1</a> ... <a href="Matt_6.html">6</a> <a href="Matt_7.html">7</a> <b>8</b> <a href="Matt_9.html">9</a> <a href="Matt_10.html">10</a> ... <a href="Matt_28.html">28</a> </div><hr>
<h1>Matt 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশুর নানাবিধ অলৌকিক কার্য</h2><span class="vn">1</span> <span class="br-p"><br><br></span>তিনি পর্বত হইতে নামিলে বিস্তর লোক তাঁহার পশ্চাৎ পশ্চাৎ গমন করিল।</div>
<div class="v" id="v2"><h2>যীশু একজন কুষ্ঠ রোগীকে সুস্থ করেন</h2><span class="vn">2</span> <span class="br-p"><br><br></span>আর দেখ, একজন কুষ্ঠ রোগী নিকটে আসিয়া তাঁহাকে প্রণাম করিয়া কহিল, হে প্রভু, যদি আপনার ইচ্ছা হয়, আমাকে শুচি করিতে পারেন।</div>
<div class="v" id="v3"><span class="vn">3</span> তখন তিনি হাত বাড়াইয়া তাহাকে স্পর্শ করিলেন, কহিলেন, আমার ইচ্ছা, তুমি শুচিকৃত হও; আর তখনই সে কুষ্ঠরোগ হইতে শুচিকৃত হইল।</div>
<div class="v" id="v4"><span class="vn">4</span> পরে যীশু তাহাকে কহিলেন, দেখিও, এই কথা কাহাকেও বলিও না; কিন্তু যাজকের নিকটে গিয়া নিজেকে দেখাও, এবং মোশির আজ্ঞানুসারে নৈবেদ্য উৎসর্গ কর, তাহাদের কাছে সাক্ষ্য দিবার জন্য।</div>
<div class="v" id="v5"><h2>যীশু একজন শতপতির দাসকে সুস্থ করেন</h2><span class="vn">5</span> <span class="br-p"><br><br></span>আর তিনি কফরনাহূমে প্রবেশ করিলে একজন শতপতি তাঁহার নিকটে আসিয়া বিনতিপূর্বক কহিলেন,</div>
<div class="v" id="v6"><span class="vn">6</span> হে প্রভু, আমার দাস গৃহে পক্ষাঘাতে পড়িয়া আছে, ভয়ানক যাতনা পাইতেছে।</div>
<div class="v" id="v7"><span class="vn">7</span> তিনি তাঁহাকে কহিলেন, আমি গিয়া তাহাকে সুস্থ করিব।</div>
<div class="v" id="v8"><span class="vn">8</span> শতপতি উত্তর করিলেন, হে প্রভু, আমি এমন যোগ্য নই যে, আপনি আমার ছাদের নিচে আইসেন; কেবল বাক্যে বলুন, তাহাতেই আমার দাস সুস্থ হইবে।</div>
<div class="v" id="v9"><span class="vn">9</span> কারণ আমিও কর্তৃত্বের অধীন লোক, আবার সেনাগণ আমার অধীন; আমি তাহাদের একজনকে ‘যাও’ কহিলে সে যায়, এবং অন্যকে ‘আইস’ বলিলে সে আইসে, আর আমার দাসকে ‘এই কর্ম কর’ বলিলে সে তাহা করে।</div>
<div class="v" id="v10"><span class="vn">10</span> এই কথা শুনিয়া যীশু আশ্চর্য জ্ঞান করিলেন, এবং যাহারা পশ্চাৎ পশ্চাৎ আসিতেছিল, তাহাদিগকে কহিলেন, আমি তোমাদিগকে সত্য বলিতেছি, ইস্রায়েলের মধ্যে কাহারও এত বড় বিশ্বাস দেখিতে পাই নাই।</div>
<div class="v" id="v11"><span class="vn">11</span> আর আমি তোমাদিগকে বলিতেছি, অনেকে পূর্ব ও পশ্চিম হইতে আসিবে, এবং অব্রাহাম, ইস্‌হাক ও যাকোবের সহিত স্বর্গ-রাজ্যে একত্রে বসিবে;</div>
<div class="v" id="v12"><span class="vn">12</span> কিন্তু রাজ্যের সন্তানদিগকে বাহিরের অন্ধকারে ফেলিয়া দেওয়া যাইবে; সেই স্থানে রোদন ও দন্তঘর্ষণ হইবে।</div>
<div class="v" id="v13"><span class="vn">13</span> পরে যীশু সেই শতপতিকে কহিলেন, চলিয়া যাও, যেমন বিশ্বাস করিলে, তেমনি তোমার প্রতি হউক। আর সেই দণ্ডেই তাহার দাস সুস্থ হইল।</div>
<div class="v" id="v14"><h2>যীশু পিতরের শাশুড়ীর জ্বর ভাল করেন</h2><span class="vn">14</span> <span class="br-p"><br><br></span>আর যীশু পিতরের গৃহে আসিয়া দেখিলেন, তাঁহার শাশুড়ী শয্যাগত, তাঁহার জ্বর হইয়াছে।</div>
<div class="v" id="v15"><span class="vn">15</span> পরে তিনি তাঁহার হস্ত স্পর্শ করিলেন, আর জ্বর ছাড়িয়া গেল; তখন তিনি উঠিয়া যীশুর পরিচর্যা করিতে লাগিলেন।</div>
<div class="v" id="v16"><span class="vn">16</span> আর সন্ধ্যা হইলে লোকেরা অনেক ভূতগ্রস্তকে তাঁহার নিকটে আনিল, তাহাতে তিনি বাক্য দ্বারাই সেই আত্মাগণকে ছাড়াইলেন, এবং সকল পীড়িত লোককে সুস্থ করিলেন;</div>
<div class="v" id="v17"><span class="vn">17</span> যেন যিশাইয় ভাববাদী দ্বারা কথিত এই বচন পূর্ণ হয়, ‘‘তিনি নিজে আমাদের দুর্বলতা সকল গ্রহণ করিলেন ও ব্যাধি সকল বহন করিলেন।”</div>
<div class="v" id="v18"><span class="vn">18</span> <span class="br-p"><br><br></span>আর যীশু আপনার চারিদিকে অনেক লোক দেখিয়া অন্যপারে যাইতে আজ্ঞা করিলেন।</div>
<div class="v" id="v19"><span class="vn">19</span> তখন একজন অধ্যাপক আসিয়া তাঁহাকে কহিলেন, হে গুরু, আপনি যে কোন স্থানে যাইবেন, আমি আপনার পশ্চাৎ পশ্চাৎ যাইব।</div>
<div class="v" id="v20"><span class="vn">20</span> যীশু তাঁহাকে কহিলেন, শৃগালের গর্ত আছে, এবং আকাশের পক্ষীগণের বাসা আছে; কিন্তু মনুষ্য পুত্রের মস্তক রাখিবার স্থান নাই।</div>
<div class="v" id="v21"><span class="vn">21</span> শিষ্যদের মধ্যে আর একজন তাঁহাকে বলিলেন, হে প্রভু, অগ্রে আমার পিতাকে কবর দিয়া আসিতে অনুমতি করুন।</div>
<div class="v" id="v22"><span class="vn">22</span> কিন্তু যীশু তাঁহাকে কহিলেন, আমার পশ্চাৎ আইস; মৃতেরাই আপন আপন মৃতদের কবর দিউক।</div>
<div class="v" id="v23"><h2>যীশু ঝড় থামান</h2><span class="vn">23</span> <span class="br-p"><br><br></span>আর তিনি নৌকায় উঠিলে তাঁহার শিষ্যগণ তাঁহার পশ্চাৎ গেলেন।</div>
<div class="v" id="v24"><span class="vn">24</span> আর দেখ, সমুদ্রে ভারী ঝড় আসিল, এমন কি, নৌকা তরঙ্গে আচ্ছন্ন হইতেছিল;</div>
<div class="v" id="v25"><span class="vn">25</span> কিন্তু তিনি নিদ্রাগত ছিলেন। তখন তাঁহারা তাঁহার নিকটে গিয়া তাঁহাকে জাগাইয়া কহিলেন, হে প্রভু, রক্ষা করুন, আমরা মারা পড়িলাম।</div>
<div class="v" id="v26"><span class="vn">26</span> তিনি তাঁহাদিগকে কহিলেন, হে অল্পবিশ্বাসীরা, কেন ভীত হও? তখন তিনি উঠিয়া বায়ু ও সমুদ্রকে ধমক্‌ দিলেন; তাহাতে মহাশান্তি হইল।</div>
<div class="v" id="v27"><span class="vn">27</span> আর সেই ব্যক্তিরা আশ্চর্য জ্ঞান করিয়া কহিলেন, আঃ! ইনি কেমন লোক, বায়ু ও সমুদ্রও যে ইহাঁর আজ্ঞা মানে!</div>
<div class="v" id="v28"><h2>যীশু দুই জন লোকের ভূত ছাড়ান</h2><span class="vn">28</span> <span class="br-p"><br><br></span>পরে তিনি অন্য পারে গাদারীয়দের দেশে গেলে দুই জন ভূতগ্রস্ত লোক কবর স্থান হইতে বাহির হইয়া তাঁহার সম্মুখে উপস্থিত হইল; তাহারা এত বড় দুর্দান্ত ছিল যে, ঐ পথ দিয়া কেহই যাইতে পারিত না।</div>
<div class="v" id="v29"><span class="vn">29</span> আর দেখ, তাঁহারা চেঁচাইয়া উঠিল, বলিল, হে ঈশ্বরের পুত্র, আপনার সহিত আমাদের সমপর্ক কি? আপনি কি নিরূপিত সময়ের পূর্বে আমাদিগকে যাতনা দিতে এখানে আসিলেন?</div>
<div class="v" id="v30"><span class="vn">30</span> তখন তাহাদের হইতে কিছু দূরে বৃহৎ এক শূকর-পাল চরিতেছিল।</div>
<div class="v" id="v31"><span class="vn">31</span> তাহাতে মন্দ-আত্মারা বিনতি করিয়া তাঁহাকে কহিল, যদি আমাদিগকে ছাড়ান, তবে ঐ শূকর-পালে পাঠাইয়া দিউন।</div>
<div class="v" id="v32"><span class="vn">32</span> তিনি তাহাদিগকে কহিলেন, চলিয়া যাও। তখন তাহারা বাহির হইয়া সেই শূকর-পালে প্রবেশ করিল; আর দেখ, সমুদয় শূকর মহাবেগে ঢালু পাড় দিয়া দৌড়াইয়া গিয়া সমুদ্রে পড়িল, ও জলে ডুবিয়া মরিল।</div>
<div class="v" id="v33"><span class="vn">33</span> তখন পালকেরা পলায়ন করিল, এবং নগরে গিয়া সমস্ত বিষয়, বিশেষতঃ সেই ভূতগ্রস্তদের বিষয় বর্ণনা করিল।</div>
<div class="v" id="v34"><span class="vn">34</span> আর দেখ, নগরের সমস্ত লোক যীশুর সহিত সাক্ষাৎ করিবার জন্য বাহির হইয়া আসিল, এবং তাঁহাকে দেখিয়া আপনাদের সীমা হইতে চলিয়া যাইতে বিনতি করিল।</div>
</div>
<!-- PARSED ABOVE; EDITING MAY BREAK PARSER -->
</body></html>