<html><head>
<meta http-equiv="Content-Type" content="text/html;charset=utf-8" />
<title>Rom 10 &ndash; রোমীয়দের প্রতি প্রেরিত পৌলের পত্র &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 10);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>রোমীয়দের প্রতি প্রেরিত পৌলের পত্র</b> &ndash; <a href="Rom_1.html">1</a> ... <a href="Rom_8.html">8</a> <a href="Rom_9.html">9</a> <b>10</b> <a href="Rom_11.html">11</a> <a href="Rom_12.html">12</a> ... <a href="Rom_16.html">16</a> </div><hr>
<h1>Rom 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ভ্রাতৃগণ, আমার হৃদয়ের সুবাসনা এবং তাহাদের জন্য ঈশ্বরের কাছে বিনতি এই, যেন তাহাদের পরিত্রাণ হয়।</div>
<div class="v" id="v2"><span class="vn">2</span> কেননা আমি তাহাদের পক্ষে এই সাক্ষ্য দিতেছি যে, ঈশ্বরের বিষয়ে তাহাদের উদ্যোগ আছে, কিন্তু তাহা জ্ঞানানুযায়ী নয়।</div>
<div class="v" id="v3"><span class="vn">3</span> ফলতঃ ঈশ্বরের ধার্মিকতা না জানায়, এবং নিজ ধার্মিকতা স্থাপন করিবার চেষ্টা করায়, তাহারা ঈশ্বরের ধার্মিকতার বশীভূত হয় নাই;</div>
<div class="v" id="v4"><span class="vn">4</span> কেননা ধার্মিকতার নিমিত্ত, প্রত্যেক বিশ্বাসীর পক্ষে, খ্রীষ্টই ব্যবস্থার পরিণাম।</div>
<div class="v" id="v5"><span class="vn">5</span> কারণ মোশি লিখেন, যে ব্যক্তি ব্যবস্থামূলক ধার্মিকতার অনুষ্ঠান করে, সে তদ্দ্বারা জীবিত থাকিবে।</div>
<div class="v" id="v6"><span class="vn">6</span> কিন্তু বিশ্বাসমূলক ধার্মিকতা এইরূপ বলে, মনে মনে বলিও না, ‘কে স্বর্গে আরোহণ করিবে?’- অর্থাৎ খ্রীষ্টকে নামাইয়া আনিবার জন্য- অথবা ‘কে মৃত্যুলোকে নামিবে?’-</div>
<div class="v" id="v7"><span class="vn">7</span> অর্থাৎ মৃতদের মধ্য হইতে খ্রীষ্টকে ঊর্ধ্বে আনিবার জন্য।</div>
<div class="v" id="v8"><span class="vn">8</span> কিন্তু ইহা কি বলে? ‘সেই বার্তা তোমার নিকটবর্তী, তোমার মুখে ও তোমার হৃদয়ে রহিয়াছে,’ অর্থাৎ বিশ্বাসেরই সেই বার্তা, যাহা আমরা প্রচার করি।</div>
<div class="v" id="v9"><span class="vn">9</span> কারণ তুমি যদি ‘মুখে’ যীশুকে প্রভু বলিয়া স্বীকার কর, এবং ‘হৃদয়ে’ বিশ্বাস কর যে, ঈশ্বর তাঁহাকে মৃতগণের মধ্য হইতে উত্থাপন করিয়াছেন, তবে পরিত্রাণ পাইবে।</div>
<div class="v" id="v10"><span class="vn">10</span> কারণ লোকে হৃদয়ে বিশ্বাস করে, ধার্মিকতার জন্য, এবং মুখে স্বীকার করে, পরিত্রাণের জন্য।</div>
<div class="v" id="v11"><span class="vn">11</span> কেননা শাস্ত্রে বলে, ‘‘যে কেহ তাঁহার উপরে বিশ্বাস করে, সে লজ্জিত হইবে না।”</div>
<div class="v" id="v12"><span class="vn">12</span> কারণ যিহূদী ও গ্রীকে কোন প্রভেদ নাই; কেননা তিনি সকলেরই একমাত্র প্রভু; যত লোক তাঁহাকে ডাকে, সেই সকলের পক্ষে তিনি ধনবান।</div>
<div class="v" id="v13"><span class="vn">13</span> কারণ ‘‘যে কেহ প্রভুর নামে ডাকে, সে পরিত্রাণ পাইবে।”</div>
<div class="v" id="v14"><span class="vn">14</span> তবে তাহারা যাঁহাতে বিশ্বাস করে নাই, কেমন করিয়া তাঁহাকে ডাকিবে? আর যাঁহার কথা শুনে নাই, কেমন করিয়া তাঁহাতে বিশ্বাস করিবে? আর প্রচারক না থাকিলে কেমন করিয়া শুনিবে?</div>
<div class="v" id="v15"><span class="vn">15</span> আর প্রেরিত না হইলে কেমন করিয়া প্রচার করিবে? যেমন লিখিত আছে, ‘‘যাহারা মঙ্গলের সুসমাচার প্রচার করে, তাহাদের চরণ কেমন শোভা পায়।”</div>
<div class="v" id="v16"><span class="vn">16</span> <span class="br-p"><br><br></span>কিন্তু সকলে সুসমাচারের আজ্ঞাবহ হয় নাই। কারণ যিশাইয় কহেন, ‘‘হে প্রভু, আমরা যাহা শুনিয়াছি, তাহা কে বিশ্বাস করিয়াছে?”</div>
<div class="v" id="v17"><span class="vn">17</span> অতএব বিশ্বাস শ্রবণ হইতে এবং শ্রবণ খ্রীষ্টের বাক্য দ্বারা হয়।</div>
<div class="v" id="v18"><span class="vn">18</span> কিন্তু আমি বলি, তাহারা কি শুনিতে পায় নাই? পাইয়াছে বই কি! <span class="br-p"><br><br></span><span class="br-ind"><br><span class="indent">&nbsp;</span></span>‘‘তাহাদের স্বর ব্যাপ্ত হইল সমস্ত পৃথিবীতে, <br><span class="br-ind"><br><span class="indent">&nbsp;</span></span>তাহাদের বাক্য জগতের সীমা পর্যন্ত।” <br></div>
<div class="v" id="v19"><span class="vn">19</span> <span class="br-p"><br><br></span>কিন্তু আমি বলি, ইস্রায়েল কি জানিতে পারে নাই? প্রথমে মোশি কহেন, <span class="br-p"><br><br></span><span class="br-ind"><br><span class="indent">&nbsp;</span></span>‘‘আমি ন-জাতি দ্বারা তোমাদের অন্তর্জ্বালা জন্মাইব; <br><span class="br-ind"><br><span class="indent">&nbsp;</span></span>মূঢ় জাতি দ্বারা তোমাদিগকে ক্রুদ্ধ করিব।” <br></div>
<div class="v" id="v20"><span class="vn">20</span> <span class="br-p"><br><br></span>আর যিশাইয় অতিশয় সাহসপূর্বক বলেন, <span class="br-p"><br><br></span><span class="br-ind"><br><span class="indent">&nbsp;</span></span>‘‘যাহারা আমার অন্বেষণ করে নাই, তাহারা আমাকে পাইয়াছে, <br><span class="br-ind"><br><span class="indent">&nbsp;</span></span>যাহারা আমার কাছে জিজ্ঞাসা করে নাই, তাহাদিগকে দর্শন দিয়াছি।” <br></div>
<div class="v" id="v21"><span class="vn">21</span> <span class="br-p"><br><br></span>কিন্তু ইস্রায়েলের বিষয়ে তিনি কহেন, ‘‘আমি সমস্ত দিন অবাধ্য ও প্রতিকূলবাদী প্রজাবৃন্দের প্রতি হস্ত বিস্তার করিয়া ছিলাম।”</div>
</div>
<!-- PARSED ABOVE; EDITING MAY BREAK PARSER -->
</body></html>