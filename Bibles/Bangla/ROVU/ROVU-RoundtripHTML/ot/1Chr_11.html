<html><head>
<meta http-equiv="Content-Type" content="text/html;charset=utf-8" />
<title>1Chr 11 &ndash; বংশাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 11);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বংশাবলির প্রথম খণ্ড</b> &ndash; <a href="1Chr_1.html">1</a> ... <a href="1Chr_9.html">9</a> <a href="1Chr_10.html">10</a> <b>11</b> <a href="1Chr_12.html">12</a> <a href="1Chr_13.html">13</a> ... <a href="1Chr_29.html">29</a> </div><hr>
<h1>1Chr 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের রাজ্যাভিষেক</h2><span class="vn">1</span> <span class="br-p"><br><br></span>পরে সমস্ত ইস্রায়েল হিব্রোণে দায়ূদের নিকটে একত্র হইয়া কহিল, দেখুন, আমরা আপনার অস্থি ও মাংস।</div>
<div class="v" id="v2"><span class="vn">2</span> পূর্বে যখন শৌল রাজা ছিলেন, তখনও আপনিই ইস্রায়েলকে বাহিরে লইয়া যাইতেন ও ভিতরে আনিতেন; আর আপনার ঈশ্বর সদাপ্রভু আপনাকে বলিয়াছিলেন, তুমিই আমার প্রজা ইস্রায়েলকে চরাইবে ও তুমিই আমার প্রজা ইস্রায়েলের নায়ক হইবে।</div>
<div class="v" id="v3"><span class="vn">3</span> এইরূপে ইস্রায়েলের প্রাচীনেরা সকলে হিব্রোণে রাজার নিকটে আসিলেন; তাহাতে দায়ূদ হিব্রোণে সদাপ্রভুর সাক্ষাতে তাঁহাদের সহিত নিয়ম করিলেন, এবং শমূয়েলের দ্বারা কথিত সদাপ্রভুর বাক্যানুসারে তাঁহারা দায়ূদকে ইস্রায়েলের উপরে রাজ-পদে অভিষেক করিলেন।</div>
<div class="v" id="v4"><span class="vn">4</span> <span class="br-p"><br><br></span>পরে দায়ূদ ও সমস্ত ইস্রায়েল যিরূশালেমে অর্থাৎ যিবূষে গেলেন; দেশনিবাসী যিবূষীয়েরা সেই স্থানে ছিল।</div>
<div class="v" id="v5"><span class="vn">5</span> তাহাতে যিবূষের নিবাসীরা দায়ূদকে কহিল, তুমি এই স্থানে প্রবেশ করিতে পারিবে না। তথাপি দায়ূদ সিয়োনের দুর্গ হস্তগত করিলেন; তাহাই দায়ূদ-নগর।</div>
<div class="v" id="v6"><span class="vn">6</span> আর দায়ূদ বলিলেন, যে কেহ প্রথমে যিবূষীয়দিগকে আঘাত করিবে, সে প্রধান ও সেনাপতি হইবে; তাহাতে সরূয়ার পুত্র যোয়াব প্রথমে উঠিয়া যাওয়াতে প্রধান হইলেন।</div>
<div class="v" id="v7"><span class="vn">7</span> পরে দায়ূদ সেই দুর্গে বসতি করিলেন, তজ্জন্য লোকেরা তাহার নাম দায়ূদ-নগর রাখিল।</div>
<div class="v" id="v8"><span class="vn">8</span> আর তিনি চারিদিকে অর্থাৎ মিল্লো অবধি চারিদিকে নগর গাঁথিলেন, এবং যোয়াব নগরের অবশিষ্ট স্থান মেরামত করিলেন।</div>
<div class="v" id="v9"><span class="vn">9</span> পরে দায়ূদ উত্তরোত্তর মহান হইয়া উঠিলেন; কারণ বাহিনীগণের সদাপ্রভু তাঁহার সহবর্তী ছিলেন।</div>
<div class="v" id="v10"><h2>দায়ূদের বীরগণের ও তাঁহার পক্ষীয় ইস্রায়েলীয়দের বর্ণনা</h2><span class="vn">10</span> <span class="br-p"><br><br></span>দায়ূদের বীরগণের মধ্যে এই এই ব্যক্তি প্রধান; ইস্রায়েলের সম্বন্ধে সদাপ্রভুর বাক্যানুসারে দায়ূদকে রাজা করণার্থে ইঁহারা সমস্ত ইস্রায়েলের সহিত তাঁহার রাজত্বে তাঁহার প্রবল সহকারী হইলেন।</div>
<div class="v" id="v11"><span class="vn">11</span> দায়ূদের বীরগণের সংখ্যা এই; একজন হক্‌মোনীয়ের পুত্র যাশবিয়াম ত্রিশ জনের মধ্যে প্রধান ছিলেন; তিনি তিনশত লোকের উপরে আপন বর্শা চালাইয়া তাহাদিগকে এককালে বধ করিয়াছিলেন।</div>
<div class="v" id="v12"><span class="vn">12</span> তাঁহার পরে অহোহীয় দোদোর পুত্র ইলিয়াসর, তিনি বীরত্রয়ের একজন।</div>
<div class="v" id="v13"><span class="vn">13</span> তিনি পস্‌-দম্মীমে দায়ূদের সঙ্গে ছিলেন। পলেষ্টীয়েরা তথায় যুদ্ধার্থে একত্র হইয়াছিল; আর তথায় এক খণ্ড ক্ষেত্র যবে পরিপূর্ণ ছিল; আর লোকেরা পলেষ্টীয়দের সম্মুখ হইতে পলায়ন করিল।</div>
<div class="v" id="v14"><span class="vn">14</span> তাঁহারা সেই ক্ষেত্রমধ্যে দাঁড়াইয়া তাহা উদ্ধার করিলেন ও পলেষ্টীয়দিগকে বধ করিলেন, আর সদাপ্রভু মহানিস্তার সাধন করিলেন।</div>
<div class="v" id="v15"><span class="vn">15</span> <span class="br-p"><br><br></span>আর ত্রিশ জন প্রধানের মধ্যে তিন জন শৈলে, অদুল্লম গুহাতে, দায়ূদের নিকটে আসিলেন; তখন পলেষ্টীয়দের সৈন্যগণ রফায়ীম তলভূমিতে শিবির স্থাপন করিয়াছিল।</div>
<div class="v" id="v16"><span class="vn">16</span> আর দায়ূদ তখন দুর্গম স্থানে ছিলেন; এবং পলেষ্টীয়দের প্রহরী সৈন্যদল তখন বৈৎলেহমে ছিল।</div>
<div class="v" id="v17"><span class="vn">17</span> পরে দায়ূদ পিপাসাতুর হইয়া কহিলেন, হায়! কে আমাকে বৈৎলেহমের দ্বার-নিকটস্থ কূপের জল আনিয়া পান করিতে দিবে?</div>
<div class="v" id="v18"><span class="vn">18</span> তাহাতে ঐ তিন জন পলেষ্টীয়দের সৈন্যমধ্য দিয়া গিয়া বৈৎলেহমের দ্বার-নিকটস্থ কূপের জল তুলিয়া লইয়া দায়ূদের নিকটে আনিলেন, কিন্তু দায়ূদ তাহা পান করিতে সম্মত হইলেন না, সদাপ্রভুর উদ্দেশে ঢালিয়া ফেলিলেন,</div>
<div class="v" id="v19"><span class="vn">19</span> আর কহিলেন, হে আমার ঈশ্বর, এমন কর্ম যেন আমি না করি। আমি কি এই মনুষ্যদের রক্ত পান করিব, যাহারা প্রাণপণ করিয়াছে? ইহারা প্রাণপণ করিয়া এই জল আনিয়াছে। অতএব তিনি তাহা পান করিতে সম্মত হইলেন না। ঐ বীরত্রয় এই সকল কার্য করিয়াছিলেন।</div>
<div class="v" id="v20"><span class="vn">20</span> <span class="br-p"><br><br></span>আর যোয়াবের ভ্রাতা অবীশয় তিন জনের মধ্যে প্রধান ছিলেন; তিনি তিনশত লোকের উপরে আপন বর্শা চালাইয়া তাহাদিগকে বধ করিলেন, ও তিন জনের মধ্যে খ্যাতনামা হইলেন।</div>
<div class="v" id="v21"><span class="vn">21</span> এই তিন জনের মধ্যে অন্য দুই জন হইতে তিনি অধিক মর্যাদাপন্ন ছিলেন, আর তাঁহাদের সেনাপতি হইলেন, তথাচ [প্রথম] তিন জনের তুল্য ছিলেন না।</div>
<div class="v" id="v22"><span class="vn">22</span> আর কব্‌সেলীয় এক বীরের পৌত্র যিহোয়াদার পুত্র যে বনায় অনেক বিক্রমী কার্য করিয়াছিলেন, তিনি মোয়াবীয় অরিয়েলের দুই পুত্রকে বধ করিলেন; তদ্ভিন্ন তিনি হিমানীর সময়ে গিয়া গর্তের মধ্যে একটি সিংহকে মারিলেন।</div>
<div class="v" id="v23"><span class="vn">23</span> আর তিনি পাঁচ হস্ত দীর্ঘ বৃহৎকায় এক মিসরীয়কে বধ করিলেন; ঐ মিসরীয়ের হস্তে তন্তুবায়ের নরাজের ন্যায় এক বর্শা ছিল, ইনি আর এক দণ্ড হস্তে করিয়া তাঁহার কাছে গিয়া সেই মিসরীয়ের হস্ত হইতে বর্শাটি কাড়িয়া লইয়া তাহারই বর্শা দ্বারা তাহাকে বধ করিলেন।</div>
<div class="v" id="v24"><span class="vn">24</span> যিহোয়াদার পুত্র বনায় এই সকল কার্য করিলেন, তাহাতে তিনি তিন জন বীরের মধ্যে খ্যাতনামা হইলেন।</div>
<div class="v" id="v25"><span class="vn">25</span> দেখ, তিনি ঐ ত্রিশ জন অপেক্ষা মর্যাদাপন্ন, কিন্তু [প্রথম] তিন জনের তুল্য ছিলেন না; দায়ূদ তাঁহাকে আপন রক্ষী সেনার অধ্যক্ষ করিলেন।</div>
<div class="v" id="v26"><span class="vn">26</span> <span class="br-p"><br><br></span>সৈন্যবর্গের বীর্যবান লোকদের নাম। যোয়াবের ভ্রাতা অসাহেল, বৈৎলেহমস্থ দোদোর পুত্র ইল্‌হানন,</div>
<div class="v" id="v27"><span class="vn">27</span> হরোরীয় শম্মোৎ, পলোনীয় হেলস,</div>
<div class="v" id="v28"><span class="vn">28</span> তকোয়ীয় ইক্কেশের পুত্র ঈরা, অনাথোতীয় অবীয়েষর,</div>
<div class="v" id="v29"><span class="vn">29</span> হূশাতীয় সিব্বখয়, অহোহীয় ঈলয়,</div>
<div class="v" id="v30"><span class="vn">30</span> নটোফাতীয় মহরয়, নটোফাতীয় বানার পুত্র হেলদ,</div>
<div class="v" id="v31"><span class="vn">31</span> বিন্যামীন-সন্তানগণের গিবিয়া-নিবাসী রীবয়ের পুত্র ইথয়, পিরিয়াথোনীয় বনায়,</div>
<div class="v" id="v32"><span class="vn">32</span> গাশ উপত্যকা-নিবাসী হূরয়, অর্বতীয় অবীয়েল,</div>
<div class="v" id="v33"><span class="vn">33</span> বাহরূমীয় অস্‌মাবৎ, শাল্‌বোনীয় ইলিয়হবঃ,</div>
<div class="v" id="v34"><span class="vn">34</span> গিষোণীয় হাষেমের পুত্রগণ, হরারীয় শাগির পুত্র যোনাথন,</div>
<div class="v" id="v35"><span class="vn">35</span> হরারীয় সাখরের পুত্র অহীয়াম, ঊরের পুত্র ইলীফাল,</div>
<div class="v" id="v36"><span class="vn">36</span> মখেরাতীয় হেফর, পলোনীয় অহিয়,</div>
<div class="v" id="v37"><span class="vn">37</span> কর্মিলীয় হিষ্রো, ইষ্‌বয়ের পুত্র নারয়,</div>
<div class="v" id="v38"><span class="vn">38</span> নাথনের ভ্রাতা যোয়েল, হগ্রির পুত্র মিভর,</div>
<div class="v" id="v39"><span class="vn">39</span> অম্মোনীয় সেলক, সরূয়ার পুত্র যোয়াবের অস্ত্রবাহক বেরোতীয় নহরয়,</div>
<div class="v" id="v40"><span class="vn">40</span> যিত্রীয় ঈরা, যিত্রীয় গারেব,</div>
<div class="v" id="v41"><span class="vn">41</span> হিত্তীয় ঊরিয়, অহলয়ের পুত্র সাবদ,</div>
<div class="v" id="v42"><span class="vn">42</span> রূবেণীয় শীষার পুত্র অদীনা, তিনি রূবেণীয়দের একজন প্রধান ছিলেন, ও তাঁহার সঙ্গে ত্রিশ জন ছিল,</div>
<div class="v" id="v43"><span class="vn">43</span> মাখার পুত্র হানান, মিত্নীয় যোশাফট,</div>
<div class="v" id="v44"><span class="vn">44</span> অষ্টরোতীয় উষিয়, অরোয়েরীয় হোথমের দুই পুত্র, শাম ও যিয়ীয়েল,</div>
<div class="v" id="v45"><span class="vn">45</span> শিম্রির পুত্র যিদীয়েল ও তাঁহার ভ্রাতা তীষীয় যোহা,</div>
<div class="v" id="v46"><span class="vn">46</span> মহবীয় ইলীয়েল, ইল্‌নামের দুই পুত্র যিরীবয় ও যোশবিয়, মোয়াবীয় যিৎমা,</div>
<div class="v" id="v47"><span class="vn">47</span> ইলীয়েল, ওবেদ ও মসোবায়ীয় যাসীয়েল।</div>
</div>
<!-- PARSED ABOVE; EDITING MAY BREAK PARSER -->
</body></html>