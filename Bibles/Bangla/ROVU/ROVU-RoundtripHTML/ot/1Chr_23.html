<html><head>
<meta http-equiv="Content-Type" content="text/html;charset=utf-8" />
<title>1Chr 23 &ndash; বংশাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 23);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বংশাবলির প্রথম খণ্ড</b> &ndash; <a href="1Chr_1.html">1</a> ... <a href="1Chr_21.html">21</a> <a href="1Chr_22.html">22</a> <b>23</b> <a href="1Chr_24.html">24</a> <a href="1Chr_25.html">25</a> ... <a href="1Chr_29.html">29</a> </div><hr>
<h1>1Chr 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লেবীয়দের নির্দিষ্ট কর্ম</h2><span class="vn">1</span> <span class="br-p"><br><br></span>আর দায়ূদ বৃদ্ধ ও পূর্ণায়ু হইলেন; এবং আপন পুত্র শলোমনকে ইস্রায়েলের উপরে রাজা করিলেন।</div>
<div class="v" id="v2"><span class="vn">2</span> তিনি ইস্রায়েলের সমস্ত অধ্যক্ষকে এবং যাজক ও লেবীয়দিগকে একত্র করিলেন।</div>
<div class="v" id="v3"><span class="vn">3</span> তখন ত্রিশ ও তদপেক্ষা অধিক বৎসর বয়স্ক লেবীয়েরা গণিত হইল; মস্তক গণনায় তাহারা আটত্রিশ সহস্র পুরুষ।</div>
<div class="v" id="v4"><span class="vn">4</span> তাহাদের মধ্যে চব্বিশ সহস্র লোক সদাপ্রভুর গৃহের কার্যের তত্ত্বাবধানে নিযুক্ত হইল, এবং ছয় সহস্র লোক শাসনকর্তা ও বিচারকর্তা,</div>
<div class="v" id="v5"><span class="vn">5</span> আর চারি সহস্র লোক দ্বারপাল; এবং দায়ূদ প্রশংসার্থে যে সকল বাদ্যযন্ত্র নির্মাণ করেন, তাহা দ্বারা চারি সহস্র লোক সদাপ্রভুর প্রশংসা করিত।</div>
<div class="v" id="v6"><span class="vn">6</span> আর দায়ূদ তাহাদিগকে গের্শোন, কহাৎ ও মরারি, লেবির এই পুত্রদের বংশানুসারে নানা পালায় বিভক্ত করিলেন।</div>
<div class="v" id="v7"><span class="vn">7</span> <span class="br-p"><br><br></span>গের্শোনীয়দের মধ্যে লাদন ও শিমিয়ি।</div>
<div class="v" id="v8"><span class="vn">8</span> লাদনের সন্তান; প্রধান যিহীয়েল, অপর সেথম ও যোয়েল, এই তিন জন।</div>
<div class="v" id="v9"><span class="vn">9</span> শিমিয়ির সন্তান শলোমোৎ, হসীয়েল ও হারণ, এই তিন জন; ইহারা লাদনের পিতৃকুলপতি।</div>
<div class="v" id="v10"><span class="vn">10</span> আর শিমিয়ির সন্তান যহৎ, সীন, যিয়ূশ ও বরীয়; শিমিয়ির এই চারি সন্তান।</div>
<div class="v" id="v11"><span class="vn">11</span> তাহাদের মধ্যে প্রধান যহৎ, ও দ্বিতীয় সীষ; কিন্তু যিয়ূশের ও বরীয়ের বহু সন্তান ছিল না, এই কারণে তাহারা একত্রে গণিত হইয়া এক পিতৃকুল হইল।</div>
<div class="v" id="v12"><span class="vn">12</span> <span class="br-p"><br><br></span>কহাতের পুত্র অম্রাম, যিষ্‌হর, হিব্রোণ ও ঊষীয়েল, এই চারি জন।</div>
<div class="v" id="v13"><span class="vn">13</span> অম্রামের পুত্র হরোণ ও মোশি; আর চিরকাল অতি পবিত্র বস্তু পবিত্র করণার্থে, সদাপ্রভুর সম্মুখে ধূপদাহ, তাহার পরিচর্যা এবং তাঁহার নামে আশীর্বাদ করণার্থে হারোণকে ও তাঁহার সন্তানগণকে চিরকালের জন্য পৃথক করা গেল।</div>
<div class="v" id="v14"><span class="vn">14</span> কিন্তু ঈশ্বরের লোক যে মোশি, তাঁহার পুত্রগণ লেবি বংশের মধ্যে উল্লিখিত হইল।</div>
<div class="v" id="v15"><span class="vn">15</span> মোশির পুত্র গের্শোম ও ইলীয়েষর।</div>
<div class="v" id="v16"><span class="vn">16</span> গের্শোমের সন্তানদের মধ্যে শবূয়েল প্রধান।</div>
<div class="v" id="v17"><span class="vn">17</span> আর ইলীয়েষরের সন্তানদের মধ্যে রহবিয় প্রধান ছিল; এই ইলীয়েষরের আর পুত্র ছিল না, কিন্তু রহবীয়ের সন্তানগণ বহু সংখ্যক হইল।</div>
<div class="v" id="v18"><span class="vn">18</span> যিষ্‌হরের সন্তানদের মধ্যে শলোমীৎ প্রধান।</div>
<div class="v" id="v19"><span class="vn">19</span> হিব্রোণের পুত্রদের মধ্যে প্রধান যিরিয়, দ্বিতীয় অমরিয়, তৃতীয় যহসীয়েল, চতুর্থ যিকমিয়াম।</div>
<div class="v" id="v20"><span class="vn">20</span> উষীয়েলের পুত্রদের মধ্যে প্রধান মীখা, ও দ্বিতীয় যিশিয়।</div>
<div class="v" id="v21"><span class="vn">21</span> মরারির পুত্র মহলি ও মূশি। মহলির পুত্র ইলিয়াসর ও কীশ।</div>
<div class="v" id="v22"><span class="vn">22</span> ইলিয়াসর মরিলেন, তাঁহার পুত্র ছিল না, কেবল কয়েকটি কন্যা ছিল, আর তাহাদের জ্ঞাতি কীশের পুত্রগণ তাহাদিগকে বিবাহ করিল।</div>
<div class="v" id="v23"><span class="vn">23</span> মূশির পুত্র মহলি, এদর ও যিরেমোৎ, এই তিন জন।</div>
<div class="v" id="v24"><span class="vn">24</span> <span class="br-p"><br><br></span>এই সকলে আপন আপন পিতৃকুলানুসারে লেবির সন্তান, বিংশতি বৎসর ও ততোধিক বয়স্ক যাহারা নাম ও মস্তকানুসারে গণিত হইল, সদাপ্রভুর গৃহের সেবাকর্ম করিত, ইহারা তাহাদের পিতৃকুলপতি।</div>
<div class="v" id="v25"><span class="vn">25</span> কেননা দায়ূদ কহিলেন, ইস্রায়েলের ঈশ্বর সদাপ্রভু আপন প্রজাদিগকে বিশ্রাম দিয়াছেন, এবং তিনি চিরকালের জন্য যিরূশালেমে বাস করেন;</div>
<div class="v" id="v26"><span class="vn">26</span> আর লেবীয়দিগকেও অদ্যাবধি আবাস কিম্বা তাহার সেবাকর্মার্থক পাত্র সকল আর বহিতে হইবে না।</div>
<div class="v" id="v27"><span class="vn">27</span> কারণ দায়ূদের শেষ আজ্ঞায় লেবির সন্তানদের মধ্যে বিংশতি বৎসর ও ততোধিক বয়স্ক লোকেরা গণিত হইল।</div>
<div class="v" id="v28"><span class="vn">28</span> কেননা ঈশ্বরের গৃহের সেবাকর্মের জন্য তাহাদের পদ হারোণ-সন্তানদের অধীন; [তাহা এই এই বিষয় সম্বন্ধীয়,] প্রাঙ্গণ ও কুঠরি সকল, পবিত্র বস্তু সকলের শুচিকরণ, ঈশ্বরের গৃহের সেবাকর্ম সম্পাদন,</div>
<div class="v" id="v29"><span class="vn">29</span> এবং দর্শন-রুটি ও ভক্ষ্য-নৈবেদ্য, তাড়ীশুন্য সরুচাকলী এবং ভাজিবার পাত্রে ভাজা দ্রব্য ও রান্না করা দ্রব্য, এই সকলের নিমিত্ত ময়দা, এবং সকল পরিমাণ ও তৌল,</div>
<div class="v" id="v30"><span class="vn">30</span> আর সদাপ্রভুর স্তবগান ও প্রশংসার্থে প্রতি প্রাতঃকালে ও সন্ধ্যাকালে দণ্ডায়মান হওয়া;</div>
<div class="v" id="v31"><span class="vn">31</span> এবং সদাপ্রভুর সম্মুখে প্রতিনিয়ত পালনীয় বিধিমতে বিশ্রামবারে, অমাবস্যায় ও পর্বে সদাপ্রভুর উদ্দেশে সংখ্যানুসারে হোমবলি দান করা;</div>
<div class="v" id="v32"><span class="vn">32</span> আর তাহারা যেন সমাগম-তাম্বুর রক্ষণীয় দ্রব্য, ও পবিত্র স্থানের রক্ষণীয় দ্রব্য, এবং ঈশ্বরের গৃহের সেবাকর্মের জন্য আপনাদের জ্ঞাতি হারোণ-সন্তানদের রক্ষণীয় দ্রব্য রক্ষা করে।</div>
</div>
<!-- PARSED ABOVE; EDITING MAY BREAK PARSER -->
</body></html>