<html><head>
<meta http-equiv="Content-Type" content="text/html;charset=utf-8" />
<title>1Chr 24 &ndash; বংশাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 24);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বংশাবলির প্রথম খণ্ড</b> &ndash; <a href="1Chr_1.html">1</a> ... <a href="1Chr_22.html">22</a> <a href="1Chr_23.html">23</a> <b>24</b> <a href="1Chr_25.html">25</a> <a href="1Chr_26.html">26</a> ... <a href="1Chr_29.html">29</a> </div><hr>
<h1>1Chr 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হারোণ-সন্তানদের পালার কথা। হারোণের পুত্র নাদোব ও অবীহূ, ইলিয়াসর ও ঈথামর।</div>
<div class="v" id="v2"><span class="vn">2</span> কিন্তু নাদব ও অবীহূ আপনাদের পিতার অগ্রে মারা পড়িল, এবং তাহাদের পুত্র ছিল না; অতএব ইলিয়াসর ও ঈথামর যাজক হইলেন।</div>
<div class="v" id="v3"><span class="vn">3</span> আর দায়ূদ এবং ইলিয়াসরের বংশজাত সাদোক ও ঈথামরের বংশজাত অহীমেলক যাজকদিগকে সেবাকর্ম সম্বন্ধীয় আপন আপন শ্রেণীতে বিভক্ত করিলেন।</div>
<div class="v" id="v4"><span class="vn">4</span> তাহাতে জানা গেল, পুরুষদের সংখ্যাতে ঈথামরের সন্তানগণ অপেক্ষা ইলিয়াসরের সন্তানগণের মধ্যে প্রধান লোক অনেক; আর তাহাদিগকে এইরূপ বিভাগ করা হইল; ইলিয়াসরের সন্তানগণের মধ্যে ষোল জন পিতৃকুলপতি, ও ঈথামরের সন্তানগণের মধ্যে আট জন পিতৃকুলপতি হইল।</div>
<div class="v" id="v5"><span class="vn">5</span> পিতৃকুল নির্বিশেষে গুলিবাঁট দ্বারা তাহাদিগকে বিভাগ করা হইল, কেননা ধর্মধামের অধ্যক্ষগণ ও ঈশ্বরীয় অধ্যক্ষগণ, ইলিয়াসর ও ঈথামর, উভয়ের সন্তানগণের মধ্য হইতে [গৃহীত] হইল।</div>
<div class="v" id="v6"><span class="vn">6</span> আর রাজার, অধ্যক্ষদের, সাদোক যাজকের, অবিয়াথরের পুত্র অহীমেলকের এবং যাজকীয় ও লেবীয় পিতৃকুলপতিদের সাক্ষাতে লেবির বংশজাত নথনেলের পুত্র শময়িয় লেখক তাহাদের নাম লিখিলেন; বস্তুতঃ ইলিয়াসরের জন্য এক, ঈথামরের জন্য এক পিতৃকুল গ্রহণ করা হইল।</div>
<div class="v" id="v7"><span class="vn">7</span> <span class="br-p"><br><br></span>তখন প্রথম গুলিবাঁট যিহোয়ারীবের নামে উঠিল; দ্বিতীয় যিদয়িয়ের,</div>
<div class="v" id="v8"><span class="vn">8</span> তৃতীয় হারীমের, চতুর্থ সিয়োরীমের,</div>
<div class="v" id="v9"><span class="vn">9</span> পঞ্চম মল্কিয়ের, ষষ্ঠ মিয়ামীনের,</div>
<div class="v" id="v10"><span class="vn">10</span> সপ্তম হক্কোষের, অষ্টম অবিয়ের,</div>
<div class="v" id="v11"><span class="vn">11</span> নবম যেশূয়ের, দশম শখনিয়ের,</div>
<div class="v" id="v12"><span class="vn">12</span> একাদশ ইলীয়াশীবের, দ্বাদশ যাকীমের,</div>
<div class="v" id="v13"><span class="vn">13</span> ত্রয়োদশ হুপ্পের, চতুর্দশ যেশবাবের,</div>
<div class="v" id="v14"><span class="vn">14</span> পঞ্চদশ বিল্‌গার, ষোড়শ ইম্মেরের,</div>
<div class="v" id="v15"><span class="vn">15</span> সপ্তদশ হেষীরের, অষ্টাদশ হপ্পিসেসের,</div>
<div class="v" id="v16"><span class="vn">16</span> ঊনবিংশ পথাহিয়ের, বিংশ যিহিষ্কেলের,</div>
<div class="v" id="v17"><span class="vn">17</span> একবিংশ যাখীনের, দ্বাবিংশ গামূলের,</div>
<div class="v" id="v18"><span class="vn">18</span> ত্রয়োবিংশ দলায়ের, চতুর্বিংশ মাসিয়ের [নামে উঠিল]।</div>
<div class="v" id="v19"><span class="vn">19</span> ইস্রায়েলের ঈশ্বর সদাপ্রভুর আজ্ঞানুসারে তাহাদের পিতা হারোণ কর্তৃক নিরূপিত যে তাহাদের বিধান, তদনুসারে সদাপ্রভুর গৃহে উপস্থিত হইবার বিষয়ে তাহাদের সেবাকর্মের জন্য এই শ্রেণী হইল।</div>
<div class="v" id="v20"><span class="vn">20</span> <span class="br-p"><br><br></span>লেবির অবশিষ্ট সন্তানদের কথা। অম্রামের সন্তানদের মধ্যে শবূয়েল, শবূয়েলের সন্তানদের মধ্যে যেহদিয়।</div>
<div class="v" id="v21"><span class="vn">21</span> রহবিয়ের কথা; রহবিয়ের সন্তানদের মধ্যে যিশিয় প্রধান।</div>
<div class="v" id="v22"><span class="vn">22</span> যিষ্‌হরীয়দের মধ্যে শলোমোৎ; শলোমোতের সন্তানদের মধ্যে যহৎ।</div>
<div class="v" id="v23"><span class="vn">23</span> আর [হিব্রোণের] পুত্র যিরিয় [প্রধান], দ্বিতীয় অমরিয়, তৃতীয় যহসীয়েল, চতুর্থ যিকমিয়াম।</div>
<div class="v" id="v24"><span class="vn">24</span> উষীয়েলের পুত্র মীখা; মীখার পুত্রদের মধ্যে শামীর।</div>
<div class="v" id="v25"><span class="vn">25</span> মীখার ভ্রাতা যিশিয়; যিশিয়ের পুত্রদের মধ্যে সখরিয়।</div>
<div class="v" id="v26"><span class="vn">26</span> <span class="br-p"><br><br></span>মরারির পুত্র মহলি ও মূশি; যাসিয়ের পুত্র বিনো।</div>
<div class="v" id="v27"><span class="vn">27</span> মরারির সন্তান- যাসিয়ের পুত্র বিনো, শোহম, সক্কুর ও ইব্রি।</div>
<div class="v" id="v28"><span class="vn">28</span> মহলির পুত্র ইলিয়াসর, ইহার পুত্র ছিল না।</div>
<div class="v" id="v29"><span class="vn">29</span> কীশের কথা; কীশের পুত্র যিরহমেল।</div>
<div class="v" id="v30"><span class="vn">30</span> মূশির পুত্র মহলি, এদর ও যিরেমোৎ। ইহারা আপন আপন পিতৃকুলানুসারে লেবির সন্তান।</div>
<div class="v" id="v31"><span class="vn">31</span> আপনাদের ভ্রাতা হারোণ-সন্তানদের ন্যায় ইহারাও দায়ূদ রাজার, সাদোকের ও অহীমেলকের এবং যাজকীয় ও লেবীয় পিতৃকুলপতিদের সাক্ষাতে গুলিবাঁট করিল, অর্থাৎ প্রতি পিতৃকুলের মধ্যে প্রধান লোক ও তাহার ছোট ভাই একই রূপ করিল।</div>
</div>
<!-- PARSED ABOVE; EDITING MAY BREAK PARSER -->
</body></html>