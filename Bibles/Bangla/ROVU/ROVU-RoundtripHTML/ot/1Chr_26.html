<html><head>
<meta http-equiv="Content-Type" content="text/html;charset=utf-8" />
<title>1Chr 26 &ndash; বংশাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 26);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বংশাবলির প্রথম খণ্ড</b> &ndash; <a href="1Chr_1.html">1</a> ... <a href="1Chr_24.html">24</a> <a href="1Chr_25.html">25</a> <b>26</b> <a href="1Chr_27.html">27</a> <a href="1Chr_28.html">28</a> <a href="1Chr_29.html">29</a> </div><hr>
<h1>1Chr 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বারপাল প্রভৃতি কর্মচারীদের নির্দিষ্ট কর্ম</h2><span class="vn">1</span> <span class="br-p"><br><br></span>দ্বারপালদের পালার কথা। কোরহীয়দের মধ্যে কোরির পুত্র মশেলিমিয় আসফ-বংশজাত লোক ছিল।</div>
<div class="v" id="v2"><span class="vn">2</span> মশেলিমিয়ের সন্তান; সখরিয় জ্যেষ্ঠ পুত্র, দ্বিতীয় যিদিয়েল, তৃতীয় সবদীয়, চতুর্থ যৎনীয়েল,</div>
<div class="v" id="v3"><span class="vn">3</span> পঞ্চম এলম, ষষ্ঠ যিহোহানন, সপ্তম ইলিহৈনয়।</div>
<div class="v" id="v4"><span class="vn">4</span> আর ওবেদ-ইদোমের পুত্র ছিল; শময়িয় জ্যেষ্ঠ পুত্র, দ্বিতীয় যিহোষাবদ, তৃতীয় যোয়াহ, চতুর্থ সাখর, পঞ্চম নথনেল,</div>
<div class="v" id="v5"><span class="vn">5</span> ষষ্ঠ অম্মীয়েল, সপ্তম ইষাখর, অষ্টম পিয়ূল্লতয়; কেননা ঈশ্বর তাহাকে আশীর্বাদ করিয়াছিলেন।</div>
<div class="v" id="v6"><span class="vn">6</span> তাহার পুত্র শময়িয়েরও কতকগুলি পুত্র জন্মিল, তাহারা আপনাদের পিতৃকুলে কর্তৃত্ব করিল, কারণ তাহারা বলবান বীর ছিল।</div>
<div class="v" id="v7"><span class="vn">7</span> শময়িয়ের পুত্র অৎনি, রফায়েল, ওবেদ, ইল্‌সাবদ, এবং ইলীহূ ও সমথিয় নামে তাহার ভ্রাতারা বীরপুরুষ ছিল।</div>
<div class="v" id="v8"><span class="vn">8</span> ইহারা সকলে ওবেদ-ইদোমের সন্তান, ইহারা, ইহাদের পুত্রগণ ও ভ্রাতৃগণ সেবাকর্মের জন্য বীরপুরুষ ছিল। এই ওবেদ-ইদোমের বংশজাত বাষট্টি জন ছিল।</div>
<div class="v" id="v9"><span class="vn">9</span> আর মশেলিমিয়ের পুত্রগণ ও ভ্রাতৃগণ আঠার জন বীরপুরুষ ছিল।</div>
<div class="v" id="v10"><span class="vn">10</span> আর মরারি-বংশজাত হোষার পুত্রগণের মধ্যে শিম্রি প্রধান ছিল; সে জ্যেষ্ঠ ছিল না, কিন্তু তাহার পিতা তাহাকে প্রধান করিয়াছিল;</div>
<div class="v" id="v11"><span class="vn">11</span> দ্বিতীয় হিল্কিয়, তৃতীয় টবলিয়, চতুর্থ সখরিয়; হোষার পুত্রগণ ও ভ্রাতৃগণ সর্বসুদ্ধ তের জন ছিল।</div>
<div class="v" id="v12"><span class="vn">12</span> দ্বারপালদের পালা সকল ইহাদের, অর্থাৎ এই প্রধানদের ছিল। আপন ভ্রাতৃগণের ন্যায় ইহারা সদাপ্রভুর গৃহে পরিচর্যা করিবার জন্য ভার প্রাপ্ত হইয়াছিল।</div>
<div class="v" id="v13"><span class="vn">13</span> <span class="br-p"><br><br></span>আর তাহারা ছোট বড় আপন আপন পিতৃকুলানুসারে প্রত্যেক দ্বারের জন্য গুলিবাঁট করিল।</div>
<div class="v" id="v14"><span class="vn">14</span> তাহাতে পূর্বদিকের গুলি শেলিমিয়ের নামে উঠিল; ইহার পুত্র সখরিয় মন্ত্রণাদানে জ্ঞানবান; গুলিবাঁট করিলে উত্তরদিকের গুলি তাহার নামে উঠিল।</div>
<div class="v" id="v15"><span class="vn">15</span> ওবেদ-ইদোমের নামে দক্ষিণদিকের, এবং তাহার পুত্রগণের নামে ভাণ্ডারের গুলি উঠিল।</div>
<div class="v" id="v16"><span class="vn">16</span> শুপ্পীমের ও হোষার নামে পশ্চিমদিকের ঊর্ধ্বগামী পথ সমীপস্থ শল্লেখৎ নামক দ্বারের গুলি উঠিল, তাহার প্রহরিদলের অভিমুখে প্রহরিদল দিল।</div>
<div class="v" id="v17"><span class="vn">17</span> পূর্বদিকে ছয় জন লেবীয় ছিল, উত্তরদিকে প্রতিদিন চারি জন, দক্ষিণদিকে প্রতিদিন চারি জন, ও ভাণ্ডারের জন্য দুই দুই জন।</div>
<div class="v" id="v18"><span class="vn">18</span> পশ্চিম দিকে উপপুরীর [দ্বারে] উচ্চপথে চারি জন, ও উপপুরীতে দুই জন ছিল।</div>
<div class="v" id="v19"><span class="vn">19</span> কোরহীয় ও মরারীয় বংশজাত লোকদের মধ্যে দ্বারপালদের এই সকল পালা ছিল।</div>
<div class="v" id="v20"><span class="vn">20</span> <span class="br-p"><br><br></span>লেবীয়দের কথা। অহিয় সদাপ্রভুর গৃহের কোষাধ্যক্ষ ও পবিত্রীকৃত বস্তু সকলের কোষাধ্যক্ষ ছিলেন।</div>
<div class="v" id="v21"><span class="vn">21</span> লাদনের সন্তান- লাদন বংশীয় গের্শোনীয়দের সন্তান। গের্শোনীয় লাদনের সন্তান পিতৃকুলপতি ছিলেন, যিহীয়েলি।</div>
<div class="v" id="v22"><span class="vn">22</span> যিহীয়েলির পুত্র সেথম ও তাঁহার ভ্রাতা যোয়েল, ইঁহারা সদাপ্রভুর গৃহের কোষাধ্যক্ষ ছিলেন।</div>
<div class="v" id="v23"><span class="vn">23</span> অম্রামীয়দের, যিষ্‌হরীয়দের</div>
<div class="v" id="v24"><span class="vn">24</span> হিব্রোণীয়দের ও ঊষীয়েলীয়দের মধ্যে মোশির পুত্র গের্শোনের সন্তান শবূয়েল কোষাধ্যক্ষ ছিলেন।</div>
<div class="v" id="v25"><span class="vn">25</span> আর তাঁহার ভ্রাতৃগণ; ইলীয়ষেরের পুত্র রহবিয়, তাঁহার পুত্র যিশায়াহ, তাঁহার পুত্র যোরাম, তাঁহার পুত্র সিখ্রি, তাঁহার পুত্র শলোমোৎ।</div>
<div class="v" id="v26"><span class="vn">26</span> দায়ূদ রাজা এবং পিতৃকুলপতিরা অর্থাৎ সহস্রপতিগণ, শতপতিগণ ও সেনাপতিগণ যে সকল বস্তু পবিত্র করিয়াছিলেন, শলোমোৎ ও তাঁহার ভ্রাতৃগণ সেই সকল পবিত্রীকৃত বস্তুর কোষাধ্যক্ষ ছিলেন।</div>
<div class="v" id="v27"><span class="vn">27</span> সদাপ্রভুর গৃহ মেরামত করণার্থে উঁহারা যুদ্ধে লব্ধ অনেক বস্তু পবিত্র করিয়াছিলেন।</div>
<div class="v" id="v28"><span class="vn">28</span> আর শমূয়েল দর্শক, কীশের পুত্র শৌল, নেরের পুত্র অব্‌নের ও সরূয়ার পুত্র যোয়াব যে সকল বস্তু পবিত্র করিয়াছিলেন, যিনি যাহা পবিত্র করিয়াছিলেন, সেই সকল বস্তু শলোমোতের ও তাঁহার ভ্রাতৃগণের হস্তে রহিল।</div>
<div class="v" id="v29"><span class="vn">29</span> যিষ্‌হরীয়দের মধ্যে কননিয় ও তাঁহার পুত্রগণ শাসক ও বিচারকর্তৃগণের জন্য ইস্রায়েলের উপরে বাহিরের কর্মে নিযুক্ত হইলেন।</div>
<div class="v" id="v30"><span class="vn">30</span> হিব্রোণীয়দের মধ্যে হশবিয় ও তাহার ভ্রাতৃগণ এক সহস্র সাত শত বীরপুরুষ সদাপ্রভুর সকল কার্যে ও রাজার সেবাকর্মে যর্দনের এপারে পশ্চিমদিকে ইস্রায়েলের উপরে নিযুক্ত হইল।</div>
<div class="v" id="v31"><span class="vn">31</span> হিব্রোণীয়দের পিতৃকুলানুযায়ী বংশাবলিতে যিরিয় হিব্রোণীয়দের মধ্যে প্রধান ছিল; দায়ূদের রাজত্বের চল্লিশ বৎসরে অনুসন্ধান করা গেলে তাহাদের মধ্যে গিলিয়দস্থ যাসেরে অনেক বলবান বীর পাওয়া গেল।</div>
<div class="v" id="v32"><span class="vn">32</span> আর তাহার ভ্রাতৃগণ দুই সহস্র সাত শত বীরপুরুষ পিতৃকুলপতি ছিল; তাহাদিগকে দায়ূদ রাজা ঈশ্বরীয় ও রাজকীয় সমস্ত কার্য করিতে রূবেণীয়দের, গাদীয়দের ও মনঃশির অর্ধবংশের উপরে নিযুক্ত করিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>