<html><head>
<meta http-equiv="Content-Type" content="text/html;charset=utf-8" />
<title>1Chr 4 &ndash; বংশাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বংশাবলির প্রথম খণ্ড</b> &ndash; <a href="1Chr_1.html">1</a> <a href="1Chr_2.html">2</a> <a href="1Chr_3.html">3</a> <b>4</b> <a href="1Chr_5.html">5</a> <a href="1Chr_6.html">6</a> ... <a href="1Chr_29.html">29</a> </div><hr>
<h1>1Chr 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহূদার-সন্তান- পেরস, হিষ্রোণ, কর্মী, হূর ও শোবল।</div>
<div class="v" id="v2"><span class="vn">2</span> আর শোবলের সন্তান রায়া, রায়ার সন্তান যহৎ ও যহতের সন্তান অহূময় ও লহদ; এই সকল সরাথীয় গোষ্ঠী।</div>
<div class="v" id="v3"><span class="vn">3</span> আর এই সকল ঐটমের পিতার সন্তান- যিষ্রিয়েল, যিশ্মা, যিদ্‌বশ; তাঁহাদের ভগিনীর নাম হৎসলিল-পোনী।</div>
<div class="v" id="v4"><span class="vn">4</span> আর গাদোরের পিতা পনূয়েল, ও হূশের পিতা এসর। ইহারা বৈৎলেহমের পিতা ইফ্রাথার জ্যেষ্ঠ পুত্র হূরের সন্তান।</div>
<div class="v" id="v5"><span class="vn">5</span> <span class="br-p"><br><br></span>তকোয়ের পিতা অস্‌হূরের দুই স্ত্রী ছিল, হিলা ও নারা।</div>
<div class="v" id="v6"><span class="vn">6</span> নারা তাহার ঔরসে অহুষমকে, হেফরকে, তৈমিনিকে ও অহষ্টরিকে প্রসব করিল। এই সকল নারার সন্তান।</div>
<div class="v" id="v7"><span class="vn">7</span> আর হিলার সন্তান- সেরৎ, যিৎসোহর ও ইৎনন।</div>
<div class="v" id="v8"><span class="vn">8</span> আর হক্কোষের সন্তান- আনূব ও সোবেবা, এবং হারুমের পুত্র অহর্হলের গোষ্ঠী সকল।</div>
<div class="v" id="v9"><span class="vn">9</span> আর যাবেষ আপন ভ্রাতৃগণের মধ্যে সর্বাপেক্ষা সম্ভ্রান্ত ছিলেন; তাঁহার মাতা তাঁহার নাম যাবেষ রাখিয়া বলিয়াছিলেন, আমি ত দুঃখেতে প্রসব করিলাম।</div>
<div class="v" id="v10"><span class="vn">10</span> আর যাবেষ ইস্রায়েলের ঈশ্বরকে ডাকিলেন, কহিলেন, আহা, তুমি সত্যই আমাকে আশীর্বাদ কর, আমার অধিকার বৃদ্ধি কর, ও তোমার হস্ত আমার সঙ্গে সঙ্গে থাকুক; আর আমি যেন দুঃখ প্রাপ্ত না হই, এই জন্য মন্দ হইতে আমাকে রক্ষা কর। তাহাতে ঈশ্বর তাঁহার যাচিত বিষয় দান করিলেন।</div>
<div class="v" id="v11"><span class="vn">11</span> <span class="br-p"><br><br></span>শূহের ভ্রাতা কলূবের পুত্র মহীর, সে ইষ্টোনের পিতা।</div>
<div class="v" id="v12"><span class="vn">12</span> ইষ্টোনের পুত্র বৈৎরাফা ও পাসেহ, এবং ঈরনাহসের পিতা তহিন্ন; এই সকলে রেকার লোক।</div>
<div class="v" id="v13"><span class="vn">13</span> আর কনসের পুত্র অৎনীয়েল ও সরায়, এবং অৎনীয়েলের পুত্র হথৎ।</div>
<div class="v" id="v14"><span class="vn">14</span> আর মিয়োনোথয়ের পুত্র অফ্রা আর সরায়ের পুত্র শিল্পকারদের উপত্যকা-নিবাসিগণের পিতা যোয়াব, কেননা তাহারা শিল্পকার ছিল।</div>
<div class="v" id="v15"><span class="vn">15</span> আর যিফুন্নির পুত্র কালেবের সন্তান- ঈরূ, এলা ও নয়ম, এবং এলার সন্তানগণ, ও কনস।</div>
<div class="v" id="v16"><span class="vn">16</span> আর যিহলিলেলের সন্তান- সীফ, সীফা, তীরিয় ও অসারেল।</div>
<div class="v" id="v17"><span class="vn">17</span> আর ইষ্রার সন্তান- যেথর, মেরদ, এফর ও যালোন, এবং [মেরদের মিসরীয় স্ত্রীর] গর্ভে মরিয়ম, শম্ময় ও ইষ্টিমোয়ের পিতা যিশ্‌বহ জন্মিল।</div>
<div class="v" id="v18"><span class="vn">18</span> আর তাহার যিহূদীয়া স্ত্রী গদোরের পিতা যেরদকে, সোখোর পিতা হেবরকে, ও সানোহের পিতা যিকুথীয়েলকে প্রসব করিল। উহারা ফরৌণের কন্যা বিথিয়ার সন্তান, যাহাকে মেরদ বিবাহ করিয়াছিল।</div>
<div class="v" id="v19"><span class="vn">19</span> নহমের ভগিনী হোদিয়ের স্ত্রীর সন্তান গর্মীয় কিয়ীলার পিতা ও মাখাতীয় ইষ্টিমোয়।</div>
<div class="v" id="v20"><span class="vn">20</span> আর শীমোনের সন্তান- অম্নোন, রিন্ন, বিন্‌-হানন, তীলোন। আর যিশীর সন্তান সোহেৎ ও বিন্‌-সোহেৎ।</div>
<div class="v" id="v21"><span class="vn">21</span> <span class="br-p"><br><br></span>যিহূদার পুত্র শেলার সন্তান- লেকার পিতা এর, ও মারেশার পিতা লাদা এবং অসবেয়ের কুলজাত যে লোকেরা মসীনাবস্ত্র বুনিত, তাহাদের সকল গোষ্ঠী,</div>
<div class="v" id="v22"><span class="vn">22</span> আর যোকীম ও কোষেবার লোক এবং যোয়াশ ও সারফ নামে মোয়াবের দুই শাসনকর্তা, ও যাশূবিলেহম। এ অতি পুরাতন কথা।</div>
<div class="v" id="v23"><span class="vn">23</span> ইহারা কুম্ভকার ছিল, এবং নতায়ীমে ও গদেরায় বাস করিত; তাহারা রাজকার্য করিবার জন্য সেই স্থানে তাঁহার নিকটে বাস করিত।</div>
<div class="v" id="v24"><h2>শিমিয়োনের বংশাবলি</h2><span class="vn">24</span> <span class="br-p"><br><br></span>শিমিয়োনের সন্তান- নমূয়েল, যামীন, যারীব, সেরহ, শৌল।</div>
<div class="v" id="v25"><span class="vn">25</span> তাহার পুত্র শল্লুম, তাহার পুত্র মিব্‌সম, তাহার পুত্র মিশ্‌ম।</div>
<div class="v" id="v26"><span class="vn">26</span> মিশ্‌মের সন্তান- তাহার পুত্র হম্মুয়েল, তাহার পুত্র শক্কূর, তাহার পুত্র শিময়ি।</div>
<div class="v" id="v27"><span class="vn">27</span> শিময়ির ষোল পুত্র ও ছয় কন্যা ছিল, কিন্তু তাহার ভ্রাতাদের অনেক সন্তান ছিল না, এবং তাহাদের সমস্ত গোষ্ঠী যিহূদা-সন্তানদের ন্যায় বৃদ্ধি পাইল না।</div>
<div class="v" id="v28"><span class="vn">28</span> তাহারা বের্‌-শেবাতে, মোলাদাতে, হৎসর-শূয়ালে,</div>
<div class="v" id="v29"><span class="vn">29</span> বিলহাতে, এৎসমে, তোলদে,</div>
<div class="v" id="v30"><span class="vn">30</span> বথূয়েলে, হর্মাতে, সিক্লগে, বৈৎ-মর্কাবোতে, হৎসর-সূষীমে,</div>
<div class="v" id="v31"><span class="vn">31</span> বৈৎ-বিরীতে ও শারয়িমে বাস করিত; দায়ূদের রাজত্ব পর্যন্ত তাহাদের এই সকল নগর ছিল।</div>
<div class="v" id="v32"><span class="vn">32</span> আর তাহাদের গ্রাম ঐটম, ঐন, রিম্মোণ, তোখেন ও আশন, পাঁচ নগর;</div>
<div class="v" id="v33"><span class="vn">33</span> আর বাল পর্যন্ত এই সকল নগরের চতুর্দিকস্থিত সমস্ত গ্রাম তাহাদের ছিল। এই সকল তাহাদের নিবাস স্থান, আর তাহাদের নিজ বংশাবলি আছে।</div>
<div class="v" id="v34"><span class="vn">34</span> <span class="br-p"><br><br></span>আর মশোবব, যম্লেক, অমৎসিয়ের পুত্র যোশঃ,</div>
<div class="v" id="v35"><span class="vn">35</span> আর যোয়েল এবং অসীয়েলের সন্তান সরায়ের সন্তান যোশিবিয়ের সন্তান যেহূ;</div>
<div class="v" id="v36"><span class="vn">36</span> আর ইলিয়ৈনয়, যাকোবা, যিশোহায়, অসায়, অদীয়েল, যিশীমীয়েল ও বনায়;</div>
<div class="v" id="v37"><span class="vn">37</span> এবং শময়িয়ের সন্তান শিম্রির সন্তান যিদয়িয়ের সন্তান অলোনের সন্তান শিফির সন্তান সীষঃ;</div>
<div class="v" id="v38"><span class="vn">38</span> স্ব স্ব নামে উল্লিখিত এই লোকেরা আপন আপন গোষ্ঠীর মধ্যে অধ্যক্ষ ছিল, এবং ইহাদের সকল পিতৃকুল অতিশয় বৃদ্ধি পাইল।</div>
<div class="v" id="v39"><span class="vn">39</span> <span class="br-p"><br><br></span>তাহারা তাহাদের পশুপালের জন্য চরাণির সন্ধানে গদোরের প্রবেশস্থানে উপত্যকার পূর্বপার্শ্ব পর্যন্ত গেল।</div>
<div class="v" id="v40"><span class="vn">40</span> তাহারা বহু তৃণযুক্ত উত্তম চরাণি পাইল, আর সেই দেশ প্রশস্ত, প্রশান্ত ও নির্বিরোধ ছিল; কারণ হাম বংশীয়েরা পূর্বে সেই স্থানে বাস করিত।</div>
<div class="v" id="v41"><span class="vn">41</span> যিহূদার হিষ্কিয় রাজার সময়ে স্ব স্ব নামে লিখিত ঐ লোকেরা গিয়া সেই লোকদের তাম্বু ও তথায় প্রাপ্ত মিয়ূনীয়দের আঘাত করিয়া নিঃশেষে বিনষ্ট করিল; অদ্যাপি সেইরূপ আছে; পরে তাহারা উহাদের পরিবর্তে বসতি করিল, কেননা সেই স্থানে তাহাদের পালের জন্য চরাণি ছিল।</div>
<div class="v" id="v42"><span class="vn">42</span> আর তাহাদের কতকগুলি লোক, অর্থাৎ শিমিয়োন-সন্তানদের মধ্যে পাঁচ শত লোক যিশীর সন্তান পলটিয়, নিয়রিয়, রফায়িয় ও উষীয়েলকে সেনাপতি করিয়া সেয়ীর পর্বতে গেল।</div>
<div class="v" id="v43"><span class="vn">43</span> আর অমালেকীয়দের যে লোকেরা পলায়ন দ্বারা রক্ষা পাইয়াছিল, তাহাদের আঘাত করিয়া সেই স্থানে বসতি করিল; অদ্যাপি করিতেছে।</div>
</div>
<!-- PARSED ABOVE; EDITING MAY BREAK PARSER -->
</body></html>