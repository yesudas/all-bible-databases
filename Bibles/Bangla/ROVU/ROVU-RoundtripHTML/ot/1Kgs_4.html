<html><head>
<meta http-equiv="Content-Type" content="text/html;charset=utf-8" />
<title>1Kgs 4 &ndash; রাজাবলির প্রথম খণ্ড &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Kgs', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>রাজাবলির প্রথম খণ্ড</b> &ndash; <a href="1Kgs_1.html">1</a> <a href="1Kgs_2.html">2</a> <a href="1Kgs_3.html">3</a> <b>4</b> <a href="1Kgs_5.html">5</a> <a href="1Kgs_6.html">6</a> ... <a href="1Kgs_22.html">22</a> </div><hr>
<h1>1Kgs 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>শলোমন রাজা সমস্ত ইস্রায়েলের উপরে রাজত্ব করিতেন।</div>
<div class="v" id="v2"><span class="vn">2</span> তাঁহার অমাত্যগণের নাম এই এই- সাদোকের পুত্র অসরিয় যাজক ছিলেন।</div>
<div class="v" id="v3"><span class="vn">3</span> শীশার পুত্র ইলীহোরফ ও অহিয় লেখক ছিলেন; অহীলুদের পুত্র যিহোশাফট ইতিহাসকর্তা ছিলেন;</div>
<div class="v" id="v4"><span class="vn">4</span> আর যিহোয়াদার পুত্র বনায় সেনাপতি, এবং সাদোক ও অবিয়াথর যাজক ছিলেন;</div>
<div class="v" id="v5"><span class="vn">5</span> এবং নাথনের পুত্র অসরিয় অধ্যক্ষদের প্রধান, ও নাথনের পুত্র সাবূদ যাজক, রাজার মিত্র ছিলেন।</div>
<div class="v" id="v6"><span class="vn">6</span> আর অহীশার বাটীর অধ্যক্ষ, এবং অব্দের পুত্র অদোনীরাম [রাজার] কর্মাধীন দাসদের অধ্যক্ষ ছিলেন।</div>
<div class="v" id="v7"><span class="vn">7</span> <span class="br-p"><br><br></span>আর সমস্ত ইস্রায়েলের উপরে শলোমনের নিযুক্ত বারো জন অধ্যক্ষ ছিলেন। তাঁহারা রাজার ও রাজবাটীর জন্য খাদ্য দ্রব্যের আয়োজন করিতেন; বৎসরের মধ্যে এক এক মাসের জন্য আয়োজন করিবার ভার এক একজনের উপরে ছিল।</div>
<div class="v" id="v8"><span class="vn">8</span> তাঁহাদের নাম এই এই- পর্বতময়, ইফ্রয়িম প্রদেশে বিন্‌-হূর।</div>
<div class="v" id="v9"><span class="vn">9</span> মাকসে, শালবীমে, বৈৎ-শেমশে ও এলোন-বৈৎ-হাননে বিন্‌-দেকর।</div>
<div class="v" id="v10"><span class="vn">10</span> অরুব্বোতে বিন্‌-হেষদ; সোখো ও সমুদয় হেফর প্রদেশ তাঁহার অধীন ছিল।</div>
<div class="v" id="v11"><span class="vn">11</span> সমুদয় দোর উপগিরিতে বিন্‌-অবীনাদব; তিনি শলোমনের কন্যা টাফৎকে বিবাহ করেন।</div>
<div class="v" id="v12"><span class="vn">12</span> তানকে ও মগিদ্দোতে এবং সর্তনের নিকটে ও যিষ্রিয়েলের নিম্নে স্থিত সমস্ত বৈৎশানে, অর্থাৎ বৈৎ-শান অবধি আবেল-মহোলা ও যক্‌মিয়ামের পার পর্যন্ত অহীলুদের পুত্র বানা।</div>
<div class="v" id="v13"><span class="vn">13</span> রামোৎ-গিলিয়দে বিন্‌-গেবর; গিলিয়দস্থ মনঃশি-সন্তান যায়ীরের গ্রাম সকল, এবং বাশনস্থ অর্গোব অঞ্চল, প্রাচীরবেষ্টিত ও পিত্তলের অর্গলবিশিষ্ট ষাটটি বৃহৎ নগর তাঁহার অধীন ছিল।</div>
<div class="v" id="v14"><span class="vn">14</span> মহনয়িমে ইদ্দোর পুত্র অহীনাদব।</div>
<div class="v" id="v15"><span class="vn">15</span> নপ্তালিতে অহীমাস; তিনিও শলোমনের এক কন্যাকে, বাসমৎকে, বিবাহ করেন।</div>
<div class="v" id="v16"><span class="vn">16</span> আশেরে ও বালোতে হূশয়ের পুত্র বানা।</div>
<div class="v" id="v17"><span class="vn">17</span> ইষাখরে পারূহের পুত্র যিহোশাফট।</div>
<div class="v" id="v18"><span class="vn">18</span> বিন্যামীনে এলার পুত্র শিমিয়ি।</div>
<div class="v" id="v19"><span class="vn">19</span> গিলিয়দ দেশে অর্থাৎ ইমোরীয়দের রাজা সীহোনের ও বাশনের রাজা ওগের দেশে ঊরির পুত্র গেবর; উক্ত দেশে তিনিই একমাত্র অধ্যক্ষ ছিলেন।</div>
<div class="v" id="v20"><span class="vn">20</span> <span class="br-p"><br><br></span>যিহূদা ও ইস্রায়েল সমুদ্রতীরস্থ বালুকার ন্যায় বহুসংখ্যক ছিল, তাহারা ভোজন পান ও আমোদ করিত।</div>
<div class="v" id="v21"><span class="vn">21</span> আর [ফরাৎ] নদী অবধি পলেষ্টীয়দের দেশ ও মিসরের সীমা পর্যন্ত যাবতীয় রাজ্যের উপরে শলোমন কর্তৃত্ব করিতেন; শলোমনের সমস্ত জীবনকালে তাহারা তাঁহাকে উপঢৌকন দিত, এবং তাঁহার দাসত্ব করিত।</div>
<div class="v" id="v22"><span class="vn">22</span> শলোমনের প্রত্যেক দিনের আয়োজনীয় দ্রব্য এই ছিল- ত্রিশ কোর সূক্ষ্ম সুজি ও ষাট কোর ময়দা;</div>
<div class="v" id="v23"><span class="vn">23</span> দশটা পুষ্ট গরু, ও মাঠ হইতে আনীত কুড়িটি গরু, ও একশত মেষ; ইহা ছাড়া হরিণ, মৃগী, কালসার ও পুষ্ট পক্ষী।</div>
<div class="v" id="v24"><span class="vn">24</span> ফলে, তিনি তিপ্‌সহ অবধি ঘসা পর্যন্ত [ফরাৎ] নদীর এই পারস্থ সমস্ত দেশের, নদীর এই পারস্থ সকল রাজার উপরে কর্তৃত্ব করিতেন; আর তাঁহার চারিদিকের সমস্ত অঞ্চলে শান্তি ছিল।</div>
<div class="v" id="v25"><span class="vn">25</span> শলোমনের সমস্ত অধিকার-সময়ে দান অবধি বের্‌-শেবা পর্যন্ত যিহূদা ও ইস্রায়েল প্রত্যেক জন আপন আপন দ্রাক্ষালতার ও আপন আপন ডুমুর বৃক্ষের তলে নির্ভয়ে বাস করিত।</div>
<div class="v" id="v26"><span class="vn">26</span> <span class="br-p"><br><br></span>শলোমনের রথের নিমিত্ত চল্লিশ সহস্র অশ্বশালা ও বারো সহস্র অশ্বারোহী ছিল।</div>
<div class="v" id="v27"><span class="vn">27</span> আর শলোমন রাজার নিমিত্ত ও শলোমন রাজার মেজে ভোজনকারীদের নিমিত্ত পূর্বোক্ত অধ্যক্ষেরা প্রত্যেক জন আপন আপন নিরূপিত মাসে খাদ্য দ্রব্যের আয়োজন করিতেন, কিছুরই ত্রুটি করিতেন না।</div>
<div class="v" id="v28"><span class="vn">28</span> তাঁহারা প্রত্যেক জন আপন আপন কার্যভার অনুসারে অশ্ব ও দ্রুতগামী বাহন সকলের জন্য যথাস্থানে যব ও তৃণ আনিতেন।</div>
<div class="v" id="v29"><span class="vn">29</span> <span class="br-p"><br><br></span>আর ঈশ্বর শলোমনকে বিপুল জ্ঞান ও সূক্ষ্মবুদ্ধি, এবং সমুদ্রতীরস্থ বালুকার ন্যায় চিত্তের বিস্তীর্ণতা দিলেন।</div>
<div class="v" id="v30"><span class="vn">30</span> তাহাতে পূর্বদেশের সমস্ত লোকের জ্ঞান ও মিসরীয়দের যাবতীয় জ্ঞান হইতে শলোমনের অধিক জ্ঞান হইল।</div>
<div class="v" id="v31"><span class="vn">31</span> ফলে, তিনি সকল লোক হইতে জ্ঞানবান, ইষ্রাহীয় এথন, এবং মাহোলের পুত্র হেমন, কল্‌কোল ও দর্দা, ইঁহাদের হইতেও অধিক জ্ঞানবান হইলেন; এবং চারিদিকের সমস্ত জাতির মধ্যে তাঁহার সুখ্যাতি হইল।</div>
<div class="v" id="v32"><span class="vn">32</span> তিনি তিন সহস্র প্রবাদ বাক্য বলিতেন, ও তাঁহার এক সহস্র পাঁচটি গীত ছিল।</div>
<div class="v" id="v33"><span class="vn">33</span> আর তিনি লিবানোনের এরস বৃক্ষ হইতে প্রাচীরের গাত্রে উৎপন্ন এসোব তৃণ পর্যন্ত গাছ সকলের বর্ণনা করিতেন, এবং পশু, পক্ষী, উরোগামী জন্তু ও মৎস্যের বর্ণনা করিতেন।</div>
<div class="v" id="v34"><span class="vn">34</span> আর পৃথিবীস্থ যে সকল রাজা শলোমনের জ্ঞানের সংবাদ শুনিয়াছিলেন, তাঁহাদের নিকট হইতে সর্বদেশীয় লোক শলোমনের জ্ঞানের উক্তি শুনিতে আসিত।</div>
</div>
<!-- PARSED ABOVE; EDITING MAY BREAK PARSER -->
</body></html>