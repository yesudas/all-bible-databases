<html><head>
<meta http-equiv="Content-Type" content="text/html;charset=utf-8" />
<title>1Sam 6 &ndash; শমূয়েলের প্রথম পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 6);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>শমূয়েলের প্রথম পুস্তক</b> &ndash; <a href="1Sam_1.html">1</a> ... <a href="1Sam_4.html">4</a> <a href="1Sam_5.html">5</a> <b>6</b> <a href="1Sam_7.html">7</a> <a href="1Sam_8.html">8</a> ... <a href="1Sam_31.html">31</a> </div><hr>
<h1>1Sam 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভুর সিন্দুক পলেষ্টীয়দের দেশে সাত মাস থাকিল।</div>
<div class="v" id="v2"><span class="vn">2</span> পরে পলেষ্টীয়েরা যাজক ও মন্ত্রজ্ঞদিগকে ডাকাইয়া কহিল, সদাপ্রভুর সিন্দুকের বিষয়ে আমাদের কি কর্তব্য? বল দেখি, আমরা কি দিয়া তাহা স্বস্থানে পাঠাইয়া দিব?</div>
<div class="v" id="v3"><span class="vn">3</span> তাহারা কহিল, তোমরা যদি ইস্রায়েলের ঈশ্বরের সিন্দুক পাঠাইয়া দেও, তবে শূন্য পাঠাইও না, কোন প্রকারে দোষার্থক উপহার তাঁহার কাছে পাঠাইয়া দেও; তাহাতে সুস্থ হইতে পারিবে, এবং তোমাদের হইতে তাঁহার হস্ত কেন অন্তর্হিত হইতেছে না, তাহা জানিতে পারিবে।</div>
<div class="v" id="v4"><span class="vn">4</span> তাহারা জিজ্ঞাসা করিল, দোষার্থক উপহাররূপে তাঁহার কাছে কি পাঠাইয়া দিব? তাহারা কহিল, পলেষ্টীয়দের ভূপালগণের সংখ্যানুসারে স্বর্ণময় পাঁচটি স্ফোটক ও স্বর্ণময় পাঁচটি মূষিক দেও, কেননা তোমাদের সকলের উপরে ও তোমাদের ভূপালগণের উপরে একই রূপ আঘাত পড়িয়াছে।</div>
<div class="v" id="v5"><span class="vn">5</span> অতএব তোমরা আপনাদের স্ফোটকের প্রতিমা ও দেশ-নাশকারী মূষিকের প্রতিমা নির্মাণ কর, এবং ইস্রায়েলের ঈশ্বরের গৌরব স্বীকার কর; হয় ত তিনি তোমাদের উপর হইতে, তোমাদের দেবগণের ও দেশের উপর হইতে, আপনার হস্ত লঘু করিবেন।</div>
<div class="v" id="v6"><span class="vn">6</span> আর তোমরা কেন আপন আপন হৃদয় ভারী করিবে? মিসরীয়েরা ও ফরৌণ এইরূপে আপন আপন হৃদয় ভারী করিয়াছিল; তিনি যখন তাহাদের মধ্যে মহৎ কার্য করিলেন, তখন তাহারা কি লোকদিগকে বিদায় করিয়া চলিয়া যাইতে দিল না?</div>
<div class="v" id="v7"><span class="vn">7</span> অতএব সম্প্রতি [কাষ্ঠ] লইয়া এক নূতন শকট নির্মাণ কর, এবং কখনও জোয়ালি বহন করে নাই, এমন দুইটি দুগ্ধবতী গাভী লইয়া সেই শকটে জুড়িয়া দেও, কিন্তু তাহাদের বৎস, তাহাদের নিকট হইতে ঘরে লইয়া আইস।</div>
<div class="v" id="v8"><span class="vn">8</span> আর সদাপ্রভুর সিন্দুক লইয়া সেই শকটের উপরে রাখ, এবং ঐ যে স্বর্ণময় বস্তুগুলি দোষার্থক উপহাররূপে তাঁহাকে দিবে, তাহা তাহার পার্শ্বে আধারে রাখ; পরে বিদায় কর, তাহা যাউক।</div>
<div class="v" id="v9"><span class="vn">9</span> আর দেখিও, সিন্দুক যদি নিজ সীমার পথ দিয়া বৈৎ-শেমশে যায়, তবে তিনিই আমাদের এই ভীষণ অমঙ্গল ঘটাইয়াছেন; নতুবা জানিব, আমাদিগকে যে হস্ত আঘাত করিয়াছে সে তাহার নয়, কিন্তু আমাদের প্রতি আকস্মিক ঘটনা হইয়াছে।</div>
<div class="v" id="v10"><span class="vn">10</span> <span class="br-p"><br><br></span>লোকেরা সেইরূপ করিল; দুগ্ধবতী দুইটি গাভী লইয়া শকটে জুড়িল, ও তাহাদের বৎস দুইটি ঘরে বদ্ধ করিয়া রাখিল।</div>
<div class="v" id="v11"><span class="vn">11</span> পরে সদাপ্রভুর সিন্দুক এবং ঐ স্বর্ণময় মূষিক ও স্ফোটক প্রতিমাধারী আধার লইয়া শকটের উপরে স্থাপন করিল।</div>
<div class="v" id="v12"><span class="vn">12</span> আর সেই দুইটি গাভী বৈৎশেমশের সোজা পথ ধরিয়া চলিল, রাজপথ দিয়া হাম্বারব করিতে করিতে চলিল, দক্ষিণে কি বামে ফিরিল না; এবং পলেষ্টীয়দের ভূপালগণ বৈৎ-শেমশের অঞ্চল পর্যন্ত তাহাদের পশ্চাতে পশ্চাতে গেলেন।</div>
<div class="v" id="v13"><span class="vn">13</span> ঐ সময়ে বৈৎ-শেমশ-নিবাসীরা তলভূমিতে গম কাটিতেছিল; তাহারা চক্ষু তুলিয়া সিন্দুকটি দেখিল, দেখিয়া আহ্লাদিত হইল।</div>
<div class="v" id="v14"><span class="vn">14</span> পরে ঐ শকট বৈৎ-শেমশীয় যিহোশূয়ের ক্ষেত্রে উপস্থিত হইয়া স্থগিত হইল; সেই স্থানে একখানি বৃহৎ প্রস্তর ছিল; পরে তাহারা শকটের কাষ্ঠ চিরিয়া ঐ গাভীদিগকে হোমার্থে সদাপ্রভুর উদ্দেশে উৎসর্গ করিল।</div>
<div class="v" id="v15"><span class="vn">15</span> আর লেবীয়েরা সদাপ্রভুর সিন্দুক এবং তৎসহ ঐ স্বর্ণময় বস্তুগুলি-সম্বলিত আধার নামাইয়া ঐ বৃহৎ প্রস্তরের উপরে রাখিল, এবং বৈৎ-শেমশের লোকেরা সেই দিবসে সদাপ্রভুর উদ্দেশে হোম ও বলিদান করিল।</div>
<div class="v" id="v16"><span class="vn">16</span> তখন পলেষ্টীয়দের সেই পাঁচ জন ভূপাল তাহা দেখিয়া সেই দিবসে ইক্রোণে ফিরিয়া গেলেন।</div>
<div class="v" id="v17"><span class="vn">17</span> <span class="br-p"><br><br></span>পলেষ্টীয়েরা সদাপ্রভুর উদ্দেশে দোষার্থক উপহার বলিয়া এই এই স্বর্ণময় স্ফোটক উৎসর্গ করিয়াছিল- অস্‌দোদের জন্য এক, ঘসার জন্য এক, অস্কিলোনের জন্য এক, গাতের জন্য এক, ও ইক্রোণের জন্য এক,</div>
<div class="v" id="v18"><span class="vn">18</span> এবং প্রাচীরবেষ্টিত নগর হউক, কিম্বা পল্লীগ্রাম হউক, পাঁচ জন ভূপালের অধীন পলেষ্টীয়দের যত নগর ছিল, তত স্বর্ণমূষিক। সদাপ্রভুর সিন্দুক যাহার উপরে স্থাপিত হইয়াছিল, সেই বৃহৎ প্রস্তর সাক্ষী, তাহা বৈৎ-শেমশীয় যিহোশূয়ের ক্ষেত্রে অদ্যাপি বিদ্যমান আছে।</div>
<div class="v" id="v19"><span class="vn">19</span> পরে তিনি বৈৎ-শেমশের লোকদের মধ্যে কাহাকেও কাহাকেও আঘাত করিলেন, কারণ তাহারা সদাপ্রভুর সিন্দুকে দৃষ্টিপাত করিয়াছিল, ফলতঃ তিনি লোকদের মধ্যে সত্তর জনকে, [এবং] পঞ্চাশ সহস্র জনকে আঘাত করিলেন, তাহাতে লোকেরা বিলাপ করিল, কেননা সদাপ্রভু মহা আঘাতে লোকদিগকে আঘাত করিয়াছিলেন।</div>
<div class="v" id="v20"><span class="vn">20</span> আর বৈৎ-শেমশের লোকেরা কহিল, সদাপ্রভুর সাক্ষাতে, এই পবিত্র ঈশ্বরের সাক্ষাতে, কে দাঁড়াইতে পারে? আর তিনি আমাদের হইতে কাহার কাছে যাইবেন?</div>
<div class="v" id="v21"><span class="vn">21</span> পরে তাহারা কিরিয়ৎ-যিয়ারীম-নিবাসীদের কাছে দূত পাঠাইয়া বলিল, পলেষ্টীয়েরা সদাপ্রভুর সিন্দুক ফিরাইয়া আনিয়াছে, তোমরা নামিয়া আইস, আপনাদের নিকটে তাহা তুলিয়া লইয়া যাও।</div>
</div>
<!-- PARSED ABOVE; EDITING MAY BREAK PARSER -->
</body></html>