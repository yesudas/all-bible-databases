<html><head>
<meta http-equiv="Content-Type" content="text/html;charset=utf-8" />
<title>2Sam 22 &ndash; শমূয়েলের দ্বিতীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 22);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>শমূয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_20.html">20</a> <a href="2Sam_21.html">21</a> <b>22</b> <a href="2Sam_23.html">23</a> <a href="2Sam_24.html">24</a> </div><hr>
<h1>2Sam 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের প্রশংসা-গীত</h2><span class="vn">1</span> <span class="br-p"><br><br></span>যে দিন সদাপ্রভু সমস্ত শত্রুর হস্ত হইতে, এবং শৌলের হস্ত হইতে দায়ূদকে উদ্ধার করিলেন, সেই দিন তিনি সদাপ্রভুর উদ্দেশে এই গীতের কথা নিবেদন করিলেন।</div>
<div class="v" id="v2"><span class="vn">2</span> তিনি কহিলেন, <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু মম শৈল, মম দুর্গ ও মম রক্ষাকর্তা, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মম শৈলরূপ ঈশ্বর, আমি তাঁহার শরণাগত; <br><span class="br-ind"><br><span class="indent">&nbsp;</span></span>মম ঢাল, মম ত্রাণ-শৃঙ্গ, মম উচ্চ দুর্গ, মম আশ্রয়স্থান, <br><span class="br-ind"><br><span class="indent">&nbsp;</span></span>মম ত্রাতা, উপদ্রব হইতে আমার ত্রাণকারী। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি কীর্তনীয় সদাপ্রভুকে ডাকিব, <br><span class="br-ind"><br><span class="indent">&nbsp;</span></span>এইরূপে আমার শত্রুগণ হইতে ত্রাণ পাইব। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কেননা আমি মৃত্যুর তরঙ্গে বেষ্টিত, <br><span class="br-ind"><br><span class="indent">&nbsp;</span></span>পাষণ্ডের বন্যাতে আশঙ্কিত ছিলাম; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি পাতালের রজ্জুতে বেষ্টিত, মৃত্যুর পাশে জড়িত ছিলাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সঙ্কটে আমি সদাপ্রভুকে ডাকিলাম, <br><span class="br-ind"><br><span class="indent">&nbsp;</span></span>আমার ঈশ্বরকে আহ্বান করিলাম; <br><span class="br-ind"><br><span class="indent">&nbsp;</span></span>তিনি নিজ মন্দির হইতে আমার রব শুনিলেন, <br><span class="br-ind"><br><span class="indent">&nbsp;</span></span>আমার আর্তনাদ তাঁহার কর্ণগোচর হইল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন পৃথিবী টলিল, কম্পিত হইল, <br><span class="br-ind"><br><span class="indent">&nbsp;</span></span>গগনমণ্ডলের ভিত্তি সকল বিচলিত হইল, <br><span class="br-ind"><br><span class="indent">&nbsp;</span></span>ও টলিল, কারণ তিনি জ্বলিয়া উঠিলেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁহার নাসারন্ধ্র হইতে ধূম উদ্‌গত হইল, <br><span class="br-ind"><br><span class="indent">&nbsp;</span></span>তাঁহার মুখনির্গত অগ্নি গ্রাস করিল; <br><span class="br-ind"><br><span class="indent">&nbsp;</span></span>তদ্দ্বারা অঙ্গার সকল প্রজ্বলিত হইল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি গগনকে নোয়াইয়া নামিলেন, <br><span class="br-ind"><br><span class="indent">&nbsp;</span></span>অন্ধকার তাঁহার পদতলে ছিল; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি করূব আরোহণে উড্ডীন হইলেন, <br><span class="br-ind"><br><span class="indent">&nbsp;</span></span>বায়ুর পক্ষযুগলের উপরে দর্শন দিলেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি তাম্বুর ন্যায় আপনার চতুর্দিকে অন্ধকার, <br><span class="br-ind"><br><span class="indent">&nbsp;</span></span>জলরাশি ও ঘন মেঘমালা স্থাপন করিলেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁহার সম্মুখবর্তী তেজ হইতে জ্বলন্ত অঙ্গার সকল প্রজ্বলিত হইল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু আকাশ হইতে বজ্রনাদ করিলেন, <br><span class="br-ind"><br><span class="indent">&nbsp;</span></span>পরাৎপর আপন রব শুনাইলেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি বাণ ছাড়িলেন, তাহাদিগকে ছিন্নভিন্ন করিলেন, <br><span class="br-ind"><br><span class="indent">&nbsp;</span></span>বজ্র দ্বারা তাহাদিগকে উদ্বিগ্ন করিলেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তখন সদাপ্রভুর তর্জনে, <br><span class="br-ind"><br><span class="indent">&nbsp;</span></span>তাঁহার নাসিকার প্রশ্বাসবায়ুতে, <br><span class="br-ind"><br><span class="indent">&nbsp;</span></span>সমুদ্রের প্রণালী সকল প্রকাশ পাইল, <br><span class="br-ind"><br><span class="indent">&nbsp;</span></span>ভূমণ্ডলের মূল সকল অনাবৃত হইল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি ঊর্ধ্ব হইতে [হস্ত] বিস্তার করিলেন, আমাকে ধরিলেন, <br><span class="br-ind"><br><span class="indent">&nbsp;</span></span>মহাজলরাশি হইতে আমাকে টানিয়া তুলিলেন; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমাকে উদ্ধার করিলেন, আমার বলবান শত্রু হইতে, <br><span class="br-ind"><br><span class="indent">&nbsp;</span></span>আমার বিদ্বেষিগণ হইতে, কারণ তাহারা আমা অপেক্ষা শক্তিমান। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার বিপদের দিনে তাহারা আমার কাছে আসিল, <br><span class="br-ind"><br><span class="indent">&nbsp;</span></span>কিন্তু সদাপ্রভু আমার অবলম্বন হইলেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আমাকে বাহিরে প্রশস্ত স্থানে আনিলেন, <br><span class="br-ind"><br><span class="indent">&nbsp;</span></span>আমাকে উদ্ধার করিলেন, কেননা তিনি আমাতে সন্তুষ্ট ছিলেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সদাপ্রভু আমার ধার্মিকতা অনুযায়ী পুরস্কার দিলেন, <br><span class="br-ind"><br><span class="indent">&nbsp;</span></span>আমার হস্তের শুচিতানুযায়ী ফল দিলেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা আমি সদাপ্রভুর পথে চলিয়াছি, <br><span class="br-ind"><br><span class="indent">&nbsp;</span></span>দুষ্টতাপূর্বক আমার ঈশ্বরকে ছাড়ি নাই। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কারণ তাঁহার সমস্ত শাসন আমার সম্মুখে ছিল, <br><span class="br-ind"><br><span class="indent">&nbsp;</span></span>আমি তাঁহার বিধিপথ হইতে দূরে যাই নাই। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আর আমি তাঁহার উদ্দেশে সিদ্ধ ছিলাম, <br><span class="br-ind"><br><span class="indent">&nbsp;</span></span>নিজ অপরাধ হইতে আপনাকে রক্ষা করিতাম। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাই সদাপ্রভু আমাকে আমার ধার্মিকতা অনুসারে, <br><span class="br-ind"><br><span class="indent">&nbsp;</span></span>তাঁহার সাক্ষাতে আমার শুচিতানুসারে ফল দিলেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তুমি দয়াবানের সহিত সদয় ব্যবহার করিবে, <br><span class="br-ind"><br><span class="indent">&nbsp;</span></span>সিদ্ধের সহিত সিদ্ধ ব্যবহার করিবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি শুচির সহিত শুচি ব্যবহার করিবে, <br><span class="br-ind"><br><span class="indent">&nbsp;</span></span>কুটিলের সহিত চতুরের ব্যবহার করিবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি দুঃখীদিগকে নিস্তার করিবে, <br><span class="br-ind"><br><span class="indent">&nbsp;</span></span>কিন্তু গর্বীদের উপরে তোমার দৃষ্টি আছে, <br><span class="br-ind"><br><span class="indent">&nbsp;</span></span>তুমি তাহাদিগকে অবনত করিবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমার প্রদীপ; <br><span class="br-ind"><br><span class="indent">&nbsp;</span></span>সদাপ্রভুই আমার অন্ধকার আলোকময় করেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>কেননা তোমার দ্বারা আমি সৈন্যদলের বিরুদ্ধে দৌড়াই, <br><span class="br-ind"><br><span class="indent">&nbsp;</span></span>আমার ঈশ্বরের দ্বারা প্রাচীর উল্লঙ্ঘন করি। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তিনিই ঈশ্বর, তাঁহার পথ সিদ্ধ; <br><span class="br-ind"><br><span class="indent">&nbsp;</span></span>সদাপ্রভুর বাক্য পরীক্ষাসিদ্ধ, <br><span class="br-ind"><br><span class="indent">&nbsp;</span></span>তিনি নিজ শরণাগত সকলের ঢাল। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কারণ সদাপ্রভু ব্যতীত আর ঈশ্বর কে আছে? <br><span class="br-ind"><br><span class="indent">&nbsp;</span></span>আমাদের ঈশ্বর ব্যতীত আর শৈল কে আছে? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ঈশ্বর আমার দৃঢ় দুর্গ; তিনি সিদ্ধকে আপন পথে চালান; <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি তাহার চরণ হরিণীর চরণবৎ করেন; <br><span class="br-ind"><br><span class="indent">&nbsp;</span></span>আমার উচ্চস্থলীতে আমাকে সংস্থাপন করেন। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তিনি আমার হস্তকে যুদ্ধ করিতে শিক্ষা দেন, <br><span class="br-ind"><br><span class="indent">&nbsp;</span></span>তাই আমার বাহু তাম্রময় ধনুকে চাড়া দেয়। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তুমি আমাকে নিজ পরিত্রাণ-ঢাল দিয়াছ, <br><span class="br-ind"><br><span class="indent">&nbsp;</span></span>তব কোমলতা আমাকে মহান করিয়াছে। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তুমি আমার নিচে পাদসঞ্চারের স্থান প্রশস্ত করিয়াছ, <br><span class="br-ind"><br><span class="indent">&nbsp;</span></span>আর আমার গুল্‌ফ বিচলিত হয় নাই। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>আমি আপন শত্রুগণের পশ্চাতে দৌড়াইয়া তাহাদিগকে বিনষ্ট করিয়াছি, <br><span class="br-ind"><br><span class="indent">&nbsp;</span></span>সংহার না করিয়া ফিরিয়া আসি নাই। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমি তাহাদিগকে সংহার করিয়া চূর্ণ করিয়াছি, <br><span class="br-ind"><br><span class="indent">&nbsp;</span></span>তাই তাহারা উঠিতে পারে না, <br><span class="br-ind"><br><span class="indent">&nbsp;</span></span>তাহারা আমার পদতলে পতিত হইয়াছে। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>কারণ তুমি যুদ্ধার্থে বল দিয়া আমার কটিবন্ধন করিয়াছ, <br><span class="br-ind"><br><span class="indent">&nbsp;</span></span>যাহারা আমার বিরুদ্ধে উঠিয়াছিল, <br><span class="br-ind"><br><span class="indent">&nbsp;</span></span>তাহাদিগকে তুমি আমার অধীনে নত করিয়াছ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তুমি আমার শত্রুগণকে আমা হইতে ফিরাইয়া দিয়াছ; <br><span class="br-ind"><br><span class="indent">&nbsp;</span></span>আমি আপন বিদ্বেষীদিগকে সংহার করিয়াছি। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাহারা চাহিয়া রহিল, কিন্তু ত্রাণকর্তা কেহ নাই; <br><span class="br-ind"><br><span class="indent">&nbsp;</span></span>তাহারা সদাপ্রভুর দিকে চাহিল, <br><span class="br-ind"><br><span class="indent">&nbsp;</span></span>কিন্তু তিনি তাহাদিগকে উত্তর দিলেন না। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তখন আমি পৃথিবীর ধূলির ন্যায় তাহাদিগকে চূর্ণ করিলাম, <br><span class="br-ind"><br><span class="indent">&nbsp;</span></span>পথের কর্দমের ন্যায় তাহাদিগকে দলিত করিলাম, এবং ছড়াইয়া ফেলিলাম। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমিও আমাকে প্রজাদের দ্রোহ হইতে উদ্ধার করিয়াছ; <br><span class="br-ind"><br><span class="indent">&nbsp;</span></span>জাতিগণের মস্তক হইবার জন্য রাখিয়াছ, <br><span class="br-ind"><br><span class="indent">&nbsp;</span></span>আমার অপরিচিত জাতি আমার দাস হইবে। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>বিজাতি-সন্তানেরা আমার কর্তৃত্ব স্বীকার করিবে, <br><span class="br-ind"><br><span class="indent">&nbsp;</span></span>শ্রবণমাত্র তাহারা আমার আজ্ঞাকারী হইবে। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>বিজাতি-সন্তানেরা ম্লান হইবে, <br><span class="br-ind"><br><span class="indent">&nbsp;</span></span>সকম্পে স্ব স্ব গোপনীয় স্থান হইতে আসিবে। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>সদাপ্রভু জীবিত, মম শৈল ধন্য হউন; <br><span class="br-ind"><br><span class="indent">&nbsp;</span></span>মম ত্রাণ-শৈল ঈশ্বর উন্নত হউন। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>সেই ঈশ্বর আমার পক্ষে প্রতিশোধ দেন, <br><span class="br-ind"><br><span class="indent">&nbsp;</span></span>জাতিগণকে আমার অধীনে নত করেন; <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>আমার শত্রুগণ হইতে আমাকে উদ্ধার করেন; <br><span class="br-ind"><br><span class="indent">&nbsp;</span></span>যাহারা আমার বিরুদ্ধে উঠে, <br><span class="br-ind"><br><span class="indent">&nbsp;</span></span>তুমি তাহাদের উপরেও আমাকে উন্নত করিতেছ; <br><span class="br-ind"><br><span class="indent">&nbsp;</span></span>তুমি দুর্বৃত্ত লোক হইতে আমাকে উদ্ধার করিয়া থাক। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>এই কারণ, হে সদাপ্রভু, আমি জাতিগণের মধ্যে তোমার স্তব করিব, <br><span class="br-ind"><br><span class="indent">&nbsp;</span></span>তব নামের উদ্দেশে স্তোত্র গান করিব। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি আপন রাজাকে মহাপরিত্রাণ দেন, <br><span class="br-ind"><br><span class="indent">&nbsp;</span></span>আপন অভিষিক্ত ব্যক্তির প্রতি দয়া করেন, <br><span class="br-ind"><br><span class="indent">&nbsp;</span></span>যুগে যুগে দায়ূদের ও তাহার বংশের প্রতি দয়া করেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>