<html><head>
<meta http-equiv="Content-Type" content="text/html;charset=utf-8" />
<title>2Sam 23 &ndash; শমূয়েলের দ্বিতীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 23);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>শমূয়েলের দ্বিতীয় পুস্তক</b> &ndash; <a href="2Sam_1.html">1</a> ... <a href="2Sam_21.html">21</a> <a href="2Sam_22.html">22</a> <b>23</b> <a href="2Sam_24.html">24</a> </div><hr>
<h1>2Sam 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের অন্তিমকালের বাক্য</h2><span class="vn">1</span> <span class="br-p"><br><br></span>দায়ূদের শেষ বাক্য এই। <span class="br-p"><br><br></span><span class="br-ind"><br><span class="indent">&nbsp;</span></span>যিশয়ের পুত্র দায়ূদ কহিতেছে, <br><span class="br-ind"><br><span class="indent">&nbsp;</span></span>সেই উচ্চীকৃত পুরুষ কহিতেছে, <br><span class="br-ind"><br><span class="indent">&nbsp;</span></span>যে যাকোবের ঈশ্বর কর্তৃক অভিষিক্ত, <br><span class="br-ind"><br><span class="indent">&nbsp;</span></span>যে ইস্রায়েলের মধুর গায়ক, সে কহিতেছে, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার দ্বারা সদাপ্রভুর আত্মা বলিয়াছেন, <br><span class="br-ind"><br><span class="indent">&nbsp;</span></span>তাঁহার বাণী আমার জিহ্বাগ্রে রহিয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েলের ঈশ্বর কহিয়াছেন, <br><span class="br-ind"><br><span class="indent">&nbsp;</span></span>ইস্রায়েলের শৈল আমাকে বলিয়াছেন, <br><span class="br-ind"><br><span class="indent">&nbsp;</span></span>যিনি মনুষ্যদের উপরে ধার্মিকতায় কর্তৃত্ব করেন, <br><span class="br-ind"><br><span class="indent">&nbsp;</span></span>যিনি ঈশ্বর-ভয়ে কর্তৃত্ব করেন, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি প্রাতঃকালের, সূর্যোদয় কালের, <br><span class="br-ind"><br><span class="indent">&nbsp;</span></span>মেঘরহিত প্রাতঃকালের দীপ্তির ন্যায় হইবেন; <br><span class="br-ind"><br><span class="indent">&nbsp;</span></span>যখন বৃষ্টির পরবর্তী তেজপ্রযুক্ত ভূতল হইতে নবীন তৃণ বহির্গত হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বরের নিকটে আমার কুল কি তাদৃশ নয়? <br><span class="br-ind"><br><span class="indent">&nbsp;</span></span>হাঁ, তিনি আমার সহিত এক চিরস্থায়ী নিয়ম করিয়াছেন; <br><span class="br-ind"><br><span class="indent">&nbsp;</span></span>তাহা সর্ববিষয়ে সুসম্পন্ন ও সুরক্ষিত; <br><span class="br-ind"><br><span class="indent">&nbsp;</span></span>ইহা ত আমার সম্পূর্ণ ত্রাণ ও সম্পূর্ণ অভীষ্ট; <br><span class="br-ind"><br><span class="indent">&nbsp;</span></span>তিনি কি তাহা অঙ্কুরিত করাইবেন না? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু পাষণ্ডেরা সকলে উৎপাটনীয় কণ্টক; <br><span class="br-ind"><br><span class="indent">&nbsp;</span></span>কণ্টক ত হস্তে ধরা যায় না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে পুরুষ তাহাদিগকে স্পর্শ করিবেন, <br><span class="br-ind"><br><span class="indent">&nbsp;</span></span>তিনি প্রেক ও বর্শাদণ্ডে পূর্ণ হইবেন; <br><span class="br-ind"><br><span class="indent">&nbsp;</span></span>পরে তাহারা স্বস্থানে অগ্নিতে ভস্মীভূত হইবে। <br></div>
<div class="v" id="v8"><h2>দায়ূদের প্রধান প্রধান বীরের তালিকা</h2><span class="vn">8</span> <span class="br-p"><br><br></span>দায়ূদের বীরগণের নামাবলি। তখমোনীয় যোশেব-বশেবৎ সেনানীবর্গের অধ্যক্ষ ছিলেন; ইস্‌নীয় আদীনো, তিনি এককালে নিহত আট শত লোকের বিরুদ্ধে যুদ্ধ করিতেছিলেন।</div>
<div class="v" id="v9"><span class="vn">9</span> তাঁহার পরে একজন অহোহীয়ের সন্তান দোদয়ের পুত্র ইলিয়াসর; তিনি দায়ূদের সঙ্গী বীরত্রয়ের একজন; তাঁহারা পলেষ্টীয়দিগকে টিট্‌কারি দিলে পলেষ্টীয়ের যুদ্ধার্থে তথায় একত্র হইল, এবং ইস্রায়েল লোকেরা নিকটে আসিতেছিল,</div>
<div class="v" id="v10"><span class="vn">10</span> ইতিমধ্যে তিনি দাঁড়াইয়া যে পর্যন্ত তাঁহার হস্ত শ্রান্ত না হইল, তাবৎ পলেষ্টীয়দিগকে আঘাত করিলেন; শেষে খড়্‌গে তাঁহার হস্ত জোড়া লাগিয়া গেল; আর সদাপ্রভু সেই দিনে মহানিস্তার করিলেন, এবং লোকেরা কেবল লুট করিবার জন্য তাঁহার পশ্চাতে পশ্চাতে গেল।</div>
<div class="v" id="v11"><span class="vn">11</span> তাঁহার পরে হরারীয় আগির পুত্র শম্ম; পলেষ্টীয়েরা এক মসূর ক্ষেত্রের নিকটে একত্র হইয়া দল বাঁধিলে যখন লোকেরা পলেষ্টীয়দের হইতে পলায়ন করিল,</div>
<div class="v" id="v12"><span class="vn">12</span> তখন শম্ম সেই ক্ষেত্রমধ্যে দাঁড়াইয়া তাহা উদ্ধার করিলেন, এবং পলেষ্টীয়দিগকে বধ করিলেন; আর সদাপ্রভু মহানিস্তারে তাহাদিগকে নিস্তার করিলেন।</div>
<div class="v" id="v13"><span class="vn">13</span> আর ত্রিশ জন প্রধানের মধ্যে তিন জন ফসল কাটার সময়ে অদুল্লম গুহাতে দায়ূদের নিকটে আসিলেন; তখন পলেষ্টীয়দের সৈন্য রফায়ীম তলভূমিতে শিবির স্থাপন করিয়াছিল।</div>
<div class="v" id="v14"><span class="vn">14</span> আর দায়ূদ দুর্গম স্থানে ছিলেন, এবং পলেষ্টীয়দের প্রহরী সৈন্যদল বৈৎলেহমে ছিল।</div>
<div class="v" id="v15"><span class="vn">15</span> পরে দায়ূদ পিপাসাতুর হইয়া কহিলেন, হায়! কে আমাকে বৈৎলেহমের দ্বারের নিকটস্থ কূপের জল আনিয়া পান করিতে দিবে?</div>
<div class="v" id="v16"><span class="vn">16</span> তাহাতে ঐ বীরত্রয় পলেষ্টীয়দের সৈন্যমধ্য দিয়া গিয়া বৈৎলেহমের দ্বারের নিকটস্থ কূপের জল তুলিয়া লইয়া দায়ূদের নিকটে আসিলেন, কিন্তু তিনি তাহা পান করিতে সম্মত হইলেন না, সদাপ্রভুর উদ্দেশে ঢালিয়া ফেলিলেন;</div>
<div class="v" id="v17"><span class="vn">17</span> তিনি কহিলেন, হে সদাপ্রভু, এমন কর্ম যেন আমি না করি; ইহা কি সেই মনুষ্যদের রক্ত নয়, যাহারা প্রাণপণে গিয়াছিল; অতএব তিনি তাহা পান করিতে সম্মত হইলেন না। ঐ বীরত্রয় এই সকল কার্য করিয়াছিলেন।</div>
<div class="v" id="v18"><span class="vn">18</span> <span class="br-p"><br><br></span>আর সরূয়ার পুত্র যোয়াবের ভ্রাতা অবীশয় সেই তিন জনের মধ্যে প্রধান ছিলেন। তিনি তিনশত লোকের উপরে আপন বর্শা চালাইয়া তাহাদিগকে বধ করিলেন ও নরত্রয়ের মধ্যে খ্যাতনামা হইলেন।</div>
<div class="v" id="v19"><span class="vn">19</span> তিনি কি সেই তিন জনের মধ্যে অধিক মর্যাদাপন্ন ছিলেন না? এই জন্য তাঁহাদের সেনাপতি হইলেন, তথাচ [প্রথম] নরত্রয়ের তুল্য ছিলেন না।</div>
<div class="v" id="v20"><span class="vn">20</span> আর অনেক বিক্রমের কার্যকারী কব্‌সেলীয় এক বীরের সন্তান যিহোয়াদার পুত্র যে বনায়, তিনি মোয়াবীয় অরীয়েলের দুই পুত্রকে বধ করিলেন; তদ্ভিন্ন তিনি হিমানীর সময়ে গিয়া গর্তের মধ্যে একটি সিংহকে মারিলেন।</div>
<div class="v" id="v21"><span class="vn">21</span> আর তিনি একজন সুপুরুষ মিসরীয়কে বধ করিলেন। সেই মিসরীয়ের হাতে এক বর্শা, এবং ইঁহার হস্তে এক দণ্ড ছিল; পরে ইনি গিয়া সেই মিসরীয়ের হস্ত হইতে বর্শাটি কাড়িয়া লইয়া তাহারই বর্শা দ্বারা তাহাকে বধ করিলেন।</div>
<div class="v" id="v22"><span class="vn">22</span> যিহোয়াদার পুত্র বনায় এই সকল কার্য করিলেন, তাহাতে তিনি বীরত্রয়ের মধ্যে নামলব্ধ হইলেন।</div>
<div class="v" id="v23"><span class="vn">23</span> তিনি ঐ ত্রিশ জন অপেক্ষা মর্যাদাসম্পন্ন, কিন্তু [প্রথম] নরত্রয়ের তুল্য ছিলেন না; দায়ূদ তাহাকে আপন রক্ষী সেনার অধ্যক্ষ করিলেন।</div>
<div class="v" id="v24"><span class="vn">24</span> <span class="br-p"><br><br></span>যোয়াবের ভ্রাতা অসাহেল ঐ ত্রিশের মধ্যে একজন ছিলেন; বৈৎলেহমস্থ দোদয়ের পুত্র ইল্‌হানন,</div>
<div class="v" id="v25"><span class="vn">25</span> হরোদীয় শম্ম, হরোদীয় ইলীকা,</div>
<div class="v" id="v26"><span class="vn">26</span> পল্টীয় হেলস, তকোয়ীয় ইক্কেশের পুত্র ঈরা,</div>
<div class="v" id="v27"><span class="vn">27</span> অনাথোতীয় অবীয়েষর, হূশাতীয় মবুন্নয়,</div>
<div class="v" id="v28"><span class="vn">28</span> অহোহীয় সল্‌মোন, নটোফাতীয় মহরয়,</div>
<div class="v" id="v29"><span class="vn">29</span> নটোফাতীয় বানার পুত্র হেলব, বিন্যামীন-সন্তানদের গিবিয়া-নিবাসী রীবয়ের পুত্র ইত্তয়,</div>
<div class="v" id="v30"><span class="vn">30</span> পিরিয়াথোনীয় বনায়, গাশ উপত্যকা-নিবাসী হিদ্দয়,</div>
<div class="v" id="v31"><span class="vn">31</span> অর্বতীয় অবি-য়লবোন, বরহূমীয় অস্‌মাবৎ,</div>
<div class="v" id="v32"><span class="vn">32</span> শালবোনীয় ইলিয়হবা, যাশেনের পুত্র যোনাথন,</div>
<div class="v" id="v33"><span class="vn">33</span> হরারীয় শম্ম, হরারীয় সাররের পুত্র অহীয়াম,</div>
<div class="v" id="v34"><span class="vn">34</span> মাখাথীয়ের পৌত্র অহস্‌বয়ের পুত্র ইলীফেলট, গীলোনীয় অহীথোফলের পুত্র ইলীয়াম,</div>
<div class="v" id="v35"><span class="vn">35</span> কর্মিলীয় হিষ্রয়, অর্বীয় পারয়,</div>
<div class="v" id="v36"><span class="vn">36</span> সোবা-নিবাসী নাথনের পুত্র যিগাল, গাদীয় বানী,</div>
<div class="v" id="v37"><span class="vn">37</span> অম্মোনীয় সেলক, সরূয়ার পুত্র যোয়াবের অস্ত্রবাহক বেরোতীয়, নহরয়,</div>
<div class="v" id="v38"><span class="vn">38</span> যিত্রীয় ঈরা, যিত্রীয় গারেব,</div>
<div class="v" id="v39"><span class="vn">39</span> হিত্তীয় ঊরিয়; সর্বসুদ্ধ সাঁইত্রিশ জন।</div>
</div>
<!-- PARSED ABOVE; EDITING MAY BREAK PARSER -->
</body></html>