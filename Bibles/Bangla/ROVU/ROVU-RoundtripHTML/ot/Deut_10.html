<html><head>
<meta http-equiv="Content-Type" content="text/html;charset=utf-8" />
<title>Deut 10 &ndash; দ্বিতীয় বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Deut', 10);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>দ্বিতীয় বিবরণ</b> &ndash; <a href="Deut_1.html">1</a> ... <a href="Deut_8.html">8</a> <a href="Deut_9.html">9</a> <b>10</b> <a href="Deut_11.html">11</a> <a href="Deut_12.html">12</a> ... <a href="Deut_34.html">34</a> </div><hr>
<h1>Deut 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সেই সময়ে সদাপ্রভু আমাকে কহিলেন, তুমি প্রথমবারের মত দুইখান প্রস্তরফলক তক্ষণ করিয়া আমার নিকটে পর্বতে উঠিয়া আইস, এবং কাষ্ঠের এক সিন্দুক নির্মাণ কর।</div>
<div class="v" id="v2"><span class="vn">2</span> তোমা কর্তৃক ভগ্ন প্রথম দুই প্রস্তরফলকে যে যে বাক্য ছিল, তাহা আমি এই দুই প্রস্তরফলকে লিখিব, পরে তুমি তাহা সেই সিন্দুকে রাখিবে।</div>
<div class="v" id="v3"><span class="vn">3</span> তাহাতে আমি শিটীম কাষ্ঠের এক সিন্দুক নির্মাণ করিলাম, এবং প্রথমবারের ন্যায় দুইখান প্রস্তরফলক তক্ষণ করিয়া সেই দুইখান প্রস্তরফলক হস্তে লইয়া পর্বতে উঠিলাম।</div>
<div class="v" id="v4"><span class="vn">4</span> আর সদাপ্রভু সমাজের দিবসে পর্বতে অগ্নির মধ্য হইতে যে দশ আজ্ঞা তোমাদিগকে বলিয়াছিলেন, তাহা প্রথম লিখনানুসারে ঐ দুইখান প্রস্তরফলকে লিখিয়া আমাকে দিলেন।</div>
<div class="v" id="v5"><span class="vn">5</span> পরে আমি মুখ ফিরাইয়া পর্বত হইতে নামিয়া আমার প্রতি সদাপ্রভুর দত্ত আজ্ঞা অনুসারে সেই দুই প্রস্তরফলক আমার নির্মিত সেই সিন্দুকে রাখিলাম, তদবধি তাহা সেই স্থানে রহিয়াছে।</div>
<div class="v" id="v6"><span class="vn">6</span> <span class="br-p"><br><br></span>(ইস্রায়েল-সন্তানগণ বেরোৎ-বেনেয়াকন হইতে মোষেরোতে যাত্রা করিলে হারোণ সেই স্থানে মরিলেন, এবং সেই স্থানে তাঁহার কবর হইল; এবং তাঁহার পুত্র ইলিয়াসর তাঁহার পরিবর্তে যাজক হইলেন।</div>
<div class="v" id="v7"><span class="vn">7</span> সেই স্থান হইতে তাহারা গুধগোদায় যাত্রা করিল, এবং গুধগোদা হইতে যট্‌বাথায় প্রস্থান করিল; এই স্থান জলস্রোতের দেশ।</div>
<div class="v" id="v8"><span class="vn">8</span> সেই সময়ে সদাপ্রভুর নিয়ম-সিন্দুক বহন করিতে, সদাপ্রভুর পরিচর্যা করিবার জন্য তাঁহার সাক্ষাতে দাঁড়াইতে এবং তাঁহার নামে আশীর্বাদ করিতে সদাপ্রভু লেবির বংশকে পৃথক করিলেন, অদ্যাপি সেইরূপ চলিয়া আসিতেছে।</div>
<div class="v" id="v9"><span class="vn">9</span> এই জন্য আপন ভ্রাতৃগণের মধ্যে লেবীয়দের কোন অংশ কিম্বা অধিকার হয় নাই; তোমার ঈশ্বর সদাপ্রভু তাহাদিগকে যাহা বলিয়াছেন, তদনুসারে সদাপ্রভুই তাহাদের অধিকার।)</div>
<div class="v" id="v10"><span class="vn">10</span> <span class="br-p"><br><br></span>আর আমি প্রথম বারের ন্যায় চল্লিশ দিবারাত্র পর্বতে থাকিলাম; এবং সেই বারেও সদাপ্রভু আমার নিবেদন শুনিলেন; সদাপ্রভু তোমাকে বিনষ্ট করিতে চাহিলেন না।</div>
<div class="v" id="v11"><span class="vn">11</span> পরে সদাপ্রভু আমাকে কহিলেন, উঠ, তুমি যাত্রার নিমিত্তে লোকদের অগ্রগামী হও, আমি তাহাদিগকে যে দেশ দিতে তাহাদের পিতৃপুরুষদের কাছে দিব্য করিয়াছি, তাহারা সেই দেশে প্রবেশ করিয়া তাহা অধিকার করুক।</div>
<div class="v" id="v12"><h2>আজ্ঞাবহ হইবার উপদেশ</h2><span class="vn">12</span> <span class="br-p"><br><br></span>এখন হে ইস্রায়েল, তোমার ঈশ্বর সদাপ্রভু তোমার কাছে কি চাহেন? কেবল এই, যেন তুমি আপন ঈশ্বর সদাপ্রভুকে ভয় কর, তাঁহার সকল পথে চল ও তাঁহাকে প্রেম কর, এবং তোমার সমস্ত হৃদয় ও তোমার সমস্ত প্রাণের সহিত তোমার ঈশ্বর সদাপ্রভুর সেবা কর,</div>
<div class="v" id="v13"><span class="vn">13</span> অদ্য আমি তোমার মঙ্গলার্থে সদাপ্রভুর যে যে আজ্ঞা ও বিধি তোমাকে দিতেছি, সেই সকল যেন পালন কর।</div>
<div class="v" id="v14"><span class="vn">14</span> দেখ, স্বর্গ ও স্বর্গের স্বর্গ এবং পৃথিবী ও তন্মধ্যস্থ যাবতীয় বস্তু তোমার ঈশ্বর সদাপ্রভুর।</div>
<div class="v" id="v15"><span class="vn">15</span> কেবল তোমার পিতৃপুরুষদিগকে প্রেম করিতে সদাপ্রভুর সন্তোষ ছিল, আর তিনি তাহাদের পরে তাহাদের বংশকে অর্থাৎ অদ্যকার মত সর্বজাতির মধ্যে তোমাদিগকে মনোনীত করিলেন।</div>
<div class="v" id="v16"><span class="vn">16</span> অতএব তোমরা আপন আপন হৃদয়ের ত্বকাগ্র ছেদন কর, এবং আর অবাধ্য হইও না।</div>
<div class="v" id="v17"><span class="vn">17</span> কেননা তোমাদের ঈশ্বর সদাপ্রভুই ঈশ্বরগণের ঈশ্বর ও প্রভুদের প্রভু, তিনিই মহান, বীর্যবান ও ভয়ঙ্কর ঈশ্বর; তিনি কাহারও মুখাপেক্ষা করেন না ও উৎকোচ গ্রহণ করেন না।</div>
<div class="v" id="v18"><span class="vn">18</span> তিনি পিতৃহীনের ও বিধবার বিচার নিষপন্ন করেন, এবং বিদেশীকে প্রেম করিয়া অন্নবস্ত্র দেন।</div>
<div class="v" id="v19"><span class="vn">19</span> অতএব তোমরা বিদেশীকে প্রেম করিও, কেননা মিসর দেশে তোমরাও বিদেশী ছিলে।</div>
<div class="v" id="v20"><span class="vn">20</span> তুমি তোমার ঈশ্বর সদাপ্রভুকে ভয় করিবে; তাঁহারই সেবা করিবে, তাঁহাতেই আসক্ত থাকিবে, ও তাঁহারই নামে দিব্য করিবে।</div>
<div class="v" id="v21"><span class="vn">21</span> তিনি তোমার প্রশংসা-ভূমি, তিনি তোমার ঈশ্বর; তুমি স্বচক্ষে যাহা যাহা দেখিয়াছ, সেই মহৎ ও ভয়ঙ্কর কর্ম সকল তিনিই তোমার জন্য করিয়াছেন।</div>
<div class="v" id="v22"><span class="vn">22</span> তোমার পিতৃপুরুষেরা কেবল সত্তর প্রাণী মিসরে নামিয়া গিয়াছিল, কিন্তু এখন তোমার ঈশ্বর সদাপ্রভু তোমাকে আকাশের তারার মত বহুসংখ্যক করিয়াছেন।</div>
</div>
<!-- PARSED ABOVE; EDITING MAY BREAK PARSER -->
</body></html>