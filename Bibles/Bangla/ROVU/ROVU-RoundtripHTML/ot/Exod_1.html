<html><head>
<meta http-equiv="Content-Type" content="text/html;charset=utf-8" />
<title>Exod 1 &ndash; যাত্রাপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 1);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যাত্রাপুস্তক</b> &ndash; <b>1</b> <a href="Exod_2.html">2</a> <a href="Exod_3.html">3</a> ... <a href="Exod_40.html">40</a> </div><hr>
<h1>Exod 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়দের বৃদ্ধি ও দৌরাত্ম্যভোগ</h2><span class="vn">1</span> <span class="br-p"><br><br></span>ইস্রায়েলের পুত্রগণ, যাঁহারা মিসর দেশে গিয়াছিলেন, সপরিবারে যাকোবের সহিত গিয়াছিলেন, তাঁহাদের নাম এই এই-</div>
<div class="v" id="v2"><span class="vn">2</span> রূবেণ, শিমিয়োন, লেবি ও যিহূদা,</div>
<div class="v" id="v3"><span class="vn">3</span> ইষাখর, সবূলূন ও বিন্যামীন,</div>
<div class="v" id="v4"><span class="vn">4</span> দান, নপ্তালি, গাদ ও আশের।</div>
<div class="v" id="v5"><span class="vn">5</span> যাকোবের কটি হইতে উৎপন্ন প্রাণী সর্বসুদ্ধ সত্তর জন ছিল; আর যোষেফ মিসরেই ছিলেন।</div>
<div class="v" id="v6"><span class="vn">6</span> পরে যোষেফ, তাঁহার ভ্রাতৃগণ ও তৎকালীন সমস্ত লোক মরিয়া গেলেন।</div>
<div class="v" id="v7"><span class="vn">7</span> আর ইস্রায়েল-সন্তানেরা ফলবন্ত, অতি বর্ধিষ্ণু ও বহুবংশ হইয়া উঠিল, ও তাহারা অতিশয় প্রবল হইল এবং তাহাদের দ্বারা দেশ পরিপূর্ণ হইল।</div>
<div class="v" id="v8"><span class="vn">8</span> <span class="br-p"><br><br></span>পরে মিসরের উপরে একজন নূতন রাজা উঠিলেন, তিনি যোষেফকে জানিতেন না।</div>
<div class="v" id="v9"><span class="vn">9</span> তিনি আপন প্রজাদিগকে কহিলেন, দেখ, আমাদের অপেক্ষা ইস্রায়েল-সন্তানদের জাতি বহুসংখ্যক ও বলবান;</div>
<div class="v" id="v10"><span class="vn">10</span> আইস, আমরা তাহাদের সহিত বিবেচনাপূর্বক ব্যবহার করি, পাছে তাহারা বাড়িয়া উঠে, এবং যুদ্ধ উপস্থিত হইলে তাহারাও শত্রুপক্ষে যোগ দিয়া আমাদের সহিত যুদ্ধ করে, এবং এই দেশ হইতে প্রস্থান করে।</div>
<div class="v" id="v11"><span class="vn">11</span> অতএব তাহারা ভার বহন দ্বারা উহাদিগকে দুঃখ দিবার জন্য উহাদের উপরে কার্যশাসকদিগকে নিযুক্ত করিল। আর উহারা ফরৌণের নিমিত্ত ভাণ্ডারের নগর পিথোম ও রামিষেষ গাঁথিল।</div>
<div class="v" id="v12"><span class="vn">12</span> কিন্তু উহারা তাহাদের দ্বারা যত দুঃখ পাইল, ততই বৃদ্ধি পাইতে ও ব্যাপ্ত হইতে লাগিল; তাই ইস্রায়েল-সন্তানদের বিষয়ে তাহারা অতিশয় উদ্বিগ্ন হইল।</div>
<div class="v" id="v13"><span class="vn">13</span> আর মিসরীয়েরা নির্দয়তাপূর্বক ইস্রায়েল-সন্তানদিগকে দাস্যকর্ম করাইল;</div>
<div class="v" id="v14"><span class="vn">14</span> তাহারা কর্দম, ইষ্টক ও ক্ষেত্রের সমস্ত কার্যে কঠিন দাস্যকর্ম দ্বারা উহাদের প্রাণ তিক্ত করিতে লাগিল। তাহারা উহাদের দ্বারা যে যে দাস্যকর্ম করাইত, সেই সমস্ত নির্দয়তাপূর্বক করাইত।</div>
<div class="v" id="v15"><span class="vn">15</span> <span class="br-p"><br><br></span>পরে মিসরের রাজা শিফ্রা নামে ও পূয়া নামে দুই জন ইব্রীয়া ধাত্রীকে এই কথা কহিলেন,</div>
<div class="v" id="v16"><span class="vn">16</span> যে সময়ে তোমরা ইব্রীয় স্ত্রীলোকদের ধাত্রীকার্য করিবে, ও তাহাদিগকে প্রসব-আধারে দেখিবে, যদি পুত্রসন্তান হয় তাহাকে বধ করিবে; আর যদি কন্যা হয় তাহাকে জীবিত রাখিবে।</div>
<div class="v" id="v17"><span class="vn">17</span> কিন্তু ঐ ধাত্রীরা ঈশ্বরকে ভয় করিত, সুতরাং মিসর-রাজের আজ্ঞানুসারে না করিয়া পুত্রসন্তানদিগকে জীবিত রাখিত।</div>
<div class="v" id="v18"><span class="vn">18</span> তাই মিসর-রাজ সেই ধাত্রীদিগকে ডাকাইয়া কহিলেন, এই কর্ম কেন করিয়াছ? পুত্রসন্তানগণকে কেন জীবিত রাখিয়াছ? ধাত্রীরা ফরৌণকে উত্তর করিল,</div>
<div class="v" id="v19"><span class="vn">19</span> ইব্রীয় স্ত্রীলোকেরা মিসরীয় স্ত্রীলোকদের ন্যায় নহে; তাহারা বলবতী, তাহাদের কাছে ধাত্রী যাইবার পূর্বেই তাহারা প্রসব করে।</div>
<div class="v" id="v20"><span class="vn">20</span> অতএব ঈশ্বর ঐ ধাত্রীদের মঙ্গল করিলেন; এবং লোকেরা বৃদ্ধি পাইয়া অতিশয় বলবান হইল।</div>
<div class="v" id="v21"><span class="vn">21</span> সেই ধাত্রীরা ঈশ্বরকে ভয় করিত বলিয়া তিনি তাহাদের বংশ বৃদ্ধি করিলেন।</div>
<div class="v" id="v22"><span class="vn">22</span> <span class="br-p"><br><br></span>পরে ফরৌণ আপনার সকল প্রজাকে এই আজ্ঞা দিলেন, তোমরা [ইব্রীয়দের] নবজাত প্রত্যেক পুত্রসন্তানকে নদীতে নিক্ষেপ করিবে, কিন্তু প্রত্যেক কন্যাকে জীবিত রাখিবে।</div>
</div>
<!-- PARSED ABOVE; EDITING MAY BREAK PARSER -->
</body></html>