<html><head>
<meta http-equiv="Content-Type" content="text/html;charset=utf-8" />
<title>Exod 2 &ndash; যাত্রাপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যাত্রাপুস্তক</b> &ndash; <a href="Exod_1.html">1</a> <b>2</b> <a href="Exod_3.html">3</a> <a href="Exod_4.html">4</a> ... <a href="Exod_40.html">40</a> </div><hr>
<h1>Exod 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশির বিবরণ</h2><span class="vn">1</span> <span class="br-p"><br><br></span>আর লেবির কুলের এক পুরুষ গিয়া এক লেবীয় কন্যাকে বিবাহ করিলেন।</div>
<div class="v" id="v2"><span class="vn">2</span> আর সেই স্ত্রী গর্ভধারণ করিয়া পুত্র প্রসব করিলেন, ও শিশুটিকে সুশ্রী দেখিয়া তিন মাস গোপনে রাখিলেন।</div>
<div class="v" id="v3"><span class="vn">3</span> পরে আর গোপন করিতে না পারাতে তিনি এক নলের পেটরা লইয়া মেটিয়া তৈল ও আলকাতরা লেপন করিয়া তাহার মধ্যে বালকটিকে রাখিলেন, ও নদীতীরস্থ নলবনে তাহা স্থাপন করিলেন।</div>
<div class="v" id="v4"><span class="vn">4</span> আর তাহার কি দশা ঘটে, তাহা দেখিবার জন্য তাহার ভগিনী দূরে দাঁড়াইয়া রহিল।</div>
<div class="v" id="v5"><span class="vn">5</span> <span class="br-p"><br><br></span>পরে ফরৌণের কন্যা স্নানার্থে নদীতে আসিলেন, এবং তাহার সহচরিগণ নদীতীরে বেড়াইতেছিল। তিনি নল-বনের মধ্যে ঐ পেটরা দেখিয়া আপন দাসীকে তাহা আনিতে পাঠাইলেন।</div>
<div class="v" id="v6"><span class="vn">6</span> পরে পেটরা খুলিয়া শিশুটিকে দেখিলেন; আর দেখ, ছেলেটি কাঁদিতেছে; তিনি তাহার প্রতি সদয় হইয়া বলিলেন, এটি ইব্রীয়দের ছেলে।</div>
<div class="v" id="v7"><span class="vn">7</span> তখন তাহার ভগিনী ফরৌণের কন্যাকে কহিল, আমি গিয়া কি আপনার নিমিত্ত এই ছেলেকে দুধ দিবার জন্য স্তন্যদাত্রী একজন ইব্রীয় স্ত্রীলোককে আপনার নিকটে ডাকিয়া আনিব?</div>
<div class="v" id="v8"><span class="vn">8</span> ফরৌণের কন্যা কহিলেন, যাও। তখন সেই মেয়েটি গিয়া ছেলের মাকে ডাকিয়া আনিল।</div>
<div class="v" id="v9"><span class="vn">9</span> ফরৌণের কন্যা তাঁহাকে কহিলেন, তুমি এই ছেলেটিকে লইয়া আমার জন্য দুগ্ধ পান করাও; আমি তোমাকে বেতন দিব। তাহাতে সেই স্ত্রী ছেলেটিকে লইয়া দুগ্ধ পান করাইতে লাগিলেন।</div>
<div class="v" id="v10"><span class="vn">10</span> পরে ছেলেটি বড় হইলে তিনি তাহাকে লইয়া ফরৌণের কন্যাকে দিলেন; তাহাতে সে তাঁহারই পুত্র হইল; আর তিনি তাহার নাম মোশি [টানিয়া তোলা] রাখিলেন, কেননা তিনি কহিলেন, আমি তাহাকে জল হইতে টানিয়া তুলিয়াছি।</div>
<div class="v" id="v11"><span class="vn">11</span> <span class="br-p"><br><br></span>সেকালে একটি ঘটনা ঘটিল; মোশি বড় হইলে পর এক দিন আপন ভ্রাতৃগণের নিকটে গিয়া তাহাদের ভার বহন দেখিতে লাগিলেন। আর দেখিলেন, একজন মিসরীয় একজন ইব্রীয়কে, তাঁহার ভ্রাতৃগণের মধ্যে একজনকে মারিতেছে।</div>
<div class="v" id="v12"><span class="vn">12</span> তখন তিনি এদিক ওদিক চাহিয়া কাহাকেও দেখিতে না পাওয়াতে ঐ মিসরীয়কে বধ করিয়া বালির মধ্যে পুতিয়া রাখিলেন।</div>
<div class="v" id="v13"><span class="vn">13</span> পরে দ্বিতীয় দিন তিনি বাহিরে গেলেন, আর দেখ, দুই জন ইব্রীয় পরস্পর বিবাদ করিতেছে। তিনি দোষী ব্যক্তিকে কহিলেন, তোমার ভাইকে কেন মারিতেছ?</div>
<div class="v" id="v14"><span class="vn">14</span> সে কহিল, তোমাকে অধ্যক্ষ ও বিচারকর্তা করিয়া আমাদের উপরে কে নিযুক্ত করিয়াছে? তুমি যেমন সেই মিসরীয়কে বধ করিয়াছ, তদ্রূপ কি আমাকেও বধ করিতে চাহ? তখন মোশি ভীত হইয়া কহিলেন, কথাটা অবশ্যই প্রকাশ হইয়া পড়িয়াছে।</div>
<div class="v" id="v15"><span class="vn">15</span> <span class="br-p"><br><br></span>পরে ফরৌণ ঐ কথা শুনিয়া মোশিকে বধ করিতে চেষ্টা করিলেন। কিন্তু মোশি ফরৌণের সম্মুখ হইতে পলায়ন করিলেন, এবং মিদিয়ন দেশে বাস করিতে গিয়া এক কূপের নিকটে বসিলেন।</div>
<div class="v" id="v16"><span class="vn">16</span> মিদিয়নীয় যাজকের সাতটি কন্যা ছিল; তাহারা সেই স্থানে আসিয়া পিতার মেষপালকে জল পান করাইবার জন্য জল তুলিয়া নিপানগুলি পরিপূর্ণ করিল।</div>
<div class="v" id="v17"><span class="vn">17</span> তখন মেষপালকেরা আসিয়া তাহাদিগকে তাড়াইয়া দিল, কিন্তু মোশি উঠিয়া তাহাদের সাহায্য করিলেন, ও তাহাদের মেষপালকে জল পান করাইলেন।</div>
<div class="v" id="v18"><span class="vn">18</span> পরে তাহারা আপনাদের পিতা রূয়েলের কাছে গেলে তিনি তাহাদিগকে জিজ্ঞাসা করিলেন, অদ্য তোমরা কি প্রকারে এত শীঘ্র আসিলে?</div>
<div class="v" id="v19"><span class="vn">19</span> তাহারা কহিল, একজন মিসরীয় আমাদিগকে মেষপালকদের হস্ত হইতে উদ্ধার করিলেন, আরও তিনি আমাদের নিমিত্তে যথেষ্ট জল তুলিয়া মেষপালকে জল পান করাইলেন।</div>
<div class="v" id="v20"><span class="vn">20</span> তখন তিনি আপন কন্যাদিগকে কহিলেন, সেই লোকটি কোথায়? তোমরা তাঁহাকে কেন ছাড়িয়া আসিলে? তাঁহাকে ডাক; তিনি আহার করুন।</div>
<div class="v" id="v21"><span class="vn">21</span> পরে মোশি ঐ ব্যক্তির সঙ্গে বাস করিতে সম্মত হইলেন, আর তিনি মোশির সহিত আপন কন্যা সিপ্পোরার বিবাহ দিলেন।</div>
<div class="v" id="v22"><span class="vn">22</span> পরে ঐ স্ত্রী পুত্র প্রসব করিলেন, আর মোশি তাহার নাম গের্শোম [তত্র প্রবাসী] রাখিলেন, কেননা তিনি কহিলেন, আমি বিদেশে প্রবাসী হইয়াছি।</div>
<div class="v" id="v23"><h2>মোশির কাছে ঈশ্বরের প্রকাশ</h2><span class="vn">23</span> <span class="br-p"><br><br></span>অনেক দিন পরে মিসর-রাজের মৃত্যু হইল, এবং ইস্রায়েল-সন্তানগণ দাস্যকর্ম প্রযুক্ত কাতরোক্তি ও ক্রন্দন করিল, দাস্যকর্মের জন্য তাহাদের আর্তনাদ ঈশ্বরের নিকটে উঠিল।</div>
<div class="v" id="v24"><span class="vn">24</span> আর ঈশ্বর তাহাদের আর্তস্বর শুনিলেন, এবং ঈশ্বর অব্রাহামের, ইস্‌হাকের ও যাকোবের সহিত কৃত আপনার নিয়ম স্মরণ করিলেন;</div>
<div class="v" id="v25"><span class="vn">25</span> ফলতঃ ঈশ্বর ইস্রায়েল-সন্তানদের প্রতি দৃষ্টিপাত করিলেন; আর ঈশ্বর তাহাদের তত্ত্ব লইলেন।</div>
</div>
<!-- PARSED ABOVE; EDITING MAY BREAK PARSER -->
</body></html>