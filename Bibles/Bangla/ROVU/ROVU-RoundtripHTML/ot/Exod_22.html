<html><head>
<meta http-equiv="Content-Type" content="text/html;charset=utf-8" />
<title>Exod 22 &ndash; যাত্রাপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 22);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_20.html">20</a> <a href="Exod_21.html">21</a> <b>22</b> <a href="Exod_23.html">23</a> <a href="Exod_24.html">24</a> ... <a href="Exod_40.html">40</a> </div><hr>
<h1>Exod 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে কেহ গরু কিম্বা মেষ চুরি করিয়া বধ করে, কিম্বা বিক্রয় করে, সে একটি গরুর পরিশোধে পাঁচটি গরু, ও একটি মেষের পরিশোধে চারিটি মেষ দিবে।</div>
<div class="v" id="v2"><span class="vn">2</span> আর চোর যদি সিঁধ কাটিবার সময়ে ধরা পড়িয়া আহত হয় ও মারা পড়ে, তবে তাহার জন্য রক্তপাতের দোষ হইবে না।</div>
<div class="v" id="v3"><span class="vn">3</span> যদি তাহার উপরে সূর্য উদিত হয়, তবে রক্তপাতের দোষ হইবে। ক্ষতিপূরণ করা চোরের কর্তব্য, যদি তাহার কিছু না থাকে, তবে চৌর্যহেতু সে বিক্রীত হইবে।</div>
<div class="v" id="v4"><span class="vn">4</span> গরু, গর্দভ বা মেষ, চুরির কোন বস্তু যদি চোরের হস্তে জীবিত পাওয়া যায়, তবে সে তাহার দ্বিগুণ দিবে।</div>
<div class="v" id="v5"><span class="vn">5</span> <span class="br-p"><br><br></span>কেহ যদি শস্যক্ষেত্রে কিম্বা দ্রাক্ষাক্ষেত্রে পশু চরায়, আর আপন পশু ছাড়িয়া দিলে যদি তাহা অন্যের ক্ষেত্রে চরে, তবে সেই ব্যক্তি আপন ক্ষেত্রের উত্তম শস্য কিম্বা আপন দ্রাক্ষাক্ষেত্রের উত্তম ফল দিয়া ক্ষতিপূরণ করিবে।</div>
<div class="v" id="v6"><span class="vn">6</span> <span class="br-p"><br><br></span>অগ্নি ধরিয়া উঠিয়া কণ্টকবনে লাগিলে যদি কাহারও শস্যরাশি কিম্বা শস্যের ঝাড় কিম্বা ক্ষেত্র দগ্ধ হয়, তবে সেই দাহকারী অবশ্যই ক্ষতিপূরণ করিবে।</div>
<div class="v" id="v7"><span class="vn">7</span> <span class="br-p"><br><br></span>কেহ মুদ্রা কিম্বা জিনিসপত্র আপন প্রতিবাসীর নিকটে গচ্ছিত রাখিলে যদি তাহার গৃহ হইতে কেহ তাহা চুরি করে, এবং সেই চোর ধরা পড়ে, তবে সে তাহার দ্বিগুণ দিবে।</div>
<div class="v" id="v8"><span class="vn">8</span> যদি চোর ধরা না পড়ে, তবে গৃহস্বামী প্রতিবাসীর দ্রব্যে হাত দিয়াছে কি না, তাহা জানিবার জন্য সে ঈশ্বরের সাক্ষাতে আনীত হইবে।</div>
<div class="v" id="v9"><span class="vn">9</span> <span class="br-p"><br><br></span>সর্বপ্রকার অপরাধের বিষয়ে, অর্থাৎ গরু কিম্বা গর্দভ কিম্বা মেষ কিম্বা বস্ত্র, বা কোন হারানো বস্তুর বিষয়ে যদি কেহ বলে, ইহা সেই দ্রব্য, তবে উভয়ের কথা ঈশ্বরের নিকটে উপস্থিত হইবে। ঈশ্বর যাহাকে দোষী করিবেন, সে আপন প্রতিবাসীকে তাহার দ্বিগুণ দিবে।</div>
<div class="v" id="v10"><span class="vn">10</span> <span class="br-p"><br><br></span>কেহ যদি তাহার গর্দভ কিম্বা গরু কিম্বা মেষ কিম্বা কোন পশু প্রতিবাসীর কাছে পালনার্থে রাখে, এবং লোকের অগোচরে সেই পশু মরিয়া যায়, বা ভগ্নাঙ্গ হয়, কিম্বা তাড়িত হয়,</div>
<div class="v" id="v11"><span class="vn">11</span> তবে ‘আমি প্রতিবাসীর দ্রব্যে হস্তার্পণ করি নাই’, ইহা বলিয়া একজন অন্য জনের কাছে সদাপ্রভুর নামে দিব্য করিবে, আর পশুর মালিক সেই দিব্য গ্রাহ্য করিবে। ঐ ব্যক্তি ক্ষতিপূরণ করিবে না।</div>
<div class="v" id="v12"><span class="vn">12</span> কিন্তু যদি তাহার নিকট হইতে উহা চুরি হইয়া যায়, তবে সে তাহার মালিকের কাছে ক্ষতিপূরণ করিবে।</div>
<div class="v" id="v13"><span class="vn">13</span> যদি সেটি বিদীর্ণ হয়, তবে সে প্রমাণার্থে তাহা উপস্থিত করুক; সেই বিদীর্ণ পশুর জন্য সে ক্ষতিপূরণ দিবে না।</div>
<div class="v" id="v14"><span class="vn">14</span> <span class="br-p"><br><br></span>আর কেহ যদি আপন প্রতিবাসীর পশু চাহিয়া লয়, ও তাহার মালিক তাহার সহিত না থাকিবার সময়ে সেই পশু ভগ্নাঙ্গ হয় কিম্বা মরিয়া যায়, তবে সে অবশ্য ক্ষতিপূরণ করিবে।</div>
<div class="v" id="v15"><span class="vn">15</span> যদি তাহার মালিক তাহার কাছে থাকে, তবে সে ক্ষতিপূরণ করিবে না; তাহা যদি ভাড়া করা পশু হয়, তবে তাহার ভাড়াতে শোধ হইল।</div>
<div class="v" id="v16"><span class="vn">16</span> <span class="br-p"><br><br></span>আর কেহ যদি অবাগ্দত্তা কুমারীকে ভুলাইয়া তাহার সহিত শয়ন করে, তবে সে অবশ্য কন্যাপণ দিয়া তাহাকে বিবাহ করিবে।</div>
<div class="v" id="v17"><span class="vn">17</span> যদি সেই ব্যক্তির সহিত আপন কন্যার বিবাহ দিতে পিতা নিতান্ত অসম্মত হয়, তবে কন্যাপণের ব্যবস্থানুসারে তাহাকে রৌপ্য দিতে হইবে।</div>
<div class="v" id="v18"><span class="vn">18</span> <span class="br-p"><br><br></span>তুমি মায়াবিনীকে জীবিত রাখিও না।</div>
<div class="v" id="v19"><span class="vn">19</span> <span class="br-p"><br><br></span>পশুর সহিত শৃঙ্গারকারী ব্যক্তির প্রাণদণ্ড অবশ্য হইবে।</div>
<div class="v" id="v20"><span class="vn">20</span> <span class="br-p"><br><br></span>যে ব্যক্তি কেবল সদাপ্রভু ব্যতিরেকে কোন দেবতার কাছে বলিদান করে, সে সম্পূর্ণরূপে বিনষ্ট হইবে।</div>
<div class="v" id="v21"><span class="vn">21</span> তুমি বিদেশীর প্রতি অন্যায় করিও না, তাহার প্রতি উপদ্রব করিও না, কেননা মিসর দেশে তোমরাও বিদেশী ছিলে।</div>
<div class="v" id="v22"><span class="vn">22</span> তোমরা কোন বিধবাকে কিম্বা পিতৃহীনকে দুঃখ দিও না।</div>
<div class="v" id="v23"><span class="vn">23</span> তাহাদিগকে কোন মতে দুঃখ দিলে যদি তাহারা আমার নিকটে ক্রন্দন করে, তবে আমি অবশ্য তাহাদের ক্রন্দন শুনিব।</div>
<div class="v" id="v24"><span class="vn">24</span> আর আমার ক্রোধ প্রজ্বলিত হইবে, এবং আমি তোমাদিগকে খড়্‌গ দ্বারা বধ করিব, তাহাতে তোমাদের স্ত্রীরা বিধবা ও তোমাদের সন্তানগণ পিতৃহীন হইবে।</div>
<div class="v" id="v25"><span class="vn">25</span> <span class="br-p"><br><br></span>তুমি যদি আমার প্রজাদের মধ্যে তোমার স্বজাতীয় কোন দীন-দুঃখীকে টাকা ধার দেও, তবে তাহার কাছে সুদগ্রাহীর ন্যায় হইও না; তোমরা তাহার উপরে সুদ চাপাইবে না।</div>
<div class="v" id="v26"><span class="vn">26</span> যদি তুমি আপন প্রতিবাসীর বস্ত্র বন্ধক রাখ, তবে সূর্যাস্তের পূর্বে তাহা ফিরাইয়া দিও;</div>
<div class="v" id="v27"><span class="vn">27</span> কেননা তাহা তাহার একমাত্র আচ্ছাদন, তাহার গাত্রের বস্ত্র; সে কিসে শয়ন করিবে? আর যদি সে আমার কাছে ক্রন্দন করে, তবে আমি তাহা শুনিব, কেননা আমি কৃপাবান।</div>
<div class="v" id="v28"><span class="vn">28</span> <span class="br-p"><br><br></span>তুমি ঈশ্বরকে ধিক্কার দিও না, এবং স্বজাতীয় লোকদের অধ্যক্ষকে শাপ দিও না।</div>
<div class="v" id="v29"><span class="vn">29</span> <span class="br-p"><br><br></span>তোমার পক্ব শস্য ও দ্রাক্ষারস নিবেদন করিতে বিলম্ব করিও না। তোমার প্রথমজাত পুত্রগণ আমাকে দিও।</div>
<div class="v" id="v30"><span class="vn">30</span> তোমার গরু ও মেষ সম্বন্ধেও তদ্রূপ করিও; তাহা সাত দিন আপন মাতার সহিত থাকিবে, অষ্টম দিনে তুমি তাহা আমাকে দিও।</div>
<div class="v" id="v31"><span class="vn">31</span> <span class="br-p"><br><br></span>আর তোমরা আমার উদ্দেশে পবিত্র লোক হইবে; ক্ষেত্রে বিদীর্ণ কোন মাংস খাইবে না; তাহা কুকুরদের নিকটে ফেলিয়া দিবে।</div>
</div>
<!-- PARSED ABOVE; EDITING MAY BREAK PARSER -->
</body></html>