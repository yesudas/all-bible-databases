<html><head>
<meta http-equiv="Content-Type" content="text/html;charset=utf-8" />
<title>Exod 37 &ndash; যাত্রাপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 37);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_35.html">35</a> <a href="Exod_36.html">36</a> <b>37</b> <a href="Exod_38.html">38</a> <a href="Exod_39.html">39</a> <a href="Exod_40.html">40</a> </div><hr>
<h1>Exod 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাক্ষ্য-সিন্দুক নির্মাণ</h2><span class="vn">1</span> <span class="br-p"><br><br></span>আর বৎসলেল শিটীম কাষ্ঠ দ্বারা সিন্দুক নির্মাণ করিলেন, তাহা আড়াই হস্ত দীর্ঘ, দেড় হস্ত প্রস্থ ও দেড় হস্ত উচ্চ করা হইল;</div>
<div class="v" id="v2"><span class="vn">2</span> আর ভিতর ও বাহির নির্মল স্বর্ণে মুড়িলেন, এবং তাহার চারিদিকে স্বর্ণের নিকাল গড়িয়া দিলেন।</div>
<div class="v" id="v3"><span class="vn">3</span> আর তাহার চারি পায়ার জন্য স্বর্ণের চারি কড়া ঢালিলেন; তাহার এক পার্শ্বে দুই কড়া ও অন্য পার্শ্বে দুই কড়া দিলেন।</div>
<div class="v" id="v4"><span class="vn">4</span> আর তিনি শিটীম কাষ্ঠের দুইটি বহন-দণ্ড করিয়া স্বর্ণে মুড়িলেন,</div>
<div class="v" id="v5"><span class="vn">5</span> এবং সিন্দুক বহনার্থে ঐ বহন-দণ্ড সিন্দুকের দুই পার্শ্বস্থ কড়াতে প্রবেশ করাইলেন।</div>
<div class="v" id="v6"><span class="vn">6</span> <span class="br-p"><br><br></span>পরে তিনি নির্মল স্বর্ণ দ্বারা পাপাবরণ প্রস্তুত করিলেন; তাহা আড়াই হস্ত দীর্ঘ ও দেড় হস্ত প্রস্থ করা হইল।</div>
<div class="v" id="v7"><span class="vn">7</span> আর পিটান স্বর্ণ দ্বারা দুই করূব নির্মাণ করিয়া পাপাবরণের দুই মুড়াতে দিলেন।</div>
<div class="v" id="v8"><span class="vn">8</span> তাহার এক মুড়াতে এক করূব ও অন্য মুড়াতে অন্য করূব, পাপাবরণের দুই মুড়াতে তৎসহিত অখণ্ড দুই করূব দিলেন।</div>
<div class="v" id="v9"><span class="vn">9</span> তাহাতে সেই দুই করূব ঊর্ধ্বে পক্ষ বিস্তার করিয়া ঐ পক্ষ দ্বারা পাপাবরণ আচ্ছাদন করিল, এবং তাহাদের মুখ পরস্পরের দিকে রহিল; করূবদের দৃষ্টি পাপাবরণের দিকে রহিল।</div>
<div class="v" id="v10"><span class="vn">10</span> <span class="br-p"><br><br></span>পরে তিনি শিটীম কাষ্ঠ দ্বারা মেজ নির্মাণ করিলেন, তাহা দুই হস্ত দীর্ঘ, এক হস্ত প্রস্থ ও দেড় হস্ত উচ্চ করা হইল।</div>
<div class="v" id="v11"><span class="vn">11</span> আর তাহা নির্মল স্বর্ণে মুড়িলেন, ও তাহার চারি দিকে স্বর্ণের নিকাল গড়িয়া দিলেন।</div>
<div class="v" id="v12"><span class="vn">12</span> আর তিনি তাহার জন্য চারিদিকে চারি অঙ্গুলি পরিমিত এক পার্শ্বকাষ্ঠ করিলেন, ও পার্শ্বকাষ্ঠের চারিদিকে স্বর্ণের নিকাল গড়িয়া দিলেন।</div>
<div class="v" id="v13"><span class="vn">13</span> আর তাহার জন্য স্বর্ণের চারি কড়া ঢালিয়া তাহার চারি পায়ার চারি কোণে রাখিলেন।</div>
<div class="v" id="v14"><span class="vn">14</span> সেই কড়া পার্শ্বকাষ্ঠের নিকটে ছিল, এবং মেজ বহনার্থ বহন-দণ্ডের ঘর হইল।</div>
<div class="v" id="v15"><span class="vn">15</span> পরে তিনি মেজ বহনার্থ শিটীম কাষ্ঠ দ্বারা দুই বহন-দণ্ড করিয়া স্বর্ণে মুড়িলেন।</div>
<div class="v" id="v16"><span class="vn">16</span> আর মেজের উপরিস্থিত পাত্র সকল নির্মাণ করিলেন, অর্থাৎ তাহার থাল, চামচ, ঢালিবার জন্য সেকপাত্র ও জগ সকল নির্মল স্বর্ণ দিয়া নির্মাণ করিলেন।</div>
<div class="v" id="v17"><span class="vn">17</span> <span class="br-p"><br><br></span>পরে তিনি নির্মল পিটান স্বর্ণ দ্বারা দীপবৃক্ষ নির্মাণ করিলেন; তাহার কাণ্ড, শাখা, গোলাধার, কলিকা ও পুষ্প তৎসহিত অখণ্ড ছিল।</div>
<div class="v" id="v18"><span class="vn">18</span> সেই দীপবৃক্ষের এক পার্শ্ব হইতে তিন শাখা ও দীপবৃক্ষের অন্য পার্শ্ব হইতে তিন শাখা, এই ছয় শাখা তাহার পার্শ্ব হইতে নির্গত হইল।</div>
<div class="v" id="v19"><span class="vn">19</span> এক শাখায় বাদাম পুষ্পের ন্যায় তিন গোলাধার, এক কলিকা ও এক পুষ্প, এবং অন্য শাখায় বাদাম পুষ্পের ন্যায় তিন গোলাধার, এক কলিকা ও এক পুষ্প, দীপবৃক্ষ হইতে নির্গত ছয় শাখায় এইরূপ হইল।</div>
<div class="v" id="v20"><span class="vn">20</span> আর দীপবৃক্ষের বাদাম পুষ্পের ন্যায় চারি গোলাধার ও তাহাদের কলিকা ও পুষ্প ছিল।</div>
<div class="v" id="v21"><span class="vn">21</span> আর দীপবৃক্ষের যে ছয়টি শাখা নির্গত হইল, সেইগুলির এক শাখাদ্বয়ের নিচে তৎসহ অখণ্ড এক কলিকা, অন্য শাখাদ্বয়ের নিচে তৎসহ অখণ্ড এক কলিকা, ও অপর শাখাদ্বয়ের নিচে তৎসহ অখণ্ড এক কলিকা ছিল।</div>
<div class="v" id="v22"><span class="vn">22</span> এই কলিকা ও শাখা তৎসহিত অখণ্ড ছিল, এবং সমস্তই পিটান নির্মল সুবর্ণের একই বস্তু ছিল।</div>
<div class="v" id="v23"><span class="vn">23</span> আর তিনি তাহার সাতটি প্রদীপ এবং তাহার চিমটা ও শীষধানী নির্মল স্বর্ণ দিয়া নির্মাণ করিলেন।</div>
<div class="v" id="v24"><span class="vn">24</span> তিনি এই দীপবৃক্ষ এবং ঐ সমস্ত সামগ্রী এক তালন্ত পরিমিত নির্মল স্বর্ণ দ্বারা নির্মাণ করিলেন।</div>
<div class="v" id="v25"><span class="vn">25</span> <span class="br-p"><br><br></span>পরে তিনি শিটীম কাষ্ঠ দ্বারা ধূপবেদি নির্মাণ করিলেন; তাহা এক হস্ত দীর্ঘ, এক হস্ত প্রস্থ ও দুই হস্ত উচ্চ চতুষ্কোণ; তাহার শৃঙ্গ সকল তাহার সহিত অখণ্ড ছিল।</div>
<div class="v" id="v26"><span class="vn">26</span> পরে সেই বেদি, তাহার পৃষ্ঠ, তাহার চারি পার্শ্ব ও তাহার শৃঙ্গ সকল নির্মল স্বর্ণে মুড়িলেন, এবং তাহার চারিদিকে স্বর্ণের নিকাল গড়িয়া দিলেন।</div>
<div class="v" id="v27"><span class="vn">27</span> আর তাহা বহিবার জন্য বহন-দণ্ডের ঘর করিয়া দিতে তাহার নিকালের নিচে দুই পার্শ্বের দুই কোণের নিকটে স্বর্ণের দুই দুই কড়া গড়িয়া দিলেন।</div>
<div class="v" id="v28"><span class="vn">28</span> আর শিটীম কাষ্ঠ দ্বারা বহন-দণ্ড প্রস্তুত করিলেন, ও তাহা স্বর্ণে মুড়িলেন।</div>
<div class="v" id="v29"><span class="vn">29</span> <span class="br-p"><br><br></span>পরে তিনি গন্ধবণিকের প্রক্রিয়ানুসারে অভিষেকার্থ পবিত্র তৈল ও সুগন্ধি দ্রব্যের নির্মল ধূপ প্রস্তুত করিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>