<html><head>
<meta http-equiv="Content-Type" content="text/html;charset=utf-8" />
<title>Exod 38 &ndash; যাত্রাপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 38);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_36.html">36</a> <a href="Exod_37.html">37</a> <b>38</b> <a href="Exod_39.html">39</a> <a href="Exod_40.html">40</a> </div><hr>
<h1>Exod 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর তিনি শিটীম কাষ্ঠ দ্বারা হোমবেদি নির্মাণ করিলেন; তাহা পাঁচ হস্ত দীর্ঘ, পাঁচ হস্ত প্রস্থ ও তিন হস্ত উচ্চ চতুষ্কোণ করা হইল।</div>
<div class="v" id="v2"><span class="vn">2</span> আর তাহার চারি কোণের উপরে শৃঙ্গ নির্মাণ করিলেন; সেই শৃঙ্গ সকল তাহার সহিত অখণ্ড ছিল; তিনি তাহা পিত্তলে মুড়িলেন।</div>
<div class="v" id="v3"><span class="vn">3</span> পরে তিনি বেদির সমস্ত পাত্র, অর্থাৎ হাঁড়ি, হাতা, বাটি, ত্রিশূল ও অঙ্গারধানী, এই সকল পাত্র পিত্তল দিয়া গড়িলেন;</div>
<div class="v" id="v4"><span class="vn">4</span> আর বেদির জন্য বেড়ের নিচে অধঃ অবধি মধ্য পর্যন্ত জালবৎ কাজ করা পিত্তলের ঝাঁঝরি প্রস্তুত করিলেন।</div>
<div class="v" id="v5"><span class="vn">5</span> তিনি বহন-দণ্ডের ঘর করিয়া দিতে সেই পিত্তলময় ঝাঁঝরির চারি কোণে চারি কড়া ঢালিলেন।</div>
<div class="v" id="v6"><span class="vn">6</span> পরে তিনি শিটীম কাষ্ঠ দ্বারা বহন-দণ্ড নির্মাণ করিয়া পিত্তলে মুড়িলেন।</div>
<div class="v" id="v7"><span class="vn">7</span> আর বেদি বহনার্থে তাহার পার্শ্বস্থ কড়াতে ঐ বহন-দণ্ড পরাইলেন; তিনি ফাঁপা রাখিয়া তাহা দিয়া বেদি নির্মাণ করিলেন।</div>
<div class="v" id="v8"><span class="vn">8</span> <span class="br-p"><br><br></span>আর যাহারা সমাগম-তাম্বুর দ্বারসমীপে সেবার্থে শ্রেণীভূত হইত, সেই শ্রেণীভূত স্ত্রীলোকদের পিত্তলনির্মিত দর্পণ দ্বারা তিনি প্রক্ষালন-পাত্র ও তাহার খুরা নির্মাণ করিলেন।</div>
<div class="v" id="v9"><span class="vn">9</span> <span class="br-p"><br><br></span>আর তিনি প্রাঙ্গণ প্রস্তুত করিলেন; দক্ষিণদিকে প্রাঙ্গণের দক্ষিণ পার্শ্বে পাকান সাদা মসীনা সূত্রে একশত হস্ত পরিমিত যবনিকা ছিল।</div>
<div class="v" id="v10"><span class="vn">10</span> তাহার বিংশতি স্তম্ভ ও বিংশতি চুঙ্গি পিত্তলের এবং সেই স্তম্ভের আঁকড়া ও শলাকা সকল রৌপ্যের ছিল।</div>
<div class="v" id="v11"><span class="vn">11</span> আর উত্তর দিকের যবনিকা একশত হস্ত, ও তাহার বিংশতি স্তম্ভ ও বিংশতি চুঙ্গি পিত্তলের, এবং স্তম্ভের আঁকড়া ও শলাকা সকল রৌপ্যের ছিল।</div>
<div class="v" id="v12"><span class="vn">12</span> আর পশ্চিম পার্শ্বের যবনিকা পঞ্চাশ হস্ত, ও তাহার দশ স্তম্ভ ও দশ চুঙ্গি এবং স্তম্ভের আঁকড়া ও শলাকা সকল রৌপ্যের ছিল।</div>
<div class="v" id="v13"><span class="vn">13</span> আর পূর্বদিকে পূর্ব পার্শ্বের দৈর্ঘ্য পঞ্চাশ হস্ত ছিল।</div>
<div class="v" id="v14"><span class="vn">14</span> প্রাঙ্গণের দ্বারের এক পার্শ্বের নিমিত্তে পনের হস্ত যবনিকা, তাহার তিনটি স্তম্ভ ও তিনটি চুঙ্গি,</div>
<div class="v" id="v15"><span class="vn">15</span> এবং অন্য পার্শ্বের জন্যও সেইরূপ; প্রাঙ্গণের দ্বারের এদিক ওদিক পনের হস্ত যবনিকা ও তাহার তিনটি স্তম্ভ ও তিনটি চুঙ্গি ছিল।</div>
<div class="v" id="v16"><span class="vn">16</span> প্রাঙ্গণের চারিদিকের সকল যবনিকা পাকান সাদা মসীনা সূত্রে নির্মিত।</div>
<div class="v" id="v17"><span class="vn">17</span> আর স্তম্ভের চুঙ্গি সকল পিত্তলময়, স্তম্ভের আঁকড়া ও শলাকা সকল রৌপ্যময়, ও তাহার মাথলা রৌপ্যমণ্ডিত, এবং প্রাঙ্গণের সকল স্তম্ভ রৌপ্যের শলাকায় সংযুক্ত ছিল।</div>
<div class="v" id="v18"><span class="vn">18</span> আর প্রাঙ্গণের দ্বারের পর্দা নীল, বেগুনে, লাল ও পাকান সাদা মসীনা সূত্রের সূচিকর্মে প্রস্তুত, এবং তাহার দৈর্ঘ্য বিংশতি হস্ত, আর প্রাঙ্গণের যবনিকার ন্যায় উচ্চতা প্রস্থপরিমাণে পাঁচ হস্ত।</div>
<div class="v" id="v19"><span class="vn">19</span> আর তাহার চারি স্তম্ভ ও চারি চুঙ্গি পিত্তলের ও আঁকড়া রৌপ্যের, এবং তাহার মাথলা রৌপ্যমণ্ডিত ও শলাকা রৌপ্যময় ছিল।</div>
<div class="v" id="v20"><span class="vn">20</span> আর আবাসের ও প্রাঙ্গণের চারিদিকের গোঁজ সকল পিত্তলময় ছিল।</div>
<div class="v" id="v21"><span class="vn">21</span> <span class="br-p"><br><br></span>আবাসের, সাক্ষ্যের আবাসের, দ্রব্যসংখ্যার বিবরণ এই। মোশির আজ্ঞা অনুসারে সেই সমস্ত গণনা করা হইল; লেবীয়দের কার্য বলিয়া তাহা হারোণ যাজকের পুত্র ঈথামরের দ্বারা করা হইল।</div>
<div class="v" id="v22"><span class="vn">22</span> আর সদাপ্রভু মোশিকে যে আজ্ঞা দিয়াছিলেন, তদনুসারে যিহূদাবংশজাত হূরের পৌত্র ঊরির পুত্র বৎসলেল সকলই নির্মাণ করিয়াছিলেন।</div>
<div class="v" id="v23"><span class="vn">23</span> আর দান-বংশজাত অহীষামকের পুত্র অহলীয়াব তাঁহার সহকারী ছিলেন; তিনি খোদক ও শিল্পকুশল, এবং নীল, বেগুনে, লাল ও পাকান সাদা মসীনা সূত্রের শিল্পকার ছিলেন।</div>
<div class="v" id="v24"><span class="vn">24</span> <span class="br-p"><br><br></span>পবিত্র আবাস নির্মাণের সমস্ত কর্মে এই সকল স্বর্ণ লাগিল, উপহারের সমস্ত স্বর্ণ পবিত্র স্থানের শেকল অনুসারে ঊনত্রিশ তালন্ত সাত শত ত্রিশ শেকল ছিল।</div>
<div class="v" id="v25"><span class="vn">25</span> আর মণ্ডলীর গণিত লোকদের রৌপ্য পবিত্র স্থানের শেকল অনুসারে একশত তালন্ত এক সহস্র সাত শত পঁচাত্তর শেকল ছিল।</div>
<div class="v" id="v26"><span class="vn">26</span> গণিত প্রত্যেক লোকের জন্য, অর্থাৎ যাহারা বিংশতি বৎসর বয়স্ক কিম্বা তদপেক্ষা অধিক বয়স্ক ছিল, সেই ছয় লক্ষ তিন সহস্র সাড়ে পাঁচ শত লোকের মধ্যে প্রত্যেক জনের জন্য এক এক বেকা, অর্থাৎ পবিত্র স্থানের শেকল অনুসারে অর্ধ-অর্ধ শেকল দিতে হইয়াছিল।</div>
<div class="v" id="v27"><span class="vn">27</span> সেই একশত তালন্ত রৌপ্যে পবিত্র স্থানের চুঙ্গি ও তিরস্করিণীর চুঙ্গি ঢালা গিয়াছিল; একশত চুঙ্গির কারণ একশত তালন্ত, এক এক চুঙ্গির কারণ এক এক তালন্ত ব্যয় হইয়াছিল।</div>
<div class="v" id="v28"><span class="vn">28</span> আর ঐ এক সহস্র সাত শত পঁচাত্তর শেকলে তিনি স্তম্ভ সকলের জন্য আঁকড়া নির্মাণ করিয়াছিলেন, ও তাহাদের মাথলা মণ্ডিত ও শলাকায় সংযুক্ত করিয়াছিলেন।</div>
<div class="v" id="v29"><span class="vn">29</span> আর উপহারের পিত্তল সত্তর তালন্ত দুই সহস্র চারি শত শেকল ছিল।</div>
<div class="v" id="v30"><span class="vn">30</span> তাহা দ্বারা তিনি সমাগম-তাম্বুর দ্বারের চুঙ্গি, পিত্তলময় বেদি ও তাহার পিত্তলময় ঝাঁঝরি ও বেদির সকল পাত্র,</div>
<div class="v" id="v31"><span class="vn">31</span> এবং প্রাঙ্গণের চারিদিকের চুঙ্গি ও প্রাঙ্গণের দ্বারের চুঙ্গি ও আবাসের সকল গোঁজ ও প্রাঙ্গণের চারিদিকের গোঁজ নির্মাণ করিয়াছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>