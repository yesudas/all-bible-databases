<html><head>
<meta http-equiv="Content-Type" content="text/html;charset=utf-8" />
<title>Gen 12 &ndash; আদিপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 12);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_10.html">10</a> <a href="Gen_11.html">11</a> <b>12</b> <a href="Gen_13.html">13</a> <a href="Gen_14.html">14</a> ... <a href="Gen_50.html">50</a> </div><hr>
<h1>Gen 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অব্রামের বিবরণ</h2><span class="vn">1</span> <span class="br-p"><br><br></span>সদাপ্রভু অব্রামকে কহিলেন, তুমি আপন দেশ, জ্ঞাতিকুটুম্ব ও পৈতৃক বাটী পরিত্যাগ করিয়া, আমি যে দেশ তোমাকে দেখাই, সেই দেশে চল।</div>
<div class="v" id="v2"><span class="vn">2</span> আমি তোমা হইতে এক মহাজাতি উৎপন্ন করিব, এবং তোমাকে আশীর্বাদ করিয়া তোমার নাম মহৎ করিব; তাহাতে তুমি আশীর্বাদের আকর হইবে।</div>
<div class="v" id="v3"><span class="vn">3</span> যাহারা তোমাকে আশীর্বাদ করিবে তাহাদিগকে আমি আশীর্বাদ করিব; যে কেহ তোমাকে অভিশাপ দিবে, তাহাকে আমি অভিশাপ দিব; এবং তোমাতে ভূমণ্ডলের যাবতীয় গোষ্ঠী আশীর্বাদ প্রাপ্ত হইবে।</div>
<div class="v" id="v4"><span class="vn">4</span> <span class="br-p"><br><br></span>পরে অব্রাম সদাপ্রভুর সেই বাক্য অনুসারে যাত্রা করিলেন; এবং লোটও তাঁহার সঙ্গে গেলেন। হারণ হইতে প্রস্থান কালে অব্রামের পঁচাত্তর বৎসর বয়স ছিল।</div>
<div class="v" id="v5"><span class="vn">5</span> অব্রাম আপন স্ত্রী সারীকে ও ভ্রাতুষপুত্র লোটকে এবং হারণে তাঁহারা যে ধন উপার্জন করিয়াছিলেন, ও যে প্রাণিগণকে লাভ করিয়াছিলেন, সেই সমস্ত লইয়া কনান দেশে গমনার্থে যাত্রা করিলেন, এবং কনান দেশে আসিলেন।</div>
<div class="v" id="v6"><span class="vn">6</span> আর অব্রাম দেশ দিয়া যাইতে যাইতে শিখিম স্থানে, মোরির এলোন বৃক্ষের নিকটে উপস্থিত হইলেন। তৎকালে কনানীয়েরা সেই দেশে বাস করিত।</div>
<div class="v" id="v7"><span class="vn">7</span> পরে সদাপ্রভু অব্রামকে দর্শন দিয়া কহিলেন, আমি তোমার বংশকে এই দেশ দিব; আর সেই স্থানে অব্রাম সেই সদাপ্রভুর উদ্দেশে এক যজ্ঞবেদি নির্মাণ করিলেন যিনি তাঁহাকে দর্শন দিয়াছিলেন।</div>
<div class="v" id="v8"><span class="vn">8</span> পরে তিনি ঐ স্থান ত্যাগ করিয়া পর্বতে গিয়া বৈথেলের পূর্বদিকে আপনার তাম্বু স্থাপন করিলেন; তাহার পশ্চিমে বৈথেল ও পূর্বদিকে অয় ছিল; তিনি সেই স্থানে সদাপ্রভুর উদ্দেশে এক যজ্ঞবেদি নির্মাণ করিলেন ও সদাপ্রভুর নামে ডাকিলেন।</div>
<div class="v" id="v9"><span class="vn">9</span> পরে অব্রাম ক্রমে ক্রমে দক্ষিণে গমন করিলেন।</div>
<div class="v" id="v10"><span class="vn">10</span> <span class="br-p"><br><br></span>দেশে দুর্ভিক্ষ হইল, তখন অব্রাম মিসরে প্রবাস করিতে যাত্রা করিলেন; কেননা (কনান) দেশে ভারী দুর্ভিক্ষ হইয়াছিল।</div>
<div class="v" id="v11"><span class="vn">11</span> আর অব্রাম যখন মিসরে প্রবেশ করিতে উদ্যত হন, তখন আপন স্ত্রী সারীকে কহিলেন, দেখ, আমি জানি, তুমি দেখিতে সুন্দরী;</div>
<div class="v" id="v12"><span class="vn">12</span> এই কারণ মিসরীয়েরা যখন তোমাকে দেখিবে তখন তুমি আমার স্ত্রী বলিয়া আমাকে বধ করিবে, আর তোমাকে জীবিত রাখিবে।</div>
<div class="v" id="v13"><span class="vn">13</span> বিনয় করি, এই কথা বলিও যে, তুমি আমার ভগিনী; যেন তোমার অনুরোধে আমার মঙ্গল হয়, ও তোমার জন্য আমার প্রাণ বাঁচে।</div>
<div class="v" id="v14"><span class="vn">14</span> পরে অব্রাম মিসরে প্রবেশ করিলে মিসরীয়েরা ঐ স্ত্রীকে পরম সুন্দরী দেখিল।</div>
<div class="v" id="v15"><span class="vn">15</span> আর ফরৌণের অধ্যক্ষগণ তাঁহাকে দেখিয়া ফরৌণের নিকটে তাঁহার প্রশংসা করিলেন; তাহাতে সেই স্ত্রী ফরৌণের বাটীতে নীত হইলেন।</div>
<div class="v" id="v16"><span class="vn">16</span> আর তাঁহার অনুরোধে তিনি অব্রামকে আদর করিলেন; তাহাতে অব্রাম মেষ, গরু, গর্দভ, এবং দাস-দাসী, গর্দভী ও উষ্ট্র পাইলেন।</div>
<div class="v" id="v17"><span class="vn">17</span> কিন্তু অব্রামের স্ত্রী সারীর জন্য সদাপ্রভু ফরৌণ ও তাঁহার পরিবারের উপরে ভারী ভারী উৎপাত ঘটাইলেন।</div>
<div class="v" id="v18"><span class="vn">18</span> তাহাতে ফরৌণ অব্রামকে ডাকিয়া কহিলেন, আপনি আমার সহিত এ কি ব্যবহার করিলেন? উনি আপনার স্ত্রী, এই কথা আমাকে কেন বলেন নাই?</div>
<div class="v" id="v19"><span class="vn">19</span> উঁহাকে আপনার ভগিনী কেন বলিলেন? আমি ত উাঁহাকে বিবাহ করিতে লইয়াছিলাম। এখন আপনার স্ত্রীকে লইয়া চলিয়া যাউন।</div>
<div class="v" id="v20"><span class="vn">20</span> তখন ফরৌণ লোকদিগকে তাঁহার বিষয়ে আজ্ঞা দিলেন, আর তাহারা সর্বস্বের সহিত তাঁহাকে ও তাঁহার স্ত্রীকে বিদায় করিল।</div>
</div>
<!-- PARSED ABOVE; EDITING MAY BREAK PARSER -->
</body></html>