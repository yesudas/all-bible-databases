<html><head>
<meta http-equiv="Content-Type" content="text/html;charset=utf-8" />
<title>Gen 31 &ndash; আদিপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 31);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_29.html">29</a> <a href="Gen_30.html">30</a> <b>31</b> <a href="Gen_32.html">32</a> <a href="Gen_33.html">33</a> ... <a href="Gen_50.html">50</a> </div><hr>
<h1>Gen 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারণ হইতে যাকোবের পলায়ন</h2><span class="vn">1</span> <span class="br-p"><br><br></span>পরে তিনি লাবনের পুত্রদের এই কথা শুনিতে পাইলেন, যাকোব আমাদের পিতার সর্বস্ব হরণ করিয়াছে, আমাদের পিতার ধন হইতে তাহার এই সমস্ত ঐশ্বর্য হইয়াছে।</div>
<div class="v" id="v2"><span class="vn">2</span> আর যাকোব লাবনের মুখ দেখিলেন, আর দেখ, উহা আর তাহার প্রতি পূর্বেকার মত নয়।</div>
<div class="v" id="v3"><span class="vn">3</span> আর সদাপ্রভু যাকোবকে কহিলেন, তুমি আপন পৈতৃক দেশে জ্ঞাতিদের নিকটে ফিরিয়া যাও, আমি তোমার সহবর্তী হইব।</div>
<div class="v" id="v4"><span class="vn">4</span> অতএব যাকোব লোক পাঠাইয়া মাঠে পশুদের নিকটে রাহেল ও লেয়াকে ডাকাইয়া কহিলেন,</div>
<div class="v" id="v5"><span class="vn">5</span> আমি তোমাদের পিতার মুখ দেখিয়া বুঝিতে পারিতেছি যে, উহা আর আমার প্রতি পূর্বকার মত নয়, কিন্তু আমার পিতার ঈশ্বর আমার সহবর্তী রহিয়াছেন।</div>
<div class="v" id="v6"><span class="vn">6</span> আর তোমরা নিজেরা জান, আমি যথাশক্তি তোমাদের পিতার দাস্যকর্ম করিয়াছি।</div>
<div class="v" id="v7"><span class="vn">7</span> তথাপি তোমাদের পিতা আমাকে প্রবঞ্চনা করিয়া দশ বার আমার বেতন অন্যথা করিয়াছেন; কিন্তু ঈশ্বর তাঁহাকে আমার ক্ষতি করিতে দেন নাই।</div>
<div class="v" id="v8"><span class="vn">8</span> কেননা যখন তিনি কহিতেন, বিন্দুচিহ্নিত পশুগণ তোমার বেতনস্বরূপ হইবে, তখন সমস্ত পাল বিন্দুচিহ্নিত শাবক প্রসব করিত; এবং যখন কহিতেন, রেখাঙ্কিত পশু সকল তোমার বেতনস্বরূপ হইবে, তখন মেষাদি সকলে রেখাঙ্কিত শাবক প্রসব করিত।</div>
<div class="v" id="v9"><span class="vn">9</span> এইরূপে ঈশ্বর তোমাদের পিতার পশুধন লইয়া আমাকে দিয়াছেন।</div>
<div class="v" id="v10"><span class="vn">10</span> পশুদের গর্ভধারণকালে আমি স্বপ্নে চক্ষু তুলিয়া দেখিলাম, আর দেখ, পালের মধ্যে স্ত্রীপশুদের উপরে যত পুংপশু উঠিতেছে সকলেই রেখাঙ্কিত, বিন্দুচিহ্নিত ও চিত্রবিচিত্র।</div>
<div class="v" id="v11"><span class="vn">11</span> তখন ঈশ্বরের দূত স্বপ্নে আমাকে বলিলেন, হে যাকোব; আর আমি কহিলাম, দেখুন, এই আমি।</div>
<div class="v" id="v12"><span class="vn">12</span> তিনি বলিলেন, তোমার চক্ষু তুলিয়া দেখ, স্ত্রীপশুদের উপরে যত পুংপশু উঠিতেছে, সকলেই রেখাঙ্কিত, চিত্রাঙ্গ ও চিত্রবিচিত্র; কেননা, লাবন তোমার প্রতি যাহা যাহা করে, তাহা সকলই আমি দেখিলাম।</div>
<div class="v" id="v13"><span class="vn">13</span> যে স্থানে তুমি স্তম্ভের অভিষেক ও আমার নিকটে মানত করিয়াছ, সেই বৈথেলের ঈশ্বর আমি; এখন উঠ, এই দেশ ত্যাগ করিয়া আপন জন্মভূমিতে ফিরিয়া যাও।</div>
<div class="v" id="v14"><span class="vn">14</span> তখন রাহেল ও লেয়া উত্তর করিয়া তাঁহাকে কহিলেন, পিতার বাটীতে আমাদের কি আর কিছু অংশ ও অধিকার আছে?</div>
<div class="v" id="v15"><span class="vn">15</span> আমরা কি তাঁহার নিকটে বিদেশিনীরূপে গণ্য নহি? তিনি ত আমাদিগকে বিক্রয় করিয়াছেন এবং আমাদের রৌপ্য আপনি ভোগ করিয়াছেন।</div>
<div class="v" id="v16"><span class="vn">16</span> ঈশ্বর আমাদের পিতা হইতে যে সকল ধন হরণ করিয়াছেন, সেই সকলই আমাদের ও আমাদের সন্তানদের। অতএব ঈশ্বর তোমাকে যাহা কিছু বলিয়াছেন, তুমি তাহাই কর।</div>
<div class="v" id="v17"><span class="vn">17</span> <span class="br-p"><br><br></span>তখন যাকোব উঠিয়া আপন সন্তানগণ ও স্ত্রীদিগকে উটে চড়াইয়া,</div>
<div class="v" id="v18"><span class="vn">18</span> আপনার উপার্জিত পশ্বাদি সকল ধন, অর্থাৎ পদ্দন-অরামে যে পশু ও যে সম্পত্তি উপার্জন করিয়াছিলেন, তাহা লইয়া কনান দেশে আপন পিতা ইস্‌হাকের নিকটে যাত্রা করিলেন।</div>
<div class="v" id="v19"><span class="vn">19</span> তৎকালে লাবন মেষলোম ছেদন করিতে গিয়াছিলেন; তখন রাহেল আপন পিতার ঠাকুরগুলিকে হরণ করিলেন।</div>
<div class="v" id="v20"><span class="vn">20</span> আর যাকোব আপন পলায়নের কোন সংবাদ না দিয়া অরামীয় লাবনকে বঞ্চনা করিলেন।</div>
<div class="v" id="v21"><span class="vn">21</span> তিনি আপনার সর্বস্ব লইয়া পলায়ন করিলেন, এবং উঠিয়া [ফরাৎ] নদী পার হইয়া গিলিয়দ পর্বত সম্মুখে রাখিয়া চলিলেন।</div>
<div class="v" id="v22"><span class="vn">22</span> <span class="br-p"><br><br></span>পরে তৃতীয় দিনে লাবন যাকোবের</div>
<div class="v" id="v23"><span class="vn">23</span> পলায়নের সংবাদ পাইলেন, এবং আপন কুটুম্বদিগকে সঙ্গে লইয়া সাত দিনের পথ তাঁহার পশ্চাৎ ধাবমান হইলেন, ও গিলিয়দ পর্বতে তাঁহার দেখা পাইলেন।</div>
<div class="v" id="v24"><span class="vn">24</span> কিন্তু ঈশ্বর রাত্রিতে স্বপ্ন যোগে অরামীয় লাবনের নিকটে উপস্থিত হইয়া তাঁহাকে কহিলেন, সাবধান, যাকোবকে ভাল-মন্দ কিছুই বলিও না।</div>
<div class="v" id="v25"><span class="vn">25</span> <span class="br-p"><br><br></span>লাবন যখন যাকোবের দেখা পাইলেন, তখন যাকোবের তাম্বু পর্বতের উপরে স্থাপিত ছিল; তাহাতে লাবনও কুটুম্বদের সহিত গিলিয়দ পর্বতের উপরে তাম্বু স্থাপন করিলেন।</div>
<div class="v" id="v26"><span class="vn">26</span> পরে লাবন যাকোবকে কহিলেন, তুমি কেন এমন কর্ম করিলে? আমাকে প্রবঞ্চনা করিয়া আমার কন্যাদিগকে কেন খড়্‌গধৃত বন্দিগণের ন্যায় লইয়া আসিলে?</div>
<div class="v" id="v27"><span class="vn">27</span> তুমি আমাকে বঞ্চনা করিয়া কেন গোপনে পলাইলে? কেন আমাকে সংবাদ দিলে না? দিলে আমি তোমাকে আহ্লাদ ও গান এবং তবলের ও বীণার বাদ্য সহকারে বিদায় দিতাম।</div>
<div class="v" id="v28"><span class="vn">28</span> তুমি আমার পুত্র কন্যাগণকে চুম্বন করিতেও আমাকে দিলে না; এ অজ্ঞানের কর্ম করিয়াছ।</div>
<div class="v" id="v29"><span class="vn">29</span> তোমাদের ক্ষতি করিতে আমার হস্ত সমর্থ; কিন্তু গত রাত্রিতে তোমাদের পৈতৃক ঈশ্বর আমাকে কহিলেন, সাবধান, যাকোবকে ভাল-মন্দ কিছুই বলিও না।</div>
<div class="v" id="v30"><span class="vn">30</span> এখন পিত্রালয়ে যাইবার আকাঙ্ক্ষায় ম্লানবদন হওয়াতে তুমি যাত্রা করিলে বটে; কিন্তু আমার দেবতাদিগকে কেন চুরি করিলে?</div>
<div class="v" id="v31"><span class="vn">31</span> যাকোব লাবনকে উত্তর করিলেন, আমি ভীত হইয়াছিলাম; কারণ ভাবিয়াছিলাম, পাছে আপনি আমা হইতে আপনার কন্যাগণকে বলে কাড়িয়া লন।</div>
<div class="v" id="v32"><span class="vn">32</span> আপনি যাহার নিকটে আপনার দেবতাদিগকে পাইবেন, সে বাঁচিবে না। আমাদের কুটুম্বদের সাক্ষাতে অন্বেষণ করিয়া আমার কাছে আপনার যাহা আছে, তাহা লউন। বাস্তবিক যাকোব জানিতেন না যে, রাহেল সেইগুলি চুরি করিয়াছেন।</div>
<div class="v" id="v33"><span class="vn">33</span> তখন লাবন যাকোবের তাম্বুতে ও লেয়ার তাম্বুতে ও দুই দাসীর তাম্বুতে প্রবেশ করিলেন, কিন্তু পাইলেন না। পরে তিনি লেয়ার তাম্বু হইতে রাহেলের তাম্বুতে প্রবেশ করিলেন।</div>
<div class="v" id="v34"><span class="vn">34</span> কিন্তু রাহেল সেই ঠাকুরগুলিকে লইয়া উষ্ট্রের গদীর ভিতরে রাখিয়া তাহাদের উপরে বসিয়াছিলেন; সেই জন্য লাবন তাঁহার তাম্বুর সকল স্থান হাঁতড়াইলেও তাহাদিগকে পাইলেন না।</div>
<div class="v" id="v35"><span class="vn">35</span> তখন রাহেল পিতাকে কহিলেন, কর্তা, আপনার সাক্ষাতে আমি উঠিতে পারিলাম না, ইহাতে বিরক্ত হইবেন না, কেননা আমি স্ত্রীধর্মিণী আছি। এইরূপে তিনি অন্বেষণ করিলেও সেই ঠাকুরগুলিকে পাইলেন না।</div>
<div class="v" id="v36"><span class="vn">36</span> <span class="br-p"><br><br></span>তখন যাকোব ক্রুদ্ধ হইয়া লাবনের সহিত বিবাদ করিতে লাগিলেন। যাকোব লাবনকে কহিলেন, আমার অধর্ম কি ও আমার পাপ কি যে, আপনি প্রজ্বলিত হইয়া আমার পশ্চাৎ পশ্চাৎ দৌড়াইয়া আসিয়াছেন?</div>
<div class="v" id="v37"><span class="vn">37</span> আপনি আমার সকল সামগ্রী হাঁতড়াইয়া আপনার বাটীর কোন্‌ দ্রব্য পাইলেন? আমার ও আপনার এই কুটুম্বদের সাক্ষাতে তাহা রাখুন, ইঁহারা উভয় পক্ষের বিচার করুন।</div>
<div class="v" id="v38"><span class="vn">38</span> এই বিংশতি বৎসর আমি আপনার নিকটে আছি; আপনার মেষীদের কি ছাগীদের গর্ভপাত হয় নাই, এবং আমি আপনার পালের মেষদিগকে খাই নাই;</div>
<div class="v" id="v39"><span class="vn">39</span> বিদীর্ণ মেষ আপনার নিকটে আনিতাম না; সেই ক্ষতি আপনি স্বীকার করিতাম; দিনে কিম্বা রাত্রিতে যাহা চুরি হইত, তাহার পরিবর্তে আপনি আমা হইতে লইতেন।</div>
<div class="v" id="v40"><span class="vn">40</span> আমার এইরূপ দশা হইত, আমি দিবাতে উত্তাপের ও রাত্রিতে শীতের গ্রাসে পতিত হইতাম; নিদ্রা আমার চক্ষু হইতে দূরে পলায়ন করিত।</div>
<div class="v" id="v41"><span class="vn">41</span> এই বিংশতি বৎসর আমি আপনার বাটীতে রহিয়াছি; আপনার দুই কন্যার জন্য চৌদ্দ বৎসর, ও আপনার পশুপালের জন্য ছয় বৎসর দাস্যবৃত্তি করিয়াছি; ইহার মধ্যে আপনি দশ বার আমার বেতন অন্যথা করিয়াছেন।</div>
<div class="v" id="v42"><span class="vn">42</span> আমার পৈতৃক ঈশ্বর, অব্রাহামের ঈশ্বর ও ইস্‌হাকের ভয়স্থান যদি আমার পক্ষ না হইতেন, তবে অবশ্য এখন আপনি আমাকে রিক্তহস্তে বিদায় করিতেন। ঈশ্বর আমার দুঃখ ও হস্তের পরিশ্রম দেখিয়াছেন, এই জন্য গত রাত্রিতে আপনাকে ধম্‌কাইলেন।</div>
<div class="v" id="v43"><span class="vn">43</span> <span class="br-p"><br><br></span>তখন লাবন উত্তরে যাকোবকে কহিলেন, এই কন্যাগণ আমারই কন্যা, এই বালকেরা আমারই বালক, এবং এই পশুপাল আমারই পশুপাল; যাহা যাহা দেখিতেছ, এই সকলই আমার। এখন আমার এই কন্যাদিগকে ও ইহাদের প্রসূত এই বালকদিগকে আমি কি করিব?</div>
<div class="v" id="v44"><span class="vn">44</span> আইস, তোমাতে ও আমাতে নিয়ম স্থির করি, তাহা তোমার ও আমার সাক্ষী থাকিবে।</div>
<div class="v" id="v45"><span class="vn">45</span> তখন যাকোব এক প্রস্তর লইয়া স্তম্ভরূপে স্থাপন করিলেন।</div>
<div class="v" id="v46"><span class="vn">46</span> আর যাকোব আপন কুটুম্বদিগকে কহিলেন, আপনারাও প্রস্তর সংগ্রহ করুন। তাহাতে তাঁহারা প্রস্তর আনিয়া এক রাশি করিলেন, এবং সেই স্থানে ঐ রাশির নিকটে ভোজন করিলেন।</div>
<div class="v" id="v47"><span class="vn">47</span> আর লাবন তাহার নাম যিগর্‌-সাহদূথা [সাক্ষী-রাশি] রাখিলেন, কিন্তু যাকোব তাহার নাম গল্‌-এদ [সাক্ষী-রাশি] রাখিলেন।</div>
<div class="v" id="v48"><span class="vn">48</span> তখন লাবন কহিলেন, এই রাশি অদ্য তোমার ও আমার সাক্ষী থাকিল।</div>
<div class="v" id="v49"><span class="vn">49</span> এই জন্য তাহার নাম গিলিয়দ, এবং মিস্পা [প্রহরি-স্থান] রাখা গেল; কেননা তিনি কহিলেন, আমরা পরস্পর অদৃশ্য হইলে সদাপ্রভু আমার ও তোমার প্রহরী থাকিবেন।</div>
<div class="v" id="v50"><span class="vn">50</span> তুমি যদি আমার কন্যাদিগকে দুঃখ দেও, আর যদি আমার কন্যা ব্যতিরেকে অন্য স্ত্রীকে বিবাহ কর, তবে কোন মনুষ্য আমাদের নিকটে থাকিবে না বটে, কিন্তু দেখ, ঈশ্বর আমার ও তোমার সাক্ষী হইবেন।</div>
<div class="v" id="v51"><span class="vn">51</span> লাবন যাকোবকে আরও কহিলেন, এই রাশি দেখ, এবং এই স্তম্ভ দেখ, আমার ও তোমার মধ্যে আমি ইহা স্থাপন করিলাম।</div>
<div class="v" id="v52"><span class="vn">52</span> ক্ষতি করিবার জন্য আমিও এই রাশি পার হইয়া তোমার নিকটে যাইব না, এবং তুমিও এই রাশি ও এই স্তম্ভ পার হইয়া আমার নিকটে আসিবে না, ইহার সাক্ষী এই রাশি ও ইহার সাক্ষী এই স্তম্ভ;</div>
<div class="v" id="v53"><span class="vn">53</span> অব্রাহামের ঈশ্বর, নাহোরের ঈশ্বর ও তাঁহাদের পিতার ঈশ্বর আমাদের মধ্যে বিচার করিবেন। তখন যাকোব তাঁহার পিতা ইস্‌হাকের ভয়স্থানের দিব্য করিলেন।</div>
<div class="v" id="v54"><span class="vn">54</span> পরে যাকোব সেই পর্বতে বলিদান করিয়া আহার করিতে আপন কুটুম্বদিগকে নিমন্ত্রণ করিলেন, তাহাতে তাঁহারা ভোজন করিয়া পর্বতে রাত্রি যাপন করিলেন।</div>
<div class="v" id="v55"><span class="vn">55</span> পরে লাবন প্রত্যুষে উঠিয়া আপন পুত্র কন্যাগণকে চুম্বনপূর্বক আশীর্বাদ করিলেন। আর লাবন স্বস্থানে ফিরিয়া গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>