<html><head>
<meta http-equiv="Content-Type" content="text/html;charset=utf-8" />
<title>Gen 36 &ndash; আদিপুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 36);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_34.html">34</a> <a href="Gen_35.html">35</a> <b>36</b> <a href="Gen_37.html">37</a> <a href="Gen_38.html">38</a> ... <a href="Gen_50.html">50</a> </div><hr>
<h1>Gen 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এষৌর অর্থাৎ ইদোমের বংশ-বৃত্তান্ত এই।</div>
<div class="v" id="v2"><span class="vn">2</span> এষৌ কনানীয়দের দুই কন্যাকে, অর্থাৎ হিত্তীয় এলোনের কন্যা আদাকে ও হিব্বীয় সিবিয়োনের পৌত্রী অনার কন্যা অহলীবামাকে,</div>
<div class="v" id="v3"><span class="vn">3</span> তদ্ভিন্ন, নবায়োতের ভগিনীকে, অর্থাৎ ইশ্মায়েলের বাসমৎ নাম্নী কন্যাকে বিবাহ করিলেন।</div>
<div class="v" id="v4"><span class="vn">4</span> আর এষৌর জন্য আদা ইলীফসকে ও বাসমৎ রূয়েলকে প্রসব করে।</div>
<div class="v" id="v5"><span class="vn">5</span> এবং অহলীবামা যিয়ূশ, যালম ও কোরহকে প্রসব করে; ইহারা এষৌর পুত্র, কনান দেশে জন্মে।</div>
<div class="v" id="v6"><span class="vn">6</span> <span class="br-p"><br><br></span>পরে এষৌ আপন স্ত্রী পুত্র কন্যাগণ ও গৃহস্থিত অন্য সকল প্রাণীকে, এবং আপন পশ্বাদি সমস্ত ধন ও কনান দেশে উপার্জিত সমস্ত সম্পত্তি লইয়া যাকোব ভ্রাতার সম্মুখ হইতে আর এক দেশে প্রস্থান করিলেন।</div>
<div class="v" id="v7"><span class="vn">7</span> কেননা তাঁহাদের প্রচুর সম্পত্তি থাকাতে একত্র বাস সমেপাষ্য হইল না, এবং পশুধন প্রযুক্ত তাঁহাদের সেই প্রবাস-দেশে স্থান কুলাইল না।</div>
<div class="v" id="v8"><span class="vn">8</span> এইরূপে এষৌ সেয়ীর পর্বতে বাস করিলেন; তিনিই ইদোম।</div>
<div class="v" id="v9"><span class="vn">9</span> <span class="br-p"><br><br></span>সেয়ীর পর্বতস্থ ইদোমীয়দের পূর্বপুরুষ এষৌর বংশ-বৃত্তান্ত এই।</div>
<div class="v" id="v10"><span class="vn">10</span> এষৌর সন্তানদের নাম এই এই। এষৌর স্ত্রী আদার পুত্র ইলীফস ও এষৌর স্ত্রী বাসমতের পুত্র রূয়েল।</div>
<div class="v" id="v11"><span class="vn">11</span> আর ইলীফসের পুত্র তৈমন, ওমার, সফো, গয়িতম ও কনস।</div>
<div class="v" id="v12"><span class="vn">12</span> আর এষৌর পুত্র ইলীফসের তিম্না নাম্নী এক উপপত্নী ছিল, সে ইলীফসের জন্য অমালেককে প্রসব করিল। ইহারা এষৌর স্ত্রী আদার সন্তান।</div>
<div class="v" id="v13"><span class="vn">13</span> আর রূয়েলের পুত্র নহৎ, সেরহ, শম্ম ও মিসা; ইহারা এষৌর স্ত্রী বাসমতের সন্তান।</div>
<div class="v" id="v14"><span class="vn">14</span> আর সিবিয়োনের পৌত্রী অনার কন্যা, যে অহলীবামা এষৌর স্ত্রী ছিল, তাহার সন্তান যিয়ূশ, যালম ও কোরহ।</div>
<div class="v" id="v15"><span class="vn">15</span> <span class="br-p"><br><br></span>এষৌর সন্তানদের দলপতিগণ এই- এষৌর জ্যেষ্ঠ পুত্র যে ইলীফস, তাহার পুত্র দলপতি তৈমন, দলপতি ওমার,</div>
<div class="v" id="v16"><span class="vn">16</span> দলপতি সফো, দলপতি কনস, দলপতি কোরহ, দলপতি গয়িতম ও দলপতি অমালেক; ইদোম দেশের ইলীফস বংশীয় এই দলপতিগণ আদার সন্তান।</div>
<div class="v" id="v17"><span class="vn">17</span> এষৌর পুত্র রূয়েলের সন্তান দলপতি নহৎ, দলপতি সেরহ, দলপতি শম্ম ও দলপতি মিসা; ইদোম দেশের রূয়েল বংশীয় এই দলপতিগণ এষৌর স্ত্রী বাসমতের সন্তান।</div>
<div class="v" id="v18"><span class="vn">18</span> আর এষৌর স্ত্রী অহলীবামার সন্তান দলপতি যিয়ূশ, দলপতি যালম ও দলপতি কোরহ; অনার কন্যা যে অহলীবামা এষৌর স্ত্রী ছিল, এই দলপতিরা তাহার সন্তান।</div>
<div class="v" id="v19"><span class="vn">19</span> ইহারা এষৌর অর্থাৎ ইদোমের সন্তান ও ইহারা তাহাদের দলপতি।</div>
<div class="v" id="v20"><span class="vn">20</span> <span class="br-p"><br><br></span>তদ্দেশ-নিবাসী হোরীয় সেয়ীরের সন্তান লোটন,</div>
<div class="v" id="v21"><span class="vn">21</span> শোবল, শিবিয়োন, অনা, দিশোন, এৎসর ও দীশন; সেয়ীরের এই পুত্রগণ ইদোম দেশের হোরীয় বংশোদ্ভব দলপতি ছিলেন।</div>
<div class="v" id="v22"><span class="vn">22</span> লোটনের পুত্র হোরি ও হেমম, এবং তিম্না লোটনের ভগিনী ছিল।</div>
<div class="v" id="v23"><span class="vn">23</span> আর শোবলের পুত্র অল্‌বন, মানহৎ, এবল, শফো ও ওনম।</div>
<div class="v" id="v24"><span class="vn">24</span> আর সিবিয়োনের পুত্র অয়া ও অনা; এই অনা আপন পিতা সিবিয়োনের গর্দভ চরাইবার সময়ে প্রান্তরে উষ্ণ জলের উনুই আবিষ্কার করিয়াছিল।</div>
<div class="v" id="v25"><span class="vn">25</span> অনার পুত্র দিশোন ও অনার কন্যা অহলীবামা।</div>
<div class="v" id="v26"><span class="vn">26</span> আর দিশোনের পুত্র হিম্‌দন,</div>
<div class="v" id="v27"><span class="vn">27</span> ইশ্‌বন, যিত্রণ ও করাণ। আর এৎসরের পুত্র বিল্‌হন, সাবন ও আকন।</div>
<div class="v" id="v28"><span class="vn">28</span> আর দীশনের পুত্র ঊষ ও অরাণ।</div>
<div class="v" id="v29"><span class="vn">29</span> হোরীয় বংশোদ্ভূত দলপতিগণ এই; দলপতি লোটন, দলপতি শোবল, দলপতি সিবিয়োন,</div>
<div class="v" id="v30"><span class="vn">30</span> দলপতি অনা, দলপতি দিশোন, দলপতি এৎসর ও দলপতি দীশন। ইঁহারা সেয়ীর দেশের হোরীয় বংশোদ্ভূত দলপতি।</div>
<div class="v" id="v31"><span class="vn">31</span> <span class="br-p"><br><br></span>ইস্রায়েল-সন্তানদের উপরে কোন রাজা রাজত্ব করিবার পূর্বে ইঁহারা ইদোম দেশের রাজা ছিলেন।</div>
<div class="v" id="v32"><span class="vn">32</span> বিয়োরের পুত্র বেলা ইদোম দেশে রাজত্ব করেন, তাঁহার রাজধানীর নাম দিন্‌হাবা।</div>
<div class="v" id="v33"><span class="vn">33</span> আর বেলা মরিলে পর তাঁহার পদে বস্রা-নিবাসী সেরহের পুত্র যোবব রাজত্ব করেন।</div>
<div class="v" id="v34"><span class="vn">34</span> আর যোবব মরিলে পর তৈমন দেশীয় হূশম তাঁহার পদে রাজত্ব করেন।</div>
<div class="v" id="v35"><span class="vn">35</span> আর হূশম মরিলে পর বদদের পুত্র যে হদদ মোয়াব-ক্ষেত্রে মিদিয়নকে আঘাত করিয়াছিলেন, তিনি তাঁহার পদে রাজত্ব করেন; তাঁহার রাজধানীর নাম অবীৎ।</div>
<div class="v" id="v36"><span class="vn">36</span> আর হদদ মরিলে পর মস্রেকা-নিবাসী সম্ল তাঁহার পদে রাজত্ব করেন।</div>
<div class="v" id="v37"><span class="vn">37</span> আর সম্ল মরিলে পর [ফরাৎ] নদীর নিকটবর্তী রহোবোৎ-নিবাসী শৌল তাঁহার পদে রাজত্ব করেন।</div>
<div class="v" id="v38"><span class="vn">38</span> আর শৌল মরিলে পর অক্‌বোরের পুত্র বাল্‌হানন তাঁহার পদে রাজত্ব করেন।</div>
<div class="v" id="v39"><span class="vn">39</span> আর অক্‌বোরের পুত্র বাল্‌হানন মরিলে পর হদর তাঁহার পদে রাজত্ব করেন; তাঁহার রাজধানীর নাম পায়ূ ও স্ত্রীর নাম মহেটবেল, সে মট্রেদের কন্যা ও মেষাহবের দৌহিত্রী।</div>
<div class="v" id="v40"><span class="vn">40</span> <span class="br-p"><br><br></span>গোষ্ঠী, স্থান ও নাম ভেদে এষৌ হইতে উৎপন্ন যে সকল দলপতি ছিলেন, তাঁহাদের নাম এই এই- দলপতি তিম্ন, দলপতি অল্‌বা, দলপতি যিথেৎ,</div>
<div class="v" id="v41"><span class="vn">41</span> দলপতি অহলীবামা, দলপতি এলা, দলপতি পীনোন,</div>
<div class="v" id="v42"><span class="vn">42</span> দলপতি কনস, দলপতি তৈমন, দলপতি মিব্‌সর,</div>
<div class="v" id="v43"><span class="vn">43</span> দলপতি মগ্দীয়েল ও দলপতি ঈরম। ইঁহারা আপন আপন অধিকার দেশে, আপন আপন বসতি স্থান ভেদে ইদোমের দলপতি ছিলেন। ইদোমীয়দের আদিপুরুষ এষৌর বৃত্তান্ত সমাপ্ত।</div>
</div>
<!-- PARSED ABOVE; EDITING MAY BREAK PARSER -->
</body></html>