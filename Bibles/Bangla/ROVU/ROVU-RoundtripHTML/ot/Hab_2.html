<html><head>
<meta http-equiv="Content-Type" content="text/html;charset=utf-8" />
<title>Hab 2 &ndash; হবক্‌কূক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হবক্‌কূক</b> &ndash; <a href="Hab_1.html">1</a> <b>2</b> <a href="Hab_3.html">3</a> </div><hr>
<h1>Hab 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি আপন প্রহরী-কার্যের স্থানে দাঁড়াইব, দুর্গের উপরে অবস্থিত থাকিব; আমার আবেদনের বিষয়ে তিনি আমাকে কি বলিবেন, এবং আমি কি উত্তর দিব, তাহা দেখিয়া বুঝিব।</div>
<div class="v" id="v2"><span class="vn">2</span> তখন সদাপ্রভু উত্তর করিয়া আমাকে কহিলেন, এই দর্শনের কথা লিখ, সুস্পষ্ট করিয়া ফলকে খুদ, যে পাঠ করে, সে যেন দৌড়াইতে পারে।</div>
<div class="v" id="v3"><span class="vn">3</span> কেননা এই দর্শন এখনও নিরূপিত কালের নিমিত্ত, ও তাহা পরিণামের আকাঙ্ক্ষা করিতেছে, আর মিথ্যা হইবে না; তাহার বিলম্ব হইলেও তাহার অপেক্ষা কর, কেননা তাহা অবশ্য উপস্থিত হইবে, যথাকালে বিলম্ব করিবে না।</div>
<div class="v" id="v4"><span class="vn">4</span> দেখ, তাহার প্রাণ দর্পে স্ফীত, তাহার অন্তর সরল নয়, কিন্তু ধার্মিক ব্যক্তি আপন বিশ্বাস দ্বারা বাঁচিবে।</div>
<div class="v" id="v5"><span class="vn">5</span> <span class="br-p"><br><br></span>আবার মদ্য প্রযুক্ত সে বিশ্বাসঘাতক; সে অভিমানী বীর, সে ঘরে থাকে না; সে পাতালের ন্যায় অপরিমিত লোভী, সে মৃত্যুর সদৃশ, তৃপ্ত হয় না, কিন্তু সর্বজাতিকে একত্র করিয়া আত্মসাৎ করে, এবং সর্বলোকবৃন্দকে আপনার কাছে সংগ্রহ করে।</div>
<div class="v" id="v6"><span class="vn">6</span> তাহারা সকলে কি তাহার বিরুদ্ধে দৃষ্টান্ত কথা ও তাহার বিষয়ে পরিহাসজনক প্রবাদ উত্থাপন করিবে না? লোকে বলিবে, <span class="br-p"><br><br></span><span class="br-ind"><br><span class="indent">&nbsp;</span></span>‘‘ধিক্‌ তাহাকে, যে পরধনে বর্দ্ধিষ্ণু হয় <br><span class="br-ind"><br><span class="indent">&nbsp;</span></span>কত দিন হইবে? <br><span class="br-ind"><br><span class="indent">&nbsp;</span></span>আর যে বন্ধক দ্রব্যের ভারে ভারী হয়।” <br></div>
<div class="v" id="v7"><span class="vn">7</span> <span class="br-p"><br><br></span>যাহারা তোমাকে দংশন করিবে, তাহারা কি হঠাৎ উঠিবে না? যাহারা তোমাকে সঞ্চালন করিবে, তাহারা কি শীঘ্র জাগিবে না? তখন তুমি তাহাদের লুন্ঠিত বস্তু হইবে।</div>
<div class="v" id="v8"><span class="vn">8</span> তুমি অনেক জাতির সম্পত্তি লুট করিয়াছ; এই হেতু জাতিগণের সমস্ত শেষাংশ তোমার সম্পত্তি লুট করিবে; ইহার কারণ মনুষ্যদের রক্তপাত, এবং দেশ, নগর ও তন্নিবাসীদের প্রতি কৃত দৌরাত্ম্য।</div>
<div class="v" id="v9"><span class="vn">9</span> <span class="br-p"><br><br></span>ধিক্‌ তাহাকে যে আপন কুলের নিমিত্ত কুলাভ সংগ্রহ করে, যেন উচ্চে বাসা করিতে পারে, যেন অমঙ্গলের হস্ত হইতে উদ্ধার পাইতে পারে।</div>
<div class="v" id="v10"><span class="vn">10</span> <span class="br-p"><br><br></span>অনেক জাতিকে উচ্ছিন্ন করাতে তুমি আপন কুলের লজ্জাজনক মন্ত্রণা করিয়াছ, ও আপন প্রাণের বিরুদ্ধে পাপ করিয়াছ।</div>
<div class="v" id="v11"><span class="vn">11</span> কেননা দেওয়ালের মধ্য হইতে প্রস্তর কাঁদিবে, ও কাষ্ঠের মধ্য হইতে বরগা তাহার উত্তর দিবে।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>ধিক্‌ তাহাকে, যে রক্তপাত দ্বারা পুরী গাঁথে, <br><span class="br-ind"><br><span class="indent">&nbsp;</span></span>যে অন্যায় দ্বারা নগর সংস্থাপন করে। <br></div>
<div class="v" id="v13"><span class="vn">13</span> <span class="br-p"><br><br></span>দেখ, ইহা কি বাহিনীগণের সদাপ্রভু হইতে হয় না যে, লোকবৃন্দ অগ্নির জন্য পরিশ্রম করে, এবং জাতিগণ অলীকতার জন্য ক্লান্ত হয়?</div>
<div class="v" id="v14"><span class="vn">14</span> কারণ সমুদ্র যেমন জলে আচ্ছন্ন, তেমনি পৃথিবী সদাপ্রভুর মহিমাবিষয়ক জ্ঞানে পরিপূর্ণ হইবে।</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>ধিক্‌ তাহাকে, যে আপন প্রতিবাসীকে পান করায়; <br><span class="br-ind"><br><span class="indent">&nbsp;</span></span>তুমি ভাণ্ডে তোমার বিষ মিশাইয়া থাক, <br><span class="br-ind"><br><span class="indent">&nbsp;</span></span>আবার তাহাকে মত্ত করিয়া থাক, <br><span class="br-ind"><br><span class="indent">&nbsp;</span></span>যেন তুমি তাহাদের উলঙ্গতার প্রতি দৃষ্টিপাত করিতে পার। <br></div>
<div class="v" id="v16"><span class="vn">16</span> <span class="br-p"><br><br></span>তুমি সম্মানের স্থানে অপমানেই পরিপূর্ণ হইয়াছ; তুমিও পান করিয়া অচ্ছিন্নত্বকের ন্যায় হও; সদাপ্রভুর দক্ষিণ হস্তস্থিত পানপাত্র তোমার দিকে ফিরান যাইবে, ও তোমার গৌরবের উপরে জঘন্য লজ্জা উপস্থিত হইবে।</div>
<div class="v" id="v17"><span class="vn">17</span> কারণ লিবানোনের প্রতি কৃত দৌরাত্ম্য তোমাকে আচ্ছন্ন করিবে ও পশুগণের সংহার তোমার ত্রাস জন্মাইবে; ইহার কারণ মনুষ্যদের রক্তপাত, এবং দেশ, নগর ও তথাকার অধিবাসীদের প্রতি কৃত দৌরাত্ম্য।</div>
<div class="v" id="v18"><span class="vn">18</span> <span class="br-p"><br><br></span>ক্ষোদিত প্রতিমায় উপকার কি যে, তাহার নির্মাতা তাহা ক্ষোদন করে? ছাঁচে ঢালা প্রতিমার ও মিথ্যার শিক্ষকেই বা [উপকার কি] যে, আপনার নির্মিত বস্তুর নির্মাতা তাহাতে বিশ্বাস করিয়া অবাক্‌ অবস্তু নির্মাণ করে?</div>
<div class="v" id="v19"><span class="vn">19</span> ধিক্‌ তাহাকে, যে কাষ্ঠকে বলে, তুমি জাগ, অবাক্‌ প্রস্তরকে বলে, তুমি উঠ। সে কি শিক্ষা দিবে? দেখ, সে সুবর্ণ ও রৌপ্য মণ্ডিত, তাহার অন্তরে শ্বাসবায়ুর লেশও নাই।</div>
<div class="v" id="v20"><span class="vn">20</span> কিন্তু সদাপ্রভু আপন পবিত্র মন্দিরে আছেন; সমস্ত পৃথিবী তাঁহার সম্মুখে নীরব থাক।</div>
</div>
<!-- PARSED ABOVE; EDITING MAY BREAK PARSER -->
</body></html>