<html><head>
<meta http-equiv="Content-Type" content="text/html;charset=utf-8" />
<title>Hos 12 &ndash; হোশেয় ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 12);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হোশেয় ভাববাদীর পুস্তক</b> &ndash; <a href="Hos_1.html">1</a> ... <a href="Hos_10.html">10</a> <a href="Hos_11.html">11</a> <b>12</b> <a href="Hos_13.html">13</a> <a href="Hos_14.html">14</a> </div><hr>
<h1>Hos 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ইফ্রয়িম মিথ্যা কথায় ও ইস্রায়েল-কুল ছলনায় আমাকে বেষ্টন করে; এবং যিহূদা এখনও ঈশ্বরের কাছে, বিশ্বস্ত পবিত্রতমের কাছে, চঞ্চল। ইফ্রয়িম বায়ু ভক্ষণ করে ও পূর্বীয় বায়ুর পশ্চাতে দৌড়াইয়া যায়; সে সমস্ত দিন মিথ্যা কথা ও উপদ্রব বৃদ্ধি করে, তাহারা অশূরের সহিত নিয়ম স্থির করে, এবং মিসরে তৈল নীত হয়।</div>
<div class="v" id="v2"><span class="vn">2</span> আর যিহূদার সহিত সদাপ্রভুর বিবাদ আছে, তিনি যাকোবকে তাহার পথানুসারে দণ্ড দিবেন, তাহার কার্যানুযায়ী প্রতিফল দিবেন।</div>
<div class="v" id="v3"><span class="vn">3</span> <span class="br-p"><br><br></span>জরায়ুর মধ্যে সে আপন ভ্রাতার পাদমূল ধরিয়াছিল, <span class="br-p"><br><br></span><span class="br-ind"><br><span class="indent">&nbsp;</span></span>আর বয়স কালে ঈশ্বরের সহিত যুদ্ধ করিয়াছিল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হাঁ, সে দূতের সহিত যুদ্ধ করিয়া বিজয়ী হইয়াছিল; <br><span class="br-ind"><br><span class="indent">&nbsp;</span></span>সে তাঁহার নিকটে রোদন ও বিনতি করিয়াছিল; <br><span class="br-ind"><br><span class="indent">&nbsp;</span></span>সে বৈথেলে তাঁহাকে পাইয়াছিল, <br><span class="br-ind"><br><span class="indent">&nbsp;</span></span>তিনি সেখানে আমাদের সহিত আলাপ করিলেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু বাহিনীগণের ঈশ্বর; <br><span class="br-ind"><br><span class="indent">&nbsp;</span></span>সদাপ্রভু তাঁহার স্মরণীয় [নাম]। <br></div>
<div class="v" id="v6"><span class="vn">6</span> <span class="br-p"><br><br></span>অতএব তুমি আপন ঈশ্বরের নিকটে ফিরিয়া আইস, দয়া ও ন্যায়বিচার রক্ষা কর; নিত্য আপন ঈশ্বরের অপেক্ষায় থাক।</div>
<div class="v" id="v7"><span class="vn">7</span> <span class="br-p"><br><br></span>সে ব্যবসায়ী, তাহার হস্তে ছলনার নিক্তি, সে ঠকাইতে ভালবাসে।</div>
<div class="v" id="v8"><span class="vn">8</span> আর ইফ্রয়িম বলিয়াছে, আমি ত ঐশ্বর্যবান হইলাম, আপনার নিমিত্ত সংস্থান করিলাম, আমার সমস্ত শ্রমে এমন কোন অপরাধ পাওয়া যাইবে না, যাহাতে পাপ হয়।</div>
<div class="v" id="v9"><span class="vn">9</span> কিন্তু আমিই মিসর দেশ অবধি তোমার ঈশ্বর সদাপ্রভু; আমি পর্বদিনের ন্যায় তোমাকে পুনর্বার তাম্বুতে বাস করাইব।</div>
<div class="v" id="v10"><span class="vn">10</span> আর আমি ভাববাদিগণের কাছে কথা বলিয়াছি, আমি দর্শনের বৃদ্ধি করিয়াছি, ও ভাববাদিগণ দ্বারা দৃষ্টান্ত ব্যবহার করিয়াছি।</div>
<div class="v" id="v11"><span class="vn">11</span> গিলিয়দ কি অধর্মময়? তাহারা অলীকমাত্র; গিল্‌গলে তাহারা বৃষ বলিদান করে; আবার তাহাদের যজ্ঞবেদি সকল ক্ষেত্রের আলিতে স্থিত পাথরের ঢিবীর ন্যায়।</div>
<div class="v" id="v12"><span class="vn">12</span> আর যাকোব অরাম দেশে পলাইয়া গিয়াছিল; ইস্রায়েল স্ত্রীর জন্য দাসের কর্ম, ও স্ত্রীর জন্য পশুপালকের কার্য করিয়াছিল।</div>
<div class="v" id="v13"><span class="vn">13</span> সদাপ্রভু একজন ভাববাদী দ্বারা ইস্রায়েলকে মিসর হইতে আনিয়াছিলেন, আর একজন ভাববাদী দ্বারা সে পালিত হইয়াছিল।</div>
<div class="v" id="v14"><span class="vn">14</span> ইফ্রয়িম [তাঁহাকে] অতিশয় অসন্তুষ্ট করিয়াছে; এই জন্য তাহার রক্ত তাহারই উপরে থাকিবে, আর তাহার প্রভু তাহার টিট্‌কারি তাহার প্রতি ফিরাইয়া দিবেন।</div>
</div>
<!-- PARSED ABOVE; EDITING MAY BREAK PARSER -->
</body></html>