<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; হোশেয় ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হোশেয় ভাববাদীর পুস্তক</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে ইস্রায়েল, তুমি তোমার ঈশ্বর সদাপ্রভুর কাছে ফিরিয়া আইস; কেননা তুমি নিজ অপরাধে উছোট খাইয়াছ।</div>
<div class="v" id="v2"><span class="vn">2</span> তোমরা বাক্য সঙ্গে লইয়া সদাপ্রভুর কাছে ফিরিয়া আইস; তাঁহাকে বল, সমুদয় অপরাধ হরণ কর; যাহা উত্তম, তাহা গ্রহণ কর; তাহাতে আমরা আপন আপন ওষ্ঠাধর বৃষরূপে দিয়া বলিদান করিব।</div>
<div class="v" id="v3"><span class="vn">3</span> অশূর আমাদের পরিত্রাণ করিবে না, আমরা অশ্বে আরোহণ করিব না, এবং আপনাদের হস্তকৃত বস্তুকে আর কখনও বলিব না, ‘আমাদের ঈশ্বর।’ কেননা তোমারই নিকটে পিতৃহীন লোকেরা করুণা পায়।</div>
<div class="v" id="v4"><span class="vn">4</span> <span class="br-p"><br><br></span>আমি তাহাদের বিপথগমনের প্রতীকার করিব, আমি স্বেচ্ছায় তাহাদিগকে প্রেম করিব; কেননা আমার ক্রোধ তাহা হইতে ফিরিয়া গিয়াছে।</div>
<div class="v" id="v5"><span class="vn">5</span> আমি ইস্রায়েলের পক্ষে শিশিরের ন্যায় হইব; সে শোশন পুষ্পের ন্যায় ফুটিবে, আর লিবানোনের ন্যায় মূল বাঁধিবে।</div>
<div class="v" id="v6"><span class="vn">6</span> তাহার পল্লব সকল বিস্তারিত হইবে, জলপাই বৃক্ষের ন্যায় তাহার শোভা, এবং লিবানোনের ন্যায় তাহার সৌরভ হইবে।</div>
<div class="v" id="v7"><span class="vn">7</span> যাহারা তাহার ছায়াতলে বাস করে, তাহারা ফিরিয়া আসিবে, শস্যবৎ সঞ্জীবিত হইবে, দ্রাক্ষালতার ন্যায় ফুটিবে, লিবানোনীয় দ্রাক্ষারসের ন্যায় তাহার সুখ্যাতি হইবে।</div>
<div class="v" id="v8"><span class="vn">8</span> ইফ্রয়িম [বলিবে], আমাতে ও প্রতিমাগণে আর কি সম্পর্ক? আমি উত্তর দিয়াছি, আর তাহার প্রতি দৃষ্টি রাখিব; আমি সতেজ দেবদারুর ন্যায়; আমা হইতেই তোমার ফলপ্রাপ্তি।</div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানবান কে? সে এই সকল বুঝিবে; <br><span class="br-ind"><br><span class="indent">&nbsp;</span></span>বুদ্ধিমান কে? সে এই সকল জ্ঞাত হইবে; <br><span class="br-ind"><br><span class="indent">&nbsp;</span></span>কেননা সদাপ্রভুর পথ সকল সরল <br><span class="br-ind"><br><span class="indent">&nbsp;</span></span>এবং ধার্মিকগণ সেই সকল পথে চলে, <br><span class="br-ind"><br><span class="indent">&nbsp;</span></span>কিন্তু অধর্মাচারিগণ সেই সব পথে উছোট খায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>