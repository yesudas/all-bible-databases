<html><head>
<meta http-equiv="Content-Type" content="text/html;charset=utf-8" />
<title>Hos 6 &ndash; হোশেয় ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 6);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হোশেয় ভাববাদীর পুস্তক</b> &ndash; <a href="Hos_1.html">1</a> ... <a href="Hos_4.html">4</a> <a href="Hos_5.html">5</a> <b>6</b> <a href="Hos_7.html">7</a> <a href="Hos_8.html">8</a> ... <a href="Hos_14.html">14</a> </div><hr>
<h1>Hos 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>চল, আমরা সদাপ্রভুর কাছে ফিরিয়া যাই, কারণ তিনিই বিদীর্ণ করিয়াছেন, তিনি আমাদিগকে সুস্থও করিবেন; তিনি আঘাত করিয়াছেন, তিনি আমাদের ক্ষত বন্ধনও করিবেন।</div>
<div class="v" id="v2"><span class="vn">2</span> দুই দিনের পরে তিনি আমাদিগকে সঞ্জীবিত করিবেন, তৃতীয় দিনে উঠাইবেন, তাহাতে আমরা তাঁহার সাক্ষাতে বাঁচিয়া থাকিব।</div>
<div class="v" id="v3"><span class="vn">3</span> আইস, আমরা সদাপ্রভুকে জ্ঞাত হই, জ্ঞাত হইবার জন্য অনুধাবন করি; অরুণোদয়ের ন্যায় তাঁহার উদয় নিশ্চিত; আর তিনি আমাদের নিকটে বৃষ্টির ন্যায় আসিবেন, ভূমি-সেচনকারী শেষ বর্ষার ন্যায় আসিবেন।</div>
<div class="v" id="v4"><span class="vn">4</span> <span class="br-p"><br><br></span>হে ইফ্রয়িম, তোমার জন্য আমি কি করিব? হে যিহূদা, তোমার জন্য কি করিব? তোমাদের সাধুতা ত প্রাতঃকালের মেঘের ন্যায়, শিশিরের ন্যায়, যাহা প্রত্যুষে উড়িয়া যায়।</div>
<div class="v" id="v5"><span class="vn">5</span> এই জন্য আমি ভাববাদিগণ দ্বারা লোকদিগকে তক্ষিত করিয়াছি, আমার মুখের বাক্য দ্বারা বধ করিয়াছি; এবং আমার বিচার বিদ্যুতের ন্যায় নির্গত হয়।</div>
<div class="v" id="v6"><span class="vn">6</span> কারণ আমি দয়াই চাই, বলিদান নয়; এবং হোম অপেক্ষা ঈশ্বর-বিষয়ক জ্ঞান [চাই]।</div>
<div class="v" id="v7"><span class="vn">7</span> কিন্তু ইহারা আদমের ন্যায় নিয়ম লঙ্ঘন করিয়াছে; ঐ স্থানে আমার বিরুদ্ধে বিশ্বাসঘাতকতা করিয়াছে।</div>
<div class="v" id="v8"><span class="vn">8</span> গিলিয়দ অধর্মাচারীদের নগর, তাহা রক্তে অঙ্কিত।</div>
<div class="v" id="v9"><span class="vn">9</span> যেমন দস্যুদল মানুষের অপেক্ষায় ঘাঁটি বসাইয়া থাকে, তদ্রূপ যাজকসমাজ শিখিমে যাইবার পথে নরহত্যা করে, হাঁ, তাহারা কুকর্ম করিয়াছে।</div>
<div class="v" id="v10"><span class="vn">10</span> আমি ইস্রায়েল-কুলে রোমাঞ্চজনক ব্যাপার দেখিয়াছি; ঐ স্থানে ইফ্রয়িমের বেশ্যাবৃত্তি প্রচলিত, ইস্রায়েল অশুচিভূত।</div>
<div class="v" id="v11"><span class="vn">11</span> আর হে যিহূদা, আমি যখন আপন প্রজাদের বন্দিদশা ফিরাই, তখন তোমার জন্যও ফসল নিরূপিত।</div>
</div>
<!-- PARSED ABOVE; EDITING MAY BREAK PARSER -->
</body></html>