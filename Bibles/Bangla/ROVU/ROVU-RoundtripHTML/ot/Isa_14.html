<html><head>
<meta http-equiv="Content-Type" content="text/html;charset=utf-8" />
<title>Isa 14 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 14);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_12.html">12</a> <a href="Isa_13.html">13</a> <b>14</b> <a href="Isa_15.html">15</a> <a href="Isa_16.html">16</a> ... <a href="Isa_66.html">66</a> </div><hr>
<h1>Isa 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কারণ সদাপ্রভু যাকোবের প্রতি করুণা করিবেন, ইস্রায়েলকে পুনর্বার মনোনীত করিবেন, এবং তাহাদের দেশে তাহাদিগকে বসাইয়া দিবেন; তাহাতে বিদেশী লোক তাহাদের প্রতি আসক্ত হইবে, তাহারা যাকোবের কুলের সহিত সংযুক্ত হইবে।</div>
<div class="v" id="v2"><span class="vn">2</span> আর জাতিগণ তাহাদিগকে লইয়া তাহাদের স্থানে পৌঁছাইয়া দিবে, এবং ইস্রায়েল-কুল সদাপ্রভুর দেশে তাহাদিগকে দাসদাসীর ন্যায় অধিকার করিবে; আপনারা যাহাদের কাছে বন্দি ছিল, তাহাদিগকে বন্দি করিবে, আর আপনাদের উপদ্রবকারীদের উপরে কর্তৃত্ব করিবে।</div>
<div class="v" id="v3"><span class="vn">3</span> <span class="br-p"><br><br></span>যে দিন সদাপ্রভু তোমাকে দুঃখ ও উদ্বেগ হইতে, এবং যে কঠোর দাসত্বে তুমি বদ্ধ ছিলে, তাহা হইতে বিশ্রাম দিবেন,</div>
<div class="v" id="v4"><span class="vn">4</span> সেই দিন তুমি বাবিল-রাজের বিরুদ্ধে এই প্রবাদ লইয়া বলিবে, <span class="br-p"><br><br></span><span class="br-ind"><br><span class="indent">&nbsp;</span></span>আহা, উপদ্রবকারী কেমন শেষ হইয়াছে! <br><span class="br-ind"><br><span class="indent">&nbsp;</span></span>অপহারিণী কেমন শেষ হইয়াছে! <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু দুষ্টদের দণ্ড ভাঙ্গিয়াছেন, <br><span class="br-ind"><br><span class="indent">&nbsp;</span></span>শাসনকর্তাদের রাজদণ্ড ভগ্ন করিয়াছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সে ক্রোধে প্রজাদিগকে আঘাত করিত, <br><span class="br-ind"><br><span class="indent">&nbsp;</span></span>আঘাত করিতে ক্ষান্ত হইত না, <br><span class="br-ind"><br><span class="indent">&nbsp;</span></span>সে কোপে জাতিগণকে শাসন করিত, <br><span class="br-ind"><br><span class="indent">&nbsp;</span></span>অনিবার তাড়না করিত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমস্ত পৃথিবী শান্ত ও সুস্থির হইয়াছে, <br><span class="br-ind"><br><span class="indent">&nbsp;</span></span>সকলে উচ্চৈঃস্বরে আনন্দগান করিতেছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দেবদারু ও লিবানোনের এরস বৃক্ষ সকলও তোমার বিষয়ে আনন্দ করে, <br><span class="br-ind"><br><span class="indent">&nbsp;</span></span>বলে, যে অবধি তুমি ভূমিসাৎ হইয়াছ, <br><span class="br-ind"><br><span class="indent">&nbsp;</span></span>আমাদের নিকটে কোন ছেদনকর্তা আইসে না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অধঃস্থ পাতাল তোমার জন্য বিচলিত হয়, <br><span class="br-ind"><br><span class="indent">&nbsp;</span></span>তোমার আগমনে তোমার সম্মুখে উপস্থিত হয়; <br><span class="br-ind"><br><span class="indent">&nbsp;</span></span>তোমার নিমিত্ত প্রেতগণকে, পৃথিবীর প্রধান সকলকে সচেতন করে, <br><span class="br-ind"><br><span class="indent">&nbsp;</span></span>জাতিগণের রাজা সকলকে আপন আপন সিংহাসন হইতে উঠায়াছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহারা সকলে উত্তর করিয়া তোমাকে বলে, <br><span class="br-ind"><br><span class="indent">&nbsp;</span></span>তুমিও কি আমাদের ন্যায় ক্ষীণবল হইলে? <br><span class="br-ind"><br><span class="indent">&nbsp;</span></span>তুমিও কি আমাদের সমান হইলে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পাতালে নামান হইল তোমার ঘটা, <br><span class="br-ind"><br><span class="indent">&nbsp;</span></span>ও তোমার নেবল যন্ত্রের মধুর বাদ্য; <br><span class="br-ind"><br><span class="indent">&nbsp;</span></span>কীট তোমার নিচে পাতা রহিয়াছে, <br><span class="br-ind"><br><span class="indent">&nbsp;</span></span>কৃমি তোমাকে ঢাকিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভাতি-তারা! ঊষা-নন্দন! <br><span class="br-ind"><br><span class="indent">&nbsp;</span></span>তুমি ত স্বর্গভ্রষ্ট হইয়াছ! <br><span class="br-ind"><br><span class="indent">&nbsp;</span></span>হে জাতিগণের নিপাতনকারী, <br><span class="br-ind"><br><span class="indent">&nbsp;</span></span>তুমি ছিন্ন ও ভূপাতিত হইয়াছ! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি মনে মনে বলিয়াছিলে, <br><span class="br-ind"><br><span class="indent">&nbsp;</span></span>‘আমি স্বর্গারোহণ করিব, <br><span class="br-ind"><br><span class="indent">&nbsp;</span></span>ঈশ্বরের নক্ষত্রগণের ঊর্ধ্বে আমার সিংহাসন উন্নত করিব; <br><span class="br-ind"><br><span class="indent">&nbsp;</span></span>সমাগম-পর্বতে, উত্তরদিকের প্রান্তে, উপবিষ্ট হইব; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি মেঘরূপ উচ্চস্থলীর উপরে উঠিব, <br><span class="br-ind"><br><span class="indent">&nbsp;</span></span>আমি পরাৎপরের তুল্য হইব।’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমাকে ত নামান যাইবে পাতালে, <br><span class="br-ind"><br><span class="indent">&nbsp;</span></span>গর্তের গভীরতম তলে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমাকে দেখিলে লোকে একদৃষ্টিতে তোমার প্রতি নিরীক্ষণ করিবে, <br><span class="br-ind"><br><span class="indent">&nbsp;</span></span>তোমার বিষয়ে বিবেচনা করিবে, <br><span class="br-ind"><br><span class="indent">&nbsp;</span></span>‘এ কি সেই পুরুষ, যে পৃথিবীকে কম্পান্বিত করিত, <br><span class="br-ind"><br><span class="indent">&nbsp;</span></span>রাজ্য সকল বিচলিত করিত, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>জগৎকে নির্জন স্থানের ন্যায় করিত, <br><span class="br-ind"><br><span class="indent">&nbsp;</span></span>জগতের নগর সকল উৎপাটন করিত, <br><span class="br-ind"><br><span class="indent">&nbsp;</span></span>বন্দিদিগকে বাটী যাইতে দিত না?’ <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>জাতিগণের সমুদয় রাজা, সকলেই সসম্মানে, <br><span class="br-ind"><br><span class="indent">&nbsp;</span></span>প্রত্যেকে স্ব স্ব আগারে শয়ন করিতেছেন; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কিন্তু তুমি আপন কবর-স্থান হইতে দূরে নিক্ষিপ্ত, <br><span class="br-ind"><br><span class="indent">&nbsp;</span></span>কুৎসিত পল্লবের সদৃশ, তুমি সেই নিহতদের দ্বারা আচ্ছাদিত, যাহারা খড়্‌গবিদ্ধ, <br><span class="br-ind"><br><span class="indent">&nbsp;</span></span>যাহারা গর্তের প্রস্তররাশিতে নামিয়া যায়; <br><span class="br-ind"><br><span class="indent">&nbsp;</span></span>তুমি পদদলিত শবের তুল্য হইয়াছ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি উঁহাদের সহিত কবরস্থ হইবে না; <br><span class="br-ind"><br><span class="indent">&nbsp;</span></span>কারণ তুমি স্বদেশ উচ্ছিন্ন করিয়াছ, আপন লোকদিগকে বধ করিয়াছ; <br><span class="br-ind"><br><span class="indent">&nbsp;</span></span>দুরাচারদের বংশের নাম কোন কালে লওয়া হইবে না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমরা উহার সন্তানদের জন্য বধস্থান প্রস্তুত কর, <br><span class="br-ind"><br><span class="indent">&nbsp;</span></span>উহাদের পিতৃপুরুষদের অপরাধ প্রযুক্ত কর; <br><span class="br-ind"><br><span class="indent">&nbsp;</span></span>তাহারা উঠিয়া পৃথিবী অধিকার না করুক, <br><span class="br-ind"><br><span class="indent">&nbsp;</span></span>জগৎকে নগরে পরিপূর্ণ না করুক। <br></div>
<div class="v" id="v22"><span class="vn">22</span> <span class="br-p"><br><br></span>আর বাহিনীগণের সদাপ্রভু কহেন, আমি তাহাদের বিরুদ্ধে উঠিব; আমি বাবিলের নাম ও অবশিষ্টাংশ, পুত্র ও পৌত্রকে উচ্ছিন্ন করিব, ইহা সদাপ্রভু কহেন।</div>
<div class="v" id="v23"><span class="vn">23</span> আর আমি ঐ নগর শজারুর অধিকার করিব, জলাভূমি করিব, সংহাররূপ মার্জনী দ্বারা মার্জন করিব, ইহা বাহিনীগণের সদাপ্রভু কহেন।</div>
<div class="v" id="v24"><h2>ঈশ্বরের সঙ্কল্পের অলোপ্যতা</h2><span class="vn">24</span> <span class="br-p"><br><br></span>বাহিনীগণের সদাপ্রভু শপথ করিয়া বলিয়াছেন, অবশ্যই, আমি যেরূপ সঙ্কল্প করিয়াছি, তদ্রূপ ঘটিবে; আমি যে মন্ত্রণা করিয়াছি, তাহা স্থির থাকিবে।</div>
<div class="v" id="v25"><span class="vn">25</span> ফলতঃ আমার দেশে অশূরীয়কে ভাঙ্গিয়া ফেলিব, আমার পর্বতমালায় তাহাকে পদদলিত করিব; তাহাতে লোকদের স্কন্ধ হইতে তাহার জোঁয়ালি দূর হইবে, এবং তাহাদের গ্রীবা হইতে তাহার ভার সরিয়া যাইবে।</div>
<div class="v" id="v26"><span class="vn">26</span> সমস্ত পৃথিবীর বিষয়ে এই মন্ত্রণা স্থির হইয়াছে, ও সমস্ত জাতির উপরে এই হস্ত বিস্তারিত আছে।</div>
<div class="v" id="v27"><span class="vn">27</span> কারণ বাহিনীগণের সদাপ্রভুই মন্ত্রণা করিয়াছেন, কে তাহা ব্যর্থ করিবে? তাঁহারই হস্ত বিস্তারিত হইয়াছে, কে তাহা ফিরাইবে?</div>
<div class="v" id="v28"><h2>পলেষ্টিয়া বিষয়ক ভাববাণী</h2><span class="vn">28</span> <span class="br-p"><br><br></span>যে বৎসর আহস রাজার মৃত্যু হয়, সেই বৎসরের এই ভাববাণী।</div>
<div class="v" id="v29"><span class="vn">29</span> <span class="br-p"><br><br></span>হে পলেষ্টিয়া, যে দণ্ড তোমাকে প্রহার করিত, তাহা ভগ্ন হইয়াছে বলিয়া সর্বসাধারণে আনন্দ করিও না; কেননা সেই মূলসর্প হইতে কেউটিয়া সর্প উৎপন্ন হইবে, এবং জ্বলন্ত উড়ুক্কু সর্প তাহার ফল হইবে।</div>
<div class="v" id="v30"><span class="vn">30</span> দীনহীনদের জ্যেষ্ঠ সন্তানেরা ভোজন করিবে, ও দরিদ্রগণ নির্ভয়ে শয়ন করিবে; আর আমি দুর্ভিক্ষ দ্বারা তোমার মূল হনন করিব, এবং তোমার অবশিষ্টাংশ হত হইবে।</div>
<div class="v" id="v31"><span class="vn">31</span> হে পুরদ্বার, হাহাকার কর; হে নগর, ক্রন্দন কর; হে পলেষ্টিয়া, তুমি বিলীন, তোমার সমুদয় বিলীন; কেননা উত্তরদিক্‌ হইতে ধূম আসিতেছে, আর উহার শ্রেণী হইতে কেহ সরিয়া যায় না।</div>
<div class="v" id="v32"><span class="vn">32</span> আর এই জাতির দূতগণকে কি উত্তর দেওয়া যাইবে? সদাপ্রভু সিয়োনের ভিত্তিমূল স্থাপন করিয়াছেন; এবং তাঁহার দুঃখী প্রজাগণ তাহার মধ্যে আশ্রয় লইবে।</div>
</div>
<!-- PARSED ABOVE; EDITING MAY BREAK PARSER -->
</body></html>