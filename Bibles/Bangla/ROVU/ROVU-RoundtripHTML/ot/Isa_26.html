<html><head>
<meta http-equiv="Content-Type" content="text/html;charset=utf-8" />
<title>Isa 26 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 26);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_24.html">24</a> <a href="Isa_25.html">25</a> <b>26</b> <a href="Isa_27.html">27</a> <a href="Isa_28.html">28</a> ... <a href="Isa_66.html">66</a> </div><hr>
<h1>Isa 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সেই দিন যিহূদা দেশে এই গীত গান করা হইবে; <span class="br-p"><br><br></span><span class="br-ind"><br><span class="indent">&nbsp;</span></span>আমাদের এক দৃঢ় নগর আছে; <br><span class="br-ind"><br><span class="indent">&nbsp;</span></span>তিনি পরিত্রাণকে প্রাচীর ও পরিখাস্বরূপ করিবেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা পুরদ্বার সকল মুক্ত কর, <br><span class="br-ind"><br><span class="indent">&nbsp;</span></span>বিশ্বস্ততা-পালনকারী ধার্মিক জাতি প্রবেশ করিবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যাহার মন তোমাতে সুস্থির, তুমি তাহাকে শান্তিতে, শান্তিতেই রাখিবে, <br><span class="br-ind"><br><span class="indent">&nbsp;</span></span>কেননা তোমাতেই তাহার নির্ভরতা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা চিরকাল সদাপ্রভুতে নির্ভর রাখ; <br><span class="br-ind"><br><span class="indent">&nbsp;</span></span>কেননা সদাপ্রভু যিহোবাতেই যুগসমূহের শৈল। <br></div>
<div class="v" id="v5"><span class="vn">5</span> <span class="br-p"><br><br></span>কারণ তিনি ঊর্ধ্বলোক-নিবাসীদিগকে, উন্নত নগরকে, অবনত করিয়াছেন; তিনি তাহা অবনত করেন, অবনত করিয়া ভূমিসাৎ করেন, ধূলিশায়ী পর্যন্ত করেন।</div>
<div class="v" id="v6"><span class="vn">6</span> লোকদের চরণ- দুঃখীদের পদ ও দরিদ্রদের পাদবিক্ষেপ- তাহা দলিত করিবে।</div>
<div class="v" id="v7"><span class="vn">7</span> ধার্মিকের পথ সরলতায়, তুমি ধার্মিকের মার্গ সমান করিয়া সরল করিতেছ।</div>
<div class="v" id="v8"><span class="vn">8</span> হাঁ, আমরা তোমার শাসন-পথেই, হে সদাপ্রভু, তোমার অপেক্ষায় রহিয়াছি; আমাদের প্রাণ তোমার নামের ও তোমার স্মরণচিহ্নের আকাঙ্ক্ষা করে।</div>
<div class="v" id="v9"><span class="vn">9</span> রাত্রিকালে আমি প্রাণের সহিত তোমার আকাঙ্ক্ষা করিয়াছি; হাঁ, সযত্নে আমার অন্তরস্থ আত্মা দ্বারা তোমার অন্বেষণ করিব, কেননা পৃথিবীতে তোমার শাসন-কলাপ প্রচলিত হইলে, জগন্নিবাসীরা ধার্মিকতা শিক্ষা করিবে।</div>
<div class="v" id="v10"><span class="vn">10</span> দুষ্ট লোক কৃপা পাইলেও ধার্মিকতা শিখে না; সরলতার দেশে সে অন্যায় করে, সদাপ্রভুর মহিমা দেখে না।</div>
<div class="v" id="v11"><span class="vn">11</span> <span class="br-p"><br><br></span>হে সদাপ্রভু, তোমার হস্ত উত্তোলিত হইয়াছে, তবু তাহারা দেখে না; কিন্তু তাহারা প্রজাগণের পক্ষে তোমার উদ্যোগ দেখিবে ও লজ্জা পাইবে, হাঁ, অগ্নি তোমার বিপক্ষদিগকে দগ্ধ করিবে।</div>
<div class="v" id="v12"><span class="vn">12</span> হে সদাপ্রভু, তুমি আমাদের নিমিত্ত শান্তি নিরূপণ করিবে, কেননা আমাদের সমস্ত কার্যই তুমি আমাদের নিমিত্ত সাধন করিয়া আসিতেছ।</div>
<div class="v" id="v13"><span class="vn">13</span> হে আমাদের ঈশ্বর সদাপ্রভু, তুমি ব্যতীত অন্য প্রভুরা আমাদের উপরে কর্তৃত্ব করিয়াছিল; কিন্তু কেবল তোমারই সাহায্যে আমরা তোমার নামের কীর্তন করিব।</div>
<div class="v" id="v14"><span class="vn">14</span> মৃতেরা আর জীবিত হইবে না, প্রেতগণ আর উঠিবে না; এই জন্য তুমি প্রতিফল দিয়া উহাদিগকে সংহার করিয়াছ, উহাদের নাম পর্যন্ত লুপ্ত করিয়াছ।</div>
<div class="v" id="v15"><span class="vn">15</span> তুমি এই জাতির বৃদ্ধি করিয়াছ, হে সদাপ্রভু, তুমি এই জাতির বৃদ্ধি করিয়াছ; তুমি গৌরবান্বিত হইয়াছ, তুমি দেশের সকল সীমা বিস্তার করিয়াছ।</div>
<div class="v" id="v16"><span class="vn">16</span> <span class="br-p"><br><br></span>হে সদাপ্রভু, সঙ্কটের সময়ে লোকেরা তোমার অপেক্ষায় ছিল, তোমা হইতে শাস্তি পাইবার সময়ে মৃদু স্বরে বিনয় করিত।</div>
<div class="v" id="v17"><span class="vn">17</span> গর্ভবতী স্ত্রী আসন্নপ্রসবকালে ব্যথা খাইতে খাইতে যেমন ক্রন্দন করে, হে সদাপ্রভু, আমরা তোমার সাক্ষাতে তাহার ন্যায় হইয়াছি।</div>
<div class="v" id="v18"><span class="vn">18</span> আমরা গর্ভিনী হইয়াছি, আমরা ব্যথা খাইয়াছি, যেন বায়ু প্রসব করিয়াছি; আমাদের দ্বারা দেশে পরিত্রাণ সিদ্ধ হয় নাই, জগন্নিবাসীরা ভূমিষ্ঠ হয় নাই।</div>
<div class="v" id="v19"><span class="vn">19</span> তোমার মৃতেরা জীবিত হইবে, আমার শবসমূহ উঠিবে; হে ধূলি-নিবাসীরা, তোমরা জাগ্রত হও, আনন্দ গান কর; কেননা তোমার শিশির দীপ্তির শিশির তুল্য, এবং ভূমি প্রেতদিগকে ভূমিষ্ঠ করিবে।</div>
<div class="v" id="v20"><span class="vn">20</span> <span class="br-p"><br><br></span>হে আমার জাতি, চল, তোমার অন্তরাগারে প্রবেশ কর, তোমার দ্বার সকল রুদ্ধ কর; অল্পক্ষণ মাত্র লুক্কায়িত থাক, যে পর্যন্ত ক্রোধ অতীত না হয়।</div>
<div class="v" id="v21"><span class="vn">21</span> কেননা দেখ, সদাপ্রভু আপন স্থান হইতে নির্গমন করিতেছেন, পৃথিবী-নিবাসীদের অপরাধের প্রতিফল দিবার নিমিত্ত; পৃথিবী আপনার [উপরে পাতিত] রক্ত প্রকাশ করিবে, আপনার নিহতদিগকে আর আচ্ছাদিত রাখিবে না।</div>
</div>
<!-- PARSED ABOVE; EDITING MAY BREAK PARSER -->
</body></html>