<html><head>
<meta http-equiv="Content-Type" content="text/html;charset=utf-8" />
<title>Isa 28 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 28);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_26.html">26</a> <a href="Isa_27.html">27</a> <b>28</b> <a href="Isa_29.html">29</a> <a href="Isa_30.html">30</a> ... <a href="Isa_66.html">66</a> </div><hr>
<h1>Isa 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অবিশ্বাসীদের প্রতি ঈশ্বরের অনুযোগ</h2><span class="vn">1</span> <span class="br-p"><br><br></span>হায়! ইফ্রয়িমের মাতালদের দর্প-মুকুট; হায়! তাহার তেজোময় শোভার ্নানপ্রায় পুষ্প, যাহা দ্রাক্ষারসে পরাভূতদের ফলশালী উপত্যকার মস্তকে রহিয়াছে।</div>
<div class="v" id="v2"><span class="vn">2</span> দেখ, প্রভুর একজন বলবান ও বীর্যশালী লোক আছে; সে শিলাযুক্ত ধারাসম্পাতের, প্রলয়কারী ঝটিকার ন্যায়, অতি বেগে ধাবমান প্রবল ধারাসমপাতের ন্যায়, বলপূর্বক [সকলই] ভূমিতে নিক্ষেপ করিবে।</div>
<div class="v" id="v3"><span class="vn">3</span> ইফ্রয়িমের মাতালদের দর্প-মুকুট পদতলে দলিত হইবে;</div>
<div class="v" id="v4"><span class="vn">4</span> এবং ফলশালী উপত্যকার মস্তকে স্থিত তাহাদের তেজোময় শোভার ্নানপ্রায় যে পুষ্প, তাহা ফলসংগ্রহ-কালের পূর্ববর্তী এমন আশুপক্ব ডুমুর ফলের সদৃশ হইবে, যাহা লোকে দেখিবামাত্র লক্ষ্য করে, করতলে করিবামাত্র গ্রাস করে।</div>
<div class="v" id="v5"><span class="vn">5</span> সেই দিন বাহিনীগণের সদাপ্রভুই আপন প্রজাদের অবশিষ্টাংশের জন্য শোভার মুকুট ও তেজের কিরীট হইবেন;</div>
<div class="v" id="v6"><span class="vn">6</span> আর বিচারার্থে উপবিষ্ট ব্যক্তির বিচারের আত্মা, ও যাহারা নগর-দ্বারে যুদ্ধ ফিরায়, তাহাদের বিক্রমস্বরূপ হইবেন।</div>
<div class="v" id="v7"><span class="vn">7</span> কিন্তু ইহারাও দ্রাক্ষারসে ভ্রান্ত ও সুরাপানে টলটলায়মান হইয়াছে; যাজক ও ভাববাদী সুরাপানে ভ্রান্ত হইয়াছে; তাহারা দ্রাক্ষারসে কবলিত ও সুরাপানে টলটলায়মান হয়, তাহারা দর্শনে ভ্রান্ত ও বিচারে বিচলিত হয়।</div>
<div class="v" id="v8"><span class="vn">8</span> বস্তুতঃ সকল মেজ বমিতে ও মলে পরিপূর্র্ণ হইয়াছে, স্থান মাত্র নাই।</div>
<div class="v" id="v9"><span class="vn">9</span> ‘সে কাহাকে জ্ঞান শিক্ষা দিবে? কাহাকে বার্তা বুঝাইয়া দিবে? কি তাহাদিগকে, যাহারা দুধ ছাড়িয়াছে ও স্তন্যপানে নিবৃত্ত হইয়াছে?</div>
<div class="v" id="v10"><span class="vn">10</span> কেননা বিধির উপরে বিধি, বিধির উপরে বিধি; পাঁতির উপরে পাঁতি, পাঁতির উপরে পাঁতি; এখানে একটুকু, সেখানে একটুকু।’</div>
<div class="v" id="v11"><span class="vn">11</span> ‘শুন, তিনি অস্পষ্টবাক্‌ ওষ্ঠ ও পরভাষা দ্বারা এই লোকদের সহিত কথাবার্তা কহিবেন,</div>
<div class="v" id="v12"><span class="vn">12</span> যাহাদিগকে তিনি বলিলেন, ‘এই বিশ্রামস্থানে, তোমরা ক্লান্তকে বিশ্রাম দেও, আর এই প্রাণ জুড়াইবার স্থান;’ তথাপি তাহারা শুনিতে সম্মত হইল না।</div>
<div class="v" id="v13"><span class="vn">13</span> সেই জন্য তাহাদের প্রতি সদাপ্রভুর বাক্য ‘বিধির উপরে বিধি, বিধির উপরে বিধি; পাঁতির উপরে পাঁতি, পাঁতির উপরে পাঁতি; এখানে একটুকু, সেখানে একটুকু’ হইবে; যেন তাহারা গিয়া পশ্চাতে পড়িয়া ভগ্ন হয়, ও ফাঁদে বদ্ধ হইয়া ধরা পড়ে।</div>
<div class="v" id="v14"><span class="vn">14</span> <span class="br-p"><br><br></span>অতএব, হে নিন্দাপ্রিয় লোকেরা, যিরূশালেমস্থ এই জাতির শাসনকর্তৃগণ, সদাপ্রভুর বাক্য শুন।</div>
<div class="v" id="v15"><span class="vn">15</span> তোমরা বলিয়াছ, ‘আমরা মৃত্যুর সহিত নিয়ম করিয়াছি, পাতালের সহিত সন্ধি স্থির করিয়াছি; জলপ্রলয়রূপ কশা যখন উপনীত হইবে, তখন আমাদের কাছে আসিবে না, কেননা আমরা অলীকতাকে আপনাদের আশ্রয় করিয়াছি, ও মিথ্যা ছলের আড়ালে লুকাইয়াছি।’</div>
<div class="v" id="v16"><span class="vn">16</span> এই কারণ প্রভু সদাপ্রভু এই কথা কহেন, দেখ, আমি সিয়োনে ভিত্তিমূলের নিমিত্ত এক প্রস্তর স্থাপন করিলাম; তাহা পরীক্ষাসিদ্ধ প্রস্তর, বহুমূল্য কোণের প্রস্তর, অতি দৃঢ়রূপে বসান; যে ব্যক্তি বিশ্বাস করিবে, সে চঞ্চল হইবে না।</div>
<div class="v" id="v17"><span class="vn">17</span> আর আমি ন্যায়বিচারকে মানরজ্জু, ও ধার্মিকতাকে ওলোনসূত্র করিব; শিলাবৃষ্টি ঐ অলীকতারূপ আশ্রয় ফেলিয়া দিবে, এবং বন্যা ঐ লুকাইবার স্থান ভাসাইয়া লইয়া যাইবে।</div>
<div class="v" id="v18"><span class="vn">18</span> আর মৃত্যুর সহিত কৃত তোমাদের নিয়ম বিলোপ করা যাইবে, ও পাতালের সহিত তোমাদের সন্ধি স্থির থাকিবে না; জলপ্রলয়রূপ কশা যখন উপনীত হইবে, তখন তোমরা তদ্দ্বারা দলিত হইবে।</div>
<div class="v" id="v19"><span class="vn">19</span> তাহা যতবার উপনীত হইবে, ততবার তোমাদিগকে ধরিবে, বস্তুতঃ সে প্রভাতে প্রভাতে, দিনে ও রাত্রিতে, উপনীত হইবে; আর এই বার্তা বুঝিলে কেবল ত্রাস জন্মিবে।</div>
<div class="v" id="v20"><span class="vn">20</span> বাস্তবিক গাত্র বিস্তার করিবার পক্ষে বিছানা খাট, ও সর্বাঙ্গে জড়াইবার পক্ষে লেপ ছোট।</div>
<div class="v" id="v21"><span class="vn">21</span> বস্তুতঃ সদাপ্রভু উঠিবেন, যেমন পরাসীম পর্বতে উঠিয়াছিলেন; তিনি ক্রোধ করিবেন, যেমন গিবিয়োনের তলভূমিতে করিয়াছিলেন; এইরূপে তিনি আপন কার্য, আপন অসম্ভব কার্য সিদ্ধ করিবেন; আপন ব্যাপার, আপন বিজাতীয় ব্যাপার সম্পন্ন করিবেন।</div>
<div class="v" id="v22"><span class="vn">22</span> অতএব তোমরা নিন্দায় রত হইও না, পাছে তোমাদের বন্ধন দৃঢ়তর হয়; কেননা প্রভুর মুখে, বাহিনীগণের সদাপ্রভুরই মুখে আমি সমস্ত পৃথিবীর জন্য উচ্ছেদের, নিরূপিত উচ্ছেদের কথা শুনিয়াছি।</div>
<div class="v" id="v23"><span class="vn">23</span> <span class="br-p"><br><br></span>তোমরা কান দেও, আমার রব শুন; কর্ণপাত কর, আমার বাক্য শুন।</div>
<div class="v" id="v24"><span class="vn">24</span> বীজ বপন করিবার জন্য কৃষক কি সমস্ত দিন হাল বহে, ও মাটি খুঁড়িয়া ভূমির ঢেলা ভাঙ্গে?</div>
<div class="v" id="v25"><span class="vn">25</span> ভূমিতল সমান করিলে পর সে কি মহুরী ছড়ায় না, ও জীরা বপন করে না? এবং শ্রেণী শ্রেণী করিয়া গম নিরূপিত স্থানে যব ও ক্ষেত্রের সীমাতে জনার কি বুনে না?</div>
<div class="v" id="v26"><span class="vn">26</span> কারণ তাহার ঈশ্বর তাহাকে যথার্থ শিক্ষা দেন; তিনি তাহাকে জ্ঞান দেন।</div>
<div class="v" id="v27"><span class="vn">27</span> বস্তুতঃ মহুরী হাতগাড়ী দ্বারা মর্দন করা যায় না, এবং জীরার উপরে গাড়ীর চক্র ঘুরে না, কিন্তু মহুরী দণ্ড দিয়া ও জীরা যষ্টি দিয়া মাড়া যায়।</div>
<div class="v" id="v28"><span class="vn">28</span> রুটির শস্য চূর্ণ করিতে হয়; কারণ সে কখনও তাহা মর্দন করিবে না; আর তাহার গাড়ীর চক্র ও তাহার অশ্বগণ তাহা ছড়ায় বটে, কিন্তু সে তাহা চূর্ণ করে না।</div>
<div class="v" id="v29"><span class="vn">29</span> ইহাও বাহিনীগণের সদাপ্রভু হইতে হয়; তিনি মন্ত্রণাতে আশ্চর্য ও বুদ্ধিকৌশলে মহান।</div>
</div>
<!-- PARSED ABOVE; EDITING MAY BREAK PARSER -->
</body></html>