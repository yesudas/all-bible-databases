<html><head>
<meta http-equiv="Content-Type" content="text/html;charset=utf-8" />
<title>Isa 32 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 32);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_30.html">30</a> <a href="Isa_31.html">31</a> <b>32</b> <a href="Isa_33.html">33</a> <a href="Isa_34.html">34</a> ... <a href="Isa_66.html">66</a> </div><hr>
<h1>Isa 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ধর্মময় রাজার মহত্ত্ব ও তাঁহার প্রজাদের সুখ</h2><span class="vn">1</span> <span class="br-p"><br><br></span>দেখ, এক রাজা ধার্মিকতায় রাজত্ব করিবেন, ও শাসনকর্তৃগণ ন্যায়ে শাসন করিবেন।</div>
<div class="v" id="v2"><span class="vn">2</span> যেমন বাত্যা হইতে আচ্ছাদন, ও ঝটিকা হইতে অন্তরাল, যেমন শুষ্ক স্থানে জলস্রোত ও শ্রান্তিজনক ভূমিতে কোন প্রকাণ্ড শৈলের ছায়া, একজন মনুষ্য তদ্রূপ হইবেন।</div>
<div class="v" id="v3"><span class="vn">3</span> তখন দর্শকদের চক্ষু মুদ্রিত থাকিবে না, আর শ্রোতাদের কর্ণ অবধান করিবে।</div>
<div class="v" id="v4"><span class="vn">4</span> আর চপল লোকদের চিত্ত জ্ঞান পাইবে, এবং তোৎলাদের জিহ্বা সহজে স্পষ্ট কথা কহিবে।</div>
<div class="v" id="v5"><span class="vn">5</span> মূঢ়কে আর মহাত্মা বলা যাইবে না, এবং খল আর উদার বলিয়া আখ্যাত হইবে না।</div>
<div class="v" id="v6"><span class="vn">6</span> কেননা মূঢ় মূঢ়তার কথা কহিবে, ও তাহার মন দুষ্টতার কল্পনা করিবে; সে পামরতার কার্য করিবে ও সদাপ্রভুর বিরুদ্ধে ভ্রান্তির কথা কহিবে, ক্ষুধার্ত লোকের প্রাণ শূন্য রাখিবে, তৃষ্ণার্ত লোকের জল বারণ করিবে।</div>
<div class="v" id="v7"><span class="vn">7</span> আর খলের যন্ত্র সকল মন্দ; সে মিথ্যা কথা দ্বারা নম্রদিগকে নষ্ট করিবার জন্য, যখন দরিদ্র ব্যক্তি ন্যায় কথা বলে তখনও কুসঙ্কল্প করে।</div>
<div class="v" id="v8"><span class="vn">8</span> কিন্তু মহাত্মা মাহাত্ম্যের সঙ্কল্প করে, এবং সে মাহাত্ম্য-পথে স্থির থাকে।</div>
<div class="v" id="v9"><span class="vn">9</span> <span class="br-p"><br><br></span>হে নিশ্চিন্ত মহিলারা, উঠ, আমার রব শ্রবণ কর; হে নিঃশঙ্ক-চিত্ত যুবতীরা, আমার বাক্যে কর্ণপাত কর।</div>
<div class="v" id="v10"><span class="vn">10</span> হে নিঃশঙ্ক-চিত্ত যুবতীরা, বৎসরের পরে কিছু দিন গত হইলে তোমরা উদ্বিগ্ন হইবে, কেননা দ্রাক্ষাফলের সংহার হইবে, ফল পাড়িবার সময় আসিবে না।</div>
<div class="v" id="v11"><span class="vn">11</span> হে নিশ্চিন্তারা, কম্পান্বিত হও; হে নিঃশঙ্কারা, উদ্বিগ্ন হও; পরিচ্ছদ খুলিয়া বিবস্ত্রা হও, কটিদেশে চট বাঁধ।</div>
<div class="v" id="v12"><span class="vn">12</span> সকলে বুক চাপড়াইয়া মনোরম্য ক্ষেত্রের ও ফলবতী দ্রাক্ষালতার জন্য বিলাপ করিবে।</div>
<div class="v" id="v13"><span class="vn">13</span> আমার প্রজাদের ভূমিতে কাঁটা ও শেয়ালকাঁটা উৎপন্ন হইবে; উল্লাসপ্রিয় নগরের সমস্ত আনন্দ-গৃহেও তাহা জন্মিবে;</div>
<div class="v" id="v14"><span class="vn">14</span> কারণ রাজপুরী পরিত্যক্ত হইবে, লোকারণ্যের নগর নির্জন হইয়া পড়িবে, গিরি ও প্রহরি-দুর্গ চিরকাল গুহাময় থাকিয়া বনগর্দভের বিলাস-স্থান ও পশুপালের চরাণি-স্থান হইবে;</div>
<div class="v" id="v15"><span class="vn">15</span> যে পর্যন্ত ঊর্ধ্বলোক হইতে আমাদের উপরে আত্মা সেচিত না হন, প্রান্তর ফলবৃক্ষের উদ্যানে পরিণত না হয়, ও ফলশালী ক্ষেত্র অরণ্য বলিয়া গণ্য না হয়।</div>
<div class="v" id="v16"><span class="vn">16</span> তখন সেই প্রান্তরে ন্যায়বিচার বাস করিবে, সেই ফলশালী ক্ষেত্রে ধার্মিকতা বসতি করিবে।</div>
<div class="v" id="v17"><span class="vn">17</span> আর শান্তিই ধার্মিকতার কার্য হইবে, এবং চিরকালের জন্য সুস্থিরতা ও নিঃশঙ্কতা ধার্মিকতার ফল হইবে।</div>
<div class="v" id="v18"><span class="vn">18</span> আর আমার প্রজাগণ শান্তির আশ্রমে, নিঃশঙ্কতার আবাসে ও নিশ্চিন্ততার বিশ্রাম-স্থানে বাস করিবে।</div>
<div class="v" id="v19"><span class="vn">19</span> <span class="br-p"><br><br></span>কিন্তু অরণ্য ভূমিসাৎ হইবার সময়ে শিলাবৃষ্টি হইবে, আর নগর সম্পূর্ণরূপে নিপাতিত হইবে।</div>
<div class="v" id="v20"><span class="vn">20</span> ধন্য তোমরা, যাহারা সমস্ত জলপ্রবাহের ধারে বীজ বপন কর, যাহারা গরু ও গর্দভকে চরিতে দেও।</div>
</div>
<!-- PARSED ABOVE; EDITING MAY BREAK PARSER -->
</body></html>