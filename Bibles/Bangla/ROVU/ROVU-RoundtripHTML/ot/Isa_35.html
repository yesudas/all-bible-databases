<html><head>
<meta http-equiv="Content-Type" content="text/html;charset=utf-8" />
<title>Isa 35 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 35);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_33.html">33</a> <a href="Isa_34.html">34</a> <b>35</b> <a href="Isa_36.html">36</a> <a href="Isa_37.html">37</a> ... <a href="Isa_66.html">66</a> </div><hr>
<h1>Isa 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রান্তর ও জলশূন্য স্থান আমোদ করিবে, <br><span class="br-ind"><br><span class="indent">&nbsp;</span></span>মরুভূমি উল্লসিত হইবে, গোলাপের ন্যায় উৎফুল্ল হইবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে পুষ্পবাহুল্যে উৎফুল্ল হইবে, <br><span class="br-ind"><br><span class="indent">&nbsp;</span></span>আর আনন্দ ও গান সহকারে উল্লাস করিবে; <br><span class="br-ind"><br><span class="indent">&nbsp;</span></span>তাহাকে দত্ত হইবে লিবানোনের প্রতাপ, কর্মিলের ও শারোণের শোভা; <br><span class="br-ind"><br><span class="indent">&nbsp;</span></span>তাহারা দেখিতে পাইবে সদাপ্রভুর প্রতাপ, আমাদের ঈশ্বরের শোভা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুর্বল হস্ত সবল কর, কম্পিত জানু সুস্থির কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>চপলচিত্তদিগকে বল, সাহস কর, ভয় করিও না; <br><span class="br-ind"><br><span class="indent">&nbsp;</span></span>দেখ, তোমাদের ঈশ্বর প্রতিশোধসহ ঈশ্বরীয় প্রতীকারসহ আসিতেছেন, <br><span class="br-ind"><br><span class="indent">&nbsp;</span></span>তিনিই আসিয়া তোমাদের পরিত্রাণ করিবেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তৎকালে অন্ধদের চক্ষু খোলা যাইবে, <br><span class="br-ind"><br><span class="indent">&nbsp;</span></span>আর বধিরদের কর্ণ মুক্ত হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তৎকালে খঞ্জ হরিণের ন্যায় লম্ফ দিবে, <br><span class="br-ind"><br><span class="indent">&nbsp;</span></span>ও গোঙ্গাদের জিহ্বা আনন্দগান করিবে; <br><span class="br-ind"><br><span class="indent">&nbsp;</span></span>কেননা প্রান্তরে জল উৎসারিত হইবে, <br><span class="br-ind"><br><span class="indent">&nbsp;</span></span>ও মরুভূমির নানা স্থানে প্রবাহ হইবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আর মরীচিকা জলাশয় হইয়া যাইবে, <br><span class="br-ind"><br><span class="indent">&nbsp;</span></span>ও শুষ্কভূমি জলের উনুইতে পরিপূর্ণ হইবে; <br><span class="br-ind"><br><span class="indent">&nbsp;</span></span>শৃগালদের নিবাসে, সেইগুলি যেখানে শয়ন করিত, <br><span class="br-ind"><br><span class="indent">&nbsp;</span></span>তথায় নল খাগড়ার বন হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আর সেই স্থানে এক জাঙ্গাল ও রাজপথ হইবে; <br><span class="br-ind"><br><span class="indent">&nbsp;</span></span>তাহা পবিত্রতার পথ বলিয়া আখ্যাত হইবে; <br><span class="br-ind"><br><span class="indent">&nbsp;</span></span>তাহা দিয়া কোন অশুচি লোক যাতায়াত করিবে না, <br><span class="br-ind"><br><span class="indent">&nbsp;</span></span>কিন্তু তাহা উহাদের জন্য হইবে; <br><span class="br-ind"><br><span class="indent">&nbsp;</span></span>সেই পথে পথিকগণ, অজ্ঞানেরাও পরিভ্রমণ করিবে না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেখানে সিংহ থাকিবে না, <br><span class="br-ind"><br><span class="indent">&nbsp;</span></span>কোন হিংস্রক জন্তু তাহাতে উঠিবে না, <br><span class="br-ind"><br><span class="indent">&nbsp;</span></span>সেখানে তাহা দেখা যাইবেই না; <br><span class="br-ind"><br><span class="indent">&nbsp;</span></span>কিন্তু মুক্তিপ্রাপ্ত লোকেরা সেই পথে চলিবে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর সদাপ্রভুর নিস্তারিত লোকেরা ফিরিয়া আসিবে, <br><span class="br-ind"><br><span class="indent">&nbsp;</span></span>আনন্দগান পূর্বক সিয়োনে আসিবে, <br><span class="br-ind"><br><span class="indent">&nbsp;</span></span>এবং তাহাদের মস্তকে নিত্যস্থায়ী হর্ষমুকুট থাকিবে; <br><span class="br-ind"><br><span class="indent">&nbsp;</span></span>তাহারা আমোদ ও আনন্দ প্রাপ্ত হইবে, <br><span class="br-ind"><br><span class="indent">&nbsp;</span></span>এবং খেদ ও আর্তস্বর দূরে পলায়ন করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>