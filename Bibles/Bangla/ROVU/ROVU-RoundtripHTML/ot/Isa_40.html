<html><head>
<meta http-equiv="Content-Type" content="text/html;charset=utf-8" />
<title>Isa 40 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 40);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_38.html">38</a> <a href="Isa_39.html">39</a> <b>40</b> <a href="Isa_41.html">41</a> <a href="Isa_42.html">42</a> ... <a href="Isa_66.html">66</a> </div><hr>
<h1>Isa 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দ্বিতীয় খণ্ড</h2><h2>ঈশ্বরের প্রজাগণের প্রতি সান্ত্বনা বাক্য</h2><span class="vn">1</span> <span class="br-p"><br><br></span>তোমরা সান্ত্বনা কর, আমার প্রজাদিগকে সান্ত্বনা কর, তোমাদের ঈশ্বর ইহা বলেন।</div>
<div class="v" id="v2"><span class="vn">2</span> যিরূশালেমকে চিত্ততোষক কথা বল; আর তাহার নিকটে ইহা প্রচার কর যে, তাহার সৈন্যবৃত্তি সমাপ্ত হইয়াছে, তাহার অপরাধের ক্ষমা হইয়াছে; তাহার যত পাপ, তাহার দ্বিগুণ [ফল] সে সদাপ্রভুর হস্ত হইতে পাইয়াছে।</div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>একজনের রব, সে ঘোষণা করিতেছে, <br><span class="br-ind"><br><span class="indent">&nbsp;</span></span>‘তোমরা প্রান্তরে সদাপ্রভুর পথ প্রস্তুত কর, <br><span class="br-ind"><br><span class="indent">&nbsp;</span></span>মরুভূমিতে আমাদের ঈশ্বরের জন্য রাজপথ সরল কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রত্যেক উপত্যকা উচ্চীকৃত হইবে, <br><span class="br-ind"><br><span class="indent">&nbsp;</span></span>প্রত্যেক পর্বত ও উপপর্বত নিম্ন করা যাইবে; <br><span class="br-ind"><br><span class="indent">&nbsp;</span></span>বক্র স্থান সরল হইবে, উচ্চনিচ ভূমি সমস্থলী হইবে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আর সদাপ্রভুর প্রতাপ প্রকাশ পাইবে, <br><span class="br-ind"><br><span class="indent">&nbsp;</span></span>আর সমস্ত মর্ত্য একসঙ্গে তাহা দেখিবে, <br><span class="br-ind"><br><span class="indent">&nbsp;</span></span>কারণ সদাপ্রভুর মুখ ইহা বলিয়াছে।’ <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>একজনের রব, <br><span class="br-ind"><br><span class="indent">&nbsp;</span></span>সে বলিতেছে, ‘ঘোষণা কর,’ <br><span class="br-ind"><br><span class="indent">&nbsp;</span></span>একজন কহিল, ‘কি ঘোষণা করিব?’ <br><span class="br-ind"><br><span class="indent">&nbsp;</span></span>‘মর্ত্যমাত্র তৃণস্বরূপ, তাহার সমস্ত কান্তি ক্ষেত্রস্থ পুষ্পের তুল্য। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তৃণ শুষ্ক হইয়া যায়, পুষ্প ্নান হইয়া পড়ে, <br><span class="br-ind"><br><span class="indent">&nbsp;</span></span>কারণ তাহার উপরে সদাপ্রভুর নিশ্বাস বহে; <br><span class="br-ind"><br><span class="indent">&nbsp;</span></span>সত্যই লোকেরা তৃণস্বরূপ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তৃণ শুষ্ক হইয়া যায়, পুষ্প ্নান হইয়া পড়ে, <br><span class="br-ind"><br><span class="indent">&nbsp;</span></span>কিন্তু আমাদের ঈশ্বরের বাক্য চিরকাল থাকিবে।’ <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সিয়োনের কাছে সুসমাচার-প্রচারকারিণি! <br><span class="br-ind"><br><span class="indent">&nbsp;</span></span>উচ্চ পর্বতে আরোহণ কর; <br><span class="br-ind"><br><span class="indent">&nbsp;</span></span>হে যিরূশালেমের কাছে সুসমাচার-প্রচারকারিণি! <br><span class="br-ind"><br><span class="indent">&nbsp;</span></span>সবলে উচ্চৈঃস্বর কর, উচ্চৈঃস্বর কর, ভয় করিও না; <br><span class="br-ind"><br><span class="indent">&nbsp;</span></span>যিহূদার নগর সকলকে বল, দেখ, তোমাদের ঈশ্বর! <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দেখ, প্রভু সদাপ্রভু সপরাক্রমে আসিতেছেন, <br><span class="br-ind"><br><span class="indent">&nbsp;</span></span>তাঁহার বাহু তাঁহার জন্য কর্তৃত্ব করে; <br><span class="br-ind"><br><span class="indent">&nbsp;</span></span>দেখ, তাঁহার সঙ্গে তাঁহার [দাতব্য] বেতন আছে, <br><span class="br-ind"><br><span class="indent">&nbsp;</span></span>তাঁহার অগ্রে তাঁহার [দাতব্য] পুরস্কার আছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি মেষপালকের ন্যায় আপন পাল চরাইবেন, <br><span class="br-ind"><br><span class="indent">&nbsp;</span></span>তিনি শাবকদিগকে বাহুতে সংগ্রহ করিবেন, <br><span class="br-ind"><br><span class="indent">&nbsp;</span></span>এবং কোলে করিয়া বহন করিবেন; <br><span class="br-ind"><br><span class="indent">&nbsp;</span></span>দুগ্ধবতী সকলকে তিনি ধীরে ধীরে চালাইবেন। <br></div>
<div class="v" id="v12"><h2>সর্বশক্তিমান ঈশ্বর তাঁহার ভক্তগণের আশ্রয়</h2><span class="vn">12</span> <span class="br-p"><br><br></span>কে আপন করতলে জলরাশি মাপিয়াছে, বিঘত দিয়া আকাশমণ্ডল পরিমাণ করিয়াছে, পৃথিবীর ধুলা পালিতে ভরিয়াছে, পাল্লাতে পর্বতগণকে, ও নিক্তিতে উপপর্বতগণকে তৌল করিয়াছে ?</div>
<div class="v" id="v13"><span class="vn">13</span> কে সদাপ্রভুর আত্মার পরিমাণ করিয়াছে? কিম্বা তাঁহার মন্ত্রী হইয়া তাঁহাকে শিক্ষা দিয়াছে?</div>
<div class="v" id="v14"><span class="vn">14</span> তিনি কাহার কাছে মন্ত্রণা গ্রহণ করিয়াছেন? কে তাঁহাকে বুদ্ধি দিয়াছে, ও বিচারপথ দেখাইয়াছে, তাঁহাকে জ্ঞান শিক্ষা দিয়াছে, ও বিবেচনার মার্গ জানাইয়াছে?</div>
<div class="v" id="v15"><span class="vn">15</span> দেখ, জাতিগণ কলসের একটি জলবিন্দুর তুল্য, আর পাল্লাতে লগ্ন ধূলিকণার ন্যায় গণ্য; দেখ, তিনি দ্বীপ সকলকে একটি পরমাণুর ন্যায় তুলেন।</div>
<div class="v" id="v16"><span class="vn">16</span> আর জ্বাল দিবার নিমিত্তে লিবানোনে, হোমবলির নিমিত্ত তাহার জন্তু সকলে কুলায় না।</div>
<div class="v" id="v17"><span class="vn">17</span> তাঁহার সম্মুখে সমস্ত জাতি অবস্তুবৎ, তিনি তাহাদিগকে অসার ও শূন্য জ্ঞান করেন।</div>
<div class="v" id="v18"><span class="vn">18</span> <span class="br-p"><br><br></span>তবে তোমরা কাহার সহিত ঈশ্বরের তুলনা দিবে? তাঁহার সদৃশ বলিয়া কি প্রকার মূর্তি উপস্থিত করিবে?</div>
<div class="v" id="v19"><span class="vn">19</span> শিল্পকর প্রতিমা ছাঁচে ঢালে, স্বর্ণকার তাহা স্বর্ণপত্রে মোড়ে, ও তাহার নিমিত্ত রৌপ্যের শৃঙ্খল প্রস্তুত করে।</div>
<div class="v" id="v20"><span class="vn">20</span> যে ব্যক্তি এইরূপ উপহার দিতে পারে না, সে দুষপচ্য কোন কাষ্ঠ মনোনীত করে; আপনার জন্য একজন বিজ্ঞ শিল্পকর খুঁজে, যেন সে এমন একটি প্রতিমা প্রস্তুত করে, যাহা টলিবে না।</div>
<div class="v" id="v21"><span class="vn">21</span> তোমরা কি জ্ঞাত হও নাই? তোমরা কি শুন নাই? আদি অবধি কি তোমাদিগকে সংবাদ দেওয়া হয় নাই? পৃথিবীর পত্তনাবধি তোমরা কি বুঝ নাই?</div>
<div class="v" id="v22"><span class="vn">22</span> তিনিই পৃথিবীর সীমাচক্রের উপরে উপবিষ্ট; তন্নিবাসিগণ ফড়িঙ্গস্বরূপ; তিনি চন্দ্রাতপের ন্যায় আকাশমণ্ডল বিস্তার করেন, বাসতাম্বুর ন্যায় তাহা টাঙ্গাইয়া দেন।</div>
<div class="v" id="v23"><span class="vn">23</span> তিনি ভূপতিদিগকে লুপ্ত করেন, পৃথিবীর বিচারকর্তাদিগকে অসার বস্তুর তুল্য করেন।</div>
<div class="v" id="v24"><span class="vn">24</span> তাহারা রোপিত হয় নাই, তাহারা উপ্ত হয় নাই, ভূমিতে তাহাদের কাণ্ড বদ্ধমূল হয় নাই, অমনি তিনি তাহাদের উপরে ফুৎকার দেন, তাহারা শুকাইয়া যায়, ঘূর্ণবায়ু তাহাদিগকে নাড়ার ন্যায় উড়াইয়া দেয়।</div>
<div class="v" id="v25"><span class="vn">25</span> অতএব তোমরা কাহার সহিত আমার উপমা দিবে যে আমি তাহার সদৃশ হইব?</div>
<div class="v" id="v26"><span class="vn">26</span> ইহা পবিত্রতম কহেন। ঊর্ধ্বদিকে চক্ষু তুলিয়া দেখ, ঐ সকলের সৃষ্টি কে করিয়াছে? তিনি বাহিনীর ন্যায় সংখ্যানুসারে তাহাদিগকে বাহির করিয়া আনেন, সকলের নাম ধরিয়া তাহাদিগকে আহ্বান করেন; তাঁহার সামর্থের আধিক্য ও শক্তির প্রাবল্য প্রযুক্ত তাহাদের একটিও অনুপস্থিত থাকে না।</div>
<div class="v" id="v27"><span class="vn">27</span> <span class="br-p"><br><br></span>হে যাকোব, তুমি কেন কহিতেছ, হে ইস্রায়েল, কেন তুমি বলিতেছ, আমার পথ সদাপ্রভু হইতে লুক্কায়িত, আমার বিচার আমার ঈশ্বর হইতে সরিয়া গিয়াছে?</div>
<div class="v" id="v28"><span class="vn">28</span> তুমি কি জ্ঞাত হও নাই? তুমি কি শুন নাই? অনাদি অনন্ত ঈশ্বর, সদাপ্রভু, পৃথিবীর প্রান্ত সকলের সৃষ্টিকর্তা ক্লান্ত হন না, শ্রান্ত হন না; তাঁহার বুদ্ধির অনুসন্ধান করা যায় না।</div>
<div class="v" id="v29"><span class="vn">29</span> তিনি ক্লান্ত ব্যক্তিকে শক্তি দেন, ও শক্তিহীন লোকের বল বৃদ্ধি করেন।</div>
<div class="v" id="v30"><span class="vn">30</span> তরুণেরা ক্লান্ত ও শ্রান্ত হয়, যুবকেরা স্খলিত, স্খলিত হয়;</div>
<div class="v" id="v31"><span class="vn">31</span> কিন্তু যাহারা সদাপ্রভুর অপেক্ষা করে, তাহারা উত্তরোত্তর নূতন শক্তি পাইবে; তাহারা ঈগল পক্ষীর ন্যায় পক্ষসহকারে ঊর্ধ্বে উঠিবে; তাহারা দৌড়াইলে শ্রান্ত হইবে না; তাহারা গমন করিলে ক্লান্ত হইবে না।</div>
</div>
<!-- PARSED ABOVE; EDITING MAY BREAK PARSER -->
</body></html>