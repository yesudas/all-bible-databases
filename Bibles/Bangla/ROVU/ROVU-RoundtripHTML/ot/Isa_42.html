<html><head>
<meta http-equiv="Content-Type" content="text/html;charset=utf-8" />
<title>Isa 42 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 42);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_40.html">40</a> <a href="Isa_41.html">41</a> <b>42</b> <a href="Isa_43.html">43</a> <a href="Isa_44.html">44</a> ... <a href="Isa_66.html">66</a> </div><hr>
<h1>Isa 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর দাস ও তাঁহার সাধিত পরিত্রাণ</h2><span class="vn">1</span> <span class="br-p"><br><br></span>ঐ দেখ, আমার দাস, আমি তাঁহাকে ধারণ করি; তিনি আমার মনোনীত, আমার প্রাণ তাঁহাতে প্রীত; আমি তাঁহার উপরে আপন আত্মাকে স্থাপন করিলাম; তিনি জাতিগণের কাছে ন্যায় বিচার উপস্থিত করিবেন।</div>
<div class="v" id="v2"><span class="vn">2</span> তিনি চিৎকার করিবেন না, উচ্চশব্দ করিবেন না, পথে আপন রব শুনাইবেন না।</div>
<div class="v" id="v3"><span class="vn">3</span> তিনি থেৎলা নল ভাঙ্গিবেন না; সধূম শলিতা নির্বাপিত করিবেন না; সত্যে তিনি ন্যায়বিচার প্রচলিত করিবেন।</div>
<div class="v" id="v4"><span class="vn">4</span> তিনি নিস্তেজ হইবেন না, নিরুৎসাহ হইবেন না, যে পর্যন্ত না পৃথিবীতে ন্যায়বিচার স্থাপন করেন; আর উপকূলসমূহ তাঁহার ব্যবস্থার অপেক্ষায় থাকিবে।</div>
<div class="v" id="v5"><span class="vn">5</span> <span class="br-p"><br><br></span>সদাপ্রভু ঈশ্বর, যিনি আকাশমণ্ডল সৃষ্টি করিয়াছেন ও তাহা বিস্তার করিয়াছেন, যিনি ভূতল ও তদুৎপন্ন সমস্তই বিছাইয়াছেন, যিনি তন্নিবাসী সকলকে নিশ্বাস দেন, ও তথাকার সমস্ত জঙ্গমকে জীবাত্মা দেন, তিনি এই কথা কহেন, আমি সদাপ্রভু ধর্মশীলতায় তোমাকে আহ্বান করিয়াছি,</div>
<div class="v" id="v6"><span class="vn">6</span> আর আমি তোমার হস্ত ধরিব, তোমাকে রক্ষা করিব; এবং তোমাকে প্রজাগণের নিয়মস্বরূপ ও জাতিগণের দীপ্তিস্বরূপ করিয়া নিযুক্ত করিব;</div>
<div class="v" id="v7"><span class="vn">7</span> তুমি অন্ধদিগকে চক্ষু দিবে, তুমি কারাকূপ হইতে বন্দিদিগকে ও কারাগার হইতে অন্ধকারবাসিগণকে বাহির করিয়া আনিবে।</div>
<div class="v" id="v8"><span class="vn">8</span> আমি সদাপ্রভু, ইহাই আমার নাম; আমি আপন গৌরব অন্যকে, কিম্বা আপন প্রশংসা ক্ষোদিত প্রতিমাগণকে দিব না।</div>
<div class="v" id="v9"><span class="vn">9</span> দেখ, পূর্বকার বিষয় সকল সিদ্ধ হইল; আর আমি নূতন নূতন ঘটনা জ্ঞাত করি, অঙ্কুরিত হইবার পূর্বে তোমাদিগকে তাহা জানাই।</div>
<div class="v" id="v10"><h2>সদাপ্রভুর মহিমা ও ইস্রায়েলের প্রতি দয়া</h2><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>হে সমুদ্রগামীরা ও সাগরস্থ সকলে, <br><span class="br-ind"><br><span class="indent">&nbsp;</span></span>হে উপকূলসমূহ ও তন্নিবাসীরা, <br><span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে নূতন গীত গাও, <br><span class="br-ind"><br><span class="indent">&nbsp;</span></span>পৃথিবীর প্রান্ত হইতে তাঁহার প্রশংসা গাও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>প্রান্তর ও তথাকার নগর সকল উচ্চৈঃস্বর করুক, <br><span class="br-ind"><br><span class="indent">&nbsp;</span></span>কেদরের বসতি গ্রাম সকল তাহা করুক, <br><span class="br-ind"><br><span class="indent">&nbsp;</span></span>শেলা-নিবাসীরা আনন্দ-রব করুক, <br><span class="br-ind"><br><span class="indent">&nbsp;</span></span>পর্বতগণের চূড়া হইতে মহানাদ করুক; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহারা সদাপ্রভুর গৌরব স্বীকার করুক, <br><span class="br-ind"><br><span class="indent">&nbsp;</span></span>উপকূল সমূহের মধ্যে তাঁহার প্রশংসা প্রচার করুক। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভু বীরের ন্যায় যাত্রা করিবেন, <br><span class="br-ind"><br><span class="indent">&nbsp;</span></span>যোদ্ধার ন্যায় উদ্যোগ উত্তেজিত করিবেন; <br><span class="br-ind"><br><span class="indent">&nbsp;</span></span>তিনি জয়ধ্বনি করিবেন, হাঁ, মহানাদ করিবেন; <br><span class="br-ind"><br><span class="indent">&nbsp;</span></span>তিনি শত্রুদের বিপরীতে পরাক্রম দেখাইবেন; <br></div>
<div class="v" id="v14"><span class="vn">14</span> <span class="br-p"><br><br></span>আমি অনেক দিন চুপ করিয়া আছি, নীরব আছি, ক্ষান্ত রহিয়াছি; এখন প্রসবকারিণী স্ত্রীর ন্যায় কোঁকাইয়া উঠিব; আমি এককালে নিশ্বাস টানিয়া ফুৎকার করিব।</div>
<div class="v" id="v15"><span class="vn">15</span> আমি পর্বত ও উপপর্বতগণকে ধ্বংস করিব, তদুপরিস্থ সমস্ত তৃণ শুষ্ক করিব, এবং নদনদীকে উপকূল, ও জলাশয় সকল শুষ্ক করিব।</div>
<div class="v" id="v16"><span class="vn">16</span> আমি অন্ধদিগকে তাহাদের অবিদিত পথ দিয়া লইয়া যাইব; যে সকল মার্গ তাহারা জানে না, সেই সকল মার্গ দিয়া তাহাদিগকে চালাইব; আমি তাহাদের অগ্রে অন্ধকারকে আলোক, ও বক্রভূমিকে সরল করিব; এই সমস্ত আমি করিব, তাহাদিগকে পরিত্যাগ করিব না।</div>
<div class="v" id="v17"><span class="vn">17</span> যাহারা ক্ষোদিত প্রতিমার উপর নির্ভর করে, যাহারা ছাঁচেঢালা প্রতিমাদিগকে বলে, তোমরা আমাদের দেবতা, তাহাদিগকে ফিরাইয়া দেওয়া যাইবে, তাহারা নিতান্ত লজ্জিত হইবে।</div>
<div class="v" id="v18"><span class="vn">18</span> <span class="br-p"><br><br></span>হে বধিরগণ, শুন; হে অন্ধ সকল, দেখিবার জন্য চক্ষু মেল।</div>
<div class="v" id="v19"><span class="vn">19</span> আমার দাস বই আর অন্ধ কে? আমার প্রেরিত দূতের ন্যায় বধির কে? [আমার] মিত্রের ন্যায় অন্ধ কে? সদাপ্রভুর দাসের ন্যায় অন্ধ কে?</div>
<div class="v" id="v20"><span class="vn">20</span> তুমি অনেক বিষয় দেখিতেছ, কিন্তু মন দিতেছ না; তাহার কর্ণ খোলা রহিয়াছে, কিন্তু সে শুনে না।</div>
<div class="v" id="v21"><span class="vn">21</span> সদাপ্রভু আপন ধর্মশীলতার অনুরোধে ব্যবস্থাকে মহৎ ও সমাদরণীয় করিতে প্রীত হইলেন।</div>
<div class="v" id="v22"><span class="vn">22</span> <span class="br-p"><br><br></span>তথাপি তাহারা অপহৃত ও লুন্ঠিত জাতি; তাহারা সকলে গর্তে পাশবদ্ধ ও কারাগারে লুক্কায়িত হইয়াছে; তাহারা অপহৃত হইয়াছে, উদ্ধারকর্তা কেহ নাই; লুন্ঠিত হইয়াছে, কেহ বলে না, ফিরাইয়া দেও।</div>
<div class="v" id="v23"><span class="vn">23</span> তোমাদের মধ্যে কে ইহাতে কর্ণপাত করিবে? কে অবধান করিয়া ভাবীকালের নিমিত্ত তাহা শুনিয়া রাখিবে?</div>
<div class="v" id="v24"><span class="vn">24</span> কে যাকোবকে লুন্ঠিত হইতে দিয়াছে, ইস্রায়েলকে অপহারকদের হস্তে দিয়াছে? সেই সদাপ্রভু কি নয় যাঁহার বিরুদ্ধে আমরা পাপ করিয়াছি, যাঁহার পথে লোকেরা গমন করিতে অসম্মত ছিল, তাঁহার ব্যবস্থা মানিত না?</div>
<div class="v" id="v25"><span class="vn">25</span> তজ্জন্য তিনি তাহার উপরে আপন ক্রোধের তাপ ও যুদ্ধের প্রচণ্ডতা ঢালিয়া দিলেন; তাহাতে তাহার চারিদিকে অগ্নি জ্বলিয়া উঠিল, কিন্তু সে জানিল না; অগ্নি তাহার দাহ জন্মাইল, তথাপি সে মনোযোগ করিল না।</div>
</div>
<!-- PARSED ABOVE; EDITING MAY BREAK PARSER -->
</body></html>