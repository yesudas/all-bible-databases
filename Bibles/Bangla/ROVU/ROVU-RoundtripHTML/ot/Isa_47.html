<html><head>
<meta http-equiv="Content-Type" content="text/html;charset=utf-8" />
<title>Isa 47 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 47);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_45.html">45</a> <a href="Isa_46.html">46</a> <b>47</b> <a href="Isa_48.html">48</a> <a href="Isa_49.html">49</a> ... <a href="Isa_66.html">66</a> </div><hr>
<h1>Isa 47</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে অনূঢ়া বাবিল-কন্যে, তুমি নামিয়া ধূলিতে বস; <br><span class="br-ind"><br><span class="indent">&nbsp;</span></span>হে কল্‌দীয়দের কন্যে, ভূমিতে বস, সিংহাসন নাই; <br><span class="br-ind"><br><span class="indent">&nbsp;</span></span>কেননা লোকে তোমাকে আর কোমলা ও সুখভোগিনী বলিয়া ডাকিবে না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যাঁতা লইয়া শস্য পেষণ কর, <br><span class="br-ind"><br><span class="indent">&nbsp;</span></span>তোমার ঘোমটা খুল, পদের বস্ত্র তুল, <br><span class="br-ind"><br><span class="indent">&nbsp;</span></span>জঙ্ঘা অনাবৃত কর, পদব্রজে নদনদী পার হও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার নগ্নতা প্রকাশিত হইবে, <br><span class="br-ind"><br><span class="indent">&nbsp;</span></span>হাঁ, তোমার লজ্জার বিষয় দৃশ্য হইবে; <br><span class="br-ind"><br><span class="indent">&nbsp;</span></span>‘আমি প্রতিশোধ দিব, কাহারও অনুরোধ মানিব না।’ <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের মুক্তিদাতা, তাঁহার নাম বাহিনীগণের সদাপ্রভু, <br><span class="br-ind"><br><span class="indent">&nbsp;</span></span>তিনি ইস্রায়েলের পবিত্রতম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে কল্‌দীয়দের কন্যে, নীরবে বস, অন্ধকারে আশ্রয় লও; <br><span class="br-ind"><br><span class="indent">&nbsp;</span></span>কেননা তুমি আর রাজ্য সকলের ঠাকুরাণী বলিয়া আখ্যাত হইবে না। <br></div>
<div class="v" id="v6"><span class="vn">6</span> <span class="br-p"><br><br></span>আমি আপন প্রজাবৃন্দের উপরে ক্রুদ্ধ হইয়াছিলাম, আপন অধিকার অপবিত্র করিয়াছিলাম, তোমার হস্তে তাহাদিগকে সমর্পণ করিয়াছিলাম; তুমি তাহাদের প্রতি করুণা কর নাই, তোমার জোঁয়ালি অতি ভারী করিয়া বৃদ্ধ লোকের উপরে দিয়াছ।</div>
<div class="v" id="v7"><span class="vn">7</span> আর তুমি বলিলে, আমি চিরকাল ঠাকুরাণী থাকিব; তাই তুমি এই সকলে মনোযোগ কর নাই, শেষকালের ফলও বিবেচনা কর নাই।</div>
<div class="v" id="v8"><span class="vn">8</span> <span class="br-p"><br><br></span>অতএব এখন, হে বিলাসিনি! ইহা শুন, তুমি নির্ভয়ে বসিয়া আছ, মনে মনে কহিতেছ, আমিই আছি, আমা ভিন্ন আর কেহ নাই, আমি বিধবা হইয়া বসিব না, সন্তান-বিরহ জ্ঞাত হইব না।</div>
<div class="v" id="v9"><span class="vn">9</span> কিন্তু সন্তান-বিরহ ও বৈধব্য, এই উভয়ই অকস্মাৎ একই দিনে তোমার প্রতি ঘটিবে; তোমার মায়াবিত্বের আধিক্য ও বিবিধ ইন্দ্রজালের প্রাচুর্য থাকিলেও উভয়ই পূর্ণ পরিমাণে তোমার উপরে আসিবে।</div>
<div class="v" id="v10"><span class="vn">10</span> তুমি আপন দুষ্টতায় নির্ভর করিয়াছ, তুমি বলিয়াছ, কেহ আমাকে দেখিতে পায় না; তোমার বিদ্যা ও তোমার জ্ঞান তোমাকে বিপথগামিনী করিয়াছে; তুমি মনে মনে বলিয়াছ, আমিই আছি, আমা ভিন্ন আর কেহ নাই।</div>
<div class="v" id="v11"><span class="vn">11</span> এই জন্য দুর্দশা তোমার উপরে আসিবে, তুমি তাহা মন্ত্রবলে দূর করিতে পারিবে না; তোমার উপরে বিপদ্‌পাত হইবে, তুমি তাহার প্রতিবিধান করিতে পারিবে না; তোমার উপরে হঠাৎ বিনাশ উপস্থিত হইবে, তুমি তাহার কিছু জান না।</div>
<div class="v" id="v12"><span class="vn">12</span> যে বিবিধ ইন্দ্রজালে ও মায়াবিত্বের বাহুল্যে তুমি বাল্যকালাবধি শ্রম করিয়া আসিতেছ, এখন সেই সকল লইয়া দাঁড়াও; দেখি, যদি উপকার পাও, দেখি, যদি ভয় দেখাইতে পার।</div>
<div class="v" id="v13"><span class="vn">13</span> তুমি আপনার অনেক মন্ত্রণায় ক্লান্ত হইয়াছ; তবে জ্যোতিষীরা, নক্ষত্রদর্শীরা, মাসদৈবজ্ঞেরা উঠিয়া দাঁড়াউক, তোমার প্রতি যাহা যাহা ঘটিবে, তাহা হইতে তোমাকে নিস্তার করুক।</div>
<div class="v" id="v14"><span class="vn">14</span> দেখ, তাহারা খড়ের ন্যায় হইল; আগুন তাহাদিগকে পোড়াইয়া ফেলিল; তাহারা অগ্নিশিখার বল হইতে আপন আপন প্রাণ উদ্ধার করিতে পারিবে না; উহা উষ্ণ হইবার অঙ্গার বা সম্মুখে বসিবার আগুন নয়।</div>
<div class="v" id="v15"><span class="vn">15</span> তুমি যে সকল বিষয়ে পরিশ্রম করিয়াছ, সেই সকল তোমার পক্ষে এইরূপ হইল; যাহারা তোমার সহিত যৌবনাবধি বাণিজ্য করিয়াছে, তাহারা প্রত্যেকে আপন আপন পথে ভ্রান্ত হইল, তোমার নিস্তারকারী কেহ নাই।</div>
</div>
<!-- PARSED ABOVE; EDITING MAY BREAK PARSER -->
</body></html>