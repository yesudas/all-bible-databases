<html><head>
<meta http-equiv="Content-Type" content="text/html;charset=utf-8" />
<title>Isa 60 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 60);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_58.html">58</a> <a href="Isa_59.html">59</a> <b>60</b> <a href="Isa_61.html">61</a> <a href="Isa_62.html">62</a> ... <a href="Isa_66.html">66</a> </div><hr>
<h1>Isa 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রকৃত ইস্রায়েলের কুশল, শুচিতা ও সুখ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>উঠ, দীপ্তিমতী হও, কেননা তোমার দীপ্তি উপস্থিত, <br><span class="br-ind"><br><span class="indent">&nbsp;</span></span>সদাপ্রভুর প্রতাপ তোমার উপরে উদিত হইল। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেননা, দেখ, অন্ধকার পৃথিবীকে, ঘোর তিমির জাতিগণকে, আচ্ছন্ন করিতেছে, <br><span class="br-ind"><br><span class="indent">&nbsp;</span></span>কিন্তু তোমার উপরে সদাপ্রভু উদিত হইবেন, <br><span class="br-ind"><br><span class="indent">&nbsp;</span></span>এবং তাঁহার প্রতাপ তোমার উপরে দৃষ্ট হইবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর জাতিগণ তোমার দীপ্তির কাছে আগমন করিবে, <br><span class="br-ind"><br><span class="indent">&nbsp;</span></span>রাজগণ তোমার অরুণোদয়ের আলোর কাছে আসিবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি চারিদিকে চক্ষু তুলিয়া দেখ, <br><span class="br-ind"><br><span class="indent">&nbsp;</span></span>উহারা সকলে একত্র হইয়া তোমার কাছে আসিতেছে; <br><span class="br-ind"><br><span class="indent">&nbsp;</span></span>তোমার পুত্রগণ দূর হইতে আসিবে, <br><span class="br-ind"><br><span class="indent">&nbsp;</span></span>তোমার কন্যাগণ কক্ষে করিয়া আনীত হইবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তখন তুমি তাহা দেখিয়া দীপ্যমানা হইবে, <br><span class="br-ind"><br><span class="indent">&nbsp;</span></span>তোমার হৃদয় স্পন্দন করিবে ও বিকশিত হইবে; <br><span class="br-ind"><br><span class="indent">&nbsp;</span></span>কেননা সমুদ্রের দ্রব্যরাশি তোমার দিকে ফিরান যাইবে, <br><span class="br-ind"><br><span class="indent">&nbsp;</span></span>জাতিগণের ঐশ্বর্য তোমার কাছে আসিবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমাকে আবৃত করিবে উষ্ট্রযূথ, <br><span class="br-ind"><br><span class="indent">&nbsp;</span></span>মিদিয়নের ও ঐফার দ্রুতগামী উষ্ট্রগণ; <br><span class="br-ind"><br><span class="indent">&nbsp;</span></span>শিবা দেশ হইতে সকলেই আসিবে; <br><span class="br-ind"><br><span class="indent">&nbsp;</span></span>তাহারা সুবর্ণ ও কুন্দুরু আনিবে, <br><span class="br-ind"><br><span class="indent">&nbsp;</span></span>এবং সদাপ্রভুর প্রশংসার সুসমাচার প্রচার করিবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেদরের সমস্ত মেষপাল তোমার নিকটে একত্রীকৃত হইবে, <br><span class="br-ind"><br><span class="indent">&nbsp;</span></span>নবায়োতের মেষগণ তোমার পরিচর্যা করিবে; <br><span class="br-ind"><br><span class="indent">&nbsp;</span></span>তাহারা আমার যজ্ঞবেদির উপরে উৎসৃষ্ট হইয়া গ্রাহ্য হইবে, <br><span class="br-ind"><br><span class="indent">&nbsp;</span></span>আর আমি আপনার ভূষণস্বরূপ গৃহ বিভূষিত করিব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এ কাহারা উড়িয়া আসিতেছে, মেঘের ন্যায়, <br><span class="br-ind"><br><span class="indent">&nbsp;</span></span>আপন আপন খোপের দিকে কপোতের ন্যায়? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সত্যই উপকূল সকল আমার অপেক্ষা করিবে, <br><span class="br-ind"><br><span class="indent">&nbsp;</span></span>তর্শীশের জাহাজ সকল অগ্রগামী হইবে, <br><span class="br-ind"><br><span class="indent">&nbsp;</span></span>দূর হইতে তোমার সন্তানদিগকে আনিবে, <br><span class="br-ind"><br><span class="indent">&nbsp;</span></span>তাহাদের রৌপ্য ও সুবর্ণের সহিত আনিবে, <br><span class="br-ind"><br><span class="indent">&nbsp;</span></span>তোমার ঈশ্বর সদাপ্রভুর নামের জন্য, ইস্রায়েলের পবিত্রতমের জন্য, <br><span class="br-ind"><br><span class="indent">&nbsp;</span></span>কেননা তিনি তোমাকে বিভূষিত করিয়াছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর বিজাতি-সন্তানেরা তোমার প্রাচীর গাঁথিবে, <br><span class="br-ind"><br><span class="indent">&nbsp;</span></span>তাহাদের রাজগণ তোমার পরিচর্যা করিবে; <br><span class="br-ind"><br><span class="indent">&nbsp;</span></span>কেননা আমি কোপভরে তোমাকে প্রহার করিয়াছি, <br><span class="br-ind"><br><span class="indent">&nbsp;</span></span>কিন্তু অনুগ্রহে তোমার প্রতি করুণা করিলাম। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আর তোমার পুরদ্বার সকল সর্বদা খোলা থাকিবে, <br><span class="br-ind"><br><span class="indent">&nbsp;</span></span>কি দিন কি রাত্রি কখনও রুদ্ধ হইবে না; <br><span class="br-ind"><br><span class="indent">&nbsp;</span></span>জাতিগণের ঐশ্বর্য তোমার কাছে আনা যাইবে, <br><span class="br-ind"><br><span class="indent">&nbsp;</span></span>আর তাহাদের রাজগণকেও সঙ্গে আনা যাইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ যে জাতি বা রাজ্য তোমার দাসত্ব স্বীকার না করিবে, তাহা বিনষ্ট হইবে; <br><span class="br-ind"><br><span class="indent">&nbsp;</span></span>হাঁ, সেই জাতিগণ নিঃশেষে ধ্বংসিত হইবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>লিবানোনের গৌরব তোমার কাছে আসিবে, <br><span class="br-ind"><br><span class="indent">&nbsp;</span></span>দেবদারু, তিধর ও তাশূর বৃক্ষ একত্র আসিবে, <br><span class="br-ind"><br><span class="indent">&nbsp;</span></span>আমার পবিত্র স্থান বিভূষিত করিবার নিমিত্ত আসিবে, <br><span class="br-ind"><br><span class="indent">&nbsp;</span></span>এবং আমি আপন চরণের স্থান গৌরবান্বিত করিব। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আর যাহারা তোমাকে দুঃখ দিত, তাহাদের সন্তানগণ হেঁট হইয়া তোমার নিকট আসিবে; <br><span class="br-ind"><br><span class="indent">&nbsp;</span></span>এবং যাহারা তোমাকে হেয়জ্ঞান করিত, তাহারা সকলে তোমার পদতলে প্রণিপাত করিবে, <br><span class="br-ind"><br><span class="indent">&nbsp;</span></span>আর তোমাকে বলিবে, এ সদাপ্রভুর নগরী, <br><span class="br-ind"><br><span class="indent">&nbsp;</span></span>এ ইস্রায়েলের পবিত্রতমের সিয়োন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি পরিত্যক্তা ও ঘৃণিতা ছিলে, <br><span class="br-ind"><br><span class="indent">&nbsp;</span></span>তোমার মধ্য দিয়া কেহ যাতায়াত করিত না, <br><span class="br-ind"><br><span class="indent">&nbsp;</span></span>তৎপরিবর্তে আমি তোমাকে চিরস্থায়ী শ্লাঘার পাত্র, <br><span class="br-ind"><br><span class="indent">&nbsp;</span></span>বহু পুরুষপরমপরার আনন্দের পাত্র করিব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর তুমি জাতিগণের দুগ্ধ পান করিবে, <br><span class="br-ind"><br><span class="indent">&nbsp;</span></span>এবং রাজগণের স্তন চুষিবে; <br><span class="br-ind"><br><span class="indent">&nbsp;</span></span>আর জানিবে যে, আমি সদাপ্রভুই তোমার ত্রাণকর্তা, <br><span class="br-ind"><br><span class="indent">&nbsp;</span></span>তোমার মুক্তিদাতা, যাকোবের এক বীর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি পিত্তলের পরিবর্তে সুবর্ণ, <br><span class="br-ind"><br><span class="indent">&nbsp;</span></span>এবং লৌহের পরিবর্তে রৌপ্য আনিব, <br><span class="br-ind"><br><span class="indent">&nbsp;</span></span>কাষ্ঠের পরিবর্তে পিত্তল, ও প্রস্তরের পরিবর্তে লৌহ আনিব; <br><span class="br-ind"><br><span class="indent">&nbsp;</span></span>আর আমি শান্তিকে তোমার অধ্যক্ষ করিব, <br><span class="br-ind"><br><span class="indent">&nbsp;</span></span>ধার্মিকতাকে তোমার শাসনকর্তা করিব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আর শুনা যাইবে না- তোমার দেশে উপদ্রবের কথা, <br><span class="br-ind"><br><span class="indent">&nbsp;</span></span>তোমার সীমার মধ্যে ধ্বংস ও বিনাশের কথা; <br><span class="br-ind"><br><span class="indent">&nbsp;</span></span>কিন্তু তুমি আপন প্রাচীরের নাম ‘পরিত্রাণ’ রাখিবে, <br><span class="br-ind"><br><span class="indent">&nbsp;</span></span>আপন পুরদ্বারের নাম ‘প্রশংসা’ রাখিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সূর্য আর দিবসে তোমার জ্যোতি হইবে না, <br><span class="br-ind"><br><span class="indent">&nbsp;</span></span>আলোকের জন্য চন্দ্রও তোমাকে জ্যোৎস্না দিবে না, <br><span class="br-ind"><br><span class="indent">&nbsp;</span></span>কিন্তু সদাপ্রভুই তোমার চিরজ্যোতি হইবেন, <br><span class="br-ind"><br><span class="indent">&nbsp;</span></span>তোমার ঈশ্বরই তোমার ভূষণ হইবেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার সূর্য আর অস্তমিত হইবে না, <br><span class="br-ind"><br><span class="indent">&nbsp;</span></span>তোমার চন্দ্র আর ডুবিয়া যাইবে না; <br><span class="br-ind"><br><span class="indent">&nbsp;</span></span>কেননা সদাপ্রভু তোমার চিরজ্যোতি হইবেন, <br><span class="br-ind"><br><span class="indent">&nbsp;</span></span>এবং তোমার শোকের দিন সমাপ্ত হইবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আর তোমার প্রজারা সকলে ধার্মিক হইবে, <br><span class="br-ind"><br><span class="indent">&nbsp;</span></span>তাহারা চিরকাল তরে দেশ অধিকার করিবে, <br><span class="br-ind"><br><span class="indent">&nbsp;</span></span>তাহারা আমার রোপিত তরুর শাখা, আমার হস্তের কার্য, যেন আমি বিভূষিত হই। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যে ছোট, সে সহস্র হইয়া উঠিবে, <br><span class="br-ind"><br><span class="indent">&nbsp;</span></span>যে ক্ষুদ্র, সে বলবান জাতি হইয়া উঠিবে; <br><span class="br-ind"><br><span class="indent">&nbsp;</span></span>আমি সদাপ্রভু যথাকালে ইহা সম্পন্ন করিতে সত্বর হইব।<br></div>
</div>
<!-- PARSED ABOVE; EDITING MAY BREAK PARSER -->
</body></html>