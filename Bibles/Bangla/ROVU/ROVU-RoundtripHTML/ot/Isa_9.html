<html><head>
<meta http-equiv="Content-Type" content="text/html;charset=utf-8" />
<title>Isa 9 &ndash; নবী যিশাইয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 9);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নবী যিশাইয়ের পুস্তক</b> &ndash; <a href="Isa_1.html">1</a> ... <a href="Isa_7.html">7</a> <a href="Isa_8.html">8</a> <b>9</b> <a href="Isa_10.html">10</a> <a href="Isa_11.html">11</a> ... <a href="Isa_66.html">66</a> </div><hr>
<h1>Isa 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কিন্তু যে [দেশ] পূর্বে যাতনাগ্রস্ত ছিল, তাহার তিমির আর থাকিবে না; তিনি পূর্বকালে সবূলূন দেশ ও নপ্তালি দেশকে তুচ্ছাস্পদ করিয়াছিলেন, কিন্তু উত্তরকালে সমুদ্রের নিকটবর্তী সেই পথ, যর্দনের তীরস্থ প্রদেশ, জাতিগণের গালীলকে, গৌরবান্বিত করিয়াছেন।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>যে জাতি অন্ধকারে ভ্রমণ করিত, <br><span class="br-ind"><br><span class="indent">&nbsp;</span></span>তাহারা মহা-আলোক দেখিতে পাইয়াছে; <br><span class="br-ind"><br><span class="indent">&nbsp;</span></span>যাহারা মৃত্যুচ্ছায়ার দেশে বাস করিত, <br><span class="br-ind"><br><span class="indent">&nbsp;</span></span>তাহাদের উপরে আলোক উদিত হইয়াছে। <br></div>
<div class="v" id="v3"><span class="vn">3</span> <span class="br-p"><br><br></span>তুমি সেই জাতির বৃদ্ধি করিয়াছ, তাহাদের আনন্দ বাড়াইয়াছ; তাহারা তোমার সাক্ষাতে শস্যচ্ছেদন সময়ের ন্যায় আহ্লাদ করে, যেমন লুট বিভাগ করিবার সময়ে লোকেরা উল্লসিত হয়।</div>
<div class="v" id="v4"><span class="vn">4</span> কারণ তুমি তাহার ভারের জোঁয়ালি, তাহার স্কন্ধের বাঁক, তাহার উপদ্রবকারীর দণ্ড ভাঙ্গিয়া ফেলিয়াছ, যেমন মিদিয়নের দিনে করিয়াছিলে।</div>
<div class="v" id="v5"><span class="vn">5</span> বস্তুতঃ তুমুল যুদ্ধে সজ্জিত ব্যক্তির সমস্ত সজ্জা ও রক্তে লুন্ঠিত বস্ত্র সকল জ্বলনীয় দ্রব্য হইবে, অগ্নির ভক্ষ্যস্বরূপ হইবে।</div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>কারণ একটি বালক আমাদের জন্য জন্মিয়াছেন, <br><span class="br-ind"><br><span class="indent">&nbsp;</span></span>একটি পুত্র আমাদিগকে দত্ত হইয়াছে; <br><span class="br-ind"><br><span class="indent">&nbsp;</span></span>আর তাঁহারই স্কন্ধের উপরে কর্তৃত্বভার থাকিবে, <br><span class="br-ind"><br><span class="indent">&nbsp;</span></span>এবং তাঁহার নাম হইবে- ‘আশ্চর্য মন্ত্রী, বিক্রমশালী ঈশ্বর, সনাতন পিতা, শান্তিরাজ’। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দায়ূদের সিংহাসন ও তাঁহার রাজ্যের উপরে <br><span class="br-ind"><br><span class="indent">&nbsp;</span></span>কর্তৃত্ববৃদ্ধির ও শান্তির সীমা থাকিবে না, যেন তাহা সুস্থির ও সুদৃঢ় করা হয়, <br><span class="br-ind"><br><span class="indent">&nbsp;</span></span>ন্যায়বিচারে ও ধার্মিকতা সহকারে, <br><span class="br-ind"><br><span class="indent">&nbsp;</span></span>এখন অবধি অনন্তকাল পর্যন্ত। <br><span class="br-ind"><br><span class="indent">&nbsp;</span></span>বাহিনীগণের সদাপ্রভুর উদ্যোগ ইহা সম্পন্ন করিবে। <br></div>
<div class="v" id="v8"><h2>যিহূদার ভাবী-দণ্ড বিষয়ক কথা</h2><span class="vn">8</span> <span class="br-p"><br><br></span>প্রভু যাকোবের কাছে এক বচন প্রেরণ করিয়াছেন, তাহা ইস্রায়েলের উপরে পতিত হইয়াছে।</div>
<div class="v" id="v9"><span class="vn">9</span> আর [দেশের] সমস্ত লোক, ইফ্রয়িম ও শমরিয়ার নিবাসিগণ, তাহা জানিতে পাইবে; তাহারা দর্পে ও চিত্তের গর্বে বলিতেছে,</div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ইষ্টক পতিত হইয়াছে বটে, <br><span class="br-ind"><br><span class="indent">&nbsp;</span></span>কিন্তু আমরা তক্ষিত প্রস্তরে গাঁথিব; <br><span class="br-ind"><br><span class="indent">&nbsp;</span></span>সুকমোর কাষ্ঠ সকল কাটা গিয়াছে বটে, <br><span class="br-ind"><br><span class="indent">&nbsp;</span></span>কিন্তু আমরা তাহার পরিবর্তে এরসকাষ্ঠ দিব। <br></div>
<div class="v" id="v11"><span class="vn">11</span> <span class="br-p"><br><br></span>অতএব সদাপ্রভু রৎসীনের বিপক্ষদলকে তাহার বিরুদ্ধে উচ্চে স্থাপন করিবেন, ও তাহার শত্রুদিগকে উত্তেজিত করিবেন;</div>
<div class="v" id="v12"><span class="vn">12</span> অরাম সম্মুখে ও পলেষ্টীয়েরা পশ্চাতে; তাহারা হা করিয়া ইস্রায়েলকে গ্রাস করিবে। <span class="br-p"><br><br></span><span class="br-ind"><br><span class="indent">&nbsp;</span></span>এই সকলেতেও তাঁহার ক্রোধ নিবৃত্ত হয় নাই, <br><span class="br-ind"><br><span class="indent">&nbsp;</span></span>কিন্তু তাঁহার হস্ত এখনও বিস্তারিত রহিয়াছে। <br></div>
<div class="v" id="v13"><span class="vn">13</span> <span class="br-p"><br><br></span>তথাপি যিনি লোকদিগকে প্রহার করিয়াছেন, তাঁহার কাছে তাহারা ফিরে নাই, বাহিনীগণের সদাপ্রভুর অন্বেষণ করে নাই।</div>
<div class="v" id="v14"><span class="vn">14</span> এই জন্য সদাপ্রভু ইস্রায়েলের মস্তক ও পুচ্ছ, বাগুড়া ও খাগড়া এক দিনেই কাটিয়া ফেলিবেন;</div>
<div class="v" id="v15"><span class="vn">15</span> প্রাচীন ও সম্মানিত লোক সেই মস্তক, এবং মিথ্যা-শিক্ষাদায়ী ভাববাদী সেই পুচ্ছ।</div>
<div class="v" id="v16"><span class="vn">16</span> কারণ এই জাতির পথদর্শকেরাই ইহাদিগকে ঘুরাইয়া লইয়া বেড়ায় এবং যাহারা তাহাদের দ্বারা চালিত হয়, তাহারা সংহারিত হইতেছে।</div>
<div class="v" id="v17"><span class="vn">17</span> এই জন্য প্রভু তাহাদের যুবকগণে আনন্দ করিবেন না, এবং তাহাদের পিতৃহীনদিগকে ও বিধবাদিগকে অনুকমপা করিবেন না; কেননা তাহারা সকলে পামর ও দুরাচার, এবং প্রত্যেক মুখ মূঢ়তাভাষী। <span class="br-p"><br><br></span><span class="br-ind"><br><span class="indent">&nbsp;</span></span>এই সকলেতেও তাঁহার ক্রোধ নিবৃত্ত হয় নাই, <br><span class="br-ind"><br><span class="indent">&nbsp;</span></span>কিন্তু তাঁহার হস্ত এখনও বিস্তারিত রহিয়াছে। <br></div>
<div class="v" id="v18"><span class="vn">18</span> <span class="br-p"><br><br></span>বাস্তবিক দুষ্টতা অগ্নিবৎ জ্বলে, তাহা শ্যাকুল ও কণ্টকবন গ্রাস করে; নিবিড় বনে জ্বলিয়া উঠে, তাহা ঘূর্ণমান ঘন ধূমস্তম্ভ হইয়া উঠে।</div>
<div class="v" id="v19"><span class="vn">19</span> বাহিনীগণের সদাপ্রভুর ক্রোধে দেশ দগ্ধ, এবং লোকেরা যেন অগ্নির ভক্ষ্য হইয়াছে; কেহ আপন ভ্রাতার প্রতি মমতা করে না।</div>
<div class="v" id="v20"><span class="vn">20</span> কেহ দক্ষিণ হস্তের দিকে টানিয়া লয়, তথাপি ক্ষুধিত থাকে; আবার কেহ বাম হস্তের দিকে গ্রাস করে, কিন্তু তৃপ্ত হয় না; প্রতিজন আপন আপন বাহুর মাংস ভোজন করে;</div>
<div class="v" id="v21"><span class="vn">21</span> মনঃশি ইফ্রয়িমকে ও ইফ্রয়িম মনঃশিকে, এবং উভয়ে একসঙ্গে যিহূদাকে আক্রমণ করে; <span class="br-p"><br><br></span><span class="br-ind"><br><span class="indent">&nbsp;</span></span>এই সকলেতেও তাঁহার ক্রোধ নিবৃত্ত হয় নাই, <br><span class="br-ind"><br><span class="indent">&nbsp;</span></span>কিন্তু তাঁহার হস্ত এখনও বিস্তারিত রহিয়াছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>