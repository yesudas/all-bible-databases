<html><head>
<meta http-equiv="Content-Type" content="text/html;charset=utf-8" />
<title>Jer 10 &ndash; যিরমিয় ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 10);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যিরমিয় ভাববাদীর পুস্তক</b> &ndash; <a href="Jer_1.html">1</a> ... <a href="Jer_8.html">8</a> <a href="Jer_9.html">9</a> <b>10</b> <a href="Jer_11.html">11</a> <a href="Jer_12.html">12</a> ... <a href="Jer_52.html">52</a> </div><hr>
<h1>Jer 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রতিমাপূজার অলীকতা</h2><span class="vn">1</span> <span class="br-p"><br><br></span>হে ইস্রায়েল-কুল, সদাপ্রভু তোমাদের বিষয়ে যে কথা কহেন, তাহা শুন।</div>
<div class="v" id="v2"><span class="vn">2</span> সদাপ্রভু এই কথা কহেন, তোমরা জাতিগণের ব্যবহার শিখিও না, আকাশের নানা চিহ্ন হইতে ভীত হইও না; বাস্তবিক জাতিগণই তাহা হইতে ভীত হয়।</div>
<div class="v" id="v3"><span class="vn">3</span> কেননা জাতিগণের বিধি সকল অসার; লোকে বনে যে কাষ্ঠ ছেদন করে, তাহাই বাটালি সহকারে কারুকরের হস্তকৃত কর্ম হইয়া উঠে।</div>
<div class="v" id="v4"><span class="vn">4</span> লোকে তাহা রৌপ্য ও সুবর্ণে অলঙ্কৃত করে; এবং যেন না নড়ে, তজ্জন্য হাতুড়ি দিয়া প্রেক মারিয়া তাহা দৃঢ় করে।</div>
<div class="v" id="v5"><span class="vn">5</span> সেই সকল খোদিত স্তম্ভস্বরূপ; কথা কহিতে পারে না; তাহাদিগকে বহন করিতে হয়, কারণ তাহারা চলিতে পারে না। তোমরা তাহাদের হইতে ভীত হইও না; কারণ তাহারা অহিত করিতে পারে না, হিত করিতেও তাহাদের সাধ্য নাই।</div>
<div class="v" id="v6"><span class="vn">6</span> <span class="br-p"><br><br></span>হে সদাপ্রভু, তোমার তুল্য কেহই নাই; তুমি মহান, তোমার নামও পরাক্রমে মহৎ।</div>
<div class="v" id="v7"><span class="vn">7</span> হে জাতিগণের রাজন্‌, তোমাকে কে না ভয় করিবে? তাহা তোমারই পাওনা, কেননা জাতিগণের সমস্ত জ্ঞানী লোকের মধ্যে, তাহাদের সমুদয় রাজ্যের মধ্যে, তোমার তুল্য কেহ নাই।</div>
<div class="v" id="v8"><span class="vn">8</span> কিন্তু তাহারা নির্বিশেষে পশুবৎ ও স্থূলবুদ্ধি; অসার লোকদের শিক্ষা! উহা কাষ্ঠমাত্র।</div>
<div class="v" id="v9"><span class="vn">9</span> তর্শীশ হইতে রৌপ্যের পাত ও ঊফস হইতে স্বর্ণ আনীত হয়; [পুত্তলিগণ] কারুকরের কৃত ও স্বর্ণকারের হস্তনির্মিত; তাহাদের পরিচ্ছদ নীল ও বেগুনে, সেই সকলই শিল্পনিপুণ লোকদের কৃত কর্ম।</div>
<div class="v" id="v10"><span class="vn">10</span> কিন্তু সদাপ্রভু সত্য ঈশ্বর; তিনিই জীবন্ত ঈশ্বর ও অনন্তকালস্থায়ী রাজা; তাঁহার ক্রোধে পৃথিবী কম্পিত হয়, এবং তাঁহার কোপ জাতিগণ সহিতে পারে না।</div>
<div class="v" id="v11"><span class="vn">11</span> <span class="br-p"><br><br></span>তোমরা উহাদিগকে এই কথা বল, ‘যে দেবগণ আকাশমণ্ডল ও ভূমণ্ডল গঠন করে নাই, তাহারা ভূমণ্ডল হইতে ও আকাশমণ্ডলের অধঃ হইতে উচ্ছিন্ন হইবে’।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি নিজ শক্তিতে পৃথিবী গঠন করিয়াছেন, <br><span class="br-ind"><br><span class="indent">&nbsp;</span></span>নিজ জ্ঞানে জগৎ স্থাপন করিয়াছেন, <br><span class="br-ind"><br><span class="indent">&nbsp;</span></span>নিজ বুদ্ধিতে আকাশমণ্ডল বিস্তার করিয়াছেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি রব ছাড়িলে আকাশে জলরাশির শব্দ হয়, <br><span class="br-ind"><br><span class="indent">&nbsp;</span></span>তিনি পৃথিবীর প্রান্ত হইতে বাষপ উত্থাপন করেন; <br><span class="br-ind"><br><span class="indent">&nbsp;</span></span>তিনি বৃষ্টির নিমিত্ত বিদ্যুৎ গঠন করেন, <br><span class="br-ind"><br><span class="indent">&nbsp;</span></span>তিনি আপন ভাণ্ডার হইতে বায়ু বাহির করিয়া আনেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>প্রত্যেক মনুষ্য পশুবৎ হইয়াছে, সে জ্ঞানহীন; <br><span class="br-ind"><br><span class="indent">&nbsp;</span></span>প্রত্যেক স্বর্ণকার আপন প্রতিমা দ্বারা লজ্জিত হয়। <br><span class="br-ind"><br><span class="indent">&nbsp;</span></span>কারণ তাহার ছাঁচে ঢালা বস্তু, মিথ্যামাত্র, তাহার মধ্যে শ্বাসবায়ু নাই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সেই সকল অসার, মায়ার কর্মমাত্র; <br><span class="br-ind"><br><span class="indent">&nbsp;</span></span>তাহাদের প্রতিফল দানকালে তাহারা বিনষ্ট হইবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যিনি যাকোবের অধিকার, তিনি সেইরূপ নহেন; <br><span class="br-ind"><br><span class="indent">&nbsp;</span></span>কারণ তিনি সমস্ত বস্তুর গঠনকারী, <br><span class="br-ind"><br><span class="indent">&nbsp;</span></span>এবং ইস্রায়েল তাঁহার অধিকাররূপ বংশ; <br><span class="br-ind"><br><span class="indent">&nbsp;</span></span>তাঁহার নাম বাহিনীগণের সদাপ্রভু! <br></div>
<div class="v" id="v17"><h2>ইস্রায়েলের দুরবস্থা</h2><span class="vn">17</span> <span class="br-p"><br><br></span>হে অবরুদ্ধস্থান-নিবাসিনি! তুমি ভূমি হইতে আপন সামগ্রী কুড়াইয়া লও।</div>
<div class="v" id="v18"><span class="vn">18</span> কেননা সদাপ্রভু এই কথা কহেন, দেখ, আমি এই সময়ে দেশীয় লোকদিগকে ফিঙ্গার প্রস্তরের ন্যায় নিক্ষেপ করিব, এবং এমন সঙ্কটাপন্ন করিব যে, তাহারা টের পাইবে।</div>
<div class="v" id="v19"><span class="vn">19</span> হায় হায়, আমার কেমন ভঙ্গ! আমার ক্ষত অতি বেদনাযুক্ত; তথাপি আমি কহিলাম, ইহা আমার পীড়া, আমি ইহা সহ্য করিব।</div>
<div class="v" id="v20"><span class="vn">20</span> আমার তাম্বু বিনষ্ট হইল; আমার সমস্ত রজ্জু ছিঁড়িয়া গেল; আমার সন্তানগণ আমার নিকট হইতে প্রস্থান করিল, তাহারা আর নাই। আমার তাম্বু পুনর্বার টাঙ্গাইতে ও আমার যবনিকা ঝুলাইতে একজনও নাই।</div>
<div class="v" id="v21"><span class="vn">21</span> কেননা পালকগণ পশুবৎ হইয়াছে, সদাপ্রভুর কাছে অন্বেষণ করে নাই, এই জন্য বুদ্ধিপূর্বক চলে নাই, তাহাদের সমস্ত পাল ছিন্নভিন্ন হইয়াছে।</div>
<div class="v" id="v22"><span class="vn">22</span> কোলাহলের রব! দেখ, তাহা উপস্থিত হইতেছে, উত্তর দেশ হইতে বড় কলরব আসিতেছে; যিহূদার নগর সকল ধ্বংসিত ও শৃগালদের বাসস্থান করা হইবে।</div>
<div class="v" id="v23"><span class="vn">23</span> <span class="br-p"><br><br></span>হে সদাপ্রভু, আমি জানি, মনুষ্যের পথ তাহার বশে নয়, মনুষ্য চলিতে চলিতে আপন পাদবিক্ষেপ স্থির করিতে পারে না।</div>
<div class="v" id="v24"><span class="vn">24</span> হে সদাপ্রভু, আমাকে শাসন কর, কেবল বিচারপূর্বক কর; ক্রোধপূর্বক করিও না, পাছে তুমি আমাকে ক্ষীণ করিয়া ফেল।</div>
<div class="v" id="v25"><span class="vn">25</span> ঢালিয়া দেও তোমার কোপ সেই জাতিগণের উপরে, যাহারা তোমাকে জানে না; সেই গোষ্ঠী সকলের উপরে, যাহারা তোমার নামে ডাকে না; কেননা তাহারা যাকোবকে গ্রাস করিয়াছে, গ্রাস করিয়া সংহার করিয়াছে, তাহারা তাহার বাসস্থান শূন্য করিয়াছে।</div>
</div>
<!-- PARSED ABOVE; EDITING MAY BREAK PARSER -->
</body></html>