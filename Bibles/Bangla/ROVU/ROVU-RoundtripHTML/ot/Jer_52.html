<html><head>
<meta http-equiv="Content-Type" content="text/html;charset=utf-8" />
<title>Jer 52 &ndash; যিরমিয় ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 52);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যিরমিয় ভাববাদীর পুস্তক</b> &ndash; <a href="Jer_1.html">1</a> ... <a href="Jer_50.html">50</a> <a href="Jer_51.html">51</a> <b>52</b> </div><hr>
<h1>Jer 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেমের পতন ও বিনাশ</h2><span class="vn">1</span> <span class="br-p"><br><br></span>সিদিকিয় একুশ বৎসর বয়সে রাজত্ব করিতে আরম্ভ করেন, আর তিনি এগার বৎসর কাল যিরূশালেমে রাজত্ব করেন; তাঁহার মাতার নাম হমুটল, তিনি লিব্‌না-নিবাসী যিরমিয়ের কন্যা।</div>
<div class="v" id="v2"><span class="vn">2</span> যিহোয়াকীমের সকল ক্রিয়ানুসারে সিদিকিয়ও সদাপ্রভুর দৃষ্টিতে যাহা মন্দ তাহাই করিতেন।</div>
<div class="v" id="v3"><span class="vn">3</span> কারণ যিরূশালেমে ও যিহূদায় সদাপ্রভুর ক্রোধজনিত ঘটনা হইল, যে পর্যন্ত না তিনি আপনার সম্মুখ হইতে তাহাদিগকে দূরে ফেলিয়া দিলেন, আর সিদিকিয় বাবিল-রাজের বিদ্রোহী হইলেন।</div>
<div class="v" id="v4"><span class="vn">4</span> <span class="br-p"><br><br></span>পরে তাঁহার রাজত্বের নবম বৎসরের দশম মাসে, মাসের দশম দিনে বাবিল-রাজ নবূখদ্‌নিৎসর ও তাঁহার সমস্ত সৈন্য যিরূশালেমের বিরুদ্ধে আসিয়া শিবির স্থাপন করিলেন, ও তাহার বিরুদ্ধে চারিদিকে গড় গাঁথিলেন;</div>
<div class="v" id="v5"><span class="vn">5</span> আর সিদিকিয়ের একাদশ বৎসর পর্যন্ত নগর অবরুদ্ধ থাকিল।</div>
<div class="v" id="v6"><span class="vn">6</span> চতুর্থ মাসে, মাসের নবম দিনে, নগরে মহা দুর্ভিক্ষ হইয়াছিল, দেশের লোকদের জন্য খাদ্যদ্রব্য কিছুই রহিল না।</div>
<div class="v" id="v7"><span class="vn">7</span> পরে নগরের এক স্থান ভগ্ন হইল, ও সমস্ত যোদ্ধা রাত্রিতে নগর হইতে বাহিরে গিয়া রাজার উদ্যানের নিকটস্থ দুই প্রাচীরের দ্বারের পথ দিয়া পলায়ন করিল- তখন কল্‌দীয়েরা নগরের বিরুদ্ধে চারিদিকে ছিল- আর উহারা অরাবা তলভূমির পথে গেল।</div>
<div class="v" id="v8"><span class="vn">8</span> কিন্তু কল্‌দীয়দের সৈন্য রাজার পশ্চাতে দৌড়াইয়া গিয়া যিরীহোর তলভূমিতে সিদিকিয়কে ধরিল, তাহাতে তাঁহার সকল সৈন্য তাঁহার নিকট হইতে ছিন্নভিন্ন হইল।</div>
<div class="v" id="v9"><span class="vn">9</span> তখন তাহারা রাজাকে ধরিয়া হমাৎ দেশস্থ রিব্লাতে বাবিল-রাজের নিকটে লইয়া গেল, পরে তিনি তাঁহার দণ্ডবিধান করিলেন।</div>
<div class="v" id="v10"><span class="vn">10</span> আর বাবিল-রাজ সিদিকিয়ের সাক্ষাতেই তাঁহার পুত্রগণকে হনন করিলেন; এবং যিহূদার সমস্ত অধ্যক্ষগণকেও রিব্লাতে হনন করিলেন; আর সিদিকিয়ের চক্ষু উৎপাটন করিলেন;</div>
<div class="v" id="v11"><span class="vn">11</span> পরে বাবিল-রাজ তাঁহাকে শৃঙ্খলে বদ্ধ করিয়া বাবিলে লইয়া গেলেন, এবং তাঁহার মৃত্যু পর্যন্ত তাঁহাকে কারাগারে বদ্ধ রাখিলেন।</div>
<div class="v" id="v12"><span class="vn">12</span> <span class="br-p"><br><br></span>পরে পঞ্চম মাসে, মাসের দশম দিনে, বাবিল-রাজ নবূখদ্‌নিৎসরের ঊনবিংশ বৎসরে, রক্ষক-সেনাপতি নবূষরদন- যিনি বাবিল-রাজের সম্মুখে দাঁড়াইতেন- যিরূশালেমে প্রবেশ করিলেন;</div>
<div class="v" id="v13"><span class="vn">13</span> তিনি সদাপ্রভুর গৃহ ও রাজবাটী পোড়াইয়া দিলেন, এবং যিরূশালেমের সকল গৃহ ও বৃহৎ বৃহৎ সকল অট্টালিকা আগুনে পোড়াইয়া দিলেন।</div>
<div class="v" id="v14"><span class="vn">14</span> আর রক্ষক-সেনাপতির অনুগামী সমস্ত কল্‌দীয় সৈন্য যিরূশালেমের চারিদিকের সমস্ত প্রাচীর ভগ্ন করিল।</div>
<div class="v" id="v15"><span class="vn">15</span> আর রক্ষক-সেনাপতি নবূষরদন কতকগুলি দীনদরিদ্র লোককে, নগরে পরিত্যক্ত অবশিষ্ট লোকদিগকে, ও যাহারা পক্ষান্তরে গিয়াছিল, বাবিল-রাজের সপক্ষ হইয়াছিল, তাহাদিগকে, এবং অবশিষ্ট সাধারণ লোকদিগকে বন্দি করিয়া লইয়া গেলেন।</div>
<div class="v" id="v16"><span class="vn">16</span> কেবল দ্রাক্ষাক্ষেত্র পালন ও ভূমিকর্ষণার্থে রক্ষক-সেনাপতি নবূষরদন কতকগুলি দীনদরিদ্র লোককে দেশে রাখিলেন।</div>
<div class="v" id="v17"><span class="vn">17</span> <span class="br-p"><br><br></span>আর সদাপ্রভুর গৃহের পিত্তলময় দুই স্তম্ভ, ও সদাপ্রভুর গৃহের পীঠ সকল ও পিত্তলময় সমুদ্রপাত্র কল্‌দীয়েরা খণ্ড খণ্ড করিয়া সেই সকল পিত্তল বাবিলে লইয়া গেল।</div>
<div class="v" id="v18"><span class="vn">18</span> আর স্থালী, হাতা, কর্তরী, বাটি ও চামচ, এবং সমস্ত পরিচর্যার্থক পিত্তলময় পাত্র, লইয়া গেল।</div>
<div class="v" id="v19"><span class="vn">19</span> আর ডাবর, অঙ্গারধানী, বাটি, স্থালী, দীপবৃক্ষ, চামচ ও সেকপাত্র প্রভৃতি- স্বর্ণময় পাত্রের স্বর্ণ ও রৌপ্যময় পাত্রের রৌপ্য- রক্ষক-সেনাপতি লইয়া গেলেন।</div>
<div class="v" id="v20"><span class="vn">20</span> যে দুই স্তম্ভ, এক সমুদ্রপাত্র ও পীঠ সকলের নিচে দ্বাদশ পিত্তলময় বৃষ শলোমন রাজা সদাপ্রভুর গৃহের জন্য নির্মাণ করিয়াছিলেন, সেই সকল পাত্রের পিত্তল অপরিমিত ছিল।</div>
<div class="v" id="v21"><span class="vn">21</span> ফলতঃ ঐ দুই স্তম্ভের প্রত্যেকের উচ্চতা আঠার হস্ত ও পরিধি বারো হস্ত ছিল, এবং তাহা চারি অঙ্গুলি পুরু ছিল; তাহা ফাঁপা ছিল।</div>
<div class="v" id="v22"><span class="vn">22</span> আর তাহার উপরে পাঁচ হস্ত পরিমাণ উচ্চ পিত্তলময় এক মাথলা ছিল, মাথলার উপরে চারিদিকে জালকার্য ও দাড়িম্বাকৃতি ছিল; সেই সকলও পিত্তলময়; এবং তাহার দ্বিতীয় স্তম্ভেরও ঐ মত আকার ও দাড়িম্ব ছিল।</div>
<div class="v" id="v23"><span class="vn">23</span> পার্শ্বে ছিয়ানব্বইটি দাড়িম্ব ছিল, চারিদিকের জালকার্যের উপরে শ্রেণীবদ্ধ একশত দাড়িম্ব ছিল।</div>
<div class="v" id="v24"><span class="vn">24</span> <span class="br-p"><br><br></span>পরে রক্ষক-সেনাপতি মহাযাজক সরায়কে, দ্বিতীয় যাজক সফনিয়কে ও তিন জন দ্বারপালকে ধরিলেন।</div>
<div class="v" id="v25"><span class="vn">25</span> আর তিনি নগর হইতে যোদ্ধাদের উপরে নিযুক্ত একজন কর্মচারীকে এবং যাঁহারা রাজার মুখ দর্শন করিতেন, তাঁহাদের মধ্যে নগরে প্রাপ্ত সাত জন লোককে, দেশের লোক-সংগ্রহকারী সৈন্যাধক্ষের লেখককে ও নগর মধ্যে প্রাপ্ত দেশের লোকদের মধ্যে ষাট জনকে ধরিলেন।</div>
<div class="v" id="v26"><span class="vn">26</span> রক্ষক-সেনাপতি নবূষরদন তাঁহাদিগকে ধরিয়া রিব্লাতে বাবিল-রাজের কাছে লইয়া গেলেন।</div>
<div class="v" id="v27"><span class="vn">27</span> আর বাবিল-রাজ হমাৎ দেশস্থ রিব্লাতে তাঁহাদিগকে আঘাত করিয়া বধ করিলেন। এইরূপে যিহূদা আপন দেশ হইতে বন্দি হইয়া নীত হইল।</div>
<div class="v" id="v28"><span class="vn">28</span> <span class="br-p"><br><br></span>নবূখদ্‌নিৎসর কর্তৃক এই সকল লোক বন্দিরূপে নীত হইল; সপ্তম বৎসরে তিন সহস্র তেইশ জন যিহূদী;</div>
<div class="v" id="v29"><span class="vn">29</span> নবূখদ্‌নিৎসরের অষ্টাদশ বৎসরে তিনি যিরূশালেম হইতে আট শত বত্রিশ জনকে বন্দি করিয়া লইয়া যান।</div>
<div class="v" id="v30"><span class="vn">30</span> <span class="br-p"><br><br></span>নবূখদ্‌নিৎসরের ত্রয়োবিংশ বৎসরে রক্ষক-সেনাপতি নবূষরদন সাত শত পঁয়তাল্লিশ জন যিহূদীকে বন্দি করিয়া লইয়া যান। ইহারা সর্বসুদ্ধ চারি সহস্র ছয়শত প্রাণী।</div>
<div class="v" id="v31"><span class="vn">31</span> <span class="br-p"><br><br></span>পরে যিহূদার যিহোয়াখীন রাজার বন্দিদশার সপ্তত্রিংশ বৎসরে, দ্বাদশ মাসের পঞ্চবিংশ দিবসে, বাবিল-রাজ ইবিল-মরোদক আপন রাজত্বের প্রথম বৎসরে যিহূদা-রাজ যিহোয়াখীনের মস্তক উঠাইলেন, ও তাঁহাকে কারাগার হইতে মুক্ত করিলেন।</div>
<div class="v" id="v32"><span class="vn">32</span> আর তিনি তাঁহাকে প্রীতিবাক্য কহিয়া, তাঁহার সহিত যে সকল রাজা বাবিলে ছিলেন, তাঁহাদের আসন হইতে তাঁহার আসন উচ্চে স্থাপন করিলেন।</div>
<div class="v" id="v33"><span class="vn">33</span> আর ইনি কারাবাসের বস্ত্র পরিবর্তন করিলেন; এবং যাবজ্জীবন প্রতিনিয়ত রাজার সম্মুখে ভোজন পান করিতে লাগিলেন।</div>
<div class="v" id="v34"><span class="vn">34</span> আর তাঁহার মরণদিন পর্যন্ত বাবিল-রাজের আজ্ঞাতে তাঁহাকে নিয়ত বৃত্তি দেওয়া হইত, তাঁহার সমস্ত জীবন ব্যাপিয়া তাঁহাকে দিনের উপযুক্ত খাদ্যদ্রব্য প্রতিদিন দেওয়া হইত।</div>
</div>
<!-- PARSED ABOVE; EDITING MAY BREAK PARSER -->
</body></html>