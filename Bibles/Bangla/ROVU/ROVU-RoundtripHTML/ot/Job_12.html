<html><head>
<meta http-equiv="Content-Type" content="text/html;charset=utf-8" />
<title>Job 12 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 12);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_10.html">10</a> <a href="Job_11.html">11</a> <b>12</b> <a href="Job_13.html">13</a> <a href="Job_14.html">14</a> ... <a href="Job_42.html">42</a> </div><hr>
<h1>Job 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অবশ্য তোমরাই লোক! <br><span class="br-ind"><br><span class="indent">&nbsp;</span></span>প্রজ্ঞা তোমাদের সহিত মরিয়া যাইবে! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু তোমাদের ন্যায় আমারও বুদ্ধি আছে; <br><span class="br-ind"><br><span class="indent">&nbsp;</span></span>তোমাদের হইতে আমি নিকৃষ্ট নহি; <br><span class="br-ind"><br><span class="indent">&nbsp;</span></span>বাস্তবিক, এইরূপ কথা কে না জানে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি প্রতিবাসীর হাস্যাস্পদ হইয়াছি; <br><span class="br-ind"><br><span class="indent">&nbsp;</span></span>ঈশ্বরকে ডাকিলে তিনি যাহাকে উত্তর দিতেন, <br><span class="br-ind"><br><span class="indent">&nbsp;</span></span>সেই ধার্মিক সিদ্ধ ব্যক্তি হাস্যাস্পদ হইয়াছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>নিশ্চিন্ত লোকের জ্ঞানে বিপদ অবজ্ঞার বিষয়; <br><span class="br-ind"><br><span class="indent">&nbsp;</span></span>যাহাদের পা পিছলাইয়া যায়, তাহাদের জন্য তাহা প্রস্তুত। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দস্যুদের তাম্বু শান্তিযুক্ত, <br><span class="br-ind"><br><span class="indent">&nbsp;</span></span>ঈশ্বরের ক্রোধজনকেরা নির্বিঘ্নে থাকে, <br><span class="br-ind"><br><span class="indent">&nbsp;</span></span>ঈশ্বর তাহাদের হস্তে ধন দেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>পশুদিগকে জিজ্ঞাসা কর, তাহারা তোমাকে শিক্ষা দিবে; <br><span class="br-ind"><br><span class="indent">&nbsp;</span></span>আকাশের পক্ষিগণকে জিজ্ঞাসা কর, <br><span class="br-ind"><br><span class="indent">&nbsp;</span></span>তাহারা তোমাকে বলিয়া দিবে; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৃথিবীকে বল, সে তোমাকে শিক্ষা দিবে, <br><span class="br-ind"><br><span class="indent">&nbsp;</span></span>সমুদ্রের মৎস্যগণ তোমাকে বলিয়া দিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এ সকল দেখিয়া কে না জানে যে, <br><span class="br-ind"><br><span class="indent">&nbsp;</span></span>সদাপ্রভুরই হস্ত ইহা সম্পন্ন করিয়াছে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁহারই হস্তে সমস্ত জীবের প্রাণ, <br><span class="br-ind"><br><span class="indent">&nbsp;</span></span>সমস্ত মানব জাতির আত্মা রহিয়াছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>রসনা যেমন খাদ্যের আস্বাদ লয়, <br><span class="br-ind"><br><span class="indent">&nbsp;</span></span>তেমনি কর্ণ কি কথার পরীক্ষা করে না? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রাচীনদের নিকটে প্রজ্ঞা আছে, <br><span class="br-ind"><br><span class="indent">&nbsp;</span></span>দীর্ঘায়ু বুদ্ধিসমন্বিত। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাঁহারই নিকটে প্রজ্ঞা ও পরাক্রম আছে, <br><span class="br-ind"><br><span class="indent">&nbsp;</span></span>পরামর্শ ও বুদ্ধি তাঁহারই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দেখ, তিনি ভাঙ্গিয়া ফেলিলে আর গড়া যায় না, <br><span class="br-ind"><br><span class="indent">&nbsp;</span></span>তিনি মনুষ্যকে রুদ্ধ করিলে মুক্ত করা যায় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দেখ, তিনি জল বদ্ধ করিলে তাহা শুষ্ক হয়, <br><span class="br-ind"><br><span class="indent">&nbsp;</span></span>জল পাঠাইলে তাহা পৃথিবীকে লণ্ডভণ্ড করে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বল ও বুদ্ধিকৌশল তাঁহার, <br><span class="br-ind"><br><span class="indent">&nbsp;</span></span>ভ্রান্ত ও ভ্রামক তাঁহার। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি মন্ত্রিগণকে সর্বস্বহীন করিয়া লইয়া যান, <br><span class="br-ind"><br><span class="indent">&nbsp;</span></span>তিনি বিচারকর্তাদিগকে অবোধ করেন, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি রাজাদের কর্তৃত্ববন্ধন মুক্ত করেন, <br><span class="br-ind"><br><span class="indent">&nbsp;</span></span>তাহাদের কটিদেশে পটুকা বদ্ধ করেন, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাজকগণকে সর্বস্বহীন করিয়া লইয়া যান, <br><span class="br-ind"><br><span class="indent">&nbsp;</span></span>দৃঢ়মূলদিগকে উন্মূলন করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি বিশ্বস্তদের কথা অন্যথা করেন, <br><span class="br-ind"><br><span class="indent">&nbsp;</span></span>বৃদ্ধগণের বিবেচনা হরণ করেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি কর্তাদের উপরে তুচ্ছতা ঢালিয়া দেন, <br><span class="br-ind"><br><span class="indent">&nbsp;</span></span>বিক্রমীদের কটিবন্ধন খুলিয়া ফেলেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তিনি অন্ধকার হইতে নিগূঢ়তত্ত্ব প্রকাশ করেন, <br><span class="br-ind"><br><span class="indent">&nbsp;</span></span>মৃত্যুচ্ছায়াকে আলোর মধ্যে আনয়ন করেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি জাতিগণকে বাড়ান, আবার বিনাশ করেন, <br><span class="br-ind"><br><span class="indent">&nbsp;</span></span>জাতিদিগকে প্রসারিত করেন, আবার লইয়া যান। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তিনি পৃথিবীর জনাধ্যক্ষদের হৃদয় হরণ করেন, <br><span class="br-ind"><br><span class="indent">&nbsp;</span></span>পথহীন মরুভূমিতে তাহাদিগকে ভ্রমণ করান। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহারা আঁধারে হাঁতড়াইয়া বেড়ায়, আলো পায় না; <br><span class="br-ind"><br><span class="indent">&nbsp;</span></span>তিনি তাহাদিগকে মত্তের ন্যায় ভ্রমণ করান।<br></div>
</div>
<!-- PARSED ABOVE; EDITING MAY BREAK PARSER -->
</body></html>