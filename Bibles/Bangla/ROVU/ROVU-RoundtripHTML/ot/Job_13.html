<html><head>
<meta http-equiv="Content-Type" content="text/html;charset=utf-8" />
<title>Job 13 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 13);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_11.html">11</a> <a href="Job_12.html">12</a> <b>13</b> <a href="Job_14.html">14</a> <a href="Job_15.html">15</a> ... <a href="Job_42.html">42</a> </div><hr>
<h1>Job 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দেখ, এ সকল আমি স্বচক্ষে দেখিয়াছি, <br><span class="br-ind"><br><span class="indent">&nbsp;</span></span>এই সকল স্বকর্ণে শুনিয়া বুঝিয়াছি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা যাহা জান, আমিও জানি, <br><span class="br-ind"><br><span class="indent">&nbsp;</span></span>আমি তোমাদের হইতে নিকৃষ্ট নহি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু আমি সর্বশক্তিমানের সহিত কথা কহিতে চাই, <br><span class="br-ind"><br><span class="indent">&nbsp;</span></span>ঈশ্বরের সহিত বিচার করিতে বাসনা করি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তোমরা ত নিতান্ত মিথ্যাবাক্যরচক, <br><span class="br-ind"><br><span class="indent">&nbsp;</span></span>তোমরা সকলে অকর্মণ্য চিকিৎসক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আহা! তোমরা একেবারে নীরব হইয়া থাক, <br><span class="br-ind"><br><span class="indent">&nbsp;</span></span>ইহাই তোমাদের প্রজ্ঞা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিনয় করি, আমার যুক্তি শ্রবণ কর, <br><span class="br-ind"><br><span class="indent">&nbsp;</span></span>আমার ওষ্ঠাধরের তর্কে মন দেও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমরা কি ঈশ্বরের পক্ষে অন্যায়পূর্বক কথা কহিবে? <br><span class="br-ind"><br><span class="indent">&nbsp;</span></span>তাঁহার পক্ষে কি প্রতারণাপূর্বক বাক্য বলিবে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমরা কি তাঁহার মুখাপেক্ষা করিবে? <br><span class="br-ind"><br><span class="indent">&nbsp;</span></span>ঈশ্বরের পক্ষে কি বিবাদ করিবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি তোমাদের পরীক্ষা করিলে কি মঙ্গল হইবে? <br><span class="br-ind"><br><span class="indent">&nbsp;</span></span>মনুষ্য যেমন মনুষ্যকে ভুলায়, <br><span class="br-ind"><br><span class="indent">&nbsp;</span></span>তেমনি তোমরা কি তাঁহাকে ভুলাইবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তোমাদিগকে অবশ্য অনুযোগ করিবেন, <br><span class="br-ind"><br><span class="indent">&nbsp;</span></span>যদি তোমরা গোপনে মুখাপেক্ষা কর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁহার মহত্ত্বকি তোমাদিগকে ত্রাসযুক্ত করিবে না? <br><span class="br-ind"><br><span class="indent">&nbsp;</span></span>তাঁহার ভয়ানকতায় কি তোমরা ভীত হও না? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাদের স্মরণীয় শ্লোকমালা ভস্মপ্রবাদ, <br><span class="br-ind"><br><span class="indent">&nbsp;</span></span>তোমাদের দুর্গ সকল কর্দম-দুর্গ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নীরব হও; আমাকে ছাড়, <br><span class="br-ind"><br><span class="indent">&nbsp;</span></span>আমিই বলি, আমার যাহা হয় হউক। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি কেন আমার মাংস দন্তে গ্রহণ করিব? <br><span class="br-ind"><br><span class="indent">&nbsp;</span></span>কেন আমার প্রাণ আমার হস্তে রাখিব? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যদিও তিনি আমাকে বধ করেন, <br><span class="br-ind"><br><span class="indent">&nbsp;</span></span>তথাপি আমি তাঁহার অপেক্ষা করিব, <br><span class="br-ind"><br><span class="indent">&nbsp;</span></span>কিন্তু তাঁহার সম্মুখে আপন পথের সমর্থন করিব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ইহাও আমার পরিত্রাণে পরিণত হইবে; <br><span class="br-ind"><br><span class="indent">&nbsp;</span></span>কেননা পামর তাঁহার সম্মুখে আইসে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মনোযোগ করিয়া আমার কথা শুন, <br><span class="br-ind"><br><span class="indent">&nbsp;</span></span>আমার নিবেদন তোমাদের কর্ণগোচর হউক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দেখ, আমি আমার যুক্তি বিন্যাস করিলাম; <br><span class="br-ind"><br><span class="indent">&nbsp;</span></span>আমি জানি যে, আমি নির্দোষ হইব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বিচারে কে আমার প্রতিবাদ করিবে? <br><span class="br-ind"><br><span class="indent">&nbsp;</span></span>করিলে আমি নীরব হইয়া প্রাণত্যাগ করিব। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কেবল দুইটি কার্য আমার প্রতি করিও না, <br><span class="br-ind"><br><span class="indent">&nbsp;</span></span>তাহাতে আমি তোমার সম্মুখ হইতে লুকাইব না; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমার হস্ত আমা হইতে দূরে সরাইয়া লও, <br><span class="br-ind"><br><span class="indent">&nbsp;</span></span>তোমার ভীষণতা আমাকে ভীত না করুক; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তখন তুমি ডাকিও, আমি উত্তর করিব, <br><span class="br-ind"><br><span class="indent">&nbsp;</span></span>কিম্বা আমি কথা কহিব, তুমি উত্তর দিও। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমার অপরাধ ও পাপ কত? <br><span class="br-ind"><br><span class="indent">&nbsp;</span></span>আমার অধর্ম ও পাপ আমাকে জ্ঞাত কর। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি কেন আপন মুখ লুকাইতেছ? <br><span class="br-ind"><br><span class="indent">&nbsp;</span></span>কেন আমাকে তোমার শত্রু বলিয়া ধরিতেছ? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি কি বায়ুচালিত পত্র ত্রাসযুক্ত করিবে? <br><span class="br-ind"><br><span class="indent">&nbsp;</span></span>তুমি কি শুষ্ক তৃণকে তাড়না করিবে? <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কারণ তুমি আমার বিরুদ্ধে তিক্ত কথা লিখিতেছ, <br><span class="br-ind"><br><span class="indent">&nbsp;</span></span>আমাকে যৌবনের অপরাধের ফলভোগ করাইতেছ; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি আমার চরণ নিগড়ে বদ্ধ করিতেছ, <br><span class="br-ind"><br><span class="indent">&nbsp;</span></span>আমার সমস্ত মার্গে লক্ষ্য রাখিতেছ, <br><span class="br-ind"><br><span class="indent">&nbsp;</span></span>আমার পাদমূলের চারিদিকে আলি বাঁধিতেছ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি ক্ষয়শীল গলিত বস্তুর ন্যায়, <br><span class="br-ind"><br><span class="indent">&nbsp;</span></span>আমি কীটকুট্টিত বস্ত্রের সদৃশ।<br></div>
</div>
<!-- PARSED ABOVE; EDITING MAY BREAK PARSER -->
</body></html>