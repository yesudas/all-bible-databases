<html><head>
<meta http-equiv="Content-Type" content="text/html;charset=utf-8" />
<title>Job 15 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 15);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_13.html">13</a> <a href="Job_14.html">14</a> <b>15</b> <a href="Job_16.html">16</a> <a href="Job_17.html">17</a> ... <a href="Job_42.html">42</a> </div><hr>
<h1>Job 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের দ্বিতীয় বক্তৃতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে তৈমনীয় ইলীফস উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জ্ঞানবান কি বায়ুবৎ জ্ঞানসহ উত্তর করিবে? <br><span class="br-ind"><br><span class="indent">&nbsp;</span></span>সে কি পূর্বীয় বায়ুতে উদর পূর্ণ করিবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে কি অনর্থক কথায় বিবাদ করিবে? <br><span class="br-ind"><br><span class="indent">&nbsp;</span></span>সে কি নিষ্ফল বাক্য কহিবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি ত ভয় ছাড়িয়া দিতেছ, <br><span class="br-ind"><br><span class="indent">&nbsp;</span></span>ঈশ্বরের সাক্ষাতে প্রার্থনানুরাগ ক্ষীণ করিতেছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমারই মুখ তোমার অপরাধ ব্যক্ত করে, <br><span class="br-ind"><br><span class="indent">&nbsp;</span></span>তুমি ধূর্তদের জিহ্বা মনোনীত করিতেছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমারই মুখ তোমাকে দূষীতেছে, আমি নই; <br><span class="br-ind"><br><span class="indent">&nbsp;</span></span>তোমারই ওষ্ঠাধর তোমার বিরুদ্ধে প্রমাণ দিতেছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মনুষ্যদের মধ্যে তুমি কি প্রথমজাত? <br><span class="br-ind"><br><span class="indent">&nbsp;</span></span>পর্বতগণের পূর্বে কি তোমার জন্ম হইয়াছিল? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি কি ঈশ্বরের গূঢ় মন্ত্রণা শুনিয়াছ? <br><span class="br-ind"><br><span class="indent">&nbsp;</span></span>সমস্ত প্রজ্ঞা কি আত্মসাৎ করিয়াছ? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমরা যাহা না জানি, এমন কি জান? <br><span class="br-ind"><br><span class="indent">&nbsp;</span></span>আমাদের যাহা অজ্ঞাত, এমন কি বুঝ? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পক্বকেশ ও বৃদ্ধেরা আমাদের মধ্যে আছেন, <br><span class="br-ind"><br><span class="indent">&nbsp;</span></span>তাঁহারা তোমার পিতা হইতেও বৃদ্ধ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরের সান্ত্বনা বাক্য কি তোমার জ্ঞানে ক্ষুদ্র? <br><span class="br-ind"><br><span class="indent">&nbsp;</span></span>তোমার সহিত কোমল আলাপ কি ক্ষুদ্র? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার মন কেন তোমাকে বিপথে টানে? <br><span class="br-ind"><br><span class="indent">&nbsp;</span></span>তোমার চক্ষু কেন মিট্‌মিট্‌ করে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি ত ঈশ্বরের বিরুদ্ধে তোমার আত্মা ফিরাইতেছ, <br><span class="br-ind"><br><span class="indent">&nbsp;</span></span>সেই রূপ কথা মুখ হইতে নির্গত করিতেছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মর্ত্য কি যে, সে পবিত্র হইতে পারে? <br><span class="br-ind"><br><span class="indent">&nbsp;</span></span>অবলাজাত মনুষ্য কি ধার্মিক হইতে পারে? <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দেখ, তিনি আপনার পবিত্রগণেও বিশ্বাস করেন না, <br><span class="br-ind"><br><span class="indent">&nbsp;</span></span>তাঁহার দৃষ্টিতে আকাশও নির্মল নহে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তবে যে ঘৃণার্হ ও ভ্রষ্ট, <br><span class="br-ind"><br><span class="indent">&nbsp;</span></span>যে জন জলের মত অধর্ম পান করে, সে কি! <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি তোমাকে বলি, আমার কথা শুন, <br><span class="br-ind"><br><span class="indent">&nbsp;</span></span>আমি যাহা দেখিয়াছি তাহা প্রচার করিব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>[জ্ঞানীগণ তাহা প্রকাশ করিয়াছেন, <br><span class="br-ind"><br><span class="indent">&nbsp;</span></span>আপনাদের পিতৃলোক হইতে পাইয়া গুপ্ত রাখেন নাই; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেবল তাঁহাদিগকেই দেশ দত্ত হইয়াছিল, <br><span class="br-ind"><br><span class="indent">&nbsp;</span></span>তাঁহাদের মধ্যে অপর লোক ভ্রমণ করিত না।] <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুরাচার যাবজ্জীবন ক্লেশ পায়, <br><span class="br-ind"><br><span class="indent">&nbsp;</span></span>দুর্দান্তের বৎসর-সংখ্যা নিরূপিত আছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহার কর্ণকুহরে ত্রাসের শব্দ আছে, <br><span class="br-ind"><br><span class="indent">&nbsp;</span></span>শান্তির সময়ে বিনাশক তাহাকে আক্রমণ করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সে বিশ্বাস করে না যে, <br><span class="br-ind"><br><span class="indent">&nbsp;</span></span>অন্ধকার হইতে সে ফিরিয়া আসিবে, <br><span class="br-ind"><br><span class="indent">&nbsp;</span></span>সে খড়্‌গের জন্য নির্ধারিত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সে খাদ্যের চেষ্টায় ভ্রমণ করে, <br><span class="br-ind"><br><span class="indent">&nbsp;</span></span>বলে, তাহা কোথায়? <br><span class="br-ind"><br><span class="indent">&nbsp;</span></span>সে জানে, অন্ধকারের দিন তাহার সন্নিকট। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সঙ্কট ও মনস্তাপ তাহাকে ভয় দেখায়, <br><span class="br-ind"><br><span class="indent">&nbsp;</span></span>যুদ্ধার্থ সসজ্জ রাজার ন্যায় তাহার বিরুদ্ধে প্রবল হয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কারণ সে ঈশ্বরের বিরুদ্ধে হস্ত বিস্তার করিয়াছে, <br><span class="br-ind"><br><span class="indent">&nbsp;</span></span>সর্বশক্তিমানের বিরুদ্ধে আস্ফালন করিয়াছে; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সে উচ্চগ্রীব হইয়া তাঁহার বিরুদ্ধে দৌড়াইতেছে; <br><span class="br-ind"><br><span class="indent">&nbsp;</span></span>আপনার ঢালের স্থূল অংশ সকল দেখাইয়া দৌড়াইতেছে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যেহেতু সে আপন মেদে মুখ ঢাকিত, <br><span class="br-ind"><br><span class="indent">&nbsp;</span></span>সে আপন কটিদেশ হৃষ্টপুষ্ট করিত; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে বাস করিত উৎসন্ন নগরে, <br><span class="br-ind"><br><span class="indent">&nbsp;</span></span>সেই সকল বাটীতে, যাহাতে কেহ বাস করিত না, <br><span class="br-ind"><br><span class="indent">&nbsp;</span></span>যাহা প্রস্তররাশি হইবার জন্য নিরূপিত ছিল। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সে ধনী হইবে না, তাহার সম্পত্তি থাকিবে না; <br><span class="br-ind"><br><span class="indent">&nbsp;</span></span>তাহাদের ফল ভূমিতে নুইয়া পড়িবে না। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সে অন্ধকার হইতে প্রস্থান করিবে না; <br><span class="br-ind"><br><span class="indent">&nbsp;</span></span>অগ্নিশিখা তাহার শাখা শুষ্ক করিবে, <br><span class="br-ind"><br><span class="indent">&nbsp;</span></span>সে তদীয় মুখের নিশ্বাসে উড়িয়া যাইবে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সে ভ্রান্ত হইয়া অলীকতায় বিশ্বাস না করুক, <br><span class="br-ind"><br><span class="indent">&nbsp;</span></span>কেননা অলীকতাই তাহার বেতন হইবে; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাহার কালের পূর্বেই তাহা পরিশোধ হইবে, <br><span class="br-ind"><br><span class="indent">&nbsp;</span></span>তাহার শাখা সতেজ হইবে না। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দ্রাক্ষালতার ন্যায় তাহার অপক্ব ফল ঝরিয়া পড়িবে, <br><span class="br-ind"><br><span class="indent">&nbsp;</span></span>জলপাই বৃক্ষের ন্যায় তাহার পুষ্প খসিয়া পড়িবে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>পামরদের মণ্ডলী বন্ধ্যা হইবে, <br><span class="br-ind"><br><span class="indent">&nbsp;</span></span>অগ্নি উৎকোচ-তাম্বু সকল গ্রাস করিবে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তাহারা অনিষ্ট গর্ভে ধারণ করে, অন্যায় প্রসব করে, <br><span class="br-ind"><br><span class="indent">&nbsp;</span></span>তাহাদের উদরে প্রতারণা প্রস্তুত হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>