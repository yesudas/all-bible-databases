<html><head>
<meta http-equiv="Content-Type" content="text/html;charset=utf-8" />
<title>Job 18 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 18);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_16.html">16</a> <a href="Job_17.html">17</a> <b>18</b> <a href="Job_19.html">19</a> <a href="Job_20.html">20</a> ... <a href="Job_42.html">42</a> </div><hr>
<h1>Job 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদের দ্বিতীয় বক্তৃতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে শূহীয় বিল্‌দদ উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমরা কত কাল বাক্য ধরিতে জাল পাতিবে? <br><span class="br-ind"><br><span class="indent">&nbsp;</span></span>বিবেচনা কর, পরে আমরা উত্তর করিব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমরা কি নিমিত্ত পশুবৎ গণিত হইয়াছি, <br><span class="br-ind"><br><span class="indent">&nbsp;</span></span>তোমাদের দৃষ্টিতে অশুচি হইয়াছি? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি ত ক্রোধে আপনাকে বিদীর্ণ করিতেছ, <br><span class="br-ind"><br><span class="indent">&nbsp;</span></span>তোমার নিমিত্ত কি পৃথিবী ত্যাগ করা যাইবে? <br><span class="br-ind"><br><span class="indent">&nbsp;</span></span>শৈলকে কি স্বস্থান হইতে সরান যাইবে? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুষ্টের দীপ্তি ত নির্বাপিত হইবে, <br><span class="br-ind"><br><span class="indent">&nbsp;</span></span>তাহার অগ্নিশিখা নিস্তেজ হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহার তাম্বুতে আলোক অন্ধকার হইবে, <br><span class="br-ind"><br><span class="indent">&nbsp;</span></span>তাহার উপরিস্থ প্রদীপ নিভিয়া যাইবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহার বলের গতি খর্ব করা যাইবে, <br><span class="br-ind"><br><span class="indent">&nbsp;</span></span>সে আপনার পরামর্শ দ্বারাই নিপাতিত হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে ত আপন পাদসঞ্চারে জালমধ্যে চালিত হয়, <br><span class="br-ind"><br><span class="indent">&nbsp;</span></span>সে ফাঁশ-কলের উপর দিয়া গমন করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাহার পাদমূল পাশে বদ্ধ হইবে, <br><span class="br-ind"><br><span class="indent">&nbsp;</span></span>সে ফাঁদে ধৃত হইবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহার জন্য ফাঁশ ভূমিতে লুক্কায়িত আছে, <br><span class="br-ind"><br><span class="indent">&nbsp;</span></span>তাহার জন্য পথে কল পাতা আছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>চারিদিকে নানাবিধ ত্রাস তাহাকে ভয় দেখাইবে, <br><span class="br-ind"><br><span class="indent">&nbsp;</span></span>পদে পদে তাহাকে তাড়না করিবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহার বল ক্ষুধায় ক্ষীণ হইবে, <br><span class="br-ind"><br><span class="indent">&nbsp;</span></span>বিপদ তাহার পার্শ্বে অবস্থিত থাকিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহা তাহার দেহের অঙ্গ সকল ভক্ষণ করিবে; <br><span class="br-ind"><br><span class="indent">&nbsp;</span></span>মৃত্যুর জ্যেষ্ঠ তনয় তাহার সর্বাঙ্গ ভক্ষণ করিবে; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সে আপন বিশ্বাস-স্থল তাম্বু হইতে উৎপাটিত, <br><span class="br-ind"><br><span class="indent">&nbsp;</span></span>এবং ত্রাস-রাজের কাছে নীত হইবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহার অসমপর্কীয়েরা তাহার তাম্বুতে বাস করিবে, <br><span class="br-ind"><br><span class="indent">&nbsp;</span></span>তাহার বাসস্থানে গন্ধক ছড়ান যাইবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>নিচে তাহার মূল শুষ্ক হইবে, <br><span class="br-ind"><br><span class="indent">&nbsp;</span></span>উপরে তাহার শাখা ম্লান হইবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পৃথিবী হইতে তাহার স্মৃতি লুপ্ত হইবে, <br><span class="br-ind"><br><span class="indent">&nbsp;</span></span>পথে কেহ তাহার নাম করিবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সে আলো হইতে অন্ধকারে দূরীকৃত হইবে, <br><span class="br-ind"><br><span class="indent">&nbsp;</span></span>সে সংসার হইতে বিতাড়িত হইবে; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>স্বজাতীয়দের মধ্যে তাহার পুত্র কি পৌত্র থাকিবে না, <br><span class="br-ind"><br><span class="indent">&nbsp;</span></span>তাহার প্রবাস-স্থানে কেহই অবশিষ্ট থাকিবে না, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহার দুর্দিনে পশ্চিমদেশীয়েরা স্তম্ভিত হইবে, <br><span class="br-ind"><br><span class="indent">&nbsp;</span></span>পূর্বদেশীয়েরা ভয়ে রোমাঞ্চিত হইবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সত্যই, অন্যায়ীদের বসতি এইরূপ; <br><span class="br-ind"><br><span class="indent">&nbsp;</span></span>যে ঈশ্বরকে জানে না, তাহার এই দশা।<br></div>
</div>
<!-- PARSED ABOVE; EDITING MAY BREAK PARSER -->
</body></html>