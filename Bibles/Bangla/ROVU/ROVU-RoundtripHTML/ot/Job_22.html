<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের তৃতীয় বক্তৃতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে তৈমনীয় ইলীফস উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মনুষ্য কি ঈশ্বরের উপকারী হইতে পারে? <br><span class="br-ind"><br><span class="indent">&nbsp;</span></span>বরং বিবেচক আপনারাই উপকারী হয়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি ধার্মিক হইলে কি সর্বশক্তিমানের আমোদ হয়? <br><span class="br-ind"><br><span class="indent">&nbsp;</span></span>তুমি সিদ্ধ আচরণ করিলে কি তাঁহার লাভ হয়? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি কি তোমার ভয়হেতু তোমাকে অনুযোগ করেন, <br><span class="br-ind"><br><span class="indent">&nbsp;</span></span>সেই জন্য কি তোমার সহিত বিচারে প্রবৃত্ত হন? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দুষ্ক্রিয়া কি বিস্তর নয়? <br><span class="br-ind"><br><span class="indent">&nbsp;</span></span>তোমার অপরাধের সীমা নাই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি অকারণে নিজ ভ্রাতা হইতে বন্ধক লইতে, <br><span class="br-ind"><br><span class="indent">&nbsp;</span></span>তুমি বস্ত্রহীনের বস্ত্র হরণ করিতে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি পরিশ্রান্তকে পান করিতে জল দিতে না, <br><span class="br-ind"><br><span class="indent">&nbsp;</span></span>ক্ষুধিতকে আহার দিতে অস্বীকার করিতে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু দেশ বলবান লোকেরই অধিকারে ছিল, <br><span class="br-ind"><br><span class="indent">&nbsp;</span></span>সম্মানের পাত্রই তাহাতে বাস করিত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি বিধবাদিগকে রিক্ত হস্তে বিদায় করিতে, <br><span class="br-ind"><br><span class="indent">&nbsp;</span></span>পিতৃহীনদের বাহু চূর্ণ করা হইত। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>এই কারণ তোমার চতুর্দিকে ফাঁদ আছে, <br><span class="br-ind"><br><span class="indent">&nbsp;</span></span>আকস্মিক ত্রাস তোমাকে বিহ্বল করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অন্ধকার হইয়াছে, তুমি দেখিতে পাইতেছ না, <br><span class="br-ind"><br><span class="indent">&nbsp;</span></span>জলের বন্যা তোমাকে আচ্ছন্ন করিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বর কি উচ্চতম স্বর্গে থাকেন না? <br><span class="br-ind"><br><span class="indent">&nbsp;</span></span>তারকাগণের মাথা দেখ, সে সকল কেমন উচ্চ! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তুমি কহিতেছ, ঈশ্বর কি জানেন? <br><span class="br-ind"><br><span class="indent">&nbsp;</span></span>অন্ধকারে থাকিয়া তিনি কি শাসন করেন? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নিবিড় মেঘ তাহার অন্তরাল, তিনি দেখেন না, <br><span class="br-ind"><br><span class="indent">&nbsp;</span></span>তিনি গগনমণ্ডলে বিহার করেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি কি প্রাক্কালের সেই পথ ধরিবে, <br><span class="br-ind"><br><span class="indent">&nbsp;</span></span>যাহার পথিকগণ দুর্জন ছিল? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহারা ত অকালে অপনীত হইল, <br><span class="br-ind"><br><span class="indent">&nbsp;</span></span>তাহাদের ভিত্তিমূল বন্যায় ভাসিয়া গেল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাহারা ঈশ্বরকে বলিত, আমাদের নিকট হইতে দূর হও; <br><span class="br-ind"><br><span class="indent">&nbsp;</span></span>সর্বশক্তিমান আমাদের কি করিবেন? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তবু তিনি তাহাদের গৃহ উত্তম দ্রব্যে পূর্ণ করিতেন; <br><span class="br-ind"><br><span class="indent">&nbsp;</span></span>কিন্তু দুষ্টদের পরামর্শ আমা হইতে দূরবর্তী। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ইহা দেখিয়া ধার্মিকগণ আনন্দ করে, <br><span class="br-ind"><br><span class="indent">&nbsp;</span></span>নির্দোষ লোকে উহাদিগকে ঠাট্টা করিয়া বলে, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>‘‘সত্যই আমাদের বিপক্ষগণ বিনষ্ট হইয়াছে, <br><span class="br-ind"><br><span class="indent">&nbsp;</span></span>অগ্নি উহাদের অবশেষ গ্রাস করিয়াছে।” <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বিনয় করি, ঈশ্বরের সহিত পরিচিত হও, শান্তি পাইবে; <br><span class="br-ind"><br><span class="indent">&nbsp;</span></span>তাহা হইলে মঙ্গল তোমার কাছে আসিবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাঁহার মুখ হইতে ব্যবস্থা গ্রহণ কর, <br><span class="br-ind"><br><span class="indent">&nbsp;</span></span>তাঁহার বাক্য হৃদয়মধ্যে রাখ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সর্বশক্তিমানের প্রতি ফিরিলে তুমি সংগঠিত হইবে, <br><span class="br-ind"><br><span class="indent">&nbsp;</span></span>তোমার তাম্বু হইতে অন্যায় দূর কর। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ধুলার মধ্যেই কাঞ্চন রাখ, <br><span class="br-ind"><br><span class="indent">&nbsp;</span></span>স্রোতমার্গস্থ প্রস্তরসমূহের মধ্যে ওফীরের সুবর্ণ রাখ; <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহাতে সর্বশক্তিমানই তোমার কাঞ্চন হইবেন, <br><span class="br-ind"><br><span class="indent">&nbsp;</span></span>তোমার উজ্জ্বল রৌপ্যস্বরূপ হইবেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন তুমি সর্বশক্তিমানে আমোদ করিবে, <br><span class="br-ind"><br><span class="indent">&nbsp;</span></span>ঈশ্বরের প্রতি মুখ তুলিতে পারিবে; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাঁহার কাছে বিনতি করিবে, তিনি তোমার কথা শুনিবেন, <br><span class="br-ind"><br><span class="indent">&nbsp;</span></span>তুমি আপন মানত সকল পূর্ণ করিবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি কিছু মনস্থ করিলে তাহা তোমার পক্ষে সফল হইবে, <br><span class="br-ind"><br><span class="indent">&nbsp;</span></span>তোমার পথে দীপ্তি আলো প্রদান করিবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>অবনত হইলে তুমি কহিবে, উন্নতি হইবে, <br><span class="br-ind"><br><span class="indent">&nbsp;</span></span>আর তিনি অধোমুখের পরিত্রাণ করিবেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে ব্যক্তি নির্দোষ নয়, তাহাকেও তিনি উদ্ধার করিবেন, <br><span class="br-ind"><br><span class="indent">&nbsp;</span></span>তোমার হস্তের শুচিতায় সে উদ্ধার পাইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>