<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সর্বশক্তিমান হইতে কেন সময় নিরূপিত হয় না? <br><span class="br-ind"><br><span class="indent">&nbsp;</span></span>যাহারা তাঁহাকে জানে, <br><span class="br-ind"><br><span class="indent">&nbsp;</span></span>তাহারা কেন তাঁহার দিন দেখিতে পায় না? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেহ কেহ ভূমির আলি সরাইয়া দেয়, <br><span class="br-ind"><br><span class="indent">&nbsp;</span></span>তাহারা সবলে মেষপাল হরণ করিয়া চরায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহারা পিতৃহীনদের গর্দভ লইয়া যায়, <br><span class="br-ind"><br><span class="indent">&nbsp;</span></span>তাহারা বিধবার গরু বন্ধক রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা দরিদ্রদিগকে পথ হইতে তাড়াইয়া দেয়; <br><span class="br-ind"><br><span class="indent">&nbsp;</span></span>দেশের দীনহীনেরা একেবারে লুকাইয়া থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দেখ, প্রান্তরস্থ বনগর্দভ সকলের ন্যায় <br><span class="br-ind"><br><span class="indent">&nbsp;</span></span>তাহারা নিজ কর্মে গিয়া গ্রাসের অন্বেষণ করে; <br><span class="br-ind"><br><span class="indent">&nbsp;</span></span>জঙ্গল তাহাদের সন্তানদের জন্য খাদ্য যোগায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহারা ক্ষেত্রে উহার পশুভক্ষ্য শস্য ছেদন করে, <br><span class="br-ind"><br><span class="indent">&nbsp;</span></span>দুর্জনের দ্রাক্ষাক্ষেত্রে অবশিষ্ট ফল চয়ন করে; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বস্ত্রাভাবে উলঙ্গ হইয়া রাত্রি যাপন করে, <br><span class="br-ind"><br><span class="indent">&nbsp;</span></span>শীতকালে তাহাদের আচ্ছাদন মাত্র থাকে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা পর্বতের বৃষ্টিতে ভিজে, <br><span class="br-ind"><br><span class="indent">&nbsp;</span></span>আশ্রয় না থাকায় শৈলের শরণ লয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেহ কেহ পিতৃহীনকে মাতার স্তন হইতে কাড়িয়া লয়, <br><span class="br-ind"><br><span class="indent">&nbsp;</span></span>দরিদ্রের সামগ্রী বন্ধক রাখে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাই ইহারা বস্ত্রাভাবে উলঙ্গ হইয়া বেড়ায়, <br><span class="br-ind"><br><span class="indent">&nbsp;</span></span>ক্ষুধিত হইয়া শস্যের আটি বহন করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ইহারা উহাদের প্রাচীরের ভিতরে তৈল প্রস্তুত করে, <br><span class="br-ind"><br><span class="indent">&nbsp;</span></span>দ্রাক্ষা মর্দন করিয়া তৃষ্ণার্ত হয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>লোকাকীর্ণ নগরমধ্যে লোকেরা কোঁকায়, <br><span class="br-ind"><br><span class="indent">&nbsp;</span></span>আহত লোকের প্রাণ চিৎকার করে, <br><span class="br-ind"><br><span class="indent">&nbsp;</span></span>তথাপি ঈশ্বর এই দোষে মনোযোগ করেন না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহারা আলোক-বিদ্রোহীদের দলভুক্ত, <br><span class="br-ind"><br><span class="indent">&nbsp;</span></span>তাহারা তাহার গতি জানে না, <br><span class="br-ind"><br><span class="indent">&nbsp;</span></span>তাহারা তাহার পথে থাকে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>রাত্রি-প্রভাতে হত্যাকারী উঠে, <br><span class="br-ind"><br><span class="indent">&nbsp;</span></span>দুঃখী ও দীনহীনকে মারিয়া ফেলে, <br><span class="br-ind"><br><span class="indent">&nbsp;</span></span>রাত্রিকালে সে চোরের সমান হয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>পারদারিকের চক্ষুও সন্ধ্যাকালের অপেক্ষা করে; <br><span class="br-ind"><br><span class="indent">&nbsp;</span></span>সে বলে, কাহারও চক্ষু আমাকে দেখিতে পাইবে না; <br><span class="br-ind"><br><span class="indent">&nbsp;</span></span>আর সে আপন মুখ আচ্ছাদন করে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহারা অন্ধকারে লোকের গৃহে সিঁধ কাটে, <br><span class="br-ind"><br><span class="indent">&nbsp;</span></span>দিনমানে তাহারা লুক্কায়িত থাকে; <br><span class="br-ind"><br><span class="indent">&nbsp;</span></span>তাহারা দীপ্তি জানে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রাতঃকাল তাহাদের সকলের পক্ষে মৃত্যুচ্ছায়ার ন্যায়, <br><span class="br-ind"><br><span class="indent">&nbsp;</span></span>কারণ তাহারা মৃত্যুচ্ছায়ার ভয়ানকতা জানে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>এইরূপ লোক স্রোতের বেগে চালিত তৃণস্বরূপ; <br><span class="br-ind"><br><span class="indent">&nbsp;</span></span>দেশে তাহাদের অধিকার শাপগ্রস্ত হয়, <br><span class="br-ind"><br><span class="indent">&nbsp;</span></span>তাহারা আর দ্রাক্ষাক্ষেত্রের পথে বিহার করে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অনাবৃষ্টি ও গ্রীষম যেমন হিমানী-জলকে, <br><span class="br-ind"><br><span class="indent">&nbsp;</span></span>পাতাল তেমনি পাপীদিগকে হরণ করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>গর্ভ তাহাদিগকে ভুলিয়া যাইবে, <br><span class="br-ind"><br><span class="indent">&nbsp;</span></span>তাহারা কীটের সুস্বাদু ভক্ষ্য হইবে, <br><span class="br-ind"><br><span class="indent">&nbsp;</span></span>তাহারা কাহারও স্মরণে থাকিবে না; <br><span class="br-ind"><br><span class="indent">&nbsp;</span></span>বৃক্ষের মত অন্যায় ভাঙ্গিয়া পড়িবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে নিঃসন্তান বন্ধ্যা স্ত্রীকে গ্রাস করে, <br><span class="br-ind"><br><span class="indent">&nbsp;</span></span>সে বিধবার প্রতি সৌজন্য প্রকাশ করে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>[ঈশ্বর] শক্তি দ্বারা পরাক্রমীদিগকে আকর্ষণ করেন, <br><span class="br-ind"><br><span class="indent">&nbsp;</span></span>তিনি উঠিলে কাহারও জীবনের আশা থাকে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি কাহাকে আশ্রয় দিলে সে নির্ভয়ে থাকে; <br><span class="br-ind"><br><span class="indent">&nbsp;</span></span>কিন্তু তাহাদের পথে তাঁহার দৃষ্টি থাকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাহারা উচ্চ হয়, ক্ষণকাল গেলে তাহারা নাই, <br><span class="br-ind"><br><span class="indent">&nbsp;</span></span>তাহারা নত হয়, অন্য সকলের ন্যায় অপনীত হয়, <br><span class="br-ind"><br><span class="indent">&nbsp;</span></span>শস্যের শীষাগ্রের ন্যায় ছিন্ন হয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যদি এইরূপ না হয়, কে আমাকে মিথ্যাবাদী করিবে? <br><span class="br-ind"><br><span class="indent">&nbsp;</span></span>কে আমার কথা নিরর্থক বলিয়া দেখাইবে?<br></div>
</div>
<!-- PARSED ABOVE; EDITING MAY BREAK PARSER -->
</body></html>