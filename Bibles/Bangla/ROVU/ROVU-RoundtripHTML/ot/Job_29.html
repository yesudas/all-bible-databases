<html><head>
<meta http-equiv="Content-Type" content="text/html;charset=utf-8" />
<title>Job 29 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 29);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_27.html">27</a> <a href="Job_28.html">28</a> <b>29</b> <a href="Job_30.html">30</a> <a href="Job_31.html">31</a> ... <a href="Job_42.html">42</a> </div><hr>
<h1>Job 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব পুনর্বার কথা প্রসঙ্গ করিলেন, বলিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আহা! যদি আমি সেই রূপ থাকিতাম, <br><span class="br-ind"><br><span class="indent">&nbsp;</span></span>যেমন পূর্বকার মাসপর্যায়ে ছিলাম! <br><span class="br-ind"><br><span class="indent">&nbsp;</span></span>যেমন পূর্বকার দিনপর্যায়ে ছিলাম, <br><span class="br-ind"><br><span class="indent">&nbsp;</span></span>যখন ঈশ্বর আমাকে চৌকি দিতেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তখন আমার মাথার উপরে তাঁহার প্রদীপ জ্বলিত, <br><span class="br-ind"><br><span class="indent">&nbsp;</span></span>তাঁহার আলোকে আমি অন্ধকারেও চলিতাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি উত্তম অবস্থায় ছিলাম, <br><span class="br-ind"><br><span class="indent">&nbsp;</span></span>ঈশ্বরের গুঢ় মন্ত্রণা আমার তাম্বুর উপরে থাকিত; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তখন সর্বশক্তিমান আমার সহায় ছিলেন, <br><span class="br-ind"><br><span class="indent">&nbsp;</span></span>আমার সন্তানগণ আমার চারিদিকে ছিল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার পদচিহ্ন ক্ষীরে প্রক্ষলিত হইত, <br><span class="br-ind"><br><span class="indent">&nbsp;</span></span>আমার জন্য শৈল তৈলের নদী বহাইত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি নগরের দিকে গিয়া পুরদ্বারে উঠিতাম, <br><span class="br-ind"><br><span class="indent">&nbsp;</span></span>চকে আমার আসন প্রস্তুত করিতাম, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যুবকগণ আমাকে দেখিয়া লুকাইত, <br><span class="br-ind"><br><span class="indent">&nbsp;</span></span>বৃদ্ধেরা উঠিয়া দাঁড়াইতেন; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অধ্যক্ষগণ বাক্য কথন হইতে নিবৃত্ত হইতেন, <br><span class="br-ind"><br><span class="indent">&nbsp;</span></span>আপন আপন মুখে হাত দিয়া থাকিতেন; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বড় লোকেরা অবাক হইয়া থাকিতেন, <br><span class="br-ind"><br><span class="indent">&nbsp;</span></span>তাঁহাদের জিহ্বা তালুতে লাগিয়া থাকিত; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার কথা শুনিলে কর্ণ মম সাধুবাদ করিত, <br><span class="br-ind"><br><span class="indent">&nbsp;</span></span>আমাকে দেখিলে চক্ষু মম পক্ষে সাক্ষ্য দিত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ আমি আর্তনাদকারী দুঃখীকে, <br><span class="br-ind"><br><span class="indent">&nbsp;</span></span>এবং পিতৃহীন ও অসহায়কে উদ্ধার করিতাম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নষ্টকল্পের আশীর্বাদ আমার উপরে বর্তিত; <br><span class="br-ind"><br><span class="indent">&nbsp;</span></span>আমি বিধবার চিত্তকে আনন্দগান করাইতাম। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি ধার্মিকতা পরিতাম, আর তাহা আমাকে পরিত; <br><span class="br-ind"><br><span class="indent">&nbsp;</span></span>আমার ন্যায়বত্তা পরিচ্ছদ ও উষ্ণীষস্বরূপ ছিল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি অন্ধের চক্ষু ছিলাম, <br><span class="br-ind"><br><span class="indent">&nbsp;</span></span>আমি খঞ্জের চরণ ছিলাম। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি দরিদ্রগণের পিতা ছিলাম; <br><span class="br-ind"><br><span class="indent">&nbsp;</span></span>যাহাকে না জানিতাম, তাহারও বিচারের তদন্ত করিতাম; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি অন্যায়ীর চোয়ালি ভগ্ন করিতাম, <br><span class="br-ind"><br><span class="indent">&nbsp;</span></span>তাহার দন্ত হইতেই শিকার উদ্ধার করিতাম। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তখন কহিতাম, আমি নিজ গৃহমধ্যে মরিব; <br><span class="br-ind"><br><span class="indent">&nbsp;</span></span>আমার দিন বালুকার ন্যায় বহুসংখ্যক হইবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>জলের ধারে আমার মূল বিস্তৃত হয়, <br><span class="br-ind"><br><span class="indent">&nbsp;</span></span>সমস্ত রাত্রি আমার শাখায় শিশির থাকে, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার গৌরব আমাতে সতেজ থাকে, <br><span class="br-ind"><br><span class="indent">&nbsp;</span></span>আমার ধনুক আমার হস্তে নূতনীকৃত হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>লোকে আমারই বাক্য শুনিত, প্রতীক্ষা করিত, <br><span class="br-ind"><br><span class="indent">&nbsp;</span></span>আমার পরামর্শের জন্য নীরব হইয়া থাকিত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমার কথার পরে তাহারা আর কথা বলিত না; <br><span class="br-ind"><br><span class="indent">&nbsp;</span></span>মম বাক্য তাহাদের উপরে ফোটা ফোটা পড়িত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাহারা যেমন বৃষ্টির, তেমনি আমার প্রতীক্ষা করিত; <br><span class="br-ind"><br><span class="indent">&nbsp;</span></span>যেন শেষ বর্ষার জন্য মুখ বিস্তার করিত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি তাহাদের প্রতি হাসিলে তাহারা বিশ্বাস করিত না, <br><span class="br-ind"><br><span class="indent">&nbsp;</span></span>তাহারা আমার মুখের দীপ্তি ম্লান করিত না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি তাহাদের পথ মনোনীত করিতাম, ও প্রধানের ন্যায় বসিতাম; <br><span class="br-ind"><br><span class="indent">&nbsp;</span></span>সৈন্যদল মধ্যে যেমন রাজা, তেমনি থাকিতাম, <br><span class="br-ind"><br><span class="indent">&nbsp;</span></span>শোকার্তদের সান্ত্বনাকারীর ন্যায় থাকিতাম।<br></div>
</div>
<!-- PARSED ABOVE; EDITING MAY BREAK PARSER -->
</body></html>