<html><head>
<meta http-equiv="Content-Type" content="text/html;charset=utf-8" />
<title>Job 30 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 30);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_28.html">28</a> <a href="Job_29.html">29</a> <b>30</b> <a href="Job_31.html">31</a> <a href="Job_32.html">32</a> ... <a href="Job_42.html">42</a> </div><hr>
<h1>Job 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সম্প্রতি, যাহারা আমা হইতে অল্প বয়স্ক, তাহারা আমাকে পরিহাস করে; <br><span class="br-ind"><br><span class="indent">&nbsp;</span></span>আমি তাহাদের পিতাদিগকে আমার পালরক্ষক কুকুরদের সহিত রাখিতেও অবজ্ঞা করিতাম। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাহাদের ভুজবলে আমার কি ফল হইতে পারে? <br><span class="br-ind"><br><span class="indent">&nbsp;</span></span>তাহাদের তেজ ত নষ্ট হইয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহারা দীনতায় ও অন্নাভাবে অসাড় হইয়া পড়ে, <br><span class="br-ind"><br><span class="indent">&nbsp;</span></span>উৎসন্নতা ও শূন্যতার ঘোরে শুষ্কভূমি চর্বণ করে; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা ঝোপের নিকটে বিস্বাদু শাক তুলে, <br><span class="br-ind"><br><span class="indent">&nbsp;</span></span>রেতম বৃক্ষের শিকড় তাহাদের ভক্ষ্য দ্রব্য। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহারা মানব সমাজ হইতে বিতাড়িত হয়, <br><span class="br-ind"><br><span class="indent">&nbsp;</span></span>যেমন চোরের, তেমনি লোকে তাহাদের পশ্চাতে পশ্চাতে চিৎকার করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহারা উপত্যকার ভয়ানক স্থানে থাকে, <br><span class="br-ind"><br><span class="indent">&nbsp;</span></span>ধূলিময় ও পাষাণময় গর্তে বাস করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহারা ঝোপের মধ্যে থাকিয়া হ্রেষারব করে, <br><span class="br-ind"><br><span class="indent">&nbsp;</span></span>গোক্ষুরবনে একত্রীভূত হয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহারা মূর্খদের সন্তান, অপদার্থদের সন্তান, <br><span class="br-ind"><br><span class="indent">&nbsp;</span></span>তাহারা দেশ হইতে বিতাড়িত হইয়াছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সম্প্রতি আমি তাহাদের গানের বিষয় হইয়াছি, <br><span class="br-ind"><br><span class="indent">&nbsp;</span></span>বস্তুতঃ আমি তাহাদেরই গল্পের বিষয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহারা আমাকে ঘৃণা করে, আমা হইতে দূরে থাকে, <br><span class="br-ind"><br><span class="indent">&nbsp;</span></span>আমার মুখে থুথু ফেলিতে ভয় করে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি ত আপন রজ্জু খুলিয়া আমাকে নত করিয়াছেন, <br><span class="br-ind"><br><span class="indent">&nbsp;</span></span>তাহারা আমার সাক্ষাতে বল্‌গা ফেলিয়া দিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>উহারা আমার দক্ষিণে উঠে, আমার চরণ ঠেলিয়া দেয়, <br><span class="br-ind"><br><span class="indent">&nbsp;</span></span>আমার বিরুদ্ধে বিনাশের পথ প্রস্তুত করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহারা আমার পথ সকল রোধ করে, <br><span class="br-ind"><br><span class="indent">&nbsp;</span></span>আমার সর্বনাশার্থে সাহায্য করে; <br><span class="br-ind"><br><span class="indent">&nbsp;</span></span>নিঃসহায় লোকেও এইরূপ করে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহারা যেন প্রশস্ত ছিদ্র দিয়া আইসে, <br><span class="br-ind"><br><span class="indent">&nbsp;</span></span>ভঙ্গের মধ্যে আমার উপরে আসিয়া গড়াইয়া পড়ে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>নানা প্রকার ত্রাস আমার সম্মুখে উপস্থিত, <br><span class="br-ind"><br><span class="indent">&nbsp;</span></span>সেই সকল বায়ুর ন্যায় আমার সম্ভ্রম দূর করিতেছে; <br><span class="br-ind"><br><span class="indent">&nbsp;</span></span>মেঘের ন্যায় আমার মঙ্গল অতীত হইতেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এখন আমার প্রাণ আমার মধ্যে ঢালা যাইতেছে; <br><span class="br-ind"><br><span class="indent">&nbsp;</span></span>দুঃখের দিনসমূহ আমাকে আক্রমণ করিতেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>রাত্রিকালে আমার অস্থি সকল খসিয়া যায়, <br><span class="br-ind"><br><span class="indent">&nbsp;</span></span>আমার দংশক সকল কখনও নিদ্রা যায় না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>[রোগের] প্রবল শক্তিতে আমার পরিচ্ছদ বিকৃত হয়, <br><span class="br-ind"><br><span class="indent">&nbsp;</span></span>জামার গলার ন্যায় আমাতে আটিয়া থাকে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>[ঈশ্বর] আমাকে পঙ্কে মগ্ন করিয়াছেন, <br><span class="br-ind"><br><span class="indent">&nbsp;</span></span>আমি ধুলা ও ভস্মের ন্যায় হইতেছি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি তোমার কাছে আর্তনাদ করি, তুমি উত্তর দেও না; <br><span class="br-ind"><br><span class="indent">&nbsp;</span></span>আমি দাঁড়াইয়া থাকি, তুমি আমার প্রতি দৃষ্টিমাত্র করিতেছ। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি আমার প্রতি নির্দয় হইয়া উঠিতেছ, <br><span class="br-ind"><br><span class="indent">&nbsp;</span></span>আপন ভুজবলে আমাকে তাড়না করিতেছ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি আমাকে তুলিয়া বায়ুতে চড়াইতেছ, <br><span class="br-ind"><br><span class="indent">&nbsp;</span></span>ঝটিকায় বিলীন করিতেছ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বস্তুতঃ আমি জানি, তুমি আমাকে মৃত্যুর নিকটে লইয়া যাইতেছ; <br><span class="br-ind"><br><span class="indent">&nbsp;</span></span>সমুদয় জীবিতের সভাগৃহে লইয়া যাইতেছ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পড়িবার সময়ে লোক কি হস্ত বিস্তার করে না? <br><span class="br-ind"><br><span class="indent">&nbsp;</span></span>বিনাশকালে কি সেইজন্য আর্তনাদ করে না? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি বিপদগ্রস্তের জন্য কি কাঁদিতাম না? <br><span class="br-ind"><br><span class="indent">&nbsp;</span></span>দীনের জন্য কি শোকাকুলচিত্ত হইতাম না? <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমি মঙ্গলের অপেক্ষা করিলে অমঙ্গল ঘটিল, <br><span class="br-ind"><br><span class="indent">&nbsp;</span></span>দীপ্তির প্রতীক্ষা করিলে অন্ধকার আসিল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমার অন্ত্র জ্বলিতে থাকে, শান্তি পায় না, <br><span class="br-ind"><br><span class="indent">&nbsp;</span></span>দুঃখের দিনসমূহ আমার সম্মুখবর্তী হইয়াছে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বিনা রৌদ্রে আমি ম্লান হইয়া বেড়াইতেছি, <br><span class="br-ind"><br><span class="indent">&nbsp;</span></span>আমি সমাজে উঠিয়া দাঁড়াই, আর্তনাদ করি। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি শৃগালগণের ভ্রাতা হইয়াছি, <br><span class="br-ind"><br><span class="indent">&nbsp;</span></span>উষ্ট্রপক্ষীদের বন্ধু হইয়াছি। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার চর্ম কৃষ্ণবর্ণ হইয়াছে, <br><span class="br-ind"><br><span class="indent">&nbsp;</span></span>খসিয়া পড়িতেছে, <br><span class="br-ind"><br><span class="indent">&nbsp;</span></span>আমার অস্থি তাপে দগ্ধ হইয়াছে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমার বীণার রব হাহাকারে পরিণত, <br><span class="br-ind"><br><span class="indent">&nbsp;</span></span>আমার বংশী বিলাপকারীদের রবে পরিণত।<br></div>
</div>
<!-- PARSED ABOVE; EDITING MAY BREAK PARSER -->
</body></html>