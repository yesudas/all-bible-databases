<html><head>
<meta http-equiv="Content-Type" content="text/html;charset=utf-8" />
<title>Job 33 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 33);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_31.html">31</a> <a href="Job_32.html">32</a> <b>33</b> <a href="Job_34.html">34</a> <a href="Job_35.html">35</a> ... <a href="Job_42.html">42</a> </div><hr>
<h1>Job 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যাহা হউক, ইয়োব, বিনয় করি, আমার কথা শুনুন, <br><span class="br-ind"><br><span class="indent">&nbsp;</span></span>আমার সকল বাক্যে কর্ণপাত করুন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখুন, আমি এখন মুখ খুলিয়াছি, <br><span class="br-ind"><br><span class="indent">&nbsp;</span></span>আমার তালুস্থিত জিহ্বা কথা কহিতেছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার বাক্য মনের সরলতা দেখাইবে, <br><span class="br-ind"><br><span class="indent">&nbsp;</span></span>আমার ওষ্ঠাধর যাহা জানে, সরল ভাবে কহিবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরের আত্মা আমাকে রচনা করিয়াছেন, <br><span class="br-ind"><br><span class="indent">&nbsp;</span></span>সর্বশক্তিমানের নিশ্বাস আমাকে জীবন দেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আপনি যদি পারেন, আমাকে উত্তর দিউন, <br><span class="br-ind"><br><span class="indent">&nbsp;</span></span>আমার সম্মুখে বাক্য বিন্যাস করুন, উঠিয়া দাঁড়াউন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দেখুন, ঈশ্বরের কাছে আমিও আপনার মত; <br><span class="br-ind"><br><span class="indent">&nbsp;</span></span>আমিও মৃত্তিকা হইতে গঠিত হইয়াছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দেখুন, আমার ভয়ানকতা আপনাকে ত্রাসযুক্ত করিবে না, <br><span class="br-ind"><br><span class="indent">&nbsp;</span></span>আমার ভার আপনার দুর্বহ হইবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আপনি আমার কর্ণগোচরেই কথা কহিয়াছেন, <br><span class="br-ind"><br><span class="indent">&nbsp;</span></span>আমি এই বাক্যের ধ্বনি শুনিতে পাইয়াছি, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>‘‘আমি শুচি, আমার অধর্ম নাই; <br><span class="br-ind"><br><span class="indent">&nbsp;</span></span>আমি নিষ্কলঙ্ক, আমাতে অপরাধ নাই; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দেখুন, তিনি আমার বিরুদ্ধে ছিদ্র অন্বেষণ করেন, <br><span class="br-ind"><br><span class="indent">&nbsp;</span></span>আমাকে আপনার শত্রু গণনা করেন; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি আমার চরণ নিগড়ে বদ্ধ করেন, <br><span class="br-ind"><br><span class="indent">&nbsp;</span></span>আমার সমস্ত পথ নিরীক্ষণ করেন।” <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দেখুন, এই বিষয়ে আপনি যথার্থবাদী নহেন <br><span class="br-ind"><br><span class="indent">&nbsp;</span></span>আমি আপনাকে উত্তর দিই <br><span class="br-ind"><br><span class="indent">&nbsp;</span></span>কেননা মর্ত্য অপেক্ষা ঈশ্বর মহান। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আপনি কেন তাহার সহিত বিতণ্ডা করিতেছেন? <br><span class="br-ind"><br><span class="indent">&nbsp;</span></span>তিনি ত আপনার কোন কথার হেতু বলেন না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঈশ্বর একবার বলেন, বরং দুই বার, <br><span class="br-ind"><br><span class="indent">&nbsp;</span></span>কিন্তু লোকে মন দেয় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>স্বপ্নে, রাত্রিকালীন দর্শনে, <br><span class="br-ind"><br><span class="indent">&nbsp;</span></span>যখন মনুষ্যেরা অগাধ নিদ্রায় মগ্ন হয়, <br><span class="br-ind"><br><span class="indent">&nbsp;</span></span>শয্যায় সুষুপ্ত হয়, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তখন তিনি মনুষ্যদের কর্ণ খুলিয়া দেন, <br><span class="br-ind"><br><span class="indent">&nbsp;</span></span>তাহাদের শিক্ষা মুদ্রাঙ্কিত করেন, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেন তিনি মনুষ্যকে দুষ্কর্ম হইতে নিবৃত্ত করেন, <br><span class="br-ind"><br><span class="indent">&nbsp;</span></span>যেন মনুষ্য হইতে অহঙ্কার গুপ্ত রাখেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি কূপ হইতে তাহার প্রাণ, <br><span class="br-ind"><br><span class="indent">&nbsp;</span></span>অস্ত্রাঘাত হইতে তাহার জীবন রক্ষা করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সে আপন শয্যায় ব্যথিত হইয়া শাস্তি পায়, <br><span class="br-ind"><br><span class="indent">&nbsp;</span></span>তাহার অস্থিতে নিরন্তর সংগ্রাম হয়, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আহারেও তাহার জীবনের রুচি হয় না, <br><span class="br-ind"><br><span class="indent">&nbsp;</span></span>সুস্বাদু খাদ্যও তাহার প্রাণে ভাল লাগে না, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহার মাংস ক্ষয় পাইয়া অদৃশ্য হয়, <br><span class="br-ind"><br><span class="indent">&nbsp;</span></span>তাহার অদৃশ্য অস্থি সকল বাহির হইয়া পড়ে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাহার প্রাণ কূপের নিকটস্থ হয়, <br><span class="br-ind"><br><span class="indent">&nbsp;</span></span>তাহার জীবন বিনাশকদের নিকটবর্তী হয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যদি তাহার সহিত এক দূত থাকেন, <br><span class="br-ind"><br><span class="indent">&nbsp;</span></span>এক অর্থকারক, সহস্রের মধ্যে একজন, <br><span class="br-ind"><br><span class="indent">&nbsp;</span></span>যিনি মনুষ্যকে তাহার পক্ষে যাহা ন্যায্য, তাহা দেখান, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তবে উনি তাহার প্রতি কৃপা করিয়া বলেন, <br><span class="br-ind"><br><span class="indent">&nbsp;</span></span>‘‘কূপে নামিয়া যাওয়া হইতে ইহাকে মুক্ত কর, <br><span class="br-ind"><br><span class="indent">&nbsp;</span></span>আমি প্রায়শ্চিত্ত পাইলাম।” <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহার মাংস বালকের অপেক্ষাও সতেজ হইবে, <br><span class="br-ind"><br><span class="indent">&nbsp;</span></span>সে যৌবন কাল ফিরিয়া পাইবে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সে ঈশ্বরের কাছে প্রার্থনা করে, <br><span class="br-ind"><br><span class="indent">&nbsp;</span></span>আর তিনি তাহার প্রতি প্রসন্ন হন, <br><span class="br-ind"><br><span class="indent">&nbsp;</span></span>তাই সে হর্ষধ্বনিপূর্বক তাঁহার মুখ দর্শন করে, <br><span class="br-ind"><br><span class="indent">&nbsp;</span></span>আর তিনি মর্ত্যকে তাহার ধার্মিকতা ফিরাইয়া দেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সে মনুষ্যদের কাছে গীত গাহিয়া বলে, <br><span class="br-ind"><br><span class="indent">&nbsp;</span></span>‘‘আমি পাপ করিয়াছি, প্রকৃতের বিপরীত করিয়াছি, <br><span class="br-ind"><br><span class="indent">&nbsp;</span></span>তথাপি তাহার তুল্য প্রতিফল পাই নাই; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তিনি কূপে প্রবেশ করা হইতে আমার প্রাণকে মুক্ত করিয়াছেন, <br><span class="br-ind"><br><span class="indent">&nbsp;</span></span>আমার জীবন আলোক দর্শন করিবে।” <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দেখুন, ঈশ্বর এই সকল কার্য করেন, <br><span class="br-ind"><br><span class="indent">&nbsp;</span></span>নরের সহিত দুই বার, তিন বার করেন, <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যেন কূপ হইতে তাহার প্রাণ ফিরাইয়া আনেন, <br><span class="br-ind"><br><span class="indent">&nbsp;</span></span>যেন সে জীবিতদের দীপ্তিতে দেদীপ্যমান হয়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ইয়োব, অবধান করুন, আমার কথা শুনুন; <br><span class="br-ind"><br><span class="indent">&nbsp;</span></span>আপনি নীরব থাকুন, আমি বলি। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যদি আপনার কিছু বক্তব্য থাকে, উত্তর করুন, <br><span class="br-ind"><br><span class="indent">&nbsp;</span></span>বলুন, কেননা আমি আপনাকে নির্দোষ করিতে চাই। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>যদি না থাকে, তবে আমার কথা শুনুন, <br><span class="br-ind"><br><span class="indent">&nbsp;</span></span>নীরব হউন, আমি আপনাকে প্রজ্ঞা শিক্ষা দিই।<br></div>
</div>
<!-- PARSED ABOVE; EDITING MAY BREAK PARSER -->
</body></html>