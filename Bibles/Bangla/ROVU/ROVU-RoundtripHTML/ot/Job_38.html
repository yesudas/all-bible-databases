<html><head>
<meta http-equiv="Content-Type" content="text/html;charset=utf-8" />
<title>Job 38 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 38);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_36.html">36</a> <a href="Job_37.html">37</a> <b>38</b> <a href="Job_39.html">39</a> <a href="Job_40.html">40</a> ... <a href="Job_42.html">42</a> </div><hr>
<h1>Job 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর উক্তি</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে সদাপ্রভু ঘূর্ণবায়ুর মধ্য হইতে ইয়োবকে উত্তর দিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>এ কে, যে জ্ঞানরহিত কথা দ্বারা মন্ত্রণাকে তিমিরাবৃত করে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি এখন বীরের ন্যায় কটিবন্ধন কর; <br><span class="br-ind"><br><span class="indent">&nbsp;</span></span>আমি তোমাকে জিজ্ঞাসা করি, <br><span class="br-ind"><br><span class="indent">&nbsp;</span></span>তুমি আমাকে বুঝাইয়া দেও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যখন আমি পৃথিবীর ভিত্তিমূল স্থাপন করি, তখন তুমি কোথায় ছিলে? <br><span class="br-ind"><br><span class="indent">&nbsp;</span></span>যদি তোমার বুদ্ধি থাকে তবে বল, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি কি জান, কে পৃথিবীর পরিমাণ নিরূপণ করিল? <br><span class="br-ind"><br><span class="indent">&nbsp;</span></span>কে তাহার উপরে মানরজ্জু ধরিল? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহার চুঙ্গী সকল কিসের উপরে স্থাপিত হইল? <br><span class="br-ind"><br><span class="indent">&nbsp;</span></span>কে বা তাহার কোণের প্রস্তর বসাইল? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তৎকালে প্রভাতীয় নক্ষত্রগণ একসঙ্গে আনন্দরব করিল, <br><span class="br-ind"><br><span class="indent">&nbsp;</span></span>ঈশ্বরের পুত্রগণ সকলে জয়ধ্বনি করিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কে কবাট দিয়া সমুদ্রকে রুদ্ধ করিল? <br><span class="br-ind"><br><span class="indent">&nbsp;</span></span>যখন তাহা নির্গত হইল, গর্ভাশয় হইতে বাহির হইল? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তৎকালে আমি মেঘকে তাহার বস্ত্র করিলাম, <br><span class="br-ind"><br><span class="indent">&nbsp;</span></span>ঘন তিমিরকে তাহার পটিকা করিলাম; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি তাহার জন্য আমার বিধি নিরূপণ করিলাম, <br><span class="br-ind"><br><span class="indent">&nbsp;</span></span>অর্গল ও কবাট স্থাপন করিলাম, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বলিলাম, তুমি এই পর্যন্ত আসিতে পার, আর নয়; <br><span class="br-ind"><br><span class="indent">&nbsp;</span></span>এই স্থানে তোমার তরঙ্গের গর্ব নিবারিত হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি কি আজন্মকাল কখনও প্রভাতকে আজ্ঞা দিয়াছ, <br><span class="br-ind"><br><span class="indent">&nbsp;</span></span>অরুণকে তাহার উদয় স্থান জানাইয়াছ; <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যেন তাহা পৃথিবীর প্রান্ত সকল ধরে, <br><span class="br-ind"><br><span class="indent">&nbsp;</span></span>আর দুষ্টগণকে তাহা হইতে ঝাড়িয়া ফেলা যায়? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ভূমণ্ডল মুদ্রাচিহ্নিত মৃত্তিকাবৎ আকারান্তর প্রাপ্ত হয়, <br><span class="br-ind"><br><span class="indent">&nbsp;</span></span>সকলই বস্ত্রের ন্যায় প্রকাশ পায়; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুষ্টগণ হইতে তাহাদের দীপ্তি নিবারিত হয়, <br><span class="br-ind"><br><span class="indent">&nbsp;</span></span>আর উচ্চ বাহু ভগ্ন হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি কি সমুদ্রের উৎসে প্রবেশ করিয়াছ? <br><span class="br-ind"><br><span class="indent">&nbsp;</span></span>জলধি-তলে কি পদার্পণ করিয়াছ? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার কাছে কি মৃত্যুর কবাট প্রকাশিত হইয়াছে? <br><span class="br-ind"><br><span class="indent">&nbsp;</span></span>তুমি কি মৃত্যুচ্ছায়ার দ্বার দেখিয়াছ? <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি কি ভুবনের বিস্তার জ্ঞাত হইয়াছ? <br><span class="br-ind"><br><span class="indent">&nbsp;</span></span>বল, যদি সমস্তই জান। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দীপ্তির নিবাসে যাইবার পথ কোথায়? <br><span class="br-ind"><br><span class="indent">&nbsp;</span></span>অন্ধকারেরই বা বাসস্থান কোথায়? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি কি তাহার সীমাতে তাহাকে লইয়া যাইতে পার? <br><span class="br-ind"><br><span class="indent">&nbsp;</span></span>তাহার গৃহের পথ কি জ্ঞাত আছ? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আছ বৈ কি, তখন ত তোমার জন্ম হইয়াছিল! <br><span class="br-ind"><br><span class="indent">&nbsp;</span></span>তোমার ত অনেক বয়ঃক্রম হইয়াছে! <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি কি হিমানী-ভাণ্ডারে প্রবেশ করিয়াছ, <br><span class="br-ind"><br><span class="indent">&nbsp;</span></span>সেই করকা-ভাণ্ডার কি তুমি দেখিয়াছ, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাহা আমি সঙ্কটকালের জন্য রাখিয়াছি, <br><span class="br-ind"><br><span class="indent">&nbsp;</span></span>সংগ্রাম ও যুদ্ধ দিনের জন্য রাখিয়াছি? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কোন্‌ পথ দিয়া দীপ্তি বিভক্ত হইয়া যায়, <br><span class="br-ind"><br><span class="indent">&nbsp;</span></span>ও পূর্বীয় বায়ু ভুবনময় ব্যাপ্ত হয়? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অতিবৃষ্টির জন্য কে প্রণালী কাটিয়াছে, <br><span class="br-ind"><br><span class="indent">&nbsp;</span></span>বজ্র-বিদ্যুতের জন্য কে পথ করিয়াছে, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যেন নির্জন দেশে বৃষ্টি পড়ে, <br><span class="br-ind"><br><span class="indent">&nbsp;</span></span>নরশূন্য প্রান্তরে বর্ষা হয়, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যেন মরুভূমি ও শুষ্ক স্থান তৃপ্ত হয়, <br><span class="br-ind"><br><span class="indent">&nbsp;</span></span>এবং কোমল তৃণ উৎপন্ন হয় ? <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বৃষ্টির পিতা কেহ কি আছে? <br><span class="br-ind"><br><span class="indent">&nbsp;</span></span>শিশির-বিন্দুসমূহের জনকই বা কে? <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>নীহার কাহার গর্ভ হইতে নির্গত হইয়াছে? <br><span class="br-ind"><br><span class="indent">&nbsp;</span></span>আকাশীয় হিমানীর জন্ম কে দিয়াছে? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>জল জমিয়া প্রস্তরবৎ হয়, <br><span class="br-ind"><br><span class="indent">&nbsp;</span></span>জলধির মুখ কঠিন হইয়া যায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তুমি কি কৃত্তিকা নক্ষত্রের হার গাঁথিতে পার? <br><span class="br-ind"><br><span class="indent">&nbsp;</span></span>মৃগশীর্ষের কটিবন্ধ কি খুলিতে পার? <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>রাশিগণকে কি স্ব স্ব ঋতুতে চালাইতে পার? <br><span class="br-ind"><br><span class="indent">&nbsp;</span></span>স্বাতি ও তৎপুত্রগণকে পথ দেখাইতে পার? <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তুমি কি আকাশমণ্ডলের বিধান কলাপ জান? <br><span class="br-ind"><br><span class="indent">&nbsp;</span></span>পৃথিবীতে তাহার কর্তৃত্ব কি নিরূপণ করিতে পার? <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তুমি কি মেঘ পর্যন্ত তোমার রব তুলিতে পার? <br><span class="br-ind"><br><span class="indent">&nbsp;</span></span>যেন বহুজল তোমাকে আচ্ছন্ন করে? <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি কি বিদ্যুৎসমূহ পাঠাইলে তাহারা যাইবে? <br><span class="br-ind"><br><span class="indent">&nbsp;</span></span>তোমাকে কি বলিবে, এই যে আমরা? <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কে ঘোর ঘনমালাকে জ্ঞান দিয়াছে? <br><span class="br-ind"><br><span class="indent">&nbsp;</span></span>উল্কাকে কে বুদ্ধি দিয়াছে? <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>কে প্রজ্ঞাবলে মেঘসমূহ গণিতে পারে? <br><span class="br-ind"><br><span class="indent">&nbsp;</span></span>আকাশের কুপাগুলি কে উল্টাইতে পারে, <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>যাহাতে ধুলা দ্রবীভূত ধাতুবৎ গলিয়া যায়, <br><span class="br-ind"><br><span class="indent">&nbsp;</span></span>ও মৃত্তিকা জমাট বাঁধে? <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তুমি কি সিংহীর জন্য শিকার অন্বেষণ করিবে? <br><span class="br-ind"><br><span class="indent">&nbsp;</span></span>সিংহশাবকদের ক্ষুধা কি নিবৃত্ত করিবে, <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>যখন তাহারা গুহামধ্যে শয়ন করে, <br><span class="br-ind"><br><span class="indent">&nbsp;</span></span>গুপ্ত স্থানে বসিয়া মৃগের অপেক্ষায় থাকে? <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>কে দাঁড়কাককে আহার যোগাইয়া দেয়, <br><span class="br-ind"><br><span class="indent">&nbsp;</span></span>যখন তাহার শাবকগণ ঈশ্বরের নিকটে আর্তরব করে, <br><span class="br-ind"><br><span class="indent">&nbsp;</span></span>ও খাদ্যের অভাবে ভ্রমণ করে?<br></div>
</div>
<!-- PARSED ABOVE; EDITING MAY BREAK PARSER -->
</body></html>