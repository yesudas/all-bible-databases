<html><head>
<meta http-equiv="Content-Type" content="text/html;charset=utf-8" />
<title>Job 5 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 5);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_3.html">3</a> <a href="Job_4.html">4</a> <b>5</b> <a href="Job_6.html">6</a> <a href="Job_7.html">7</a> ... <a href="Job_42.html">42</a> </div><hr>
<h1>Job 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তুমি ডাক দেখি, কেহ কি তোমাকে উত্তর দিবে? <br><span class="br-ind"><br><span class="indent">&nbsp;</span></span>পবিত্রগণের মধ্যে তুমি কাহার স্মরণ লইবে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ মনস্তাপ অজ্ঞানকে নষ্ট করে, <br><span class="br-ind"><br><span class="indent">&nbsp;</span></span>ঈর্ষা নির্বোধকে বিনাশ করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি অজ্ঞানকে বদ্ধমূল দেখিয়াছিলাম। <br><span class="br-ind"><br><span class="indent">&nbsp;</span></span>তৎক্ষণাৎ তাহার গৃহকে শাপ দিয়াছিলাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহার সন্তানগণ নিস্তার হইতে দূরীকৃত, <br><span class="br-ind"><br><span class="indent">&nbsp;</span></span>তাহারা নগরদ্বারে বিমর্দিত হয়, <br><span class="br-ind"><br><span class="indent">&nbsp;</span></span>উদ্ধারকারী কেহ নাই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ক্ষুধিত লোক তাহার শস্য খাইয়া ফেলে, <br><span class="br-ind"><br><span class="indent">&nbsp;</span></span>কণ্টকের বেড়া ভাঙ্গিয়া তাহা হরণ করে, <br><span class="br-ind"><br><span class="indent">&nbsp;</span></span>ফাঁদ তাহার সম্পত্তি গ্রাস করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ ধূলি হইতে কষ্ট উৎপন্ন হয় না। <br><span class="br-ind"><br><span class="indent">&nbsp;</span></span>মৃত্তিকা হইতে আয়াস জন্মে না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু অগ্নির স্ফুলিঙ্গ যেমন ঊর্ধ্বে উঠে, <br><span class="br-ind"><br><span class="indent">&nbsp;</span></span>তেমনি মনুষ্য আয়াসের নিমিত্ত জন্মে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু আমি ত সদাপ্রভুর অন্বেষণ করিতাম, <br><span class="br-ind"><br><span class="indent">&nbsp;</span></span>আপনার নিবেদন ঈশ্বরে সমর্পণ করিতাম। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি মহৎ মহৎ কর্ম করেন, <br><span class="br-ind"><br><span class="indent">&nbsp;</span></span>যাহার সন্ধান করা যায় না, <br><span class="br-ind"><br><span class="indent">&nbsp;</span></span>আশ্চর্য ক্রিয়া করেন, যাহার সংখ্যা নাই। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি ভূতলে বৃষ্টি প্রদান করেন, <br><span class="br-ind"><br><span class="indent">&nbsp;</span></span>তিনি জনপদের উপরে জল বহান। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি নীচ লোকদিগকে উচ্চ করেন, <br><span class="br-ind"><br><span class="indent">&nbsp;</span></span>শোকার্তেরা ত্রাণ দ্বারা উন্নত হয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি ধূর্তদের কল্পনা ব্যর্থ করেন, <br><span class="br-ind"><br><span class="indent">&nbsp;</span></span>তাহাদের হস্ত সঙ্কল্প সাধন করিতে পারে না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি জ্ঞানীদিগকে তাহাদের ধূর্ততায় ধরেন, <br><span class="br-ind"><br><span class="indent">&nbsp;</span></span>কুটিলমনাদের মন্ত্রণা আশু বিফল হইয়া পড়ে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহারা দিবসে অন্ধকারে ভ্রমণ করে, <br><span class="br-ind"><br><span class="indent">&nbsp;</span></span>মধ্যাহ্নে রাত্রিকালের ন্যায় হাঁতড়াইয়া বেড়ায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু তিনি খড়্‌গ হইতে, উহাদের কবল হইতে, <br><span class="br-ind"><br><span class="indent">&nbsp;</span></span>পরাক্রমীদের হস্ত হইতে, দরিদ্রকে নিস্তার করেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এই কারণ দীনহীন আশাযুক্ত হয়, <br><span class="br-ind"><br><span class="indent">&nbsp;</span></span>অধর্ম নিজ মুখ বদ্ধ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দেখ, ধন্য সেই ব্যক্তি, <br><span class="br-ind"><br><span class="indent">&nbsp;</span></span>যাহাকে ঈশ্বর অনুযোগ করেন, <br><span class="br-ind"><br><span class="indent">&nbsp;</span></span>অতএব তুমি সর্বশক্তিমানের দত্ত শাস্তি তুচ্ছ করিও না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেননা তিনি ক্ষত করেন, তিনি বাঁধিয়া দেন, <br><span class="br-ind"><br><span class="indent">&nbsp;</span></span>তিনি আঘাত করেন, তাঁহারই হস্ত সুস্থ করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি ছয় সঙ্কট হইতে তোমাকে উদ্ধার করিবেন, <br><span class="br-ind"><br><span class="indent">&nbsp;</span></span>সপ্ত সঙ্কটে অমঙ্গল তোমাকে স্পর্শ করিবে না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি তোমাকে দুর্ভিক্ষের সময়ে মৃত্যু হইতে, <br><span class="br-ind"><br><span class="indent">&nbsp;</span></span>যুদ্ধের সময়ে খড়্‌গধার হইতে মুক্ত করিবেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জিহ্বার কশাঘাত হইতে তুমি গুপ্ত থাকিবে, <br><span class="br-ind"><br><span class="indent">&nbsp;</span></span>বিনাশ আসিলে তোমার শঙ্কা হইবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিনাশ ও দুর্ভিক্ষে তুমি হাসিবে, <br><span class="br-ind"><br><span class="indent">&nbsp;</span></span>বন্যপশুদের হইতে তোমার শঙ্কা হইবে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কারণ মাঠের প্রস্তরের সহিত তোমার সন্ধি হইবে, <br><span class="br-ind"><br><span class="indent">&nbsp;</span></span>মাঠের পশুগণ তোমার সহিত শান্তিতে থাকিবে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আর তুমি জানিবে, তোমার তাম্বু শান্তিযুক্ত, <br><span class="br-ind"><br><span class="indent">&nbsp;</span></span>তুমি তোমার নিবাসের তত্ত্ব করিলে দেখিবে, কিছুই হারায় নাই। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি জানিবে, তোমার বংশ বহু সংখ্যক হইবে, <br><span class="br-ind"><br><span class="indent">&nbsp;</span></span>তোমার সন্তানসন্ততি ভূমির তৃণের ন্যায় হইবে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যেমন যথাসময়ে শস্যের আটি তুলিয়া লওয়া যায়, <br><span class="br-ind"><br><span class="indent">&nbsp;</span></span>তদ্রূপ তুমি সম্পূর্ণায়ু হইয়া কবরপ্রাপ্ত হইবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দেখ, আমরা অনুসন্ধান করিয়াছি, ইহা নিশ্চিত; <br><span class="br-ind"><br><span class="indent">&nbsp;</span></span>তুমি ইহা শুন, আপনার জন্য জানিয়া রাখ।<br></div>
</div>
<!-- PARSED ABOVE; EDITING MAY BREAK PARSER -->
</body></html>