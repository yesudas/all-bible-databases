<html><head>
<meta http-equiv="Content-Type" content="text/html;charset=utf-8" />
<title>Job 6 &ndash; ইয়োবের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 6);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>ইয়োবের বিবরণ</b> &ndash; <a href="Job_1.html">1</a> ... <a href="Job_4.html">4</a> <a href="Job_5.html">5</a> <b>6</b> <a href="Job_7.html">7</a> <a href="Job_8.html">8</a> ... <a href="Job_42.html">42</a> </div><hr>
<h1>Job 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>পরে ইয়োব উত্তর করিয়া কহিলেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হায়, যদি আমার মনস্তাপ তৌল করা হইত, <br><span class="br-ind"><br><span class="indent">&nbsp;</span></span>যদি আমার বিপদ তুলায় পরিমিত হইত, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তবে তাহা সমুদ্রের বালি হইতেও ভারী হইত, <br><span class="br-ind"><br><span class="indent">&nbsp;</span></span>এই জন্য আমার বাক্য অসংলগ্ন হইয়া পড়ে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কারণ সর্বশক্তিমানের বাণ সকল আমার ভিতরে প্রবিষ্ট, <br><span class="br-ind"><br><span class="indent">&nbsp;</span></span>আমার আত্মা সেই সকলের বিষ পান করিতেছে, <br><span class="br-ind"><br><span class="indent">&nbsp;</span></span>ঈশ্বরীয় ত্রাসদল আমার বিরুদ্ধে শ্রেণীবদ্ধ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বনগর্দভ ঘাস পাইলে কি চিৎকার করে? <br><span class="br-ind"><br><span class="indent">&nbsp;</span></span>গরু জাব পাইলে কি রব করে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যাহার স্বাদ নাই, <br><span class="br-ind"><br><span class="indent">&nbsp;</span></span>তাহা কি লবণ বিনা ভোজন করা যায়? <br><span class="br-ind"><br><span class="indent">&nbsp;</span></span>ডিম্বের লালার কি কিছু আস্বাদ আছে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার প্রাণ যাহা স্পর্শ করিতে অসম্মত, <br><span class="br-ind"><br><span class="indent">&nbsp;</span></span>তাহাই আমার ঘৃণিত ভক্ষ্যস্বরূপ হইল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আঃ! আমি যেন বাঞ্ছনীয় বিষয় পাইতে পারি, <br><span class="br-ind"><br><span class="indent">&nbsp;</span></span>ঈশ্বর যেন আমার অপেক্ষণীয় বিষয় আমাকে দেন, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হাঁ, ঈশ্বর অনুগ্রহ করিয়া আমাকে চূর্ণ করুন, <br><span class="br-ind"><br><span class="indent">&nbsp;</span></span>হস্ত প্রসারণ করিয়া আমাকে কাটিয়া ফেলুন; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তবু তখনও আমার সান্ত্বনা থাকিবে, <br><span class="br-ind"><br><span class="indent">&nbsp;</span></span>নির্মম যাতনায়ও আমি উল্লাস করিব, <br><span class="br-ind"><br><span class="indent">&nbsp;</span></span>কারণ আমি পবিত্রতমের বাক্য সকল অস্বীকার করি নাই। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার বল কি যে, প্রতীক্ষা করিতে পারি? <br><span class="br-ind"><br><span class="indent">&nbsp;</span></span>আমার পরিণাম কি যে, সহিষ্ণু হইতে পারি? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার বল কি প্রস্তরের বল? <br><span class="br-ind"><br><span class="indent">&nbsp;</span></span>আমার মাংস কি পিত্তলের? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার দ্বারা কি আমার আর উপকার হইতে পারে? <br><span class="br-ind"><br><span class="indent">&nbsp;</span></span>আমা হইতে কি বুদ্ধিকৌশল দূরীকৃত হয় নাই? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>শীর্ণ লোকের প্রতি বন্ধুর দয়া করা কর্তব্য, <br><span class="br-ind"><br><span class="indent">&nbsp;</span></span>পাছে সে সর্বশক্তিমানের ভয় ত্যাগ করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমার ভ্রাতৃগণ স্রোতের ন্যায় বিশ্বাসঘাতক, <br><span class="br-ind"><br><span class="indent">&nbsp;</span></span>তাহারা স্রোতমার্গস্থ প্রণালীর ন্যায় চঞ্চল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই স্রোত হিম হেতু কৃষ্ণবর্ণ হয়, <br><span class="br-ind"><br><span class="indent">&nbsp;</span></span>তুষার পড়িয়া তাহার মধ্যে লীন হয়; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কিন্তু উত্তপ্ত হইবামাত্র তাহা লুপ্ত হয়, <br><span class="br-ind"><br><span class="indent">&nbsp;</span></span>গ্রীষম হইলে তাহা স্বস্থান হইতে শুষিয়া যায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই পথের বণিকদল পথ ছাড়ে, <br><span class="br-ind"><br><span class="indent">&nbsp;</span></span>তাহারা মরুস্থানে গিয়া বিনষ্ট হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>টেমার বণিকদল দৃষ্টিপাত করিল, <br><span class="br-ind"><br><span class="indent">&nbsp;</span></span>শিবার পথিকদল সেই সকলের অপেক্ষা করিল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাহারা প্রত্যাশা করাতে লজ্জিত হইল, <br><span class="br-ind"><br><span class="indent">&nbsp;</span></span>সেখানে আসিলে তাহারা হতাশ হইল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বস্তুতঃ এখন তোমরা কিছুই নও; <br><span class="br-ind"><br><span class="indent">&nbsp;</span></span>ত্রাস দেখিয়া ভয় পাইয়াছ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি কি বলিয়াছিলাম, <br><span class="br-ind"><br><span class="indent">&nbsp;</span></span>আমাকে কিছু দেও, <br><span class="br-ind"><br><span class="indent">&nbsp;</span></span>তোমাদের সঙ্গতি হইতে আমার জন্য ভেট দেও, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বিপক্ষের হস্ত হইতে আমাকে রক্ষা কর, <br><span class="br-ind"><br><span class="indent">&nbsp;</span></span>দুর্দান্তদের হস্ত হইতে আমাকে মুক্ত কর? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমাকে শিক্ষা দেও, আমি নীরব হইব; <br><span class="br-ind"><br><span class="indent">&nbsp;</span></span>আমাকে বুঝাইয়া দেও, কিসে আমি প্রমাদে পড়িয়াছি। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ন্যায্য বাক্য কেমন প্রবল! <br><span class="br-ind"><br><span class="indent">&nbsp;</span></span>কিন্তু তোমাদের তর্কে কি দোষ ব্যক্ত হয়? <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমরা কি শব্দের দোষ ধরিবার সঙ্কল্প করিতেছ? <br><span class="br-ind"><br><span class="indent">&nbsp;</span></span>নিরাশ ব্যক্তির বাক্য ত বায়ুর তুল্য। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমরা ত অনাথের জন্য গুলিবাঁট করিবে, <br><span class="br-ind"><br><span class="indent">&nbsp;</span></span>তোমাদের বন্ধুকে বিক্রয় করিবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>এখন অনুগ্রহ করিয়া আমার প্রতি দৃষ্টিপাত কর, <br><span class="br-ind"><br><span class="indent">&nbsp;</span></span>আমি তোমাদের সাক্ষাতে মিথ্যা কহিব না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমরা ফিরিয়া যাও, অন্যায় না হউক; <br><span class="br-ind"><br><span class="indent">&nbsp;</span></span>আমি বলি, ফিরিয়া যাও, আমার পক্ষ ন্যায্য। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমার জিহ্বাতে কি অন্যায় আছে? <br><span class="br-ind"><br><span class="indent">&nbsp;</span></span>আমার রসনা কি বিপাকের স্বাদ বুঝে না?<br></div>
</div>
<!-- PARSED ABOVE; EDITING MAY BREAK PARSER -->
</body></html>