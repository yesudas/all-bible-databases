<html><head>
<meta http-equiv="Content-Type" content="text/html;charset=utf-8" />
<title>Joel 2 &ndash; যোয়েল ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Joel', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যোয়েল ভাববাদীর পুস্তক</b> &ndash; <a href="Joel_1.html">1</a> <b>2</b> <a href="Joel_3.html">3</a> </div><hr>
<h1>Joel 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তোমরা সিয়োনে তূরী বাজাও, আমার পবিত্র পর্বতে সিংহনাদ কর, দেশনিবাসী সকলেই কমিপত হউক; কেননা সদাপ্রভুর দিন আসিতেছে, হাঁ, সেই দিন সন্নিকট।</div>
<div class="v" id="v2"><span class="vn">2</span> সে তিমির ও অন্ধকারের দিন, মেঘের ও ঘোর অন্ধকারের দিন, পর্বতগণের উপরে অরুণের ন্যায় তাহা ব্যাপ্ত হইতেছে। বলবতী এক মহাজাতি; তাহার তুল্য জাতি যুগের আরম্ভ হইতে হয় নাই, এবং তাহার পরে পুরুষানুক্রমে বৎসর-পর্যায়েও হইবে না।</div>
<div class="v" id="v3"><span class="vn">3</span> তাহাদের অগ্রে অগ্নি গ্রাস করে, পশ্চাতে বহ্নি-শিখা জ্বলে; তাহাদের অগ্রে দেশ যেন এদনের উদ্যান, তাহাদের পশ্চাতে ধ্বংসিত প্রান্তর, তাহা হইতে রক্ষাপ্রাপ্ত কিছুই নাই।</div>
<div class="v" id="v4"><span class="vn">4</span> তাহাদের আকার অশ্বগণের আকৃতির ন্যায়, এবং তাহারা অশ্বারোহীদের ন্যায় ধাবমান হয়।</div>
<div class="v" id="v5"><span class="vn">5</span> তাহাদের লম্ফের শব্দ পর্বতশৃঙ্গের উপরে রথসমূহের শব্দের ন্যায়, নাড়া দগ্ধকারী অগ্নিশিখার শব্দের ন্যায়; তাহারা যুদ্ধার্থে শ্রেণীবদ্ধ শক্তিশালী জাতির তুল্য।</div>
<div class="v" id="v6"><span class="vn">6</span> তাহাদের সম্মুখে জাতিগণ যন্ত্রণাগ্রস্ত, সকলেরই মুখ কালিমাযুক্ত হয়।</div>
<div class="v" id="v7"><span class="vn">7</span> তাহারা বীরগণের ন্যায় দৌড়ায়, যোদ্ধাদের ন্যায় প্রাচীরে উঠে, প্রত্যেক জন আপন আপন পথে অগ্রসর হয়, আপনাদের মার্গ জটিল করে না।</div>
<div class="v" id="v8"><span class="vn">8</span> তাহারা একজন অন্যের উপরে চাপাচাপি করে না; সকলেই আপন আপন মার্গে অগ্রসর হয় এবং শূলাগ্রের উপরে পড়িলেও ভগ্নপঙ্‌তি হয় না।</div>
<div class="v" id="v9"><span class="vn">9</span> তাহারা নগরের উপর লম্ফ দেয়, প্রাচীরের উপরে দৌড়ায়, গৃহমধ্যে উঠে, চোরের ন্যায় গবাক্ষ দিয়া প্রবেশ করে।</div>
<div class="v" id="v10"><span class="vn">10</span> তাহাদের সম্মুখে পৃথিবী কাঁপে, আকাশমণ্ডল কমপমান হয়, চন্দ্র ও সূর্য অন্ধকারময় হয়, নক্ষত্রগণ আপন আপন তেজ গুটাইয়া লয়।</div>
<div class="v" id="v11"><span class="vn">11</span> সদাপ্রভু নিজ সৈন্যসামন্তের অগ্রে আপন রব শুনাইতেছেন; কেননা তাঁহার শিবির অতি বৃহৎ; কেননা তাহা বাক্যসাধক বলবান, কেননা সদাপ্রভুর দিন মহৎ ও অতি ভয়ানক; আর কে তাহা সহ্য করিতে পারে?</div>
<div class="v" id="v12"><span class="vn">12</span> কিন্তু, সদাপ্রভু বলেন, এখনও তোমরা সমস্ত অন্তঃকরণের সহিত এবং উপবাস, রোদন ও বিলাপ সহকারে আমার কাছে ফিরিয়া আইস।</div>
<div class="v" id="v13"><span class="vn">13</span> আর আপন আপন বস্ত্র না ছিঁড়িয়া অন্তঃকরণ চির, এবং আপনাদের ঈশ্বর সদাপ্রভুর কাছে ফিরিয়া আইস, কেননা তিনি কৃপাময় ও স্নেহশীল ক্রোধে ধীর ও দয়াতে মহান, এবং অমঙ্গলের বিষয়ে অনুশোচনা করেন।</div>
<div class="v" id="v14"><span class="vn">14</span> কে জানে যে, তিনি ফিরিয়া অনুশোচনা করিবেন না, এবং তাঁহার পশ্চাতে আশীর্বাদ, অর্থাৎ তোমাদের ঈশ্বর সদাপ্রভুর উদ্দেশে ভক্ষ্য-নৈবেদ্য ও পেয়-নৈবেদ্য, রাখিয়া যাইবেন না ?</div>
<div class="v" id="v15"><span class="vn">15</span> <span class="br-p"><br><br></span>তোমরা সিয়োনে তূরী বাজাও, পবিত্র উপবাস নিরূপণ কর, পর্বদিন ঘোষণা কর;</div>
<div class="v" id="v16"><span class="vn">16</span> প্রজালোকদিগকে একত্র কর, পবিত্র সমাজ নিরূপণ কর, প্রাচীনগণকে আহ্বান কর, বালক-বালিকাদিগকে ও দুগ্ধপোষ্য শিশুদিগকে একত্র কর; বর আপন বাসগৃহ হইতে, কন্যা আপন অন্তঃপুর হইতে নির্গত হউক।</div>
<div class="v" id="v17"><span class="vn">17</span> বারান্দার ও বেদির মধ্যস্থানে সদাপ্রভুর পরিচারক যাজকগণ রোদন করুক, তাহারা বলুক, <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আপন প্রজাগণের প্রতি মমতা কর, <br><span class="br-ind"><br><span class="indent">&nbsp;</span></span>আপন অধিকারকে টিট্‌কারির বিষয় করিও না; <br><span class="br-ind"><br><span class="indent">&nbsp;</span></span>তাহাদের বিষয়ে জাতিগণকে গল্প করিতে দিও না, <br><span class="br-ind"><br><span class="indent">&nbsp;</span></span>লোকবৃন্দের মধ্যে কেন বলা হইবে যে, ‘উহাদের ঈশ্বর কোথায়?’ <br></div>
<div class="v" id="v18"><h2>ঈশ্বরের দয়া, তাঁহার সেবকদের মঙ্গল এবং শত্রুদের বিনাশ</h2><span class="vn">18</span> <span class="br-p"><br><br></span>তখন সদাপ্রভু আপন দেশের জন্য উদ্যোগী হইলেন, ও আপন প্রজাদের প্রতি দয়া করিলেন।</div>
<div class="v" id="v19"><span class="vn">19</span> আর সদাপ্রভু উত্তর দিলেন, আপন প্রজাদিগকে কহিলেন, দেখ, আমি তোমাদের নিকটে শস্য, দ্রাক্ষারস ও তৈল প্রেরণ করিতেছি, তোমরা তাহাতে তৃপ্ত হইবে; এবং আমি জাতিগণের মধ্যে তোমাদিগকে আর টিট্‌কারির পাত্র করিব না।</div>
<div class="v" id="v20"><span class="vn">20</span> বরং আমি তোমাদের নিকট হইতে উত্তর দেশীয় [সৈন্য] দূর করিব, এবং তাহাকে শুষ্ক ও ধ্বংসিত দেশে তাড়াইয়া দিব, পূর্ব সমুদ্রের দিকে তাহার অগ্রভাগ, ও পশ্চিম সমুদ্রের দিকে তাহার পশ্চাদ্ভাগ ফেলিয়া দিব; আর তাহার দুগর্ন্ধ উঠিবে ও পূতিগন্ধ উঠিবে, কারণ সে মহৎ মহৎ কর্ম করিয়াছে।</div>
<div class="v" id="v21"><span class="vn">21</span> হে দেশ, ভয় করিও না, উল্লসিত হও, আনন্দ কর, কেননা সদাপ্রভু মহৎ মহৎ কর্ম করিয়াছেন।</div>
<div class="v" id="v22"><span class="vn">22</span> হে ক্ষেত্রের পশুগণ, ভয় করিও না, কেননা প্রান্তরস্থ চরাণীস্থান তৃণভূষিত হইতেছে, বৃক্ষ ফলবান হইতেছে, ডুমুরবৃক্ষ ও দ্রাক্ষালতা আপন আপন বল প্রদান করিতেছে।</div>
<div class="v" id="v23"><span class="vn">23</span> আর হে সিয়োন-সন্তানগণ, তোমরা উল্লসিত হও, তোমাদের ঈশ্বর সদাপ্রভুতে আনন্দ কর, কেননা তিনি তোমাদিগকে যথাপরিমাণে অগ্রিম বৃষ্টি দিলেন, এবং প্রথমতঃ তোমাদের নিমিত্ত অগ্রিম ও উত্তর বর্ষার জল বর্ষাইলেন।</div>
<div class="v" id="v24"><span class="vn">24</span> এইরূপে খামার সকল শস্যে পরিপূর্ণ হইবে, দ্রাক্ষারস ও তৈলে কুণ্ড সকল উথলিয়া উঠিবে।</div>
<div class="v" id="v25"><span class="vn">25</span> আর পঙ্গপাল, পতঙ্গ, ঘুর্ঘুরিয়া ও শূককীট- আমি যে নিজ মহাসৈন্য তোমাদের কাছে পাঠাইয়াছি, তাহারা- যে যে বৎসরের শস্যাদি খাইয়াছে, আমি তাহা পরিশোধ করিয়া তোমাদিগকে দিব।</div>
<div class="v" id="v26"><span class="vn">26</span> তোমরা প্রচুর খাদ্য ভোজন করিয়া তৃপ্ত হইবে, এবং তোমাদের ঈশ্বর সদাপ্রভুর নামের প্রশংসা করিবে, যিনি তোমাদের প্রতি আশ্চর্য ব্যবহার করিয়াছেন; আর আমার প্রজাগণ কদাচ লজ্জিত হইবে না।</div>
<div class="v" id="v27"><span class="vn">27</span> তাহাতে তোমরা জানিবে, আমি ইস্রায়েলের মধ্যবর্তী, এবং আমি তোমাদের ঈশ্বর সদাপ্রভু, অন্য কেহ নাই, এবং আমার প্রজারা কদাচ লজ্জিত হইবে না।</div>
<div class="v" id="v28"><span class="vn">28</span> আর তাহার পরে এইরূপ ঘটিবে, <span class="br-p"><br><br></span><span class="br-ind"><br><span class="indent">&nbsp;</span></span>আমি মর্ত্যমাত্রের উপরে আমার আত্মা সেচন করিব, <br><span class="br-ind"><br><span class="indent">&nbsp;</span></span>তাহাতে তোমাদের পুত্রকন্যাগণ ভাববাণী বলিবে <br><span class="br-ind"><br><span class="indent">&nbsp;</span></span>তোমাদের প্রাচীনেরা স্বপ্ন দেখিবে, <br><span class="br-ind"><br><span class="indent">&nbsp;</span></span>তোমাদের যুবকেরা দর্শন পাইবে; <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আর তৎকালে আমি দাস-দাসীদেরও উপরে আমার আত্মা সেচন করিব। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আর আমি আকাশে ও পৃথিবীতে অদ্ভুত লক্ষণ দেখাইব; <br><span class="br-ind"><br><span class="indent">&nbsp;</span></span>রক্ত, অগ্নি ও ধূমস্তম্ভ দেখাইব। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সদাপ্রভুর ঐ মহৎ ও ভয়ঙ্কর দিনের আগমনের পূর্বে সূর্য অন্ধকার ও চন্দ্র রক্ত হইয়া যাইবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আর যে কেহ সদাপ্রভুর নামে ডাকিবে, সেই রক্ষা পাইবে; <br><span class="br-ind"><br><span class="indent">&nbsp;</span></span>কারণ সদাপ্রভুর বাক্যানুসারে <br><span class="br-ind"><br><span class="indent">&nbsp;</span></span>সিয়োন পর্বতে ও যিরূশালেমে রক্ষাপ্রাপ্ত দল থাকিবে, <br><span class="br-ind"><br><span class="indent">&nbsp;</span></span>এবং পলাতক সকলের মধ্যে এমন লোক থাকিবে, <br><span class="br-ind"><br><span class="indent">&nbsp;</span></span>যাহাদিগকে সদাপ্রভু ডাকিবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>