<html><head>
<meta http-equiv="Content-Type" content="text/html;charset=utf-8" />
<title>Jonah 2 &ndash; যোনা ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jonah', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যোনা ভাববাদীর পুস্তক</b> &ndash; <a href="Jonah_1.html">1</a> <b>2</b> <a href="Jonah_3.html">3</a> <a href="Jonah_4.html">4</a> </div><hr>
<h1>Jonah 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তখন যোনা ঐ মৎস্যের উদরে থাকিয়া আপন ঈশ্বর সদাপ্রভুর নিকটে প্রার্থনা করিলেন। তিনি কহিলেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>আমি সঙ্কট প্রযুক্ত সদাপ্রভুকে ডাকিলাম, <br><span class="br-ind"><br><span class="indent">&nbsp;</span></span>আর তিনি আমাকে উত্তর দিলেন; <br><span class="br-ind"><br><span class="indent">&nbsp;</span></span>আমি পাতালের উদর হইতে আর্তনাদ করিলাম, <br><span class="br-ind"><br><span class="indent">&nbsp;</span></span>তুমি আমার রব শ্রবণ করিলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি আমাকে অগাধ জলে, সমুদ্র-গর্ভে, নিক্ষেপ করিলে, <br><span class="br-ind"><br><span class="indent">&nbsp;</span></span>আর স্রোত আমাকে বেষ্টন করিল, <br><span class="br-ind"><br><span class="indent">&nbsp;</span></span>তোমার সকল ঢেউ, তোমার সকল তরঙ্গ, আমার উপর দিয়া গেল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি কহিলাম, আমি তোমার নয়নগোচর হইতে দূরীভূত, <br><span class="br-ind"><br><span class="indent">&nbsp;</span></span>তথাপি পুনরায় তোমার পবিত্র মন্দিরের দিকে দৃষ্টিপাত করিব। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জলরাশি আমাকে ঘেরিল, প্রাণ পর্যন্ত উঠিল, <br><span class="br-ind"><br><span class="indent">&nbsp;</span></span>জলধি আমাকে বেষ্টন করিল, <br><span class="br-ind"><br><span class="indent">&nbsp;</span></span>মৃণাল আমার মস্তকে জড়াইল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি পর্বতগণের মূল পর্যন্ত নামিয়া গেলাম; <br><span class="br-ind"><br><span class="indent">&nbsp;</span></span>আমার পশ্চাতে পৃথিবীর অর্গল সকল চিরতরে বদ্ধ হইল; <br><span class="br-ind"><br><span class="indent">&nbsp;</span></span>তথাপি, হে আমার ঈশ্বর সদাপ্রভু, <br><span class="br-ind"><br><span class="indent">&nbsp;</span></span>তুমি আমার প্রাণকে কূপ হইতে উঠাইলে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার মধ্যে প্রাণ অবসন্ন হইলে আমি সদাপ্রভুকে স্মরণ করিলাম, <br><span class="br-ind"><br><span class="indent">&nbsp;</span></span>আর আমার প্রার্থনা তোমার নিকটে, <br><span class="br-ind"><br><span class="indent">&nbsp;</span></span>তোমার পবিত্র মন্দিরে, উপস্থিত হইল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যাহারা অলীক নিঃসার বস্তু মানে, <br><span class="br-ind"><br><span class="indent">&nbsp;</span></span>তাহারা নিজ দয়ানিধিকে পরিত্যাগ করে; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু আমি তোমার উদ্দেশে স্তবধ্বনি সহ বলিদান করিব; <br><span class="br-ind"><br><span class="indent">&nbsp;</span></span>আমি যে মানত করিয়াছি, তাহা পূর্ণ করিব; <br><span class="br-ind"><br><span class="indent">&nbsp;</span></span>পরিত্রাণ সদাপ্রভুরই কাছে। <br></div>
<div class="v" id="v10"><span class="vn">10</span> <span class="br-p"><br><br></span>পরে সদাপ্রভু সেই মৎস্যকে বলিলেন, আর সে যোনাকে শুষ্ক ভূমির উপরে উদ্‌গীরণ করিয়া দিল।</div>
</div>
<!-- PARSED ABOVE; EDITING MAY BREAK PARSER -->
</body></html>