<html><head>
<meta http-equiv="Content-Type" content="text/html;charset=utf-8" />
<title>Josh 16 &ndash; যিহোশূয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 16);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_14.html">14</a> <a href="Josh_15.html">15</a> <b>16</b> <a href="Josh_17.html">17</a> <a href="Josh_18.html">18</a> ... <a href="Josh_24.html">24</a> </div><hr>
<h1>Josh 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যোষেফ-সন্তানদের দেশ নিরূপণ</h2><span class="vn">1</span> <span class="br-p"><br><br></span>আর গুলিবাঁটক্রমে যোষেফ-সন্তানদের অংশ যিরীহোর নিকটস্থ যর্দন, অর্থাৎ পূর্বদিক্‌স্থিত যিরীহোর জল অবধি, যিরীহো হইতে পর্বতময় দেশ দিয়া ঊর্ধ্বগামী প্রান্তরে বৈথেলে গেল;</div>
<div class="v" id="v2"><span class="vn">2</span> আর বৈথেল হইতে লূসে গমন করিল, এবং সেই স্থান হইয়া অর্কীয়দের সীমা পর্যন্ত অটারোতে গমন করিল।</div>
<div class="v" id="v3"><span class="vn">3</span> আর পশ্চিম দিকে যফ্‌লেটীয়দের সীমার দিকে নিম্নতর বৈৎ-হোরোণের সীমা পর্যন্ত, গেষর পর্যন্ত গমন করিল, এবং তাহার সীমান্তভাগ সমুদ্রে ছিল।</div>
<div class="v" id="v4"><span class="vn">4</span> এইরূপে যোষেফ-সন্তান মনঃশি ও ইফ্রয়িম আপন আপন অধিকার গ্রহণ করিল।</div>
<div class="v" id="v5"><span class="vn">5</span> <span class="br-p"><br><br></span>আপন আপন গোষ্ঠী অনুসারে ইফ্রয়িম-সন্তানগণের সীমা এই; পূর্বদিকে উচ্চতর বৈৎ-হোরোণ পর্যন্ত অটারোৎ-অদ্দর তাহাদের অধিকারের সীমা হইল;</div>
<div class="v" id="v6"><span class="vn">6</span> পরে ঐ সীমা পশ্চিম দিকে মিক্‌মথতের উত্তরে নির্গত হইল; পরে সেই সীমা পূর্বদিকে ঘুরিয়া তানৎ-শীলো পর্যন্ত গিয়া তাহার নিকট হইয়া যানোহের পূর্বদিকে গেল।</div>
<div class="v" id="v7"><span class="vn">7</span> পরে যানোহ হইতে অটারোৎ ও নারঃ হইয়া যিরীহো পর্যন্ত গিয়া যর্দনে নির্গত হইল।</div>
<div class="v" id="v8"><span class="vn">8</span> পরে সেই সীমা তপূহ হইতে পশ্চিমদিক্‌ হইয়া কান্না স্রোতে গেল, ও তাহার সীমান্তভাগ সমুদ্রে ছিল। আপন আপন গোষ্ঠী অনুসারে ইফ্রয়িম-সন্তানগণের বংশের এই অধিকার।</div>
<div class="v" id="v9"><span class="vn">9</span> ইহা ছাড়া মনঃশি-সন্তানগণের অধিকারের মধ্যে ইফ্রয়িম-সন্তানগণের জন্য পৃথক্‌কৃত নানা নগর ও সেই সকলের গ্রাম ছিল।</div>
<div class="v" id="v10"><span class="vn">10</span> কিন্তু তাহারা গেষরবাসী কনানীয়দিগকে অধিকারচ্যুত করিল না, কিন্তু কনানীয়েরা অদ্য পর্যন্ত ইফ্রয়িমের মধ্যে বাস করিয়া তাহাদের কর্মাধীন দাস হইয়া রহিয়াছে।</div>
</div>
<!-- PARSED ABOVE; EDITING MAY BREAK PARSER -->
</body></html>