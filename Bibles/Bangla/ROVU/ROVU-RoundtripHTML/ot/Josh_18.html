<html><head>
<meta http-equiv="Content-Type" content="text/html;charset=utf-8" />
<title>Josh 18 &ndash; যিহোশূয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 18);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যিহোশূয়ের পুস্তক</b> &ndash; <a href="Josh_1.html">1</a> ... <a href="Josh_16.html">16</a> <a href="Josh_17.html">17</a> <b>18</b> <a href="Josh_19.html">19</a> <a href="Josh_20.html">20</a> ... <a href="Josh_24.html">24</a> </div><hr>
<h1>Josh 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শীলোতে সমাগম-তাম্বু স্থাপন ও গোষ্ঠীদের মধ্যে দেশ বিভাগ</h2><span class="vn">1</span> <span class="br-p"><br><br></span>পরে ইস্রায়েল-সন্তানগণের সমস্ত মণ্ডলী শীলোতে সমাগত হইয়া সেই স্থানে সমাগম-তাম্বু স্থাপন করিল; দেশটি তাহাদের সম্মুখে পরাজিত ছিল।</div>
<div class="v" id="v2"><span class="vn">2</span> ঐ সময়ে ইস্রায়েল-সন্তানগণের মধ্যে সাত বংশ অবশিষ্ট ছিল, যাহারা আপন আপন অধিকার ভাগ করিয়া লয় নাই।</div>
<div class="v" id="v3"><span class="vn">3</span> যিহোশূয় ইস্রায়েল-সন্তানগণকে কহিলেন, তোমাদের পিতৃপুরুষদের ঈশ্বর সদাপ্রভু তোমাদিগকে যে দেশ দিয়াছেন, সেই দেশে গিয়া তাহা অধিকার করিতে তোমরা আর কত কাল শিথিল থাকিবে?</div>
<div class="v" id="v4"><span class="vn">4</span> তোমরা আপনাদের এক এক বংশের মধ্য হইতে তিন তিন জনকে দেও; আমি তাহাদিগকে প্রেরণ করিব, তাহারা উঠিয়া দেশের সর্বত্র ভ্রমণ করিবে, এবং প্রত্যেকের অধিকারানুসারে তাহার বর্ণনা লিখিয়া লইয়া আমার নিকটে ফিরিয়া আসিবে।</div>
<div class="v" id="v5"><span class="vn">5</span> তাহারা তাহা সাত অংশ করিবে; দক্ষিণদিকে আপন সীমাতে যিহূদা থাকিবে, এবং উত্তরদিকে আপন সীমাতে যোষেফের কুল থাকিবে।</div>
<div class="v" id="v6"><span class="vn">6</span> তোমরা দেশটি সাত অংশ করিয়া তাহার বর্ণনা লিখিয়া আমার কাছে আনিবে; আমি এই স্থানে আমাদের ঈশ্বর সদাপ্রভুর সাক্ষাতে তোমাদের নিমিত্তে গুলিবাঁট করিব।</div>
<div class="v" id="v7"><span class="vn">7</span> কারণ তোমাদের মধ্যে লেবীয়দের কোন অংশ নাই, কেননা সদাপ্রভুর যাজকত্বপদ তাহাদের অধিকার; আর গাদ ও রূবেণ, এবং মনঃশির অর্ধ বংশ যর্দনের পূর্বপারে সদাপ্রভুর দাস মোশির দত্ত আপনাদের অধিকার পাইয়াছে।</div>
<div class="v" id="v8"><span class="vn">8</span> <span class="br-p"><br><br></span>পরে সেই লোকেরা উঠিয়া যাত্রা করিল; আর যাহারা সেই দেশের বর্ণনা লিখিতে গেল, যিহোশূয় তাহাদিগকে এই আজ্ঞা দিলেন, তোমরা গিয়া দেশের সর্বত্র ভ্রমণ করিয়া দেশের বর্ণনা লিখিয়া লইয়া আমার নিকটে ফিরিয়া আইস; তাহাতে আমি এই শীলোতে সদাপ্রভুর সাক্ষাতে তোমাদের জন্য গুলিবাঁট করিব।</div>
<div class="v" id="v9"><span class="vn">9</span> পরে ঐ লোকেরা গিয়া দেশের সর্বত্র ভ্রমণ করিল এবং নগরানুসারে সাত অংশ করিয়া পুস্তকে তাহার বর্ণনা লিখিল; পরে শীলোস্থিত শিবিরে যিহোশূয়ের নিকটে ফিরিয়া আসিল।</div>
<div class="v" id="v10"><span class="vn">10</span> আর যিহোশূয় শীলোতে সদাপ্রভুর সাক্ষাতে তাহাদের জন্য গুলিবাঁট করিলেন; যিহোশূয় সেই স্থানে ইস্রায়েল-সন্তানগণের বিভাগানুসারে দেশ তাহাদিগকে অংশ করিয়া দিলেন।</div>
<div class="v" id="v11"><span class="vn">11</span> <span class="br-p"><br><br></span>আর গুলিবাঁটক্রমে এক অংশ আপন আপন গোষ্ঠী অনুসারে বিন্যামীন-সন্তানগণের বংশের নামে উঠিল। গুলিবাঁটে নির্দিষ্ট তাহাদের সীমা যিহূদা-সন্তানগণের ও যোষেফ-সন্তানগণের মধ্যে হইল।</div>
<div class="v" id="v12"><span class="vn">12</span> তাহাদের উত্তর পার্শ্বের সীমা যর্দন হইতে যিরীহোর উত্তর পার্শ্ব দিয়া গেল, পরে পর্বতময় প্রদেশের মধ্য দিয়া পশ্চিমদিকে বৈৎ-আবনের প্রান্তর পর্যন্ত গেল।</div>
<div class="v" id="v13"><span class="vn">13</span> তথা হইতে ঐ সীমা লূসে, দক্ষিণদিকে লূসের অর্থাৎ বৈথেলের পার্শ্ব পর্যন্ত গেল; এবং নিম্নতর বৈৎ-হোরোণের দক্ষিণে স্থিত পর্বত দিয়া অটারোৎ-অদ্দরের দিকে নামিয়া গেল।</div>
<div class="v" id="v14"><span class="vn">14</span> তথা হইতে ঐ সীমা ফিরিয়া পশ্চিম পার্শ্বে, বৈৎ-হোরোণের দক্ষিণে স্থিত পর্বত হইতে দক্ষিণদিকে গেল; আর যিহূদা-সন্তানগণের কিরিয়ৎ-বাল অর্থাৎ কিরিয়ৎ-যিয়ারীম নামক নগর পর্যন্ত গেল; ইহা পশ্চিম পার্শ্ব।</div>
<div class="v" id="v15"><span class="vn">15</span> আর দক্ষিণ পার্শ্ব কিরিয়ৎ-যিয়ারীমের প্রান্ত হইতে আরম্ভ হইল, এবং সেই সীমা পশ্চিম দিকে নির্গত হইয়া নিপ্তোহের জলের উনুই পর্যন্ত গমন করিল।</div>
<div class="v" id="v16"><span class="vn">16</span> আর ঐ সীমা হিম্নোম-সন্তানের উপত্যকার সম্মুখস্থ ও রফায়ীম তলভূমির উত্তরদিক্‌্‌স্থ পর্বতের প্রান্ত পর্যন্ত নামিয়া গেল, এবং হিম্নোমের উপত্যকায়, যিবূষের দক্ষিণ পার্শ্বে নামিয়া আসিয়া ঐন্‌্‌-রোগেলে গেল।</div>
<div class="v" id="v17"><span class="vn">17</span> আর উত্তর দিকে ফিরিয়া ঐন্‌-শেমশে গমন করিল এবং অদুম্মীম আরোহণ-পথের সম্মুখস্থ গলীলোতের দিকে নির্গত হইয়া রূবেণ-সন্তান বোহনের প্রস্তর পর্যন্ত নামিয়া গেল।</div>
<div class="v" id="v18"><span class="vn">18</span> আর উত্তরদিকে অরাবা তলভূমির সম্মুখস্থ পার্শ্বে গিয়া অরাবা তলভূমিতে নামিয়া গেল।</div>
<div class="v" id="v19"><span class="vn">19</span> আর ঐ সীমা উত্তরদিকে বৈৎ-হগ্লার পার্শ্ব পর্যন্ত গেল; যর্দনের দক্ষিণ প্রান্তস্থ লবণ-সমুদ্রের উত্তর খাড়ি সেই সীমার প্রান্ত ছিল; ইহা দক্ষিণ সীমা।</div>
<div class="v" id="v20"><span class="vn">20</span> আর পূর্ব পার্শ্বে যর্দন তাহার সীমা ছিল। চারিদিকে আপন সীমা অনুসারে, আপন আপন গোষ্ঠী অনুসারে, বিন্যামীন-সন্তানগণের এই অধিকার ছিল।</div>
<div class="v" id="v21"><span class="vn">21</span> আপন আপন গোষ্ঠী অনুসারে, বিন্যামীন সন্তানগণের বংশের নগর যিরীহো, বৈৎ-হগ্লা, এমক-কশিশ,</div>
<div class="v" id="v22"><span class="vn">22</span> বৈৎ-অরাবা, সমারয়িম, বৈথেল,</div>
<div class="v" id="v23"><span class="vn">23</span> অব্বীম, পারা, অফ্রা,</div>
<div class="v" id="v24"><span class="vn">24</span> কফর-অম্মোনী, অফ্‌নি ও গেবা; স্ব স্ব গ্রামের সহিত বারোটি নগর।</div>
<div class="v" id="v25"><span class="vn">25</span> গিবিয়োন, রামা, বেরোৎ,</div>
<div class="v" id="v26"><span class="vn">26</span> মিস্‌পী, কফীরা, মোৎসা,</div>
<div class="v" id="v27"><span class="vn">27</span> রেকম, যির্পেল, তরলা,</div>
<div class="v" id="v28"><span class="vn">28</span> সেলা, এলফ, যিবূষ অর্থাৎ যিরূশালেম, গিবিয়াৎ ও কিরিয়ৎ; স্ব স্ব গ্রামের সহিত চৌদ্দটি নগর। <span class="br-p"><br><br></span>আপন আপন গোষ্ঠী অনুসারে বিন্যামীন-সন্তানগণের এই অধিকার।</div>
</div>
<!-- PARSED ABOVE; EDITING MAY BREAK PARSER -->
</body></html>