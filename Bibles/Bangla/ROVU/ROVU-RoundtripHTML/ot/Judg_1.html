<html><head>
<meta http-equiv="Content-Type" content="text/html;charset=utf-8" />
<title>Judg 1 &ndash; বিচারকর্তৃগণের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 1);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বিচারকর্তৃগণের বিবরণ</b> &ndash; <b>1</b> <a href="Judg_2.html">2</a> <a href="Judg_3.html">3</a> ... <a href="Judg_21.html">21</a> </div><hr>
<h1>Judg 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিহূদা প্রভৃতি গোষ্ঠীর বিষয়</h2><span class="vn">1</span> <span class="br-p"><br><br></span>যিহোশূয়ের মৃত্যুর পরে ইস্রায়েল-সন্তানগণ সদাপ্রভুর কাছে এই কথা জিজ্ঞাসা করিল, কনানীয়দের বিরুদ্ধে, তাহাদের সহিত যুদ্ধ করণার্থে, প্রথমে আমাদের কে যাইবে?</div>
<div class="v" id="v2"><span class="vn">2</span> সদাপ্রভু কহিলেন, যিহূদা যাইবে; দেখ, আমি তাহার হস্তে দেশ সমর্পণ করিয়াছি।</div>
<div class="v" id="v3"><span class="vn">3</span> পরে যিহূদা আপন ভ্রাতা শিমিয়োনকে কহিল, তুমি আমার অংশে আমার সহিত আইস, আমরা কনানীয়দের সহিত যুদ্ধ করি; পরে আমিও তোমার অংশে তোমার সহিত যাইব। তাহাতে শিমিয়োন তাহার সঙ্গে গেল।</div>
<div class="v" id="v4"><span class="vn">4</span> যিহূদা যাত্রা করিল, আর সদাপ্রভু তাহাদের হস্তে কনানীয় ও পরিষীয়দিগকে সমর্পণ করিলেন; আর তাহারা বেষকে তাহাদের দশ সহস্র লোককে বধ করিল।</div>
<div class="v" id="v5"><span class="vn">5</span> তাহারা বেষকে অদোনী-বেষককে পাইয়া তাঁহার সহিত যুদ্ধ করিল, এবং কনানীয় ও পরিষীয়দিগকে আঘাত করিল।</div>
<div class="v" id="v6"><span class="vn">6</span> তখন অদোনী-বেষক পলায়ন করিলেন; আর তাহারা তাঁহার পশ্চাতে পশ্চাতে দৌড়াইয়া গিয়া তাহাকে ধরিল, এবং তাঁহার হস্তপদের বৃদ্ধাঙ্গুলি ছেদন করিল।</div>
<div class="v" id="v7"><span class="vn">7</span> তখন অদোনী-বেষক কহিলেন, যাঁহাদের হস্তপদের বৃদ্ধাঙ্গুলি ছিন্ন করা হইয়াছিল, এমন সত্তর জন রাজা আমার মেজের নিচে খাদ্য কুড়াইতেন। আমি যেমন কর্ম করিয়াছি, ঈশ্বর আমাকে তদনুসারে প্রতিফল দিয়াছেন। পরে লোকেরা তাঁহাকে যিরূশালেমে আনিলে তিনি সেই স্থানে মরিলেন।</div>
<div class="v" id="v8"><span class="vn">8</span> আর যিহূদা-সন্তানগণ যিরূশালেমের বিরুদ্ধে যুদ্ধ করিয়া তাহা হস্তগত করিল ও খড়্‌গধারে আঘাত করিল, এবং আগুন দিয়া নগর পোড়াইয়া দিল।</div>
<div class="v" id="v9"><span class="vn">9</span> <span class="br-p"><br><br></span>পরে যিহূদা-সন্তানগণ পর্বতময় দেশ, দক্ষিণ দেশ ও নিম্নভূমি নিবাসী কনানীয়দের সহিত যুদ্ধ করিতে নামিয়া গেল।</div>
<div class="v" id="v10"><span class="vn">10</span> আর যিহূদা হিব্রোণ-বাসী কনানীয়দের বিরুদ্ধে যাত্রা করিয়া শেশয়, অহীমান ও তল্‌ময়কে আঘাত করিল; পূর্বে ঐ হিব্রোণের নাম কিরিয়ৎ-অর্ব ছিল।</div>
<div class="v" id="v11"><span class="vn">11</span> তথা হইতে সে দবীর-নিবাসীদের বিরুদ্ধে যাত্রা করিল; পূর্বে দবীরের নাম কিরিয়ৎ-শেফর ছিল।</div>
<div class="v" id="v12"><span class="vn">12</span> আর কালেব বলিলেন, যে কেহ কিরিয়ৎ-শেফরকে আঘাত করিয়া হস্তগত করিবে, তাহার সহিত আমি আপন কন্যা অক্‌ষার বিবাহ দিব।</div>
<div class="v" id="v13"><span class="vn">13</span> আর কালেবের কনিষ্ঠ ভ্রাতা কনসের পুত্র অৎনিয়েল তাহা হস্তগত করিলে তিনি তাঁহার সহিত আপন কন্যা অক্‌ষার বিবাহ দিলেন।</div>
<div class="v" id="v14"><span class="vn">14</span> আর ঐ কন্যা আসিয়া তাহার পিতার কাছে একখানি ক্ষেত্র চাহিতে স্বামীকে প্রবৃত্তি দিল; এবং সে আপন গর্দভ হইতে নামিল; কালেব তাহাকে কহিলেন, তুমি কি চাও?</div>
<div class="v" id="v15"><span class="vn">15</span> সে তাঁহাকে বলিল, আপনি আমাকে একটি উপহার দিউন; দক্ষিণাঞ্চলস্থ ভূমি আমাকে দিয়াছেন, জলের উনুইগুলিও আমাকে দিউন। তাহাতে কালেব তাহাকে উচ্চতর উনুইগুলি ও নিম্নতর উনুইগুলি দিলেন।</div>
<div class="v" id="v16"><span class="vn">16</span> <span class="br-p"><br><br></span>পরে মোশির সম্বন্ধী কেনীয়ের সন্তানগণ যিহূদার সন্তানগণের সহিত খর্জুরপুর হইতে অরাদের দক্ষিণদিক্‌স্থিত যিহূদা প্রান্তরে উঠিয়া গেল; তাহারা গিয়া লোকদের মধ্যে বসতি করিল।</div>
<div class="v" id="v17"><span class="vn">17</span> আর যিহূদা আপন ভ্রাতা শিমিয়োনের সহিত গমন করিল এবং তাহারা সফাৎ-নিবাসী কনানীয়দিগকে আঘাত করিয়া ঐ নগর নিঃশেষে বিনষ্ট করিল। আর সেই নগরের নাম হর্মা [বিনষ্ট] হইল।</div>
<div class="v" id="v18"><span class="vn">18</span> আর যিহূদা ঘসা ও তাহার অঞ্চল, অস্কিলোন ও তাহার অঞ্চল, এবং ইক্রোণ ও তাহার অঞ্চল হস্তগত করিল।</div>
<div class="v" id="v19"><span class="vn">19</span> সদাপ্রভু যিহূদার সহবর্তী ছিলেন, সে পর্বতময় দেশের নিবাসীদিগকে অধিকারচ্যুত করিল; কারণ সে তলভূমি-নিবাসীদিগকে অধিকারচ্যুত করিতে পারিল না, কেননা তাহাদের লৌহরথ ছিল।</div>
<div class="v" id="v20"><span class="vn">20</span> আর মোশি যেমন বলিয়াছিলেন, তদনুসারে তাহারা কালেবকে হিব্রোণ দিল, এবং তিনি তথা হইতে অনাকের তিন পুত্রকে অধিকারচ্যুত করিলেন।</div>
<div class="v" id="v21"><span class="vn">21</span> পরন্তু বিন্যামীন-সন্তানগণ যিরূশালেম-নিবাসী যিবূষীয়দিগকে অধিকারচ্যুত করিল না; যিবূষীয়েরা অদ্যাপি যিরূশালেমে বিন্যামীন-সন্তানদের সহিত বাস করিতেছে।</div>
<div class="v" id="v22"><span class="vn">22</span> <span class="br-p"><br><br></span>আর যোষেফের কুলও বৈথেলের বিরুদ্ধে যাত্রা করিল; এবং সদাপ্রভু তাহাদের সহবর্তী ছিলেন।</div>
<div class="v" id="v23"><span class="vn">23</span> তখন যোষেফের কুল বৈথেল নিরীক্ষণ করিতে লোক প্রেরণ করিল। পূর্বে ঐ নগরের নাম লূস ছিল।</div>
<div class="v" id="v24"><span class="vn">24</span> আর সেই প্রহরীরা ঐ নগর হইতে একজনকে বাহিরে আসিতে দেখিয়া তাহাকে কহিল, বিনয় করি, নগর-প্রবেশের পথ আমাদিগকে দেখাইয়া দেও; তাহা হইলে আমরা তোমার প্রতি দয়া করিব।</div>
<div class="v" id="v25"><span class="vn">25</span> তাহাতে সে তাহাদিগকে নগর-প্রবেশের পথ দেখাইয়া দিল, আর তাহারা খড়্‌গধারে সেই নগরবাসীদিগকে আঘাত করিল, কিন্তু ঐ ব্যক্তিকে ও তাহার সমস্ত গোষ্ঠীকে ছাড়িয়া দিল।</div>
<div class="v" id="v26"><span class="vn">26</span> পরে ঐ ব্যক্তি হিত্তীয়দের দেশে গিয়া একটি নগর পত্তন করিয়া তাহার নাম লূস রাখিল; তাহা অদ্য পর্যন্ত সেই নামে আখ্যাত আছে।</div>
<div class="v" id="v27"><span class="vn">27</span> <span class="br-p"><br><br></span>আর মনঃশি উপনগরের সহিত বৈৎশান, উপনগরের সহিত তানক, উপনগরের সহিত দোর, উপনগরের সহিত যিব্লিয়ম, উপনগরের সহিত মগিদ্দো, এই সকল স্থান-নিবাসীদিগকে অধিকারচ্যুত করিল না; কনানীয়েরা সেই দেশে বাস করিতে স্থিরসংকল্প ছিল।</div>
<div class="v" id="v28"><span class="vn">28</span> পরে ইস্রায়েল যখন প্রবল হইল, তখন সেই কনানীয়দিগকে কর্মাধীন দাস করিল, কিন্তু সম্পূর্ণরূপে অধিকারচ্যুত করিল না।</div>
<div class="v" id="v29"><span class="vn">29</span> <span class="br-p"><br><br></span>আর ইফ্রয়িম গেষর-নিবাসী কনানীয়দিগকে অধিকারচ্যুত করিল না; কনানীয়েরা গেষরে তাহাদের মধ্যে বাস করিতে থাকিল।</div>
<div class="v" id="v30"><span class="vn">30</span> <span class="br-p"><br><br></span>সবূলূন কিট্‌রোণ ও নহলোল-নিবাসীদিগকে অধিকারচ্যুত করিল না; কনানীয়েরা তাহাদের মধ্যে বাস করিতে থাকিল, আর কর্মাধীন দাস হইল।</div>
<div class="v" id="v31"><span class="vn">31</span> <span class="br-p"><br><br></span>আশের অক্কো, সীদোন, অহলব, অক্‌ষীব, হেল্‌বা, অফীক ও রহোব-নিবাসীদিগকে অধিকারচ্যুত করিল না।</div>
<div class="v" id="v32"><span class="vn">32</span> আশেরীয়েরা দেশনিবাসী কনানীয়দের মধ্যে বাস করিল, কেননা তাহারা তাহাদিগকে অধিকারচ্যুত করে নাই।</div>
<div class="v" id="v33"><span class="vn">33</span> <span class="br-p"><br><br></span>নপ্তালী বৈৎ-শেমশের ও বৈৎ-অনাতের নিবাসীদিগকে অধিকারচ্যুত করিল না; তাহারা দেশনিবাসী কনানীয়দের মধ্যে বাস করিল, আর বৈৎ-শেমশের ও বৈৎ-অনাতের নিবাসীরা তাহাদের কর্মাধীন দাস হইল।</div>
<div class="v" id="v34"><span class="vn">34</span> <span class="br-p"><br><br></span>আর ইমোরীয়েরা দানের সন্তানগণকে পর্বতময় দেশে রোধ করিল, তলভূমিতে নামিয়া আসিতে দিল না;</div>
<div class="v" id="v35"><span class="vn">35</span> ইমোরীয়েরা হেরস পর্বতে, অয়ালোনে ও শাল্‌বীমে বাস করিতে থাকিল; কিন্তু যোষেফ-কুলের হস্ত বলবৎ হইয়া উঠিল, তাহাতে উহারা কর্মাধীন দাস হইল।</div>
<div class="v" id="v36"><span class="vn">36</span> অক্রব্বীম আরোহণ-স্থান এবং সেলা অবধি উপরের দিকে ইমোরীয়দের অঞ্চল ছিল।</div>
</div>
<!-- PARSED ABOVE; EDITING MAY BREAK PARSER -->
</body></html>