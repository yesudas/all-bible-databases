<html><head>
<meta http-equiv="Content-Type" content="text/html;charset=utf-8" />
<title>Judg 8 &ndash; বিচারকর্তৃগণের বিবরণ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 8);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>বিচারকর্তৃগণের বিবরণ</b> &ndash; <a href="Judg_1.html">1</a> ... <a href="Judg_6.html">6</a> <a href="Judg_7.html">7</a> <b>8</b> <a href="Judg_9.html">9</a> <a href="Judg_10.html">10</a> ... <a href="Judg_21.html">21</a> </div><hr>
<h1>Judg 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে ইফ্রয়িমের লোকেরা তাঁহাকে কহিল, তুমি মিদিয়নের সহিত যুদ্ধ করিতে যাইবার সময়ে আমাদিগকে যে আহ্বান কর নাই, আমাদের প্রতি এ কেমন ব্যবহার করিলে? এইরূপে তাহারা তাঁহার সহিত অত্যন্ত বিবাদ করিল।</div>
<div class="v" id="v2"><span class="vn">2</span> তখন তিনি তাহাদিগকে কহিলেন, এখন তোমাদের কর্মের তুল্য কোন্‌ কর্ম আমি করিয়াছি? অবীয়েষরের দ্রাক্ষা চয়ন অপেক্ষা ইফ্রয়িমের পরিত্যক্ত দ্রাক্ষাফল কুড়ান কি ভাল নয়?</div>
<div class="v" id="v3"><span class="vn">3</span> তোমাদেরই হস্তে ত ঈশ্বর মিদিয়নের দুই রাজাকে, ওরেব ও সেবকে, সমর্পণ করিয়াছেন; আমি তোমাদের এই কর্মের তুল্য কোন্‌ কর্ম করিতে পারিয়াছি? তখন তাঁহার এই কথায় তাঁহার প্রতি তাহাদের ক্রোধ নিবৃত্ত হইল।</div>
<div class="v" id="v4"><span class="vn">4</span> <span class="br-p"><br><br></span>গিদিয়োন ও তাঁহার সঙ্গী তিনশত লোক যর্দনে আসিয়া পার হইলেন; তাঁহারা শ্রান্ত হইলেও তাড়া করিয়া যাইতেছিলেন।</div>
<div class="v" id="v5"><span class="vn">5</span> আর তিনি সুক্কোতের লোকদিগকে কহিলেন, বিনয় করি, তোমরা আমার অনুগামী লোকদিগকে রুটি দেও, কেননা তাহারা শ্রান্ত হইয়াছে; আর আমি সেবহ ও সল্‌মুন্নের, মিদিয়নের দুই রাজার পশ্চাতে পশ্চাতে তাড়া করিয়া যাইতেছি।</div>
<div class="v" id="v6"><span class="vn">6</span> তাহাতে সুক্কোতের অধ্যক্ষগণ কহিল, সেবহের ও সল্‌মুন্নের হস্ত কি এখন তোমার হস্তগত হইয়াছে যে, আমরা তোমার সৈন্যগণকে রুটি দিব?</div>
<div class="v" id="v7"><span class="vn">7</span> গিদিয়োন কহিলেন, ভাল, যখন সদাপ্রভু সেবহকে ও সল্‌মুন্নকে আমার হস্তে সমর্পণ করিবেন, তখন আমি প্রান্তরের কণ্টক ও শ্যাকুল দ্বারা তোমাদের মাংস ছিঁড়িব।</div>
<div class="v" id="v8"><span class="vn">8</span> পরে তিনি তথা হইতে পনূয়েলে উঠিয়া গিয়া তথাকার লোকদের কাছেও সেইরূপ কহিলেন, তাহাতে সুক্কোতের লোকেরা যেরূপ উত্তর করিয়াছিল, পনূয়েলের লোকেরাও তাঁহাকে সেইরূপ উত্তর করিল।</div>
<div class="v" id="v9"><span class="vn">9</span> তখন তিনি পনূয়েলের লোকদিগকেও কহিলেন, আমি যখন কুশলে ফিরিয়া আসিব, তখন এই দুর্গ ভাঙ্গিয়া ফেলিব।</div>
<div class="v" id="v10"><span class="vn">10</span> <span class="br-p"><br><br></span>সেবহ ও সল্‌মুন্ন কর্কোরে ছিলেন, এবং তাঁহাদের সঙ্গী সৈন্য অনুমান পনের হাজার লোক ছিল; পূর্বদেশের লোকদের সমস্ত সৈন্যের মধ্যে ইহারাই মাত্র অবশিষ্ট ছিল, আর খড়্‌গধারী এক লক্ষ বিংশতি সহস্র লোক নিপতিত হইয়াছিল।</div>
<div class="v" id="v11"><span class="vn">11</span> পরে গিদিয়োন নোবহের ও যগ্‌বিহের পূর্বদিকে তাম্বু-নিবাসীদের পথ দিয়া উঠিয়া গিয়া সেই সৈন্যগণকে আঘাত করিলেন, যেহেতু সৈন্যগণ নিশ্চিন্ত ছিল।</div>
<div class="v" id="v12"><span class="vn">12</span> তখন সেবহ ও সল্‌মুন্ন পলায়ন করিলেন, কিন্তু তিনি তাহাদের পশ্চাতে পশ্চাতে তাড়া করিয়া গেলেন; এবং সেবহ ও সল্‌মুন্নকে, মিদিয়নের সেই দুই রাজাকে, ধরিলেন; আর সমস্ত সৈন্যকে ত্রাসযুক্ত করিলেন।</div>
<div class="v" id="v13"><span class="vn">13</span> <span class="br-p"><br><br></span>পরে যোয়াশের পুত্র গিদিয়োন হেরসের আরোহণ পথ দিয়া যুদ্ধ হইতে ফিরিয়া আসিতেছিলেন,</div>
<div class="v" id="v14"><span class="vn">14</span> এমন সময়ে সুক্কোৎ-নিবাসীদের এক যুবককে ধরিয়া জিজ্ঞাসাবাদ করিলেন; তাহাতে সে সুক্কোতের অধ্যক্ষগণের ও তথাকার প্রাচীনদের সাতাত্তর জনের নাম লিখিয়া দিল।</div>
<div class="v" id="v15"><span class="vn">15</span> পরে তিনি সুক্কোতের লোকদের নিকটে উপস্থিত হইয়া কহিলেন, সেবহ ও সল্‌মুন্নকে দেখ, যাহাদের বিষয়ে তোমরা আমাকে ঠাট্টা করিয়া বলিয়াছিলে, সেবহের ও সল্‌মুন্নের হস্ত কি এখন তোমার হস্তগত যে, আমরা তোমার শ্রান্ত লোকদিগকে রুটি দিব?</div>
<div class="v" id="v16"><span class="vn">16</span> আর তিনি ঐ নগরের প্রাচীনগণকে ধরিলেন, এবং প্রান্তরের কণ্টক ও শ্যাকুল লইয়া তাহা দ্বারা সুক্কোতের লোকদিগকে শাস্তি দিলেন।</div>
<div class="v" id="v17"><span class="vn">17</span> পরে তিনি পনূয়েলের দুর্গ ভাঙ্গিয়া ফেলিলেন, ও নগরের লোকদিগকে বধ করিলেন।</div>
<div class="v" id="v18"><span class="vn">18</span> <span class="br-p"><br><br></span>আর তিনি সেবহ ও সল্‌মুন্নকে কহিলেন, তোমরা তাবোরে যে পুরুষদিগকে বধ করিয়াছিলে, তাহারা কি প্রকার লোক? তাঁহারা উত্তর করিলেন, আপনি যেমন, তাহারাও সেইরূপ, প্রত্যেকে রাজপুত্র সদৃশ ছিল।</div>
<div class="v" id="v19"><span class="vn">19</span> তিনি কহিলেন, তাহারা আমার ভ্রাতা, আমারই সহোদর; জীবন্ত সদাপ্রভুর দিব্য, তোমরা যদি তাহাদিগকে জীবিত রাখিতে, আমি তোমাদিগকে বধ করিতাম না।</div>
<div class="v" id="v20"><span class="vn">20</span> পরে তিনি আপন জ্যেষ্ঠ পুত্র যেথরকে কহিলেন, উঠ, ইহাদিগকে বধ কর, কিন্তু সেই বালক আপন খড়্‌গ বাহির করিল না, কারণ সে ভয় করিল, কেননা তখনও সে বালক।</div>
<div class="v" id="v21"><span class="vn">21</span> তখন সেবহ ও সল্‌মুন্ন কহিলেন, আপনি উঠিয়া আমাদিগকে আঘাত করুন, কেননা যে যেমন পুরুষ, তাহার তেমনি বীরত্ব। তাহাতে গিদিয়োন উঠিয়া সেবহ ও সল্‌মুন্নকে বধ করিলেন, এবং তাঁহাদের উষ্ট্রগুলির গলার সমস্ত চন্দ্রহার লইলেন।</div>
<div class="v" id="v22"><span class="vn">22</span> <span class="br-p"><br><br></span>পরে ইস্রায়েলের লোকেরা গিদিয়োনকে কহিল, আপনি পুত্রপৌত্রাদিক্রমে আমাদের উপরে কর্তৃত্ব করুন, কেননা আপনি আমাদিগকে মিদিয়নের হস্ত হইতে নিস্তার করিয়াছেন।</div>
<div class="v" id="v23"><span class="vn">23</span> তখন গিদিয়োন কহিলেন, আমি তোমাদের উপরে কর্তৃত্ব করিব না, এবং আমার পুত্রও তোমাদের উপরে কর্তৃত্ব করিবে না; সদাপ্রভুই তোমাদের উপরে কর্তৃত্ব করিবেন।</div>
<div class="v" id="v24"><span class="vn">24</span> আর গিদিয়োন তাহাদিগকে কহিলেন, আমি তোমাদের কাছে একটি নিবেদন করি, তোমরা প্রত্যেক জন আপন আপন লুন্ঠিত কর্ণকুণ্ডল আমাকে দেও; কেননা শত্রুরা ইশ্মায়েলীয়, এই জন্য তাহাদের সুবর্ণ কর্ণকুণ্ডল ছিল।</div>
<div class="v" id="v25"><span class="vn">25</span> তাহারা উত্তর করিল, অবশ্য দিব; পরে তাহারা একখানি বস্ত্র পাতিয়া প্রত্যেকে তাহাতে আপন আপন লুন্ঠিত কর্ণকুণ্ডল ফেলিল;</div>
<div class="v" id="v26"><span class="vn">26</span> তাহাতে তাঁহার যাচিত কর্ণকুণ্ডলের পরিমাণ এক সহস্র সাত শত [শেকল] সুবর্ণ হইল। ইহা ছাড়া চন্দ্রহার, ঝুম্‌কা ও মিদিয়নীয় রাজাদের পরিধেয় বেগুনে রঙের বস্ত্র ও তাঁহাদের উষ্ট্রের গলার হার ছিল।</div>
<div class="v" id="v27"><span class="vn">27</span> পরে গিদিয়োন তাহা দিয়া এক এফোদ প্রস্তুত করিয়া আপন বসতি-নগর অফ্রাতে রাখিলেন; তাহাতে সমস্ত ইস্রায়েল সেই স্থানে সেই এফোদের অনুগমনে ব্যভিচারী হইল; আর তাহা গিদিয়োনের ও তাঁহার কুলের ফাঁদস্বরূপ হইল।</div>
<div class="v" id="v28"><span class="vn">28</span> এইরূপে মিদিয়ন ইস্রায়েল-সন্তানগণের সম্মুখে নত হইল, আর মাথা তুলিতে পারিল না। আর গিদিয়োনের সময়ে চল্লিশ বৎসর দেশ নিষ্কণ্টকে রহিল।</div>
<div class="v" id="v29"><span class="vn">29</span> <span class="br-p"><br><br></span>পরে যোয়াশের পুত্র যিরুব্বাল আপন বাটীতে গিয়া বাস করিলেন।</div>
<div class="v" id="v30"><span class="vn">30</span> গিদিয়োনের ঔরসজাত সত্তরটি পুত্র ছিল, কেননা তাঁহার অনেক স্ত্রী ছিল।</div>
<div class="v" id="v31"><span class="vn">31</span> আর শিখিমে তাঁহার যে এক উপপত্নী ছিল, সেও তাঁহার জন্য একটি পুত্র প্রসব করিল, আর তিনি তাহার নাম অবীমেলক রাখিলেন।</div>
<div class="v" id="v32"><span class="vn">32</span> <span class="br-p"><br><br></span>পরে যোয়াশের পুত্র গিদিয়োন শুভ বৃদ্ধাবস্থায় প্রাণত্যাগ করিলেন, আর অবীয়েষ্রীয়দের অফ্রাতে তাঁহার পিতা যোয়াশের কবরে তাঁহার কবর হইল।</div>
<div class="v" id="v33"><span class="vn">33</span> গিদিয়োনের মৃত্যুর পরেই ইস্রায়েল-সন্তানগণ পুনর্বার বাল দেবগণের অনুগমনে ব্যভিচারী হইল, আর বাল্‌-বরীৎকে আপনাদের ইষ্ট দেবতা করিল।</div>
<div class="v" id="v34"><span class="vn">34</span> আর যিনি চারিদিকের সমস্ত শত্রুর হস্ত হইতে তাহাদিগকে উদ্ধার করিয়াছিলেন, ইস্রায়েল-সন্তানগণ আপনাদের ঈশ্বর সেই সদাপ্রভুকে ভুলিয়া গেল।</div>
<div class="v" id="v35"><span class="vn">35</span> আর যিরুব্বাল [গিদিয়োন] ইস্রায়েলের যেরূপ মঙ্গল করিয়াছিলেন, তাহারা তদনুসারে তাঁহার কুলের প্রতি সদয় ব্যবহার করিল না।</div>
</div>
<!-- PARSED ABOVE; EDITING MAY BREAK PARSER -->
</body></html>