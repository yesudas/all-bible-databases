<html><head>
<meta http-equiv="Content-Type" content="text/html;charset=utf-8" />
<title>Lam 4 &ndash; যিরমিয়ের বিলাপ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>যিরমিয়ের বিলাপ</b> &ndash; <a href="Lam_1.html">1</a> <a href="Lam_2.html">2</a> <a href="Lam_3.html">3</a> <b>4</b> <a href="Lam_5.html">5</a> </div><hr>
<h1>Lam 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সর্বশ্রেণীস্থ যিহূদীদের দুঃখ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হায়, সুবর্ণ কেমন মলিন হইয়াছে! <br><span class="br-ind"><br><span class="indent">&nbsp;</span></span>বিমল কাঞ্চন কেমন বিকৃত হইয়াছে! <br><span class="br-ind"><br><span class="indent">&nbsp;</span></span>ধর্মধামের প্রস্তরগুলি প্রতি পথের মস্তকে নিক্ষিপ্ত রহিয়াছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হায়, বহুমূল্য সিয়োন-পুত্রগণ, যাহারা নির্মল কাঞ্চনের তুল্য, <br><span class="br-ind"><br><span class="indent">&nbsp;</span></span>তাহারা মৃন্ময় ভাণ্ডের ন্যায়, কুম্ভকারের হস্তকৃত বস্তুর ন্যায় গণিত হইয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শৃগালীরাও স্তন দেয়, আপন আপন শিশুদিগকে দুগ্ধ পান করায়; <br><span class="br-ind"><br><span class="indent">&nbsp;</span></span>আমার জাতিরূপ কন্যা নিষ্ঠুরা হইয়াছে, প্রান্তরস্থ উষ্ট্রপক্ষীদের ন্যায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>স্তন্যপায়ী শিশুর জিহ্বা পিপাসায় তালুতে সংলগ্ন হইয়াছে; <br><span class="br-ind"><br><span class="indent">&nbsp;</span></span>বালক-বালিকারা রুটি চাহিতেছে, <br><span class="br-ind"><br><span class="indent">&nbsp;</span></span>কেহ তাহাদিগকে দেয় না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাহারা উপাদেয় দ্রব্য ভোজন করিত, <br><span class="br-ind"><br><span class="indent">&nbsp;</span></span>তাহারা অনাথ হইয়া পথে পথে রহিয়াছে; <br><span class="br-ind"><br><span class="indent">&nbsp;</span></span>যাহাদিগকে সিন্দূরবর্ণ বস্ত্র পরাইয়া লালন পালন করা যাইত, <br><span class="br-ind"><br><span class="indent">&nbsp;</span></span>তাহারা সারের ঢিবি আলিঙ্গন করিতেছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বাস্তবিক আমার জাতিরূপ কন্যার অপরাধ <br><span class="br-ind"><br><span class="indent">&nbsp;</span></span>সেই সদোমের পাপ হইতেও অধিক, <br><span class="br-ind"><br><span class="indent">&nbsp;</span></span>যাহা এক নিমিষে উৎপাটিত হইয়াছিল, <br><span class="br-ind"><br><span class="indent">&nbsp;</span></span>অথচ তাহার উপরে মানুষের হাত পড়ে নাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহার অধ্যক্ষগণ হিম অপেক্ষা নির্মল, <br><span class="br-ind"><br><span class="indent">&nbsp;</span></span>দুগ্ধ অপেক্ষা শুভ্রবর্ণ ছিলেন; <br><span class="br-ind"><br><span class="indent">&nbsp;</span></span>প্রবাল অপেক্ষা রক্তবর্ণ অঙ্গ তাঁহাদের ছিল; <br><span class="br-ind"><br><span class="indent">&nbsp;</span></span>নীলকান্তমণির ন্যায় কান্তি তাঁহাদের ছিল; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাঁহাদের মুখ কালি হইতেও কালো হইয়া পড়িয়াছে; <br><span class="br-ind"><br><span class="indent">&nbsp;</span></span>পথে তাঁহাদিগকে চেনা যায় না; <br><span class="br-ind"><br><span class="indent">&nbsp;</span></span>তাঁহাদের চর্ম অস্থিতে সংলগ্ন হইয়াছে; <br><span class="br-ind"><br><span class="indent">&nbsp;</span></span>তাহা কাষ্ঠবৎ শুষ্ক হইয়াছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ক্ষুধাতে নিহত লোক অপেক্ষা বরং খড়্‌গে নিহত লোক ধন্য, <br><span class="br-ind"><br><span class="indent">&nbsp;</span></span>কেননা ইহারা ক্ষেত্রের শস্যের অভাবে যেন শূলে বিদ্ধ হইয়া ক্ষয় পাইতেছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>স্নেহময়ী স্ত্রীগণের হস্ত আপন আপন শিশু রন্ধন করিয়াছে; <br><span class="br-ind"><br><span class="indent">&nbsp;</span></span>আমার জাতিরূপ কন্যার ভঙ্গ প্রযুক্ত ইহারা তাহাদের খাদ্যদ্রব্য হইয়াছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু আপন ক্রোধ সমপন্ন করিয়াছেন, <br><span class="br-ind"><br><span class="indent">&nbsp;</span></span>আপন প্রচণ্ড কোপ ঢালিয়া দিয়াছেন; <br><span class="br-ind"><br><span class="indent">&nbsp;</span></span>তিনি সিয়োনে অগ্নি জ্বালাইয়াছেন, <br><span class="br-ind"><br><span class="indent">&nbsp;</span></span>তাহা তাহার ভিত্তিমূল গ্রাস করিয়াছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>পৃথিবীর রাজগণ, জগন্নিবাসী সমস্ত লোক, বিশ্বাস করিত না যে, <br><span class="br-ind"><br><span class="indent">&nbsp;</span></span>যিরূশালেমের দ্বারে কোন বিপক্ষ কি শত্রু প্রবেশ করিতে পারিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ইহার কারণ তাহার ভাববাদিগণের পাপ ও তাহার যাজকগণের অপরাধ; <br><span class="br-ind"><br><span class="indent">&nbsp;</span></span>কেননা তাহারা তাহার মধ্যে ধার্মিকগণের রক্তপাত করিত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাহারা অন্ধগণের ন্যায় পথে পথে ঘুরিয়া বেড়াইয়াছে, <br><span class="br-ind"><br><span class="indent">&nbsp;</span></span>রক্তে কলুষিত হইয়াছে, <br><span class="br-ind"><br><span class="indent">&nbsp;</span></span>লোকেরা তাহাদের বস্ত্র স্পর্শ করিতে পারে না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>লোকে তাহাদিগকে চেঁচাইয়া বলিয়াছে, তোমরা পথ ছাড়; <br><span class="br-ind"><br><span class="indent">&nbsp;</span></span>অশুচি, পথ ছাড়, পথ ছাড়, স্পর্ষ করিও না; <br><span class="br-ind"><br><span class="indent">&nbsp;</span></span>তাহারা পলায়ন করিয়াছে, ঘুরিয়া বেড়াইয়াছে; <br><span class="br-ind"><br><span class="indent">&nbsp;</span></span>জাতিগণের মধ্যে লোকে বলিয়াছে, <br><span class="br-ind"><br><span class="indent">&nbsp;</span></span>উহারা এই স্থানে আর প্রবাস করিতে পারিবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর মুখ তাহাদিগকে ছিন্নভিন্ন করিয়াছে, <br><span class="br-ind"><br><span class="indent">&nbsp;</span></span>তিনি তাহাদিগকে আর দেখিতে পারেন না; <br><span class="br-ind"><br><span class="indent">&nbsp;</span></span>লোকে যাজকগণের মুখাপেক্ষা করে নাই, <br><span class="br-ind"><br><span class="indent">&nbsp;</span></span>প্রাচীনগণের প্রতি কৃপা করে নাই। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এখনও আমাদের চক্ষু ক্ষীণ হইয়া পড়িতেছে, <br><span class="br-ind"><br><span class="indent">&nbsp;</span></span>মিথ্যা সাহায্যের প্রত্যাশায়; <br><span class="br-ind"><br><span class="indent">&nbsp;</span></span>আমরা অপেক্ষা করিতে করিতে এমন জাতির অপেক্ষায় রহিয়াছি, <br><span class="br-ind"><br><span class="indent">&nbsp;</span></span>যে রক্ষা করিতে পারে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>[শত্রুগণ] আমাদের পাদবিক্ষেপের অনুসরণ করে, <br><span class="br-ind"><br><span class="indent">&nbsp;</span></span>আমরা স্ব স্ব পথে বেড়াইতে পারি না; <br><span class="br-ind"><br><span class="indent">&nbsp;</span></span>আমাদের শেষকাল নিকটবর্তী, আমাদের আয়ু সম্পূর্ণ হইল, <br><span class="br-ind"><br><span class="indent">&nbsp;</span></span>হাঁ, আমাদের শেষকাল উপস্থিত। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাদের তাড়নাকারিগণ আকাশের ঈগল পক্ষী অপেক্ষা বেগবান ছিল; <br><span class="br-ind"><br><span class="indent">&nbsp;</span></span>তাহারা পর্বতের উপরে আমাদের পশ্চাতে পশ্চাতে দৌড়িত, <br><span class="br-ind"><br><span class="indent">&nbsp;</span></span>প্রান্তরে আমাদের জন্য ঘাঁটি বসাইত। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিনি আমাদের নাসিকায় বাযুস্বরূপ, সদাপ্রভুর অভিষিক্ত, <br><span class="br-ind"><br><span class="indent">&nbsp;</span></span>তিনি তাহাদের গর্তে ধৃত হইলেন, <br><span class="br-ind"><br><span class="indent">&nbsp;</span></span>যাঁহার বিষয়ে বলিয়াছিলাম, <br><span class="br-ind"><br><span class="indent">&nbsp;</span></span>আমরা তাঁহার ছায়ায় জাতিগণের মধ্যে জীবন যাপন করিব। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হে ঊষদেশ-নিবাসিনি ইদোম-কন্যে, <br><span class="br-ind"><br><span class="indent">&nbsp;</span></span>তুমি আনন্দকর ও পুলকিতা হও। <br><span class="br-ind"><br><span class="indent">&nbsp;</span></span>তোমার নিকটেও সেই পানপাত্র আসিবে, <br><span class="br-ind"><br><span class="indent">&nbsp;</span></span>তুমি মত্তা হইবে, উলঙ্গিনী হইবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সিয়োন-কন্যা, তোমার অপরাধ শেষ হইল; <br><span class="br-ind"><br><span class="indent">&nbsp;</span></span>তিনি তোমাকে আর বন্দি-দশায় ফেলিবেন না; <br><span class="br-ind"><br><span class="indent">&nbsp;</span></span>হে ইদোম-কন্যা, তিনি তোমার অপরাধের প্রতিফল দিবেন, <br><span class="br-ind"><br><span class="indent">&nbsp;</span></span>তোমার পাপ অনাবৃত করিবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>