<html><head>
<meta http-equiv="Content-Type" content="text/html;charset=utf-8" />
<title>Lev 11 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 11);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_9.html">9</a> <a href="Lev_10.html">10</a> <b>11</b> <a href="Lev_12.html">12</a> <a href="Lev_13.html">13</a> ... <a href="Lev_27.html">27</a> </div><hr>
<h1>Lev 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>খাদ্য ও অখাদ্য জীবের নির্ণয়</h2><span class="vn">1</span> <span class="br-p"><br><br></span>আর সদাপ্রভু মোশি ও হারোণকে কহিলেন,</div>
<div class="v" id="v2"><span class="vn">2</span> তোমরা ইস্রায়েল-সন্তানগণকে বল, ভূচর সমস্ত পশুর মধ্যে এই সকল জীব তোমাদের খাদ্য হইবে।</div>
<div class="v" id="v3"><span class="vn">3</span> পশুগণের মধ্যে যে কোন পশু সম্পূর্ণ দ্বিখণ্ড খুর বিশিষ্ট ও জাবর কাটে, তাহা তোমরা ভোজন করিতে পার।</div>
<div class="v" id="v4"><span class="vn">4</span> কিন্তু যাহারা জাবর কাটে, কিম্বা দ্বিখণ্ড খুর বিশিষ্ট, তাহাদের মধ্যে তোমরা এই এই পশু ভোজন করিবে না। উষ্ট্র তোমাদের পক্ষে অশুচি, কেননা সে জাবর কাটে বটে, কিন্তু দ্বিখণ্ড খুরবিশিষ্ট নয়।</div>
<div class="v" id="v5"><span class="vn">5</span> আর শাফন তোমাদের পক্ষে অশুচি, কেননা সে জাবর কাটে, কিন্তু দ্বিখণ্ড খুরবিশিষ্ট নয়।</div>
<div class="v" id="v6"><span class="vn">6</span> আর খরগোস তোমাদের পক্ষে অশুচি, কেননা সে জাবর কাটে, কিন্তু দ্বিখণ্ড খুরবিশিষ্ট নয়।</div>
<div class="v" id="v7"><span class="vn">7</span> আর শূকর তোমাদের পক্ষে অশুচি, কেননা সে সম্পূর্ণরূপে দ্বিখণ্ড খুরবিশিষ্ট বটে, কিন্তু জাবর কাটে না।</div>
<div class="v" id="v8"><span class="vn">8</span> তোমরা তাহাদের মাংস ভোজন করিও না, এবং তাহাদের শবও স্পর্শ করিও না; তাহারা তোমাদের পক্ষে অশুচি।</div>
<div class="v" id="v9"><span class="vn">9</span> <span class="br-p"><br><br></span>জলচর প্রাণীদের মধ্যে তোমরা এই সকল ভোজন করিতে পার; জলাশয়ে, সমুদ্রে কি নদীতে স্থিত প্রাণীদের মধ্যে ডানা ও আঁইসবিশিষ্ট প্রাণী তোমাদের খাদ্য।</div>
<div class="v" id="v10"><span class="vn">10</span> কিন্তু সমুদ্রে কি নদীতে স্থিত জলচরদের মধ্যে, জলে অবস্থিত যাবতীয় প্রাণীর মধ্যে যাহারা ডানা ও আঁইসবিশিষ্ট নয়, তাহারা তোমাদের পক্ষে ঘৃণার্হ।</div>
<div class="v" id="v11"><span class="vn">11</span> তাহারা তোমাদের পক্ষে ঘৃণার্হ হইবে; তোমরা তাহাদের মাংস ভোজন করিবে না, তাহাদের শবও ঘৃণা করিবে।</div>
<div class="v" id="v12"><span class="vn">12</span> জলচর প্রাণীর মধ্যে যাহাদের ডানা ও আঁইস নাই, সে সকলই তোমাদের পক্ষে ঘৃণার্হ।</div>
<div class="v" id="v13"><span class="vn">13</span> <span class="br-p"><br><br></span>আর পক্ষীগণের মধ্যে এই সকল তোমাদের পক্ষে ঘৃণার্হ হইবে; এই সকল অখাদ্য, এই সকল ঘৃণার্হ;</div>
<div class="v" id="v14"><span class="vn">14</span> ঈগল, হাড় গিলা ও কুরল, চিল ও আপন আপন জাতি অনুসারে শকুন,</div>
<div class="v" id="v15"><span class="vn">15</span> এবং আপন আপন জাতি অনুসারে যাবতীয় কাক,</div>
<div class="v" id="v16"><span class="vn">16</span> উষ্ট্রপক্ষী, রাত্রিশ্যেন ও গাংচিল, এবং আপন আপন জাতি অনুসারে শ্যেন,</div>
<div class="v" id="v17"><span class="vn">17</span> পেচক, মাছরাঙ্গা ও মহাপেচক,</div>
<div class="v" id="v18"><span class="vn">18</span> দীর্ঘগল হংস, পানিভেলা ও শকুনী,</div>
<div class="v" id="v19"><span class="vn">19</span> সারস এবং আপন আপন জাতি অনুসারে বক, টিট্টিভ ও বাদুড়।</div>
<div class="v" id="v20"><span class="vn">20</span> <span class="br-p"><br><br></span>চারি চরণে গমনশীল পতঙ্গ সকল তোমাদের পক্ষে ঘৃণার্হ।</div>
<div class="v" id="v21"><span class="vn">21</span> তথাপি চারি চরণে গমনশীল পক্ষবিশিষ্ট জন্তুদের মধ্যে ভূমিতে উল্লম্ফনের নিমিত্তে যাহাদের পায়ের নলী দীর্ঘ, তাহারা তোমাদের খাদ্য হইবে।</div>
<div class="v" id="v22"><span class="vn">22</span> ফলতঃ আপন আপন জাতি অনুসারে পঙ্গপাল, আপন আপন জাতি অনুসারে বাঘাফড়িঙ্গ, আপন আপন জাতি অনুসারে ঝিঁঝি, এবং আপন আপন জাতি অনুসারে অন্য ফড়িঙ্গ, এই সকল তোমাদের খাদ্য হইবে।</div>
<div class="v" id="v23"><span class="vn">23</span> কিন্তু আর সমস্ত চতুষপদ উড্ডীয়মান পতঙ্গ তোমাদের পক্ষে ঘৃণার্হ।</div>
<div class="v" id="v24"><span class="vn">24</span> <span class="br-p"><br><br></span>এই সকল দ্বারা তোমরা অশুচি হইবে; যে কেহ তাহাদের শব স্পর্শ করিবে, সে সন্ধ্যা পর্যন্ত অশুচি থাকিবে।</div>
<div class="v" id="v25"><span class="vn">25</span> আর যে কেহ তাহাদের শবের কোন অংশ বহন করিবে, সে আপন বস্ত্র ধৌত করিবে, এবং সন্ধ্যা পর্যন্ত অশুচি থাকিবে।</div>
<div class="v" id="v26"><span class="vn">26</span> <span class="br-p"><br><br></span>যে সকল জন্তু কিঞ্চিৎ ছিন্ন খুরবিশিষ্ট, সম্পূর্ণরূপে দ্বিখণ্ড খুরবিশিষ্ট নয় এবং জাবর কাটে না, তাহারা তোমাদের পক্ষে অশুচি; যে কেহ তাহাদিগকে স্পর্শ করে, সে অশুচি হইবে।</div>
<div class="v" id="v27"><span class="vn">27</span> আর সমস্ত চতুষপদ জন্তুর মধ্যে যে যে জন্তু থাবা দ্বারা চলে, তাহারা তোমাদের পক্ষে অশুচি; যে কেহ তাহাদের শব স্পর্শ করিবে, সে সন্ধ্যা পর্যন্ত অশুচি থাকিবে।</div>
<div class="v" id="v28"><span class="vn">28</span> যে কেহ তাহাদের শব বহন করিবে, সে আপন বস্ত্র ধৌত করিবে, এবং সন্ধ্যা পর্যন্ত অশুচি থাকিবে; তাহারা তোমাদের পক্ষে অশুচি।</div>
<div class="v" id="v29"><span class="vn">29</span> <span class="br-p"><br><br></span>আর ভূচর সরীসৃপের মধ্যে এই সকল তোমাদের পক্ষে অশুচি; আপন আপন জাতি অনুসারে বেজি, ইদুঁর ও টিকটিকি,</div>
<div class="v" id="v30"><span class="vn">30</span> এবং গোসাপ, নীল টিকটিকি, মেটে গিড়গিটি, হরিৎ টিকটিকি ও কাঁকলাশ।</div>
<div class="v" id="v31"><span class="vn">31</span> সরীসৃপের মধ্যে এই সকল তোমাদের পক্ষে অশুচি; এই সকল মরিলে যে কেহ তাহাদিগকে স্পর্শ করিবে, সে সন্ধ্যা পর্যন্ত অশুচি থাকিবে।</div>
<div class="v" id="v32"><span class="vn">32</span> আর তাহাদের মধ্যে কাহারও শব যে দ্রব্যের উপরে পড়িবে, তাহাও অশুচি হইবে; কাষ্ঠের পাত্র কিম্বা বস্ত্র কিম্বা চর্ম কিম্বা ছালা, যে কোন কর্মযোগ্য পাত্র হউক, তাহা জলে ডুবাইতে হইবে, এবং সন্ধ্যা পর্যন্ত অশুচি থাকিবে; পরে শুচি হইবে।</div>
<div class="v" id="v33"><span class="vn">33</span> কোন মৃৎপাত্রের মধ্যে তাহাদের শব পড়িলে তাহার মধ্যস্থিত সকল বস্তু অশুচি হইবে, ও তোমরা তাহা ভাঙ্গিয়া ফেলিবে।</div>
<div class="v" id="v34"><span class="vn">34</span> [তাহার মধ্যস্থিত] যে কোন খাদ্য সামগ্রীর উপরে জল দেওয়া যায়, তাহা অশুচি হইবে, এবং এই প্রকার সকল পাত্রে সর্বপ্রকার পানীয় দ্রব্য অশুচি হইবে।</div>
<div class="v" id="v35"><span class="vn">35</span> যে কোন দ্রব্যের উপরে তাহাদের শবের কিঞ্চিৎ পড়ে তবে তাহা অশুচি হইবে, এবং যদি তুন্দুরে কিম্বা চুলাতে পড়ে, তবে তাহা ভাঙ্গিয়া ফেলিতে হইবে; তাহা অশুচি, তোমাদের পক্ষে অশুচি থাকিবে।</div>
<div class="v" id="v36"><span class="vn">36</span> কেবল উনুই কিম্বা যে কূপে অনেক জল থাকে, তাহা শুচি হইবে; কিন্তু যাহাতে তাহাদের শবের স্পর্শ লাগিবে তাহাই অশুচি হইবে।</div>
<div class="v" id="v37"><span class="vn">37</span> আর তাহাদের শবের কিঞ্চিৎ যদি কোন বপনীয় বীজে পড়ে, তবে তাহা শুচি থাকিবে।</div>
<div class="v" id="v38"><span class="vn">38</span> কিন্তু বীজের উপরে জল থাকিলে যদি তাহাদের শবের কিঞ্চিৎ তাহার উপরে পড়ে, তবে তাহা তোমাদের পক্ষে অশুচি।</div>
<div class="v" id="v39"><span class="vn">39</span> আর তোমাদের খাদ্যে কোন পশু মরিলে, যে কেহ তাহার শব স্পর্শ করিবে, সে সন্ধ্যা পর্যন্ত অশুচি থাকিবে।</div>
<div class="v" id="v40"><span class="vn">40</span> আর যে কেহ তাহার শবের মাংস ভক্ষণ করিবে, সে আপন বস্ত্র ধৌত করিবে, এবং সন্ধ্যা পর্যন্ত অশুচি থাকিবে; আর যে কেহ সেই শব বহন করিবে, সেও আপন বস্ত্র ধৌত করিবে এবং সন্ধ্যা পর্যন্ত অশুচি থাকিবে।</div>
<div class="v" id="v41"><span class="vn">41</span> <span class="br-p"><br><br></span>আর ভূচর প্রত্যেক কীট ঘৃণার্হ; তাহা অখাদ্য হইবে।</div>
<div class="v" id="v42"><span class="vn">42</span> উরোগামী হউক কিম্বা চারি পদে কিম্বা ততোধিক পদে গমনকারী হউক, যে কোন ভূচর কীট হউক, তোমরা তাহা ভোজন করিও না, তাহা ঘৃণার্হ।</div>
<div class="v" id="v43"><span class="vn">43</span> কোন উরোগামী কীট দ্বারা তোমরা আপনাদের ঘৃণার্হ করিও না, ও সেই সকলের দ্বারা আপনাদিগকে অশুচি করিও না, পাছে তদ্দ্বারা অশুচি হও।</div>
<div class="v" id="v44"><span class="vn">44</span> কেননা আমি সদাপ্রভু তোমাদের ঈশ্বর; অতএব তোমরা আপনাদের পবিত্র কর; পবিত্র হও, কেননা আমি পবিত্র; তোমরা ভূমির উপরে গমনশীল কোন প্রকার উরোগামী জীব দ্বারা আপনাদের অপবিত্র করিও না।</div>
<div class="v" id="v45"><span class="vn">45</span> কেননা আমি সদাপ্রভু তোমাদের ঈশ্বর হইবার জন্য মিসর দেশ হইতে তোমাদিগকে আনিয়াছি; অতএব তোমরা পবিত্র হইবে, কারণ আমি পবিত্র।</div>
<div class="v" id="v46"><span class="vn">46</span> পশু, পক্ষী, জলচর সমস্ত প্রাণীর ও উরোগামী ভূচর সমস্ত প্রাণীর বিষয়ে এই ব্যবস্থা;</div>
<div class="v" id="v47"><span class="vn">47</span> ইহাতে শুচি, অশুচি দ্রব্যের ও খাদ্য অখাদ্য প্রাণীর প্রভেদ জানা যায়।</div>
</div>
<!-- PARSED ABOVE; EDITING MAY BREAK PARSER -->
</body></html>