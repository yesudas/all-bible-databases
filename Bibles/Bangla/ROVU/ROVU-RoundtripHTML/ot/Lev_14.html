<html><head>
<meta http-equiv="Content-Type" content="text/html;charset=utf-8" />
<title>Lev 14 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 14);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_12.html">12</a> <a href="Lev_13.html">13</a> <b>14</b> <a href="Lev_15.html">15</a> <a href="Lev_16.html">16</a> ... <a href="Lev_27.html">27</a> </div><hr>
<h1>Lev 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভু মোশিকে কহিলেন,</div>
<div class="v" id="v2"><span class="vn">2</span> কুষ্ঠরোগীর শুচি হইবার দিবসে তাহার পক্ষে এই ব্যবস্থা হইবে; সে যাজকের নিকটে আনীত হইবে।</div>
<div class="v" id="v3"><span class="vn">3</span> যাজক শিবিরের বাহিরে গিয়া দেখিবে; আর দেখ, যদি কুষ্ঠীর কুষ্ঠরোগের ঘায়ের উপশম হইয়া থাকে,</div>
<div class="v" id="v4"><span class="vn">4</span> তবে যাজক সেই শোধ্যমান ব্যক্তির নিমিত্তে দুইটি জীবিত শুচি পক্ষী, এরস কাষ্ঠ, লোহিতবর্ণ লোম ও এসোব,</div>
<div class="v" id="v5"><span class="vn">5</span> এই সকল লইতে আজ্ঞা করিবে। আর যাজক মাটির পাত্রে স্রোতজলের উপরে একটি পক্ষী হনন করিতে আজ্ঞা করিবে।</div>
<div class="v" id="v6"><span class="vn">6</span> পরে সে ঐ জীবিত পক্ষী, এরস কাষ্ঠ, লোহিতবর্ণ লোম ও এসোব লইয়া ঐ স্রোতজলের উপরে হত পক্ষীর রক্তে জীবিত পক্ষীর সহিত সেই সকল ডুবাইবে,</div>
<div class="v" id="v7"><span class="vn">7</span> এবং কুষ্ঠ হইতে শোধ্যমান ব্যক্তির উপরে সাতবার ছিটাইয়া তাহাকে শুচি বলিবে, এবং ঐ জীবিত পক্ষীকে মাঠের দিকে ছাড়িয়া দিবে।</div>
<div class="v" id="v8"><span class="vn">8</span> তখন সেই শোধ্যমান ব্যক্তি আপন বস্ত্র ধৌত করিয়া ও সমস্ত কেশ মুণ্ডন করিয়া জলে স্নান করিবে, তাহাতে সে শুচি হইবে; তাহার পর সে শিবিরে প্রবেশ করিতে পারিবে, কিন্তু সাত দিন আপন তাম্বুর বাহিরে থাকিবে।</div>
<div class="v" id="v9"><span class="vn">9</span> পরে সপ্তম দিনে সে আপন মস্তকের কেশ, দাড়ি, ভ্রূ ও সর্বাঙ্গের লোম মুণ্ডন করিবে, এবং আপন বস্ত্র ধৌত করিয়া আপনি জলে স্নান করিয়া শুচি হইবে।</div>
<div class="v" id="v10"><span class="vn">10</span> পরে অষ্টম দিনে সে নির্দোষ দুইটি মেষশাবক, একবর্ষীয়া নির্দোষ একটি মেষবৎসা ও ভক্ষ্য-নৈবেদ্যের জন্য তৈলমিশ্রিত [এক ঐফা] সুজির দশ অংশের তিন অংশ ও এক লোগ তৈল লইবে।</div>
<div class="v" id="v11"><span class="vn">11</span> পরে শুচিকারী যাজক ঐ শোধ্যমান লোকটিকে এবং ঐ সকল বস্তু লইয়া সমাগম-তাম্বুর দ্বারসমীপে সদাপ্রভুর সম্মুখে স্থাপন করিবে।</div>
<div class="v" id="v12"><span class="vn">12</span> পরে যাজক একটি মেষশাবক লইয়া দোষার্থক বলিরূপে উৎসর্গ করিবে, এবং তাহা ও সেই এক লোগ তৈল দোলনীয় উপহাররূপে সদাপ্রভুর সম্মুখে দোলাইবে।</div>
<div class="v" id="v13"><span class="vn">13</span> যে স্থানে পাপার্থক বলি ও হোমবলি হনন করা যায়, সেই পবিত্র স্থানে ঐ মেষশাবকটিকে হনন করিবে, কেননা দোষার্থক বলি পাপার্থক বলির ন্যায় যাজকের অংশ; তাহা অতি পবিত্র।</div>
<div class="v" id="v14"><span class="vn">14</span> পরে যাজক ঐ দোষার্থক বলির কিঞ্চিৎ রক্ত লইয়া ঐ শোধ্যমান ব্যক্তির দক্ষিণ কর্ণের প্রান্তে, দক্ষিণ হস্তের বৃদ্ধাঙ্গুলে ও দক্ষিণ পাদের বৃদ্ধাঙ্গুলে দিবে।</div>
<div class="v" id="v15"><span class="vn">15</span> আর যাজক সেই এক লোগ তৈলের কিয়দংশ লইয়া আপনার বাম হস্তের তালুতে ঢালিবে।</div>
<div class="v" id="v16"><span class="vn">16</span> পরে যাজক সেই বাম হস্তস্থিত তৈলে আপন দক্ষিণ হস্তের অঙ্গুলি ডুবাইয়া অঙ্গুলি দ্বারা সেই তৈল হইতে কিঞ্চিৎ কিঞ্চিৎ সাত বার সদাপ্রভুর সম্মুখে ছিটাইয়া দিবে।</div>
<div class="v" id="v17"><span class="vn">17</span> আর আপন হস্তস্থিত অবশিষ্ট তৈলের কিয়দংশ লইয়া যাজক শোধ্যমান ব্যক্তির দক্ষিণ কর্ণের প্রান্তে, দক্ষিণ হস্তের বৃদ্ধাঙ্গুলে ও দক্ষিণ পাদের বৃদ্ধাঙ্গুলে ঐ দোষার্থক বলির রক্তের উপরে দিবে।</div>
<div class="v" id="v18"><span class="vn">18</span> পরে যাজক নিজ হস্তস্থিত অবশিষ্ট তৈল লইয়া ঐ শোধ্যমান ব্যক্তির মস্তকে দিবে, এবং যাজক সদাপ্রভুর সম্মুখে তাহার নিমিত্তে প্রায়শ্চিত্ত করিবে।</div>
<div class="v" id="v19"><span class="vn">19</span> আর যাজক পাপার্থক বলিদান করিবে, এবং সেই শোধ্যমান ব্যক্তির অশৌচের জন্য প্রায়শ্চিত্ত করিবে, তৎপরে হোমবলি বলি হনন করিবে।</div>
<div class="v" id="v20"><span class="vn">20</span> আর যাজক হোমবলি ও ভক্ষ্য-নৈবেদ্য বেদিতে উৎসর্গ করিবে, এবং যাজক তাহার জন্য প্রায়শ্চিত্ত করিবে; তাহাতে সে শুচি হইবে।</div>
<div class="v" id="v21"><span class="vn">21</span> <span class="br-p"><br><br></span>আর সেই ব্যক্তি যদি দরিদ্র হয়, এত আনিতে তাহার সঙ্গতি না থাকে, তবে সে আপনার জন্য প্রায়শ্চিত্ত করণার্থে দোলনীয় দোষার্থক বলির নিমিত্তে একটি মেষবৎস, ও ভক্ষ্য-নৈবেদ্য, তৈলমিশ্রিত [এক ঐফা] সুজির দশ অংশের এক অংশ ও এক লোগ তৈল;</div>
<div class="v" id="v22"><span class="vn">22</span> এবং আপন সঙ্গতি অনুসারে দুইটি ঘুঘু কিম্বা দুইটি কপোতশাবক আনিবে; তাহার একটি পাপার্থক বলি, অন্যটি হোমবলি হইবে।</div>
<div class="v" id="v23"><span class="vn">23</span> পরে অষ্টম দিনে সে আপনার শৌচার্থে সমাগম-তাম্বুর দ্বারসমীপে সদাপ্রভুর সম্মুখে যাজকের কাছে তাহাদিগকে আনিবে।</div>
<div class="v" id="v24"><span class="vn">24</span> পরে যাজক দোষার্থক বলির মেষশাবক ও উক্ত এক লোগ তৈল লইয়া সদাপ্রভুর সম্মুখে দোলনীয় নৈবেদ্যার্থে তাহা দোলাইবে।</div>
<div class="v" id="v25"><span class="vn">25</span> পরে সে দোষার্থক বলির মেষশাবক হনন করিবে, এবং যাজক দোষার্থক বলির কিঞ্চিৎ রক্ত লইয়া শোধ্যমান ব্যক্তির দক্ষিণ কর্ণের প্রান্তে ও তাহার দক্ষিণ হস্তের বৃদ্ধাঙ্গুলে ও দক্ষিণ পাদের বৃদ্ধাঙ্গুলে দিবে।</div>
<div class="v" id="v26"><span class="vn">26</span> পরে যাজক সেই তৈল হইতে কিঞ্চিৎ লইয়া আপন বাম হস্তের তালুতে ঢালিবে।</div>
<div class="v" id="v27"><span class="vn">27</span> আর যাজক দক্ষিণ হস্তের অঙ্গুলি দিয়া বাম হস্তস্থিত তৈল হইতে কিঞ্চিৎ কিঞ্চিৎ সাত বার সদাপ্রভুর সম্মুখে ছিটাইয়া দিবে।</div>
<div class="v" id="v28"><span class="vn">28</span> আর যাজক আপন হস্তস্থিত তৈল হইতে কিঞ্চিৎ লইয়া শোধ্যমান ব্যক্তির দক্ষিণ কর্ণের প্রান্তে, দক্ষিণ হস্তের বৃদ্ধাঙ্গুলে ও দক্ষিণ পাদের বৃদ্ধাঙ্গুলে দোষার্থক বলির রক্তের স্থানের উপরে দিবে।</div>
<div class="v" id="v29"><span class="vn">29</span> আর যাজক শোধ্যমান ব্যক্তির নিমিত্তে সদাপ্রভুর সম্মুখে প্রায়শ্চিত্ত করিবার জন্য আপন হস্তস্থিত অবশিষ্ট তৈল তাহার মস্তকে দিবে।</div>
<div class="v" id="v30"><span class="vn">30</span> পরে সে সঙ্গতি অনুসারে [দত্ত] দুইটি ঘুঘুর কিম্বা দুইটি কপোতশাবকের মধ্যে একটি উৎসর্গ করিবে;</div>
<div class="v" id="v31"><span class="vn">31</span> অর্থাৎ তাহার সঙ্গতি অনুসারে ভক্ষ্য-নৈবেদ্যের সহিত একটি পাপার্থক বলি, অন্যটি হোমবলিরূপে উৎসর্গ করিবে, এবং যাজক শোধ্যমান ব্যক্তির নিমিত্তে সদাপ্রভুর সম্মুখে প্রায়শ্চিত্ত করিবে।</div>
<div class="v" id="v32"><span class="vn">32</span> কুষ্ঠরোগের ঘা বিশিষ্ট যে ব্যক্তি আপন শুদ্ধির সম্বন্ধে সঙ্গতিহীন, তাহার জন্য এই ব্যবস্থা।</div>
<div class="v" id="v33"><span class="vn">33</span> <span class="br-p"><br><br></span>পরে সদাপ্রভু মোশি ও হারোণকে কহিলেন,</div>
<div class="v" id="v34"><span class="vn">34</span> আমি যে দেশ অধিকারার্থে তোমাদিগকে দিব, সেই কনান দেশে তোমাদের প্রবেশের পর যদি আমি তোমাদের অধিকৃত দেশের কোন গৃহে কুষ্ঠরোগের কলঙ্ক উৎপন্ন করি,</div>
<div class="v" id="v35"><span class="vn">35</span> তবে সেই গৃহের মালিক আসিয়া যাজককে এই সংবাদ দিবে, আমার দৃষ্টিতে গৃহে কলঙ্কের মত দেখা দিতেছে।</div>
<div class="v" id="v36"><span class="vn">36</span> তৎপরে গৃহের সকল বস্তু যেন অশুচি না হয়, এই নিমিত্তে ঐ কলঙ্ক দেখিবার জন্য যাজকের প্রবেশের পূর্বে গৃহটি শূন্য করিতে যাজক আজ্ঞা করিবে; পরে যাজক গৃহ দেখিতে প্রবেশ করিবে।</div>
<div class="v" id="v37"><span class="vn">37</span> আর সে সেই কলঙ্ক দেখিবে; আর দেখ, যদি গৃহের দেওয়ালে কলঙ্ক নিম্ন ও ঈষৎ হরিৎ কিম্বা লোহিতবর্ণ হয়, এবং তাহার দৃষ্টিতে দেওয়াল অপেক্ষা নিম্ন বোধ হয়,</div>
<div class="v" id="v38"><span class="vn">38</span> তবে যাজক গৃহ হইতে বাহির হইয়া গৃহদ্বারে গিয়া সাত দিন ঐ গৃহ রুদ্ধ করিয়া রাখিবে।</div>
<div class="v" id="v39"><span class="vn">39</span> সপ্তম দিনে যাজক পুনর্বার আসিয়া দৃষ্টি করিবে; আর দেখ, গৃহের দেওয়ালে সেই কলঙ্ক যদি বাড়িয়া থাকে,</div>
<div class="v" id="v40"><span class="vn">40</span> তবে যাজক আজ্ঞা করিবে, যেন কলঙ্কবিশিষ্ট প্রস্তর সকল উৎপাটন করিয়া লোকেরা নগরের বাহিরে অশুচি স্থানে নিক্ষেপ করে।</div>
<div class="v" id="v41"><span class="vn">41</span> পরে সে গৃহের ভিতরের চারিদিক ঘর্ষণ করাইবে, ও তাহারা সেই ঘর্ষণের ধুলা নগরের বাহিরে অশুচি স্থানে ফেলিয়া দিবে।</div>
<div class="v" id="v42"><span class="vn">42</span> আর তাহারা অন্য প্রস্তর লইয়া সেই প্রস্তরের স্থানে বসাইবে ও অন্য প্রলেপ লইয়া গৃহ লেপন করিবে।</div>
<div class="v" id="v43"><span class="vn">43</span> এইরূপে প্রস্তর উৎপাটন এবং গৃহ ঘর্ষণ ও লেপন করিলে পর যদি পুনর্বার কলঙ্ক জন্মিয়া গৃহে বিস্তৃত হয়, তবে যাজক আসিয়া দেখিবে;</div>
<div class="v" id="v44"><span class="vn">44</span> আর দেখ, যদি ঐ গৃহে কলঙ্ক বাড়িয়া থাকে, তবে সেই গৃহে সংহারক কুষ্ঠ আছে, সেই গৃহ অশুচি।</div>
<div class="v" id="v45"><span class="vn">45</span> লোকেরা ঐ গৃহ ভাঙ্গিয়া ফেলিবে, এবং গৃহের প্রস্তর, কাষ্ঠ ও প্রলেপ সকল নগরের বাহিরে অশুচি স্থানে লইয়া যাইবে।</div>
<div class="v" id="v46"><span class="vn">46</span> আর ঐ গৃহ যাবৎ রুদ্ধ থাকে, তাবৎ যে কেহ তাহার ভিতরে যায়, সে সন্ধ্যা পর্যন্ত অশুচি থাকিবে।</div>
<div class="v" id="v47"><span class="vn">47</span> আর যে কেহ সেই গৃহে শয়ন করে, সে আপন বস্ত্র ধৌত করিবে, এবং যে কেহ সেই গৃহে আহার করে, সেও আপন বস্ত্র ধৌত করিবে।</div>
<div class="v" id="v48"><span class="vn">48</span> <span class="br-p"><br><br></span>আর যদি যাজক প্রবেশ করিয়া দেখে, আর দেখ, সেই গৃহ লেপনের পর কলঙ্ক আর বাড়ে নাই, তবে যাজক সেই গৃহকে শুচি বলিবে, কেননা কলঙ্কের উপশম হইয়াছে।</div>
<div class="v" id="v49"><span class="vn">49</span> পরে সে ঐ গৃহ শুচি করণার্থে দুইটি পক্ষী, এরসকাষ্ঠ, লোহিতবর্ণ লোম ও এসোব লইবে,</div>
<div class="v" id="v50"><span class="vn">50</span> এবং মাটির পাত্রে স্রোতজলের উপরে একটি পক্ষী হনন করিবে।</div>
<div class="v" id="v51"><span class="vn">51</span> পরে সে ঐ এরসকাষ্ঠ, এসোব, লোহিতবর্ণ লোম ও জীবিত পক্ষী, এই সকল লইয়া হত পক্ষীর রক্তে ও স্রোতজলে ডুবাইয়া সাত বার গৃহে ছিটাইয়া দিবে।</div>
<div class="v" id="v52"><span class="vn">52</span> এইরূপে পক্ষীর রক্ত, স্রোতজল, জীবিত পক্ষী, এরসকাষ্ঠ, এসোব ও লোহিতবর্ণ লোম, এই সকলের দ্বারা সেই গৃহ শুচি করিবে।</div>
<div class="v" id="v53"><span class="vn">53</span> পরে ঐ জীবিত পক্ষীকে নগরের বাহিরে মাঠের দিকে ছাড়িয়া দিবে, এবং গৃহের জন্য প্রায়শ্চিত্ত করিবে; তাহাতে তাহা শুচি হইবে।</div>
<div class="v" id="v54"><span class="vn">54</span> <span class="br-p"><br><br></span>এই ব্যবস্থা সর্বপ্রকার কুষ্ঠরোগের, শ্বিত্ররোগের,</div>
<div class="v" id="v55"><span class="vn">55</span> বস্ত্রস্থিত কুষ্ঠের ও গৃহের,</div>
<div class="v" id="v56"><span class="vn">56</span> এবং শোথ, পামা ও চিক্কন চিহ্নের;</div>
<div class="v" id="v57"><span class="vn">57</span> এই সকল কোন্‌ দিনে অশুচি ও কোন্‌ দিনে শুচি, তাহা জানাইবার জন্য; কুষ্ঠরোগের এই ব্যবস্থা।</div>
</div>
<!-- PARSED ABOVE; EDITING MAY BREAK PARSER -->
</body></html>