<html><head>
<meta http-equiv="Content-Type" content="text/html;charset=utf-8" />
<title>Lev 21 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 21);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_19.html">19</a> <a href="Lev_20.html">20</a> <b>21</b> <a href="Lev_22.html">22</a> <a href="Lev_23.html">23</a> ... <a href="Lev_27.html">27</a> </div><hr>
<h1>Lev 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যাজকগণ ও বলিদান সম্বন্ধীয় নানা বিধি</h2><span class="vn">1</span> <span class="br-p"><br><br></span>আর সদাপ্রভু মোশিকে কহিলেন, তুমি হারোণের পুত্র যাজকগণকে কহ, তাহাদিগকে বল, স্বজাতীয় মৃতের জন্য তাহারা কেহ অশুচি হইবে না।</div>
<div class="v" id="v2"><span class="vn">2</span> কেবল আপনার নিকটবর্তী গোত্র অর্থাৎ আপন মাতা, কি পিতা, কি পুত্র, কি কন্যা, কি ভ্রাতা মরিলে অশুচি হইবে।</div>
<div class="v" id="v3"><span class="vn">3</span> আর নিকটস্থ যে অনূঢ়া ভগিনীর স্বামী হয় নাই, এমন ভগিনী মরিলে সে অশুচি হইবে।</div>
<div class="v" id="v4"><span class="vn">4</span> আপন লোকদের মধ্যে প্রধান বলিয়া সে আপনাকে অপবিত্র করণার্থে অশুচি হইবে না।</div>
<div class="v" id="v5"><span class="vn">5</span> তাহারা আপন আপন মস্তক মুণ্ডন করিবে না, আপন আপন দাড়ির কোণও মুণ্ডন করিবে না, ও আপন আপন শরীরে অস্ত্রাঘাত করিবে না।</div>
<div class="v" id="v6"><span class="vn">6</span> তাহারা আপন ঈশ্বরের উদ্দেশে পবিত্র হইবে, ও আপন ঈশ্বরের নাম অপবিত্র করিবে না; কেননা তাহারা সদাপ্রভুর অগ্নিকৃত উপহার, আপনাদের ঈশ্বরের ভক্ষ্য, উৎসর্গ করে; অতএব তাহারা পবিত্র হইবে।</div>
<div class="v" id="v7"><span class="vn">7</span> তাহারা বেশ্যা কিম্বা ভ্রষ্টা স্ত্রীকে বিবাহ করিবে না, এবং স্বামীত্যক্তা স্ত্রীকেও বিবাহ করিবে না, কেননা যাজক আপন ঈশ্বরের উদ্দেশে পবিত্র।</div>
<div class="v" id="v8"><span class="vn">8</span> অতএব তুমি তাহাকে পবিত্র রাখিবে; কারণ সে তোমার ঈশ্বরের ভক্ষ্য উৎসর্গ করে; সে তোমার নিকটে পবিত্র হইবে; কেননা তোমাদের পবিত্রকারী সদাপ্রভু আমি পবিত্র।</div>
<div class="v" id="v9"><span class="vn">9</span> আর কোন যাজকের কন্যা যদি ব্যভিচার ক্রিয়া দ্বারা আপনাকে অপবিত্র করে, তবে সে আপন পিতাকে অপবিত্র করে; তাহাকে অগ্নিতে পোড়াইয়া দিতে হইবে।</div>
<div class="v" id="v10"><span class="vn">10</span> <span class="br-p"><br><br></span>আর আপন ভ্রাতাদের মধ্যে প্রধান যাজক, যাহার মস্তকে অভিষেক-তৈল ঢালা হইয়াছে, যে ব্যক্তি হস্তপূরণ দ্বারা পবিত্র বস্ত্র পরিধান করিবার অধিকারী হইয়াছে, সে আপন মস্তক মুক্তকেশ করিবে না ও আপন বস্ত্র চিরিবে না।</div>
<div class="v" id="v11"><span class="vn">11</span> আর সে কোন শবের নিকটে যাইবে না, আপন পিতার কি আপন মাতার জন্যও সে আপনাকে অশুচি করিবে না,</div>
<div class="v" id="v12"><span class="vn">12</span> এবং ধর্মধাম হইতে বাহিরে যাইবে না, এবং আপন ঈশ্বরের ধর্মধাম অপবিত্র করিবে না, কেননা তাহার ঈশ্বরের অভিষেক তৈলের সংস্কার তাহার উপরে আছে; আমি সদাপ্রভু।</div>
<div class="v" id="v13"><span class="vn">13</span> আর সে কেবল অনূঢ়াকে বিবাহ করিবে।</div>
<div class="v" id="v14"><span class="vn">14</span> বিধবা, কি পতি ত্যক্তা, কি ভ্রষ্টা স্ত্রী, কি বেশ্যা, ইহাদের কাহাকেও বিবাহ করিবে না; সে আপন লোকদের মধ্যে এক কুমারীকে বিবাহ করিবে।</div>
<div class="v" id="v15"><span class="vn">15</span> সে আপন লোকদের মধ্যে আপন বংশ অপবিত্র করিবে না, কেননা আমি সদাপ্রভু তাহার পবিত্রকারী।</div>
<div class="v" id="v16"><span class="vn">16</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v17"><span class="vn">17</span> তুমি হারোণকে বল, পুরুষানুক্রমে তোমার বংশের মধ্যে যাহার গাত্রে দোষ থাকে, সে আপন ঈশ্বরের ভক্ষ্য উৎসর্গ করিতে নিকটবর্তী না হউক।</div>
<div class="v" id="v18"><span class="vn">18</span> যে কোন ব্যক্তির দোষ আছে, সে নিকটবর্তী হইবে না; অন্ধ, কি খঞ্জ, কি খাঁদা, কি অধিকাঙ্গ,</div>
<div class="v" id="v19"><span class="vn">19</span> কি ভগ্নপদ, কি ভগ্নহস্ত,</div>
<div class="v" id="v20"><span class="vn">20</span> কি কুব্জ, কি বামন, কি ছানিপড়া, কি শ্বিত্ররোগী, কি পামাবিশিষ্ট, কি ভগ্নমুষ্ক;</div>
<div class="v" id="v21"><span class="vn">21</span> কোন দোষবিশিষ্ট যে পুরুষ হারোণ যাজকের বংশের মধ্যে আছে, সে সদাপ্রভুর উদ্দেশে অগ্নিকৃত উপহার উৎসর্গ করিতে নিকটবর্তী হইবে না; তাহার দোষ আছে, সে আপন ঈশ্বরের ভক্ষ্য উৎসর্গ করিতে নিকটবর্তী হইবে না।</div>
<div class="v" id="v22"><span class="vn">22</span> সে আপন ঈশ্বরের ভক্ষ্য, অতি পবিত্র বস্তু ও পবিত্র বস্তু ভোজন করিতে পারিবে;</div>
<div class="v" id="v23"><span class="vn">23</span> কিন্তু তিরস্করিণীর নিকটে প্রবেশ করিবে না, ও বেদির নিকটবর্তী হইবে না, কেননা তাহার দোষ আছে; সে আমার পবিত্র স্থান সকল অপবিত্র করিবে না, কেননা আমি সদাপ্রভু সেই সকলের পবিত্রকারী।</div>
<div class="v" id="v24"><span class="vn">24</span> মোশি হারোণকে, তাঁহার পুত্রগণকে ও সমস্ত ইস্রায়েল-সন্তানকে এই কথা কহিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>