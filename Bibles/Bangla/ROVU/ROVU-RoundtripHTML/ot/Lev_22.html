<html><head>
<meta http-equiv="Content-Type" content="text/html;charset=utf-8" />
<title>Lev 22 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 22);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_20.html">20</a> <a href="Lev_21.html">21</a> <b>22</b> <a href="Lev_23.html">23</a> <a href="Lev_24.html">24</a> ... <a href="Lev_27.html">27</a> </div><hr>
<h1>Lev 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v2"><span class="vn">2</span> তুমি হারোণ ও তাহার পুত্রগণকে বল, ইস্রায়েল-সন্তানগণ আমার উদ্দেশে যাহা পবিত্র করে, তাহাদের সেই পবিত্র বস্তু সকল হইতে যেন উহারা স্বতন্ত্র থাকে, এবং যেন আমার পবিত্র নাম অপবিত্র না করে; আমি সদাপ্রভু।</div>
<div class="v" id="v3"><span class="vn">3</span> তুমি উহাদিগকে বল, পুরুষানুক্রমে তোমাদের বংশের মধ্যে যে কেহ অশুচি হইয়া পবিত্র বস্তুর নিকটে, অর্থাৎ ইস্রায়েল-সন্তানগণ কর্তৃক সদাপ্রভুর উদ্দেশে পবিত্রীকৃত বস্তুর নিকটে যাইবে, সেই প্রাণী আমার সম্মুখ হইতে উচ্ছিন্ন হইবে; আমি সদাপ্রভু।</div>
<div class="v" id="v4"><span class="vn">4</span> হারোণ বংশের যে কেহ কুষ্ঠী কিম্বা প্রমেহী হয়, সে শুচি না হওয়া পর্যন্ত পবিত্র বস্তু ভোজন করিবে না।</div>
<div class="v" id="v5"><span class="vn">5</span> আর যে কেহ মৃত দেহ ঘটিত অশুচি বস্তু, কিম্বা যাহার রেতঃপাত হয় তাহাকে স্পর্শ করে, কিম্বা যে ব্যক্তি অশুচিতাজনক কীটাদি জন্তুকে কিম্বা কোন প্রকার অশুচিতাবিশিষ্ট মনুষ্যকে স্পর্শ করে,</div>
<div class="v" id="v6"><span class="vn">6</span> সেই স্পর্শকারী ব্যক্তি সন্ধ্যা পর্যন্ত অশুচি থাকিবে, এবং জলে আপন গাত্র ধৌত না করিলে পবিত্র বস্তু ভোজন করিবে না।</div>
<div class="v" id="v7"><span class="vn">7</span> সূর্য অস্তগত হইলে সে শুচি হইবে; পরে পবিত্র বস্তু ভোজন করিবে, কেননা তাহা তাহার আহারীয় দ্রব্য।</div>
<div class="v" id="v8"><span class="vn">8</span> যাজক স্বয়ংমৃত কিম্বা বিদীর্ণ পশুর মাংস ভোজন করিবে না; আমি সদাপ্রভু।</div>
<div class="v" id="v9"><span class="vn">9</span> অতএব তাহারা আমার আদেশ পালন করুক; পাছে তাহা অপবিত্র করিলে তাহারা তৎপ্রযুক্ত পাপ বহন করে ও মারা পড়ে; আমি সদাপ্রভু তাহাদের পবিত্রকারী।</div>
<div class="v" id="v10"><span class="vn">10</span> <span class="br-p"><br><br></span>অন্য বংশীয় কোন লোক পবিত্র বস্তু ভোজন করিবে না; যাজকের গৃহপ্রবাসী কিম্বা বেতনজীবী কেহ পবিত্র বস্তু ভোজন করিবে না।</div>
<div class="v" id="v11"><span class="vn">11</span> কিন্তু যাজক নিজ রৌপ্য দিয়া যে কোন ব্যক্তিকে ক্রয় করে, সে তাহা ভোজন করিবে, এবং তাহার গৃহজাত লোকেরাও তাহার অন্ন ভোজন করিবে।</div>
<div class="v" id="v12"><span class="vn">12</span> আর যাজকের কন্যা যদি অন্য বংশীয় লোকের সহিত বিবাহিতা হয়, তবে সে পবিত্র বস্তুর উত্তোলনীয় উপহার ভোজন করিবে না।</div>
<div class="v" id="v13"><span class="vn">13</span> কিন্তু যাজকের কন্যা যদি বিধবা কিম্বা ত্যক্তা হয়, আর তাহার সন্তান না থাকে, এবং সে পুনর্বার আসিয়া বাল্যাবস্থার ন্যায় পিতৃগৃহে বাস করে, তবে সে পিতার অন্ন ভোজন করিবে, কিন্তু অন্য বংশীয় কোন লোক তাহা ভোজন করিবে না।</div>
<div class="v" id="v14"><span class="vn">14</span> আর যদি কেহ ভুল বশতঃ পবিত্র বস্তু ভোজন করে, তবে সে সেইরূপ পবিত্র বস্তু ও তাহার পঞ্চমাংশ অধিক করিয়া যাজককে দিবে।</div>
<div class="v" id="v15"><span class="vn">15</span> আর ইস্রায়েল-সন্তানগণ আপনাদের যে যে পবিত্র বস্তু সদাপ্রভুর উদ্দেশে নিবেদন করে, [যাজকেরা] তাহা অপবিত্র করিবে না;</div>
<div class="v" id="v16"><span class="vn">16</span> এবং তাহাদিগকে উহাদের পবিত্র বস্তু ভক্ষণ দ্বারা দোষজনক অপরাধরূপ ভারে ভারগ্রস্ত করিবে না; কেননা আমি সদাপ্রভু তাহাদের পবিত্রকারী।</div>
<div class="v" id="v17"><span class="vn">17</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v18"><span class="vn">18</span> তুমি হারোণকে, তাহার পুত্রগণকে ও সমস্ত ইস্রায়েল-সন্তানকে কহ, তাহাদিগকে বল, ইস্রায়েল-জাত কিম্বা ইস্রায়েলের মধ্যে প্রবাসকারী যে কেহ আপন উপহার উৎসর্গ করে, তাহাদের কোন মানতের বলি হউক, বা স্ব ইচ্ছায় দত্ত বলি হউক, যাহা সদাপ্রভুর উদ্দেশে হোমবলিরূপে উৎসর্গ করে;</div>
<div class="v" id="v19"><span class="vn">19</span> যেন তোমরা গ্রাহ্য হইতে পার, তাই গরুর কিম্বা মেষের কিম্বা ছাগের মধ্য হইতে নির্দোষ পুংপশু উৎসর্গ করিবে।</div>
<div class="v" id="v20"><span class="vn">20</span> তোমরা সদোষ কিছু উৎসর্গ করিও না, কেননা তাহা তোমাদের পক্ষে গ্রাহ্য হইবে না।</div>
<div class="v" id="v21"><span class="vn">21</span> আর কোন লোক যদি মানত পূর্ণ করিবার জন্য কিম্বা স্ব ইচ্ছায় দত্ত উপহারের জন্য গোমেষাদি পাল হইতে মঙ্গলার্থক বলি উৎসর্গ করে, তবে গ্রাহ্য হইবার নিমিত্তে তাহা নির্দোষ হইবে; তাহাতে কোন দোষ থাকিবে না।</div>
<div class="v" id="v22"><span class="vn">22</span> অন্ধ, কি ভগ্ন, কি ক্ষতবিক্ষত, কি আবযুক্ত, কি শ্বিত্রযুক্ত, কি পামাযুক্ত হইলে তোমরা সদাপ্রভুর উদ্দেশে তাহা উৎসর্গ করিও না, এবং তাহার কিছুই সদাপ্রভুর উদ্দেশে অগ্নিকৃত উপহার বলিয়া বেদির উপরে স্থাপন করিও না।</div>
<div class="v" id="v23"><span class="vn">23</span> আর তুমি অধিকাঙ্গ কি হীনাঙ্গ গরু কিম্বা মেষ স্ব ইচ্ছায় দত্ত উপহাররূপে উৎসর্গ করিতে পার, কিন্তু মানতের কারণ তাহা গ্রাহ্য হইবে না।</div>
<div class="v" id="v24"><span class="vn">24</span> আর মর্দিত কিম্বা পিষিত কিম্বা ভগ্ন কিম্বা ছিন্নমুষ্ক কিছুই সদাপ্রভুর উদ্দেশে উৎসর্গ করিও না; তোমাদের দেশে এইরূপ করিও না।</div>
<div class="v" id="v25"><span class="vn">25</span> আর বিদেশীর হস্ত হইতেও এই সকলের মধ্যে কিছু লইয়া ঈশ্বরের ভক্ষ্যরূপে উৎসর্গ করিও না, কেননা তাহাদের অঙ্গের দোষ আছে, সুতরাং তাহাদের মধ্যে দোষ আছে; তাহারা তোমাদের পক্ষে গ্রাহ্য হইবে না।</div>
<div class="v" id="v26"><span class="vn">26</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v27"><span class="vn">27</span> গরু, কি মেষ, কি ছাগল জন্মিলে পর সাত দিন পর্যন্ত মাতার সহিত থাকিবে; পরে অষ্টম দিবসাবধি তাহা সদাপ্রভুর উদ্দেশে অগ্নিকৃত উপহারের নিমিত্তে গ্রাহ্য হইবে।</div>
<div class="v" id="v28"><span class="vn">28</span> গাভী কিম্বা মেষী হউক, তাহাকে ও তাহার বৎসকে এক দিনে হনন করিও না।</div>
<div class="v" id="v29"><span class="vn">29</span> <span class="br-p"><br><br></span>আর যে সময়ে তোমরা সদাপ্রভুর উদ্দেশে স্তবার্থক বলি উৎসর্গ করিবে, তৎকালে গ্রাহ্য হইবার জন্যই তাহা উৎসর্গ করিও।</div>
<div class="v" id="v30"><span class="vn">30</span> সেই দিনে তাহা ভোজন করিতে হইবে; তোমরা প্রাতঃকাল পর্যন্ত তাহার কিছু অবশিষ্ট রাখিও না; আমি সদাপ্রভু।</div>
<div class="v" id="v31"><span class="vn">31</span> অতএব তোমরা আমার আজ্ঞা সকল মান্য করিবে, পালন করিবে; আমি সদাপ্রভু।</div>
<div class="v" id="v32"><span class="vn">32</span> আর তোমরা আমার পবিত্র নাম অপবিত্র করিও না; কিন্তু আমি ইস্রায়েল-সন্তানগণের মধ্যে পবিত্ররূপে মান্য হইব; আমি সদাপ্রভু তোমাদের পবিত্রকারী;</div>
<div class="v" id="v33"><span class="vn">33</span> আমি তোমাদের ঈশ্বর হইবার জন্য মিসর দেশ হইতে তোমাদিগকে বাহির করিয়া আনিয়াছি; আমি সদাপ্রভু।</div>
</div>
<!-- PARSED ABOVE; EDITING MAY BREAK PARSER -->
</body></html>