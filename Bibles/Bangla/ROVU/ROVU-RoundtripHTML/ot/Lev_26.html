<html><head>
<meta http-equiv="Content-Type" content="text/html;charset=utf-8" />
<title>Lev 26 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 26);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_24.html">24</a> <a href="Lev_25.html">25</a> <b>26</b> <a href="Lev_27.html">27</a> </div><hr>
<h1>Lev 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরীয় নানা প্রতিজ্ঞা ও চেতনা-বাক্য</h2><span class="vn">1</span> <span class="br-p"><br><br></span>তোমরা আপনাদের জন্য অবস্তু প্রতিমা নির্মাণ করিও না, এবং ক্ষোদিত প্রতিমা কিম্বা স্তম্ভ স্থাপন করিও না, ও তাহার কাছে প্রণিপাত করিবার জন্য তোমাদের দেশে কোন ক্ষোদিত প্রস্তর রাখিও না; কেননা আমি সদাপ্রভু তোমাদের ঈশ্বর।</div>
<div class="v" id="v2"><span class="vn">2</span> তোমরা আমার বিশ্রামবার সকল পালন করিও, ও আমার ধর্মধামের সমাদর করিও; আমি সদাপ্রভু।</div>
<div class="v" id="v3"><span class="vn">3</span> <span class="br-p"><br><br></span>যদি তোমরা আমার বিধিপথে চল, আমার আজ্ঞা সকল মান, ও সেই সমস্ত পালন কর,</div>
<div class="v" id="v4"><span class="vn">4</span> তবে আমি যথাকালে তোমাদিগকে বৃষ্টি দান করিব; তাহাতে ভূমি শস্য উৎপন্ন করিবে ও ক্ষেত্রের বৃক্ষ সকল স্ব স্ব ফল দিবে।</div>
<div class="v" id="v5"><span class="vn">5</span> তোমাদের শস্যমর্দনকাল দ্রাক্ষাচয়নকাল পর্যন্ত থাকিবে, ও দ্রাক্ষাচয়নকাল বীজ বপনকাল পর্যন্ত থাকিবে; এবং তোমরা তৃপ্তি পর্যন্ত অন্ন ভোজন করিবে, ও নিরাপদে নিজ দেশে বাস করিবে।</div>
<div class="v" id="v6"><span class="vn">6</span> আর আমি দেশে শান্তি প্রদান করিব; তোমরা শয়ন করিলে কেহ তোমাদিগকে ভয় দেখাইবে না, এবং আমি তোমাদের দেশ হইতে হিংস্র জন্তুদিগকে দূর করিয়া দিব; ও তোমাদের দেশে কোন যুদ্ধবিগ্রহ হইবে না।</div>
<div class="v" id="v7"><span class="vn">7</span> আর আপনাদের শত্রুগণকে তাড়াইয়া দিবে, ও তাহারা তোমাদের সম্মুখে খড়গে পতিত হইবে।</div>
<div class="v" id="v8"><span class="vn">8</span> আর তোমাদের পাঁচ জন তাহাদের একশত জনকে তাড়াইয়া দিবে, তোমাদের একশত জন দশ সহস্র লোককে তাড়াইয়া দিবে, এবং তোমাদের শত্রুগণ তোমাদের সম্মুখে খড়গে পতিত হইবে।</div>
<div class="v" id="v9"><span class="vn">9</span> আর আমি তোমাদের প্রতি প্রসন্নবদন হইব, তোমাদিগকে ফলবন্ত ও বহুবংশ করিব, ও তোমাদের সহিত আমার নিয়ম স্থির করিব।</div>
<div class="v" id="v10"><span class="vn">10</span> আর তোমরা সঞ্চিত পুরাতন শস্য ভোজন করিবে, ও নূতনের সম্মুখ হইতে পুরাতন শস্য বাহির করিবে।</div>
<div class="v" id="v11"><span class="vn">11</span> আর আমি তোমাদের মধ্যে আপন আবাস রাখিব, আমার প্রাণ তোমাদিগকে ঘৃণা করিবে না।</div>
<div class="v" id="v12"><span class="vn">12</span> আর আমি তোমাদের মধ্যে গমনাগমন করিব, ও তোমাদের ঈশ্বর হইব, এবং তোমরা আমার প্রজা হইবে।</div>
<div class="v" id="v13"><span class="vn">13</span> আমি সদাপ্রভু তোমাদের ঈশ্বর; আমি মিসর দেশ হইতে তোমাদিগকে বাহির করিয়া আনিয়াছি, তাহাদের দাস থাকিতে দিই নাই; আমি তোমাদের জোয়ালি-কাষ্ঠ ভাঙ্গিয়া সোজা ভাবে তোমাদিগকে গমন করাইয়াছি।</div>
<div class="v" id="v14"><span class="vn">14</span> <span class="br-p"><br><br></span>কিন্তু যদি তোমরা আমার কথা না শুন, আমার এই সকল আজ্ঞা পালন না কর,</div>
<div class="v" id="v15"><span class="vn">15</span> যদি আমার বিধি অগ্রাহ্য কর, ও তোমাদের প্রাণ আমার শাসন সকল ঘৃণা করে, এইরূপে তোমরা আমার আজ্ঞা পালন না করিয়া আমার নিয়ম ভঙ্গ কর, তবে আমিও তোমাদের প্রতি এই ব্যবহার করিব;</div>
<div class="v" id="v16"><span class="vn">16</span> তোমাদের জন্য বিহ্বলতা, যক্ষ্মা ও কম্পজ্বর নিরূপণ করিব, যাহাতে তোমাদের চক্ষু ক্ষীণ হইয়া পড়িবে, ও প্রাণ ব্যথা পাইবে, এবং তোমাদের বীজ বপন বৃথা হইবে, কেননা তোমাদের শত্রুগণ তাহা ভক্ষণ করিবে।</div>
<div class="v" id="v17"><span class="vn">17</span> আর আমি তোমাদের প্রতি বিমুখ হইব; তাহাতে তোমরা তোমাদের শত্রুগণের সম্মুখে আহত হইবে; যাহারা তোমাদিগকে দ্বেষ করে, তাহারা তোমাদের উপরে কর্তৃত্ব করিবে, এবং কেহ তোমাদিগকে না তাড়াইলেও তোমরা পলায়ন করিবে।</div>
<div class="v" id="v18"><span class="vn">18</span> আর যদি তোমরা ইহাতেও আমার বাক্যে মনোযোগ না কর, তবে আমি তোমাদের পাপ প্রযুক্ত তোমাদিগকে সাত গুণ অধিক শাস্তি দিব।</div>
<div class="v" id="v19"><span class="vn">19</span> আমি তোমাদের বলের গর্ব চূর্ণ করিব, ও তোমাদের আকাশ লৌহের মত ও তোমাদের ভূমি পিত্তলের মত করিব।</div>
<div class="v" id="v20"><span class="vn">20</span> তাহাতে তোমাদের বল নিরর্থক নিঃশেষিত হইবে, কেননা তোমাদের ভূমি শস্য উৎপন্ন করিবে না, ও দেশস্থ বৃক্ষ সকল স্ব স্ব ফল দিবে না।</div>
<div class="v" id="v21"><span class="vn">21</span> আর যদি তোমরা আমার বিপরীত আচরণ কর, ও আমার কথা শুনিতে না চাও, তবে আমি তোমাদের পাপানুসারে তোমাদিগকে আরও সাত গুণ আঘাত করিব।</div>
<div class="v" id="v22"><span class="vn">22</span> আর তোমাদের মধ্যে বনপশু পাঠাইব; তাহারা তোমাদের সন্তান হরণ করিবে, তোমাদের পশুপাল বিনষ্ট করিবে, তোমাদিগকে সংখ্যায় ন্যূন করিবে; আর তোমাদের রাজপথ সকল ধ্বংসিত হইবে।</div>
<div class="v" id="v23"><span class="vn">23</span> ইহাতেও যদি আমার উদ্দেশে শাসিত না হও, কিন্তু আমার বিপরীত আচরণ কর,</div>
<div class="v" id="v24"><span class="vn">24</span> তবে আমিও তোমাদের বিপরীত আচরণ করিব, ও তোমাদের পাপ প্রযুক্ত আমিই তোমাদিগকে সাত বার আঘাত করিব।</div>
<div class="v" id="v25"><span class="vn">25</span> আমি নিয়ম লঙ্ঘনের প্রতিফল দিবার জন্য তোমাদের উপরে খড়্‌গ আনিব, তোমরা আপন আপন নগরের মধ্যে একত্রীভূত হইবে, আমি তোমাদের মধ্যে মহামারী পাঠাইব, এবং তোমরা শত্রুহস্তে সমর্পিত হইবে।</div>
<div class="v" id="v26"><span class="vn">26</span> আমি তোমাদের অন্নরূপ যষ্ঠি ভাঙ্গিলে দশ জন স্ত্রীলোক এক তুন্দুরে তোমাদের রুটি পাক করিবে, ও তোমাদের রুটি তৌল করিয়া তোমাদিগকে দিবে, কিন্তু তোমরা তাহা খাইয়া তৃপ্ত হইবে না।</div>
<div class="v" id="v27"><span class="vn">27</span> <span class="br-p"><br><br></span>আর এই সকলেতেও যদি তোমরা আমার কথা না শুন, আমার বিপরীত আচরণ কর,</div>
<div class="v" id="v28"><span class="vn">28</span> তবে আমি ক্রোধে তোমাদের বিপরীত আচরণ করিব, এবং আমিই তোমাদের পাপ প্রযুক্ত তোমাদিগকে সাত গুণ শাস্তি দিব।</div>
<div class="v" id="v29"><span class="vn">29</span> আর তোমরা আপন আপন পুত্রগণের মাংস ভোজন করিবে, ও আপন আপন কন্যাগণের মাংস ভোজন করিবে।</div>
<div class="v" id="v30"><span class="vn">30</span> আর আমি তোমাদের উচ্চস্থল সকল ভগ্ন করিব, তোমাদের সূর্যপ্রতিমা সকল নষ্ট করিব, ও তোমাদের পুত্তলিকাদের শবের উপরে তোমাদের শব ফেলিয়া দিব; এবং আমার প্রাণ তোমাদিগকে ঘৃণা করিবে।</div>
<div class="v" id="v31"><span class="vn">31</span> আর আমি তোমাদের নগর সকল উৎসন্ন করিব, তোমাদের ধর্মধাম সকল ধ্বংস করিব, ও তোমাদের সৌরভের আঘ্রাণ লইব না।</div>
<div class="v" id="v32"><span class="vn">32</span> আর আমি দেশ ধ্বংস করিব, ও তত্রবাসী তোমাদের শত্রুগণ তদ্বিষয়ে চমৎকৃত হইবে।</div>
<div class="v" id="v33"><span class="vn">33</span> আর আমি তোমাদিগকে জাতিগণের মধ্যে ছিন্নভিন্ন করিব, ও তোমাদের পশ্চাতে খড়্‌গ নিষ্কোষ করিব, তাহাতে তোমাদের দেশ সকল ধ্বংসস্থান ও তোমাদের নগর সকল উৎসন্ন হইবে।</div>
<div class="v" id="v34"><span class="vn">34</span> তখন যত দিন দেশ ধ্বংসস্থান থাকিবে, ও তোমরা শত্রুগণের দেশে বাস করিবে, ততদিন ভূমি স্বীয় বিশ্রামকাল ভোগ করিবে; তৎকালে ভূমি বিশ্রাম পাইবে, ও স্বীয় বিশ্রামকাল ভোগ করিবে।</div>
<div class="v" id="v35"><span class="vn">35</span> যতকাল দেশ ধ্বংসস্থান হইয়া থাকিবে, ততকাল বিশ্রাম করিবে; কেননা যখন তোমরা দেশে বাস করিতে, তখন দেশ তোমাদের বিশ্রামকালে বিশ্রাম ভোগ করিত না।</div>
<div class="v" id="v36"><span class="vn">36</span> আর তোমাদের মধ্যে যাহারা অবশিষ্ট থাকিবে, আমি শত্রুদেশে তাহাদের হৃদয়ে বিষণ্নতা প্রেরণ করিব, এবং চালিত পত্রের শব্দ তাহাদিগকে তাড়াইয়া লইয়া যাইবে; লোকে যেমন খড়্‌গের মুখ হইতে পলায়, তাহারা তদ্রূপ পলাইবে, এবং কেহ না তাড়াইলেও পতিত হইবে।</div>
<div class="v" id="v37"><span class="vn">37</span> কেহ না তাড়াইলেও তাহারা যেমন খড়্‌গের সম্মুখে, তেমনি একজন অন্য জনের উপরে পতিত হইবে; এবং শত্রুদের সম্মুখে দাঁড়াইতে তোমাদের ক্ষমতা হইবে না।</div>
<div class="v" id="v38"><span class="vn">38</span> আর তোমরা জাতিগণের মধ্যে বিনষ্ট হইবে, ও তোমাদের শত্রুদের দেশ তোমাদিগকে গ্রাস করিবে।</div>
<div class="v" id="v39"><span class="vn">39</span> আর তোমাদের মধ্যে যাহারা অবশিষ্ট থাকিবে, তাহারা আপন আপন অপরাধে শত্রুদেশে ক্ষয় পাইবে; এবং তাহাদের পিতৃপুরুষদেরও অপরাধে তাহাদের সহিত ক্ষয় পাইবে।</div>
<div class="v" id="v40"><span class="vn">40</span> আর তাহাদিগকে স্বীকার করিতে হইবে যে, আমার বিরুদ্ধে সত্য লঙ্ঘন এবং আমার বিপরীত আচরণ করাতে তাহাদের অপরাধ ও তাহাদের পিতৃপুরুষদের অপরাধ হইয়াছে,</div>
<div class="v" id="v41"><span class="vn">41</span> এবং আমিও তাহাদের বিপরীত আচরণ করিয়াছি, আর তাহাদিগকে শত্রুদেশে আনিয়াছি। তখন যদি তাহাদের অচ্ছিন্নত্বক হৃদয় নম্র হয় ও তাহারা আপন আপন অপরাধের দণ্ড গ্রাহ্য করে,</div>
<div class="v" id="v42"><span class="vn">42</span> তবে আমি যাকোবের সহিত কৃত আমার নিয়ম স্মরণ করিব, এবং ইস্‌হাকের সহিত কৃত আমার নিয়ম ও অব্রাহামের সহিত কৃত আমার নিয়মও স্মরণ করিব, আর দেশকেও স্মরণ করিব।</div>
<div class="v" id="v43"><span class="vn">43</span> দেশও তাহাদের কর্তৃক পরিত্যক্ত থাকিবে, ও তাহাদের অবর্তমানে ধ্বংসস্থান হইয়া আপন বিশ্রাম ভোগ করিবে, এবং তাহারা আপনাদের অপরাধের দণ্ড গ্রাহ্য করিবে; কারণ এই যে, তাহারা আমার শাসন অগ্রাহ্য করিত, ও তাহাদের প্রাণ আমার বিধি ঘৃণা করিত।</div>
<div class="v" id="v44"><span class="vn">44</span> তথাপি যখন তাহারা শত্রুদের দেশে থাকিবে, তখন আমি নিঃশেষে বিনাশের জন্য কিম্বা তাহাদের সহিত আমার নিয়ম ভঙ্গ করণার্থে তাহাদিগকে অগ্রাহ্য করিব না, এবং ঘৃণাও করিব না; কেননা আমি সদাপ্রভু তাহাদের ঈশ্বর।</div>
<div class="v" id="v45"><span class="vn">45</span> আর আমি তাহাদের ঈশ্বর হইবার জন্য যাহাদিগকে জাতিগণের সাক্ষাতে মিশর দেশ হইতে বাহির করিয়া আনিয়াছি, তাহাদের সেই পিতৃপুরুষদের সহিত কৃত আমার নিয়ম তাহাদের জন্য স্মরণ করিব; আমি সদাপ্রভু।</div>
<div class="v" id="v46"><span class="vn">46</span> <span class="br-p"><br><br></span>সীনয় পর্বতে সদাপ্রভু মোশির হস্ত দ্বারা আপনার ও ইস্রায়েল-সন্তানগণের মধ্যে এই সকল বিধি, শাসন ও ব্যবস্থা স্থির করিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>