<html><head>
<meta http-equiv="Content-Type" content="text/html;charset=utf-8" />
<title>Lev 6 &ndash; লেবীয় পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 6);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>লেবীয় পুস্তক</b> &ndash; <a href="Lev_1.html">1</a> ... <a href="Lev_4.html">4</a> <a href="Lev_5.html">5</a> <b>6</b> <a href="Lev_7.html">7</a> <a href="Lev_8.html">8</a> ... <a href="Lev_27.html">27</a> </div><hr>
<h1>Lev 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v2"><span class="vn">2</span> কেহ যদি পাপ করিয়া সদাপ্রভুর বিরুদ্ধে সত্য লঙ্ঘন করে, যদি গচ্ছিত অথবা বন্ধকরূপে দত্ত কিম্বা অপহৃত বস্তুর বিষয়ে স্বজাতীয় লোকের কাছে মিথ্যা কথা কহে,</div>
<div class="v" id="v3"><span class="vn">3</span> কিম্বা স্বজাতীয় লোকের প্রতি অন্যায় করে, কিম্বা হারানো দ্রব্য পাইয়া তদ্বিষয়ে মিথ্যা কথা কহে ও মিথ্যা দিব্য করে, ইহার যে কোন কর্ম দ্বারা কোন ব্যক্তি তদ্বিষয়ে পাপ করে,</div>
<div class="v" id="v4"><span class="vn">4</span> যদি সে এরূপ পাপ করিয়া দোষী হইয়া থাকে, তবে সে যাহা সবলে হরণ করিয়াছে, অথবা অন্যায় দ্বারা পাইয়াছে, কিম্বা যে গচ্ছিত বস্তু তাহার কাছে সমর্পিত হইয়াছে, কিম্বা সে যে হারানো বস্তু পাইয়া রাখিয়াছে,</div>
<div class="v" id="v5"><span class="vn">5</span> কিম্বা যে কোন বিষয়ে সে মিথ্যা দিব্য করিয়াছে, সেই বস্তু সম্পূর্ণ ফিরাইয়া দিবে, এবং তাহার পাঁচ অংশের এক অংশ অধিক ফিরাইয়া দিবে; তাহার দোষ প্রকাশের দিবসে সে দ্রব্যের মালিককে তাহা দিবে।</div>
<div class="v" id="v6"><span class="vn">6</span> আর সে সদাপ্রভুর নিকটে আপনার দোষার্থক বলি উপস্থিত করিবে, ফলতঃ তোমার নিরূপিত মূল্য দিয়া পাল হইতে একটি নির্দোষ মেষবলি দোষার্থে যাজকের নিকটে আনিবে।</div>
<div class="v" id="v7"><span class="vn">7</span> পরে যাজক সদাপ্রভুর সম্মুখে তাহার নিমিত্তে প্রায়শ্চিত্ত করিবে; তাহাতে যে কোন কর্ম দ্বারা সে দোষী হইয়াছে, তাহার ক্ষমা পাইবে।</div>
<div class="v" id="v8"><h2>বিবিধ বলি বিষয়ক নিয়ম</h2><span class="vn">8</span> <span class="br-p"><br><br></span>পরে সদাপ্রভু মোশিকে কহিলেন,</div>
<div class="v" id="v9"><span class="vn">9</span> তুমি হারোণ ও তাহার পুত্রগণকে এই আজ্ঞা কর। হোমের এই ব্যবস্থা; হোমবলি প্রভাত পর্যন্ত সমস্ত রাত্রি বেদির অগ্নিকুণ্ডের উপরে থাকিবে, এবং বেদির অগ্নি প্রজ্বলিত থাকিবে।</div>
<div class="v" id="v10"><span class="vn">10</span> আর যাজক নিজ পরিধেয় মসীনা-বস্ত্র পরিবে, ও মসীনা-বস্ত্রের জাঙ্গিয়া শরীরে পরিধান করিবে, এবং বেদির উপরে অগ্নিকৃত হোমের যে ভস্ম আছে, তাহা তুলিয়া বেদির পার্শ্বে রাখিবে।</div>
<div class="v" id="v11"><span class="vn">11</span> পরে সে আপনার বস্ত্র ত্যাগ করিয়া অন্য বস্ত্র পরিধানপূর্বক শিবিরের বাহিরে কোন শুচি স্থানে ভস্ম লইয়া যাইবে।</div>
<div class="v" id="v12"><span class="vn">12</span> আর বেদির উপরিস্থ অগ্নি প্রজ্বলিত থাকিবে, নির্বাপিত হইবে না; যাজক প্রতিদিন প্রাতঃকালে তাহার উপরে কাষ্ঠ দিয়া জ্বালিবে, এবং তাহার উপরে হোমবলি সাজাইয়া দিবে, ও মঙ্গলার্থক বলির মেদ তাহাতে দগ্ধ করিবে।</div>
<div class="v" id="v13"><span class="vn">13</span> বেদির উপরে অগ্নি সর্বদা জ্বালিয়া রাখিতে হইবে; তাহা নির্বাপিত হইবে না।</div>
<div class="v" id="v14"><span class="vn">14</span> <span class="br-p"><br><br></span>আর ভক্ষ্য-নৈবেদ্যের এই ব্যবস্থা; হারোণের পুত্রগণ বেদির অগ্রে সদাপ্রভুর সম্মুখে তাহা আনিবে।</div>
<div class="v" id="v15"><span class="vn">15</span> পরে যাজক তাহা হইতে আপন মুষ্টি পূর্ণ করিয়া, নৈবেদ্যের কিঞ্চিৎ সুজি ও কিঞ্চিৎ তৈল, এবং নৈবেদ্যের উপরিস্থ সমস্ত কন্দুরু লইয়া তাহার স্মরণার্থক অংশরূপে সদাপ্রভুর উদ্দেশে সৌরভার্থে বেদিতে দগ্ধ করিবে।</div>
<div class="v" id="v16"><span class="vn">16</span> আর হারোণ ও তাহার পুত্রগণ তাহার অবশিষ্ট অংশ ভোজন করিবে; বিনা তাড়ীতে কোন পবিত্র স্থানে তাহা ভোজন করিতে হইবে; তাহারা সমাগম-তাম্বুর প্রাঙ্গণে তাহা ভোজন করিবে।</div>
<div class="v" id="v17"><span class="vn">17</span> তাড়ীর সহিত তাহা পাক করা হইবে না। আমি আপনার অগ্নিকৃত উপহার হইতে তাহাদের প্রাপ্য অংশ বলিয়া তাহা দিলাম; পাপার্থক বলির ও দোষার্থক বলির ন্যায় তাহা অতি পবিত্র।</div>
<div class="v" id="v18"><span class="vn">18</span> হারোণের সন্তানগণের মধ্যে সমস্ত পুরুষ তাহা ভোজন করিবে; সদাপ্রভুর অগ্নিকৃত উপহার হইতে ইহা পুরুষানুক্রমে চিরকাল তোমাদের অধিকার; যে কেহ তাহা স্পর্শ করিবে, তাহার পবিত্র হওয়া চাই।</div>
<div class="v" id="v19"><span class="vn">19</span> <span class="br-p"><br><br></span>পরে সদাপ্রভু মোশিকে কহিলেন,</div>
<div class="v" id="v20"><span class="vn">20</span> অভিষেকের দিনে হারোণ ও তাহার পুত্রগণ সদাপ্রভুর উদ্দেশে এই উপহার উৎসর্গ করিবে, নিত্য ভক্ষ্য-নৈবেদ্যের জন্য ঐফার দশমাংশ সূক্ষ্ম সুজি, প্রাতঃকালে অর্ধেক ও সন্ধ্যাকালে অর্ধেক।</div>
<div class="v" id="v21"><span class="vn">21</span> তাহারা ভাজিবার পাত্রে তৈল দিয়া তাহা ভাজিবে। উহা তৈলসিক্ত হইলে তুমি তাহা আনিয়া ঐ ভক্ষ্য-নৈবেদ্যের খণ্ড খণ্ড করিয়া পক্বান্ন সকল সদাপ্রভুর উদ্দেশে সৌরভার্থে উৎসর্গ করিবে।</div>
<div class="v" id="v22"><span class="vn">22</span> পরে হারোণের পুত্রগণের মধ্যে যে তাহার পদে অভিষিক্ত যাজক হইবে, সে তাহা উৎসর্গ করিবে। চিরস্থায়ী বিধিমতে তাহা সদাপ্রভুর উদ্দেশে সম্পূর্ণরূপে দগ্ধ হইবে।</div>
<div class="v" id="v23"><span class="vn">23</span> আর যাজকের প্রত্যেক ভক্ষ্য-নৈবেদ্য সম্পূর্ণরূপে দগ্ধ করিতে হইবে; তাহার কিছু খাওয়া যাইবে না।</div>
<div class="v" id="v24"><span class="vn">24</span> <span class="br-p"><br><br></span>পরে সদাপ্রভু মোশিকে কহিলেন,</div>
<div class="v" id="v25"><span class="vn">25</span> তুমি হারোণ ও তাহার পুত্রগণকে বল, পাপার্থক বলির এই ব্যবস্থা; যে স্থানে হোমবলি হনন করা হয়, সেই স্থানে সদাপ্রভুর সম্মুখে পাপার্থক বলিও হনন করা হইবে; তাহা অতি পবিত্র।</div>
<div class="v" id="v26"><span class="vn">26</span> যে যাজক পাপার্থে তাহা উৎসর্গ করে, সে তাহা ভোজন করিবে; সমাগম-তাম্বুর প্রাঙ্গণে কোন পবিত্র স্থানে তাহা খাইতে হইবে।</div>
<div class="v" id="v27"><span class="vn">27</span> যে কেহ তাহার মাংস স্পর্শ করে, তাহার পবিত্র হওয়া চাই, এবং তাহার রক্তের ছিটা যদি কোন বস্ত্রে লাগে, তবে তুমি, যাহাতে ঐ রক্তের ছিটা লাগে, তাহা পবিত্র স্থানে ধৌত করিবে।</div>
<div class="v" id="v28"><span class="vn">28</span> আর যে মৃৎপাত্রে তাহা পাক করা যায়, তাহা ভাঙ্গিয়া ফেলিতে হইবে; যদি পিত্তলের পাত্রে তাহা পাক করা যায়, তবে তাহা জলে মাজিয়া পরিষ্কার করিতে হইবে।</div>
<div class="v" id="v29"><span class="vn">29</span> যাজকদের মধ্যে সমস্ত পুরুষ তাহা ভোজন করিতে পারিবে; তাহা অতি পবিত্র।</div>
<div class="v" id="v30"><span class="vn">30</span> কিন্তু পবিত্র স্থানে প্রায়শ্চিত্ত করিতে যে কোন পাপার্থক বলির রক্ত সমাগম-তাম্বুর ভিতরে আনীত হইবে, তাহা ভোজন করা যাইবে না, অগ্নিতে পোড়াইয়া দিতে হইবে।</div>
</div>
<!-- PARSED ABOVE; EDITING MAY BREAK PARSER -->
</body></html>