<html><head>
<meta http-equiv="Content-Type" content="text/html;charset=utf-8" />
<title>Mic 2 &ndash; মীখা ভাববাদীর পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>মীখা ভাববাদীর পুস্তক</b> &ndash; <a href="Mic_1.html">1</a> <b>2</b> <a href="Mic_3.html">3</a> <a href="Mic_4.html">4</a> ... <a href="Mic_7.html">7</a> </div><hr>
<h1>Mic 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেমের পাপ, দণ্ড ও পুনঃস্থাপন</h2><span class="vn">1</span> <span class="br-p"><br><br></span>ধিক্‌ তাহাদিগকে, যাহারা আপন আপন শয্যায় অধর্ম কল্পনা করে ও কুকর্ম স্থির করে! তাহারা রাত্রি প্রভাত হইবামাত্র তাহা সাধন করে, কেননা তাহা তাহাদের হস্তের ক্ষমতাধীন।</div>
<div class="v" id="v2"><span class="vn">2</span> তাহারা ক্ষেত্রের প্রতি লোভ করিয়া সবলে তাহা গ্রহণ করে, এবং ঘরের প্রতিও লোভ করিয়া তাহা হরণ করে; এইরূপে তাহারা পুরুষের ও তাহার ঘরের প্রতি, মনুষ্যের ও তাহার পৈতৃক অধিকারের প্রতি দৌরাত্ম্য করে।</div>
<div class="v" id="v3"><span class="vn">3</span> এই জন্য সদাপ্রভু এই কথা কহেন, দেখ, আমি এই গোষ্ঠীর বিরুদ্ধে এমন অমঙ্গলের কল্পনা করি, যাহা হইতে তোমরা আপন আপন গ্রীবা বাহির করিতে পারিবে না, এবং গর্ব করিয়া চলিতে পারিবে না; কেননা সেই সময় দুঃসময়।</div>
<div class="v" id="v4"><span class="vn">4</span> <span class="br-p"><br><br></span>সেই দিন লোকেরা তোমাদের বিষয়ে এক প্রবাদ গ্রহণ করিবে, এবং আর্তনাদ সহকারে বিলাপ করিবে, বলিবে, <span class="br-p"><br><br></span><span class="br-ind"><br><span class="indent">&nbsp;</span></span>আমাদের নিতান্তই সর্বনাশ হইল, <br><span class="br-ind"><br><span class="indent">&nbsp;</span></span>তিনি আমার জাতির অধিকার হস্তান্তর করেন; <br><span class="br-ind"><br><span class="indent">&nbsp;</span></span>তিনি একেবারে আমা হইতে তাহা দূর করেন! <br><span class="br-ind"><br><span class="indent">&nbsp;</span></span>আমাদের ক্ষেত্র ভাগ করিয়া ধর্মত্যাগী লোককে দেন। <br></div>
<div class="v" id="v5"><span class="vn">5</span> <span class="br-p"><br><br></span>এই জন্য গুলিবাঁটক্রমে মানরজ্জু ক্ষেপণ করিতে সদাপ্রভুর সমাজে তোমার কেহ থাকিবে না।</div>
<div class="v" id="v6"><span class="vn">6</span> ‘তোমরা বাক্য বর্ষাইও না,’ এইরূপে তাহারা বাক্য বর্ষায়; ‘ইহাদের কাছে তাহারা বাক্য বর্ষাইবে না; অপমান ঘুচিবে না।’</div>
<div class="v" id="v7"><span class="vn">7</span> হে যাকোব-কুল, ইহা কি বলা যাইবে, ‘সদাপ্রভুর আত্মা কি সঙ্কুচিত হইয়াছেন?’ এই সকল কি তাঁহার কর্ম? সরলাচারী লোকের পক্ষে আমার বাক্য সকল কি মঙ্গলজনক নহে?</div>
<div class="v" id="v8"><span class="vn">8</span> কিন্তু সমপ্রতি আমার প্রজাগণ শত্রুবৎ হইয়া উঠিয়া দাঁড়াইয়াছে; যুদ্ধবিমুখ নিশ্চিন্ত পথিকদের গাত্রীয় বস্ত্র হইতে তোমরা শাল কাড়িয়া লইতেছ।</div>
<div class="v" id="v9"><span class="vn">9</span> তোমরা আমার প্রজাদের নারীগণকে তাহাদের প্রীতিজনক গৃহ হইতে তাড়াইয়া দিতেছ, তাহাদের শিশুগণ হইতে আমার দত্ত শোভা চিরকালের জন্য হরণ করিতেছ।</div>
<div class="v" id="v10"><span class="vn">10</span> উঠ, প্রস্থান কর, এটা ত বিশ্রামের স্থান নয়, কেননা অশুচিতা বিনাশ করিতেছে, আর সেই বিনাশ ভয়ানক।</div>
<div class="v" id="v11"><span class="vn">11</span> বায়ুর ও মিথ্যা কথার অনুগামী কোন লোক যদি মিথ্যা করিয়া বলে, আমি দ্রাক্ষারস ও সুরার বিষয়ে তোমার পক্ষে বাক্য বর্ষাইব, তবে সে এই লোকদের বাক্য-বর্ষক হইবে।</div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>হে যাকোব, আমি নিশ্চয়ই তোমার সমস্ত লোককে সমবেত করিব, <br><span class="br-ind"><br><span class="indent">&nbsp;</span></span>আমি নিশ্চয়ই ইস্রায়েলের অবশিষ্টাংশকে সংগ্রহ করিব; <br><span class="br-ind"><br><span class="indent">&nbsp;</span></span>তাহাদিগকে বস্রার মেষগণের ন্যায় একত্র করিব; <br><span class="br-ind"><br><span class="indent">&nbsp;</span></span>যেমন বাথানের মধ্যস্থিত পাল, <br><span class="br-ind"><br><span class="indent">&nbsp;</span></span>তেমনি তাহারা মনুষ্য-বাহুল্যে কোলাহল করিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ভঞ্জক উঠিয়া তাহাদের অগ্রগামী হইলেন; <br><span class="br-ind"><br><span class="indent">&nbsp;</span></span>তাহারা বেড়া ভাঙ্গিয়াছে, দ্বারে পৌঁছিয়াছে, তাহা দিয়া বাহিরে গিয়াছে, <br><span class="br-ind"><br><span class="indent">&nbsp;</span></span>এবং তাহাদের রাজা তাহাদের সম্মুখে চলিয়া গেলেন; <br><span class="br-ind"><br><span class="indent">&nbsp;</span></span>আর সদাপ্রভু তাহাদের অগ্রগামী হইলেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>