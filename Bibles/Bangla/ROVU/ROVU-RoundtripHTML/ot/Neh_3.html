<html><head>
<meta http-equiv="Content-Type" content="text/html;charset=utf-8" />
<title>Neh 3 &ndash; নহিমিয়ের পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>নহিমিয়ের পুস্তক</b> &ndash; <a href="Neh_1.html">1</a> <a href="Neh_2.html">2</a> <b>3</b> <a href="Neh_4.html">4</a> <a href="Neh_5.html">5</a> ... <a href="Neh_13.html">13</a> </div><hr>
<h1>Neh 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেম নগরের পুনর্নির্মাণ</h2><span class="vn">1</span> <span class="br-p"><br><br></span>পরে ইলীয়াশীব মহাযাজক ও তাঁহার ভ্রাতা যাজকগণ উঠিয়া মেষ-দ্বার গাঁথিলেন; তাঁহারা তাহা পবিত্র করিলেন, ও তাহার কবাট স্থাপন করিলেন; আর হম্মেয়া দুর্গ অবধি হননেলের দুর্গ পর্যন্ত তাহা পবিত্র করিলেন।</div>
<div class="v" id="v2"><span class="vn">2</span> তাঁহার নিকটে যিরীহোর লোকেরা গাঁথিল, আর তাহার নিকটে ইম্রির পুত্র সক্কূর গাঁথিল।</div>
<div class="v" id="v3"><span class="vn">3</span> হস্‌সনায়ার সন্তানগণ মৎস-দ্বার গাঁথিল; তাহারা তাহার আড়কাঠা তুলিল, এবং তাহার কবাট স্থাপন করিল, আর খিল ও অর্গল দিল।</div>
<div class="v" id="v4"><span class="vn">4</span> তাহাদের নিকটে হক্কোসের পৌত্র ঊরিয়ের পুত্র মরেমোৎ মেরামত করিল। তাহাদের নিকটে মশেষবেলের পৌত্র বেরিখিয়ের পুত্র মশুল্লম মেরামত করিল। তাহাদের নিকটে বানার পুত্র সাদোক মেরামত করিল।</div>
<div class="v" id="v5"><span class="vn">5</span> তাহাদের নিকটে তকোয়ীয়েরা মেরামত করিল, কিন্তু তাহাদের প্রধানবর্গ আপনাদের প্রভুর কর্মে ঘাড় পাতিল না।</div>
<div class="v" id="v6"><span class="vn">6</span> আর পাসেহের পুত্র যিহোয়াদা ও বসোদিয়ার পুত্র মশুল্লম পুরাতন দ্বার মেরামত করিল; তাহারা তাহার আড়কাঠা তুলিল, এবং তাহার কবাট স্থাপন করিল, আর খিল ও অর্গল দিল।</div>
<div class="v" id="v7"><span class="vn">7</span> তাহাদের নিকটে গিবিয়োনীয় মলাটিয় ও মেরোণোথীয় যাদোন, এবং গিবিয়োনের ও মিস্‌পার লোকেরা মেরামত করিল, ইহারা নদী-পারস্থ দেশাধ্যক্ষের সিংহাসনের অধীন।</div>
<div class="v" id="v8"><span class="vn">8</span> তাহার নিকটে স্বর্ণকারদের মধ্যে হর্হয়ের পুত্র উষীয়েল মেরামত করিল। আর তাহার নিকটে হনানীয় নামে একজন গন্ধবণিক মেরামত করিল, তাহারা প্রশস্ত প্রাচীর পর্যন্ত যিরূশালেম দৃঢ় করিল।</div>
<div class="v" id="v9"><span class="vn">9</span> তাহাদের নিকটে যিরূশালেম প্রদেশের অর্ধভাগের অধ্যক্ষ হূরের পুত্র রফায় মেরামত করিল।</div>
<div class="v" id="v10"><span class="vn">10</span> তাহাদের নিকটে হরূমফের পুত্র যিদায় আপন গৃহের সম্মুখে মেরামত করিল। তাহার নিকটে হশব্‌নিয়ের পুত্র হটুশ মেরামত করিল।</div>
<div class="v" id="v11"><span class="vn">11</span> হারীমের পুত্র মল্কিয় ও পহৎ-মোয়াবের পুত্র হশূব অন্য এক ভাগ ও তুন্দুরের দুর্গ মেরামত করিল।</div>
<div class="v" id="v12"><span class="vn">12</span> তাহার নিকটে যিরূশালেম প্রদেশের অর্ধভাগের অধ্যক্ষ হলোহেশের পুত্র শল্লুম ও তাহার কন্যারা মেরামত করিল।</div>
<div class="v" id="v13"><span class="vn">13</span> হানূন এবং সানোহ-নিবাসীরা উপত্যকা-দ্বার মেরামত করিল; তাহারা তাহা গাঁথিল, এবং তাহার কবাট স্থাপন করিল, আর খিল ও অর্গল দিল; এবং সার-দ্বার পর্যন্ত প্রাচীরের এক সহস্র হস্ত [মেরামত করিল]।</div>
<div class="v" id="v14"><span class="vn">14</span> আর বৈৎ-হক্কেরম প্রদেশের অধ্যক্ষ রেখবের পুত্র মল্কিয় সার-দ্বার মেরামত করিল; সে তাহা গাঁথিল, এবং তাহার কবাট স্থাপন করিল, আর খিল ও অর্গল দিল।</div>
<div class="v" id="v15"><span class="vn">15</span> আর মিস্‌পা প্রদেশের অধ্যক্ষ কল্‌হোষির পুত্র শল্লুম উনুই-দ্বার মেরামত করিল; সে তাহা গাঁথিল, তাহার আচ্ছাদন প্রস্তুত করিল, এবং তাহার কবাট স্থাপন করিল, আর খিল ও অর্গল দিল, এবং যে সোপান দিয়া দায়ূদ-নগর হইতে নামিয়া আইসে, সেই পর্যন্ত রাজার উদ্যানের সম্মুখস্থ শীলোহ পুষ্করিণীর প্রাচীর [মেরামত করিল]।</div>
<div class="v" id="v16"><span class="vn">16</span> তাহার নিকটে বৈৎ-সূর প্রদেশের অর্ধভাগের অধ্যক্ষ অস্‌বূকের পুত্র নহিমিয় দায়ূদের কবরের সম্মুখ পর্যন্ত, খনিত পুষ্করিণী পর্যন্ত ও পরাক্রমীদের গৃহ পর্যন্ত মেরামত করিল।</div>
<div class="v" id="v17"><span class="vn">17</span> তাহার নিকটে লেবীয়েরা, বিশেষতঃ বানির পুত্র রহূম মেরামত করিল। তাহার নিকটে কিয়ীলা প্রদেশের অর্ধভাগের অধ্যক্ষ হশবিয় আপন ভাগ মেরামত করিল।</div>
<div class="v" id="v18"><span class="vn">18</span> তাহার পরে তাহাদের ভ্রাতৃগণ অর্থাৎ কিয়ীলা প্রদেশের অর্ধভাগের অধ্যক্ষ হেনাদদের পুত্র ববয় মেরামত করিল।</div>
<div class="v" id="v19"><span class="vn">19</span> তাহার নিকটে মিস্পার অধ্যক্ষ যেশূয়ের পুত্র এসর [প্রাচীরের] বাঁকে স্থিত অস্ত্রাগারে উঠিবার পথের সম্মুখে আর এক ভাগ মেরামত করিল।</div>
<div class="v" id="v20"><span class="vn">20</span> তাহার পরে সব্বয়ের পুত্র বারূক যত্ন করিয়া বাঁক হইতে মহাযাজক ইলীয়াশীবের গৃহ-দ্বার পর্যন্ত আর এক ভাগ মেরামত করিল।</div>
<div class="v" id="v21"><span class="vn">21</span> তাহার পরে হক্কোসের সন্তান ঊরিয়ের পুত্র মরেমোৎ ইলিয়াশীবের বাটীর দ্বার অবধি ইলীয়াশীবের বাটীর প্রান্ত পর্যন্ত আর এক ভাগ মেরামত করিল।</div>
<div class="v" id="v22"><span class="vn">22</span> তাহার পরে [যর্দনের] অঞ্চল-নিবাসী যাজকেরা মেরামত করিল।</div>
<div class="v" id="v23"><span class="vn">23</span> তাহার পরে বিন্যামীন ও হশূব আপন আপন গৃহের সম্মুখে মেরামত করিল। তাহার পরে অননিয়ের সন্তান মাসেয়ের পুত্র অসরিয় আপন গৃহের পার্শ্বে মেরামত করিল।</div>
<div class="v" id="v24"><span class="vn">24</span> তাহার পরে হেনাদদের পুত্র বিন্নূয়ী অসরিয়ের গৃহ অবধি বাঁক ও কোণ পর্যন্ত আর এক ভাগ মেরামত করিল।</div>
<div class="v" id="v25"><span class="vn">25</span> উষয়ের পুত্র পালল বাঁকের সম্মুখে; রক্ষীদের প্রাঙ্গণের নিকটস্থ রাজার উচ্চতর বাটীর সমীপে বহির্বর্তী দুর্গের সম্মুখে এবং তাহার পরে পরোশের পুত্র পদায় [মেরামত করিল]।</div>
<div class="v" id="v26"><span class="vn">26</span> আর নথীনীয়েরা পূর্বদিকে জল-দ্বারের সম্মুখ পর্যন্ত ও বহির্বর্তী দুর্গ পর্যন্ত ওফলে বাস করিত।</div>
<div class="v" id="v27"><span class="vn">27</span> তাহার পরে তকোয়ীয়েরা বহির্বর্তী বৃহৎ দুর্গ অবধি ওফলের প্রাচীর পর্যন্ত আর এক ভাগ মেরামত করিল।</div>
<div class="v" id="v28"><span class="vn">28</span> যাজকেরা অশ্ব-দ্বারের উপরের দিকে, প্রত্যেক জন আপন আপন গৃহের সম্মুখে, মেরামত করিল।</div>
<div class="v" id="v29"><span class="vn">29</span> তাহার পরে ইম্মেরের পুত্র সাদোক আপন গৃহের সম্মুখে মেরামত করিল, এবং তাহার পরে পূর্বদ্বার-রক্ষক শখনিয়ের পুত্র শময়িয় মেরামত করিল।</div>
<div class="v" id="v30"><span class="vn">30</span> তাহার পরে শেলিমিয়ের পুত্র হনানিয় ও সালফের ষষ্ঠ পুত্র হানূন আর এক ভাগ মেরামত করিল; তাহার পরে বেরিখিয়ের পুত্র মশুল্লম আপন কুঠরির সম্মুখে মেরামত করিল।</div>
<div class="v" id="v31"><span class="vn">31</span> তাহার পরে মল্কিয় নামে স্বর্ণকারদের একজন নথীনীয়দের ও বণিকদের বাটী পর্যন্ত, এবং কোণে উঠিবার পথ পর্যন্ত হম্মিপ্‌কদ দ্বারের সম্মুখে মেরামত করিল।</div>
<div class="v" id="v32"><span class="vn">32</span> আর কোণে উঠিবার পথ ও মেষ-দ্বারের মধ্যে স্বর্ণকারেরা ও বণিকেরা মেরামত করিল।</div>
</div>
<!-- PARSED ABOVE; EDITING MAY BREAK PARSER -->
</body></html>