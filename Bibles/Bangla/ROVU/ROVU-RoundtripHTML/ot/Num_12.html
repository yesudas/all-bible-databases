<html><head>
<meta http-equiv="Content-Type" content="text/html;charset=utf-8" />
<title>Num 12 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 12);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_10.html">10</a> <a href="Num_11.html">11</a> <b>12</b> <a href="Num_13.html">13</a> <a href="Num_14.html">14</a> ... <a href="Num_36.html">36</a> </div><hr>
<h1>Num 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হারোণ ও মরিয়মের বচসা</h2><span class="vn">1</span> <span class="br-p"><br><br></span>মোশি যে কূশীয়া স্ত্রীকে বিবাহ করিয়াছিলেন, তাহার নিমিত্তে মরিয়ম ও হারোণ মোশির বিপরীতে কথা কহিতে লাগিলেন, কেননা তিনি এক কূশীয়া স্ত্রীকে বিবাহ করিয়াছিলেন।</div>
<div class="v" id="v2"><span class="vn">2</span> তাঁহারা কহিলেন, সদাপ্রভু কি কেবল মোশির সহিত কথা কহিয়াছেন? আমাদের সহিত কি বলেন নাই? আর এই কথা সদাপ্রভু শুনিলেন।</div>
<div class="v" id="v3"><span class="vn">3</span> ভূমণ্ডলস্থ মনুষ্যদের মধ্যে সকল অপেক্ষা মোশি অতিশয় মৃদুশীল ছিলেন।</div>
<div class="v" id="v4"><span class="vn">4</span> <span class="br-p"><br><br></span>পরে সদাপ্রভু হঠাৎ মোশি, হারোণ ও মরিয়মকে কহিলেন, তোমরা তিন জন বাহির হইয়া সমাগম-তাম্বুর নিকটে আইস; তাঁহারা তিন জন বাহির হইয়া আসিলেন।</div>
<div class="v" id="v5"><span class="vn">5</span> তখন প্রভু মেঘস্তম্ভে নামিয়া তাম্বুর দ্বারে দাঁড়াইলেন, এবং হারোণ ও মরিয়মকে ডাকিলেন; তাহাতে তাঁহারা উভয়ে বাহির হইয়া আসিলেন।</div>
<div class="v" id="v6"><span class="vn">6</span> তিনি কহিলেন, তোমরা আমার বাক্য শুন; তোমাদের মধ্যে যদি কেহ ভাববাদী হয়, তবে আমি সদাপ্রভু তাহার নিকটে কোন দর্শন দ্বারা আপনার পরিচয় দিব, স্বপ্নে তাহার সহিত কথা কহিব।</div>
<div class="v" id="v7"><span class="vn">7</span> আমার দাস মোশি তদ্রূপ নয়, সে আমার সমস্ত বাটীর মধ্যে বিশ্বাসের পাত্র।</div>
<div class="v" id="v8"><span class="vn">8</span> তাহার সহিত আমি সম্মুখাসম্মুখি হইয়া কথা কহি, গূঢ় বাক্য দ্বারা নয়, কিন্তু প্রকাশ্যরূপে; এবং সে সদাপ্রভুর মূর্তি দর্শন করিবে। অতএব আমার দাসের প্রতিকূলে, মোশির প্রতিকূলে, কথা কহিতে তোমরা কেন ভীত হইলে না?</div>
<div class="v" id="v9"><span class="vn">9</span> ফলে তাঁহাদের প্রতি সদাপ্রভুর ক্রোধ প্রজ্বলিত হইল; ও তিনি প্রস্থান করিলেন।</div>
<div class="v" id="v10"><span class="vn">10</span> আর তাম্বুর উপর হইতে মেঘ প্রস্থান করিল; আর দেখ, মরিয়মের হিমবৎ কুষ্ঠ হইয়াছে; এবং হারোণ মরিয়মের দিকে মুখ ফিরাইলেন, আর দেখ, তিনি কুষ্ঠগ্রস্তা।</div>
<div class="v" id="v11"><span class="vn">11</span> তখন হারোণ মোশিকে কহিলেন, হায়, আমার প্রভু, বিনয় করি, পাপের ফল আমাদিগকে দিবেন না, এই বিষয়ে আমরা নির্বোধের কর্ম করিয়াছি, এই বিষয়ে পাপ করিয়াছি।</div>
<div class="v" id="v12"><span class="vn">12</span> মাতৃগর্ভ হইতে ভূমিষ্ঠ হইবার কালে যাহার মাংস অর্ধনষ্ট, তাদৃশ মৃতের ন্যায় এ যেন না হয়।</div>
<div class="v" id="v13"><span class="vn">13</span> পরে মোশি সদাপ্রভুর কাছে ক্রন্দন করিয়া কহিলেন, হে ঈশ্বর, বিনয় করি, ইহাকে সুস্থ কর।</div>
<div class="v" id="v14"><span class="vn">14</span> সদাপ্রভু মোশিকে কহিলেন, যদি ইহার পিতা ইহার মুখে থুথু দিত, তাহা হইলে এ কি সাত দিবস লজ্জিত থাকিত না? এ সাত দিবস পর্যন্ত শিবিরের বাহিরে রুদ্ধ থাকুক; তৎপরে পুনর্বার ভিতরে আনীত হইবে।</div>
<div class="v" id="v15"><span class="vn">15</span> তাহাতে মরিয়ম সাত দিবস শিবিরের বাহিরে রুদ্ধ থাকিলেন, এবং যাবৎ মরিয়মকে ভিতরে আনীত না হইল, তাবৎ লোকেরা যাত্রা করিল না।</div>
<div class="v" id="v16"><span class="vn">16</span> পরে লোকেরা হৎসেরোৎ হইতে যাত্রা করিয়া পারণ প্রান্তরে শিবির স্থাপন করিল।</div>
</div>
<!-- PARSED ABOVE; EDITING MAY BREAK PARSER -->
</body></html>