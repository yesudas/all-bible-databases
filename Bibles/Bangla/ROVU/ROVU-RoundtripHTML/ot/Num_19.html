<html><head>
<meta http-equiv="Content-Type" content="text/html;charset=utf-8" />
<title>Num 19 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 19);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_17.html">17</a> <a href="Num_18.html">18</a> <b>19</b> <a href="Num_20.html">20</a> <a href="Num_21.html">21</a> ... <a href="Num_36.html">36</a> </div><hr>
<h1>Num 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুচিকরণ জলের বিধি</h2><span class="vn">1</span> <span class="br-p"><br><br></span>আর সদাপ্রভু মোশি ও হারোণকে কহিলেন,</div>
<div class="v" id="v2"><span class="vn">2</span> সদাপ্রভু যে শাস্ত্রীয় বিধি আজ্ঞা করিয়াছেন, তাহা এই, ইস্রায়েল-সন্তানগণকে বল, তাহারা নির্দোষ ও নিষ্কলঙ্ক, জোয়ালি বহন করে নাই, এমন এক রক্তবর্ণা গাভী তোমার নিকটে আনুক।</div>
<div class="v" id="v3"><span class="vn">3</span> পরে তোমরা যাজক ইলীয়াসরকে সেই গাভী দিবে, এবং সে তাহাকে শিবিরের বাহিরে লইয়া যাইবে, এবং তাহার সম্মুখে তাহাকে হনন করা যাইবে।</div>
<div class="v" id="v4"><span class="vn">4</span> পরে ইলীয়াসর যাজক আপন অঙ্গুলি দ্বারা তাহার কিঞ্চিৎ রক্ত লইয়া সমাগম-তাম্বুর সম্মুখে সাত বার সেই রক্ত ছিটাইয়া দিবে।</div>
<div class="v" id="v5"><span class="vn">5</span> আর তাহার দৃষ্টিগোচরে সেই গাভী পোড়াইয়া দেওয়া যাইবে; তাহার গোময়ের সহিত চর্ম, মাংস ও রক্ত পোড়াইয়া দেওয়া যাইবে।</div>
<div class="v" id="v6"><span class="vn">6</span> পরে যাজক এরসকাষ্ঠ, এসোব ও লালবর্ণ লোম লইয়া ঐ গোদাহের অগ্নির মধ্যে ফেলিয়া দিবে।</div>
<div class="v" id="v7"><span class="vn">7</span> পরে যাজক আপন বস্ত্র ধৌত করিবে ও শরীর জলে ধুইবে; পরে শিবিরে প্রবেশ করিতে পারিবে; তথাপি যাজক সন্ধ্যা পর্যন্ত অশুচি থাকিবে।</div>
<div class="v" id="v8"><span class="vn">8</span> আর যে ব্যক্তি সেই গাভী পোড়াইয়া দিবে, সেও আপন বস্ত্র ধৌত করিবে ও শরীর ধুইবে, এবং সন্ধ্যা পর্যন্ত অশুচি থাকিবে।</div>
<div class="v" id="v9"><span class="vn">9</span> পরে কোন শুচি ব্যক্তি ঐ গাভীর ভস্ম সংগ্রহ করিয়া শিবিরের বাহিরে কোন শুচি স্থানে রাখিবে; তাহা ইস্রায়েল-সন্তানগণের মণ্ডলীর কারণ শুচিকরণ জলের নিমিত্তে রাখা যাইবে; এটি পাপার্থক বলি।</div>
<div class="v" id="v10"><span class="vn">10</span> আর যে ব্যক্তি ঐ গাভীর ভস্ম সংগ্রহ করিবে, সে আপন বস্ত্র ধৌত করিবে, এবং সন্ধ্যা পর্যন্ত অশুচি থাকিবে; ইহা ইস্রায়েল-সন্তানগণের এবং তাহাদের মধ্যে প্রবাসকারী বিদেশীর পালনীয় চিরস্থায়ী বিধি হইবে।</div>
<div class="v" id="v11"><span class="vn">11</span> <span class="br-p"><br><br></span>যে কেহ কোন মনুষ্যের মৃতদেহ স্পর্শ করে, সে সাত দিন অশুচি থাকিবে।</div>
<div class="v" id="v12"><span class="vn">12</span> সে তৃতীয় দিবসে ও সপ্তম দিবসে ঐ জল দ্বারা আপনাকে শুচি করিবে, পরে শুচি হইবে; কিন্তু যদি তৃতীয় দিবসে ও সপ্তম দিবসে আপনাকে শুচি না করে, তবে শুচি হইবে না।</div>
<div class="v" id="v13"><span class="vn">13</span> যে কেহ কোন মনুষ্যের মৃত দেহ স্পর্শ করিয়া আপনাকে শুচি না করে, সে সদাপ্রভুর আবাস অশুচি করে; সেই প্রাণী ইস্রায়েলের মধ্য হইতে উচ্ছিন্ন হইবে; কেননা তাহার উপরে শুচিকরণ জল প্রক্ষিপ্ত হয় নাই, এই নিমিত্তে সে অশুচি হইবে; তাহার অশুচিতা তাহাতে লগ্ন রহিয়াছে।</div>
<div class="v" id="v14"><span class="vn">14</span> ব্যবস্থা এই; কোন মনুষ্য যখন তাম্বুর মধ্যে মরে, তখন সেই তাম্বুতে প্রবেশকারী সমস্ত লোক এবং সেই তাম্বুর মধ্যস্থিত সমস্ত লোক সাত দিন অশুচি থাকিবে।</div>
<div class="v" id="v15"><span class="vn">15</span> আর যাবতীয় খোলা পাত্র ও সূত্রাবদ্ধ ঢাকনীরহিত পাত্র অশুচি হইবে।</div>
<div class="v" id="v16"><span class="vn">16</span> আর যে কেহ ক্ষেত্রে খড়্‌গহত কিম্বা মৃত লোকের দেহ কিম্বা মনুষ্যের অস্থি কিম্বা কবর স্পর্শ করে, সে সাত দিন অশুচি থাকিবে।</div>
<div class="v" id="v17"><span class="vn">17</span> লোকেরা সেই অশুচি ব্যক্তির জন্য পাপার্থক বলি দাহনের কিঞ্চিৎ ভস্ম লইয়া পাত্রে রাখিয়া তাহার উপরে স্রোতের জল দিবে।</div>
<div class="v" id="v18"><span class="vn">18</span> পরে কোন শুচি ব্যক্তি এসোব লইয়া সেই জলে ডুবাইয়া ঐ তাম্বুর উপরে, ও সেই স্থানের সমস্ত সামগ্রী ও সমস্ত প্রাণীর উপরে, এবং অস্থি কিম্বা হত বা মৃত লোকের দেহ কিম্বা কবর স্পর্শকারী ব্যক্তির উপরে তাহা ছিটাইয়া দিবে।</div>
<div class="v" id="v19"><span class="vn">19</span> আর ঐ শুচি ব্যক্তি তৃতীয় দিবসে ও সপ্তম দিবসে অশুচির উপরে সেই জল ছিটাইয়া দিবে; পরে সপ্তম দিবসে সে তাহাকে শুচি করিবে, এবং ঐ ব্যক্তি আপন বস্ত্র ধৌত করিবে ও জলে স্নান করিবে; পরে সন্ধ্যাকালে শুচি হইবে।</div>
<div class="v" id="v20"><span class="vn">20</span> কিন্তু যে ব্যক্তি অশুচি হইয়া আপনাকে শুচি না করে, সে সমাজের মধ্য হইতে উচ্ছিন্ন হইবে, কেননা সে সদাপ্রভুর ধর্মধাম অশুচি করিয়াছে; তাহার উপরে শুচিকরণ জল প্রক্ষিপ্ত হয় নাই, সে অশুচি।</div>
<div class="v" id="v21"><span class="vn">21</span> ইহা তাহাদের পালনীয় চিরস্থায়ী বিধি হইবে, এবং যে কেহ সেই শুচিকরণ জল ছিটাইয়া দেয়, সে আপন বস্ত্র ধৌত করিবে। যে জন সেই শুচিকরণ জল স্পর্শ করে, সে সন্ধ্যা পর্যন্ত অশুচি থাকিবে।</div>
<div class="v" id="v22"><span class="vn">22</span> আর সেই অশুচি ব্যক্তি যাহা কিছুু স্পর্শ করে, তাহা অশুচি হইবে; এবং যে প্রাণী তাহা স্পর্শ করে, সে সন্ধ্যা পর্যন্ত অশুচি থাকিবে।</div>
</div>
<!-- PARSED ABOVE; EDITING MAY BREAK PARSER -->
</body></html>