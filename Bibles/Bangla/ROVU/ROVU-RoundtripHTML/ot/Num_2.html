<html><head>
<meta http-equiv="Content-Type" content="text/html;charset=utf-8" />
<title>Num 2 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> <b>2</b> <a href="Num_3.html">3</a> <a href="Num_4.html">4</a> ... <a href="Num_36.html">36</a> </div><hr>
<h1>Num 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শিবিরে থাকিবার ও যাত্রা করিবার নিয়ম</h2><span class="vn">1</span> <span class="br-p"><br><br></span>আর সদাপ্রভু মোশি ও হারোণকে কহিলেন,</div>
<div class="v" id="v2"><span class="vn">2</span> ইস্রায়েল-সন্তানগণ প্রত্যেকে স্ব স্ব পিতৃকুলের চিহ্নের সহিত পতাকার নিকটে সন্নিবেশিত হইবে; তাহারা সমাগম-তাম্বুর অভিমুখে চতুর্দিকে সন্নিবেশিত হইবে।</div>
<div class="v" id="v3"><span class="vn">3</span> <span class="br-p"><br><br></span>পূর্ব পার্শ্বে সূর্যোদয়ের দিকে আপন সৈন্য অনুসারে যিহূদার শিবিরের পতাকা সম্বন্ধীয় লোকেরা সন্নিবেশিত হইবে, এবং অম্মীনাদবের পুত্র নহশোন যিহূদা-সন্তানগণের অধ্যক্ষ হইবে।</div>
<div class="v" id="v4"><span class="vn">4</span> তাহার সৈন্য, তাহাদের গণিত লোক চুয়াত্তর সহস্র ছয়শত জন।</div>
<div class="v" id="v5"><span class="vn">5</span> তাহার পার্শ্বে ইষাখর বংশ সন্নিবেশিত হইবে, এবং সূয়ারের পুত্র নথনেল ইষাখর-সন্তানগণের অধ্যক্ষ হইবে।</div>
<div class="v" id="v6"><span class="vn">6</span> তাহার সৈন্য, তাহার গণিত লোক চুয়ান্ন সহস্র চারি শত জন।</div>
<div class="v" id="v7"><span class="vn">7</span> আর সবূলূন-বংশ তথায় থাকিবে; হেলোনের পুত্র ইলীয়াব সবূলূন-সন্তানগণের অধ্যক্ষ হইবে।</div>
<div class="v" id="v8"><span class="vn">8</span> তাহার সৈন্য, তাহার গণিত লোক সাতান্ন সহস্র চারি শত জন।</div>
<div class="v" id="v9"><span class="vn">9</span> যিহূদার শিবিরের গণিত লোকেরা আপন আপন সৈন্য অনুসারে সর্বসুদ্ধ এক লক্ষ ছিয়াশি সহস্র চারি শত জন। তাহারা সর্বপ্রথমে অগ্রসর হইবে।</div>
<div class="v" id="v10"><span class="vn">10</span> <span class="br-p"><br><br></span>দক্ষিণ পার্শ্বে সৈন্য অনুসারে রূবেণের শিবিরের পতাকা থাকিবে, এবং শদেয়ূরের পুত্র ইলীষূর রূবেণ-সন্তানগণের অধ্যক্ষ হইবে।</div>
<div class="v" id="v11"><span class="vn">11</span> তাহার সৈন্য, তাহার গণিত লোক ছেচল্লিশ সহস্র পাঁচ শত জন।</div>
<div class="v" id="v12"><span class="vn">12</span> তাহার পার্শ্বে শিমিয়োন বংশ সন্নিবেশিত হইবে, এবং সূরীশদ্দয়ের পুত্র শলুমীয়েল শিমিয়োনের সন্তানগণের অধ্যক্ষ হইবে।</div>
<div class="v" id="v13"><span class="vn">13</span> তাহার সৈন্য, তাহার গণিত লোক ঊনষাট সহস্র তিনশত জন।</div>
<div class="v" id="v14"><span class="vn">14</span> গাদ বংশও তথায় থাকিবে, এবং দ্যূয়েলের পুত্র ইলীয়াসফ গাদ-সন্তানগণের অধ্যক্ষ হইবে।</div>
<div class="v" id="v15"><span class="vn">15</span> তাহার সৈন্য, তাহাদের গণিত লোক পঁয়তাল্লিশ সহস্র ছয়শত পঞ্চাশ জন।</div>
<div class="v" id="v16"><span class="vn">16</span> রূবেণের শিবিরের গণিত লোকেরা আপন আপন সৈন্য অনুসারে সর্বসুদ্ধ এক লক্ষ একান্ন সহস্র চারি শত পঞ্চাশ জন। তাহারা দ্বিতীয়তঃ অগ্রসর হইবে।</div>
<div class="v" id="v17"><span class="vn">17</span> <span class="br-p"><br><br></span>পরে সমাগম-তাম্বু লেবীয়দের শিবিরের সহিত সমস্ত শিবিরের মধ্যবর্তী হইয়া অগ্রসর হইবে; যাহারা যেমন সন্নিবেশিত হয়, তাহারা তেমনি আপন আপন শ্রেণীতে আপন আপন পতাকার পার্শ্বে পার্শ্বে থাকিয়া চলিবে।</div>
<div class="v" id="v18"><span class="vn">18</span> <span class="br-p"><br><br></span>পশ্চিম পার্শ্বে আপন সৈন্য অনুসারে ইফ্রয়িমের শিবিরের পতাকা থাকিবে, এবং অম্মীহূদের পুত্র ইলীশামা ইফ্রয়িম-সন্তানগণের অধ্যক্ষ হইবে।</div>
<div class="v" id="v19"><span class="vn">19</span> তাহার সৈন্য, তাহাদের গণিত লোক চল্লিশ সহস্র পাঁচ শত জন।</div>
<div class="v" id="v20"><span class="vn">20</span> তাহাদের পার্শ্বে মনঃশি বংশ থাকিবে, এবং পদাহসূরের পুত্র গমলীয়েল মনঃশি-সন্তানগণের অধ্যক্ষ হইবে।</div>
<div class="v" id="v21"><span class="vn">21</span> তাহার সৈন্য, তাহাদের গণিত লোক বত্রিশ সহস্র দুই শত জন।</div>
<div class="v" id="v22"><span class="vn">22</span> আর বিন্যামীন বংশ তথায় থাকিবে, এবং গিদিয়োনির পুত্র অবীদান বিন্যামীন-সন্তানগণের অধ্যক্ষ হইবে।</div>
<div class="v" id="v23"><span class="vn">23</span> তাহার সৈন্য, তাহাদের গণিত লোক পঁয়ত্রিশ সহস্র চারি শত জন।</div>
<div class="v" id="v24"><span class="vn">24</span> ইফ্রয়িমের শিবিরের গণিত লোকেরা আপন আপন সৈন্য অনুসারে সর্বসুদ্ধ এক লক্ষ আট সহস্র একশত জন। তাহারা তৃতীয়তঃ অগ্রসর হইবে।</div>
<div class="v" id="v25"><span class="vn">25</span> <span class="br-p"><br><br></span>উত্তর পার্শ্বে আপন সৈন্য অনুসারে দানের শিবিরের পতাকা থাকিবে, এবং অম্মীশদ্দয়ের পুত্র অহীয়েষর দান-সন্তানগণের অধ্যক্ষ হইবে।</div>
<div class="v" id="v26"><span class="vn">26</span> তাহার সৈন্য, তাহাদের গণিত লোক বাষট্টি সহস্র সাত শত জন।</div>
<div class="v" id="v27"><span class="vn">27</span> তাহাদের পার্শ্বে আশের বংশ সন্নিবেশিত হইবে, এবং অক্রণের পুত্র পগীয়েল আশের-সন্তানগণের অধ্যক্ষ হইবে।</div>
<div class="v" id="v28"><span class="vn">28</span> তাহার সৈন্য, তাহাদের গণিত লোক একচল্লিশ সহস্র পাঁচ শত জন।</div>
<div class="v" id="v29"><span class="vn">29</span> নপ্তালি বংশও তথায় থাকিবে, এবং ঐননের পুত্র অহীরঃ নপ্তালি-সন্তানগণের অধ্যক্ষ হইবে।</div>
<div class="v" id="v30"><span class="vn">30</span> তাহার সৈন্য, তাহাদের গণিত লোক তিপান্ন সহস্র চারি শত জন।</div>
<div class="v" id="v31"><span class="vn">31</span> দানের শিবিরের গণিত লোকেরা সর্বসুদ্ধ এক লক্ষ সাতান্ন সহস্র ছয়শত জন। তাহারা আপন আপন পতাকা লইয়া শেষে অগ্রসর হইবে।</div>
<div class="v" id="v32"><span class="vn">32</span> <span class="br-p"><br><br></span>ইহারা ইস্রায়েল-সন্তানগণের পিতৃকুলানুসারে গণিত লোক; সৈন্য অনুসারে শিবিরের গণিত লোক সর্বসুদ্ধ ছয় লক্ষ তিন সহস্র সাড়ে পাঁচ শত।</div>
<div class="v" id="v33"><span class="vn">33</span> কিন্তু লেবীয়েরা ইস্রায়েল-সন্তানগণের মধ্যে গণিত হইল না, যেমন সদাপ্রভু মোশিকে আজ্ঞা করিয়াছিলেন।</div>
<div class="v" id="v34"><span class="vn">34</span> ইস্রায়েল-সন্তানগণ মোশির প্রতি দত্ত সদাপ্রভুর সমস্ত আজ্ঞা অনুসারে কর্ম করিত, আপন আপন গোষ্ঠী ও পিতৃকুলানুসারে আপন আপন পতাকার নিকটে সন্নিবেশিত হইত ও যাত্রা করিত।</div>
</div>
<!-- PARSED ABOVE; EDITING MAY BREAK PARSER -->
</body></html>