<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিষয়ে বিলিয়মের ভাববাণী</h2><span class="vn">1</span> <span class="br-p"><br><br></span>পরে প্রত্যুষে বালাক বিলিয়মকে লইয়া গিয়া বালের উচ্চস্থলীতে উঠাইলেন। তথা হইতে সে [ইস্রায়েল] জাতির অংশ বিশেষ দেখিতে পাইল। আর বিলিয়ম বালাককে কহিল, আপনি এই স্থানে আমার জন্য সাতটি বেদি নির্মাণ করুন, এবং এই স্থানে আমার নিমিত্তে সাতটি গোবৎসের ও সাতটি মেষের আয়োজন করুন।</div>
<div class="v" id="v2"><span class="vn">2</span> তাহাতে বালাক বিলিয়মের বাক্যানুসারে সেইরূপ করিলেন; তখন বালাক ও বিলিয়ম এক এক বেদিতে এক একটি গোবৎস ও এক একটি মেষ উৎসর্গ করিলেন।</div>
<div class="v" id="v3"><span class="vn">3</span> পরে বিলিয়ম বালাককে কহিল, আপনি আপনার হোমবলির নিকটে দাঁড়াইয়া থাকুন। আমি যাই, হয়ত সদাপ্রভু আমার কাছে দেখা দিবেন; তাহা হইলে তিনি আমাকে যাহা জ্ঞাত করিবেন, তাহা আমি আপনাকে বলিব। পরে সে পর্বতের শীর্ষে গমন করিল।</div>
<div class="v" id="v4"><span class="vn">4</span> তখন ঈশ্বর বিলিয়মের নিকটে দেখা দিলেন, আর সে তাঁহাকে কহিল, আমি সাতটি বেদি প্রস্তুত করিয়াছি; আর এক এক বেদিতে এক একটি গোবৎস ও এক একটি মেষ উৎসর্গ করিয়াছি।</div>
<div class="v" id="v5"><span class="vn">5</span> তখন সদাপ্রভু বিলিয়মের মুখে এক বাক্য দিলেন, আর কহিলেন, তুমি বালাকের নিকটে ফিরিয়া গিয়া এইরূপ কথা বল।</div>
<div class="v" id="v6"><span class="vn">6</span> তাহাতে সে তাঁহার নিকটে ফিরিয়া গেল; আর দেখ, মোয়াবের অধ্যক্ষগণের সহিত বালাক আপন হোমের নিকটে দাঁড়াইয়া ছিলেন;</div>
<div class="v" id="v7"><span class="vn">7</span> তখন সে আপন মন্ত্র গ্রহণ করিয়া বলিল, <span class="br-p"><br><br></span><span class="br-ind"><br><span class="indent">&nbsp;</span></span>বালাক অরাম হইতে আমাকে আনাইলেন, <br><span class="br-ind"><br><span class="indent">&nbsp;</span></span>মোয়াব-রাজ পূর্বদিকের পর্বতমালা হইতে আনাইলেন; <br><span class="br-ind"><br><span class="indent">&nbsp;</span></span>আইস, আমার নিমিত্ত যাকোবকে শাপ দেও, <br><span class="br-ind"><br><span class="indent">&nbsp;</span></span>আইস, ইস্রায়েলের উপর কুপিত হও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর যাহাকে শাপ দেন নাই, <br><span class="br-ind"><br><span class="indent">&nbsp;</span></span>আমি কিরূপে তাহাকে শাপ দিব? <br><span class="br-ind"><br><span class="indent">&nbsp;</span></span>সদাপ্রভু যাহার উপর কুপিত হন নাই, <br><span class="br-ind"><br><span class="indent">&nbsp;</span></span>আমি কি প্রকারে তাহার উপর কুপিত হইব? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি শৈলের শৃঙ্গ হইতে উহাকে দেখিতেছি, <br><span class="br-ind"><br><span class="indent">&nbsp;</span></span>গিরিমালা হইতে উহাকে দর্শন করিতেছি; <br><span class="br-ind"><br><span class="indent">&nbsp;</span></span>দেখ, ঐ লোক সমূহ স্বতন্ত্র বাস করে, <br><span class="br-ind"><br><span class="indent">&nbsp;</span></span>উহারা জাতিগণের মধ্যে গণিত হইবে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাকোবের ধূলি কে গণনা করিতে পারে? <br><span class="br-ind"><br><span class="indent">&nbsp;</span></span>ইস্রায়েলের চতুর্থাংশের সংখ্যা কে করিতে পারে? <br><span class="br-ind"><br><span class="indent">&nbsp;</span></span>ধার্মিকের মৃত্যুর ন্যায় আমার মৃত্যু হউক, <br><span class="br-ind"><br><span class="indent">&nbsp;</span></span>তাহার শেষ গতির তুল্য আমার শেষ গতি হউক। <br></div>
<div class="v" id="v11"><span class="vn">11</span> <span class="br-p"><br><br></span>তখন বালাক বিলিয়মকে কহিলেন, আপনি আমার প্রতি এ কি করিলেন? আমার শত্রুগণকে শাপ দিতে আপনাকে আনাইলাম; কিন্তু দেখুন, আপনি তাহাদিগকে সর্বতোভাবে আশীর্বাদ করিলেন।</div>
<div class="v" id="v12"><span class="vn">12</span> সে উত্তর করিল, সদাপ্রভু আমার মুখে যে কথা দেন, সাবধান হইয়া তাহাই বলা কি আমার উচিত নহে?</div>
<div class="v" id="v13"><span class="vn">13</span> <span class="br-p"><br><br></span>বালাক কহিলেন, বিনয় করি, অন্য স্থানে আমার সহিত আসুন, আপনি সেই স্থান হইতে তাহাদিগকে দেখিতে পাইবেন। আপনি তাহাদের প্রান্তভাগ মাত্র দেখিতে পাইবেন, সকলই দেখিতে পাইবেন না; ঐ স্থানে থাকিয়া আমার নিমিত্তে তাহাদিগকে শাপ দিউন।</div>
<div class="v" id="v14"><span class="vn">14</span> <span class="br-p"><br><br></span>তখন বালাক তাহাকে পিস্‌গার শৃঙ্গস্থিত সোফীমক্ষেত্রে লইয়া গিয়া সেই স্থানে সাতটি বেদি নির্মাণ করিলেন, আর প্রত্যেক বেদিতে এক একটি গোবৎস ও এক একটি মেষ উৎসর্গ করিলেন।</div>
<div class="v" id="v15"><span class="vn">15</span> পরে সে বালাককে কহিল, আমি যাবৎ ঐ স্থানে [সদাপ্রভুর সহিত] সাক্ষাৎ করি, তাবৎ আপনি এই স্থানে আপনার হোমবলির নিকটে দাঁড়াইয়া থাকুন।</div>
<div class="v" id="v16"><span class="vn">16</span> পরে সদাপ্রভু বিলিয়মের কাছে দেখা দিয়া তাহার মুখে এক বাক্য দিলেন, এবং কহিলেন, তুমি বালাকের নিকটে ফিরিয়া গিয়া এইরূপ কথা বল।</div>
<div class="v" id="v17"><span class="vn">17</span> তাহাতে সে তাঁহার নিকটে উপস্থিত হইল; আর দেখ, মোয়াবের অধ্যক্ষগণের সহিত বালাক আপন হোমবলির নিকটে দাঁড়াইয়া ছিলেন। আর বালাক তাহাকে জিজ্ঞাসা করিলেন, সদাপ্রভু কি কহিলেন?</div>
<div class="v" id="v18"><span class="vn">18</span> তখন সে আপন মন্ত্র গ্রহণ করিয়া কহিল, <span class="br-p"><br><br></span><span class="br-ind"><br><span class="indent">&nbsp;</span></span>উঠ, বালাক, শ্রবণ কর; <br><span class="br-ind"><br><span class="indent">&nbsp;</span></span>হে সিপ্পোরের পুত্র, আমার কথায় কর্ণ দেও; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বর মনুষ্য নহেন যে মিথ্যা বলিবেন; <br><span class="br-ind"><br><span class="indent">&nbsp;</span></span>তিনি মনুষ্য-সন্তান নহেন যে অনুশোচনা করিবেন; <br><span class="br-ind"><br><span class="indent">&nbsp;</span></span>তিনি কহিয়া কি কার্য করিবেন না? <br><span class="br-ind"><br><span class="indent">&nbsp;</span></span>তিনি বলিয়া কি সিদ্ধ করিবেন না? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দেখ, আমি আশীর্বাদ করিবার আজ্ঞা পাইলাম, <br><span class="br-ind"><br><span class="indent">&nbsp;</span></span>তিনি আশীর্বাদ করিয়াছেন, আমি অন্যথা করিতে পারি না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি যাকোবে অধর্ম দেখিতে পান নাই, <br><span class="br-ind"><br><span class="indent">&nbsp;</span></span>ইস্রায়েলে উপদ্রব দেখেন নাই; <br><span class="br-ind"><br><span class="indent">&nbsp;</span></span>উহার ঈশ্বর সদাপ্রভু উহার সহবর্তী, <br><span class="br-ind"><br><span class="indent">&nbsp;</span></span>রাজার জয়ধ্বনি উহাদের মধ্যবর্তী। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ঈশ্বর মিসর হইতে উহাদিগকে আনিতেছেন; <br><span class="br-ind"><br><span class="indent">&nbsp;</span></span>সে গবয়ের ন্যায় শক্তিশালী। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>নিশ্চয়ই যাকোবে মায়াশক্তি নাই, <br><span class="br-ind"><br><span class="indent">&nbsp;</span></span>ইস্রায়েলে মন্ত্র নাই; <br><span class="br-ind"><br><span class="indent">&nbsp;</span></span>এক্ষণে যাকোবের ও ইস্রায়েলের বিষয় বলা যাইবে, <br><span class="br-ind"><br><span class="indent">&nbsp;</span></span>ঈশ্বর কি না সাধন করিয়াছেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দেখ, ঐ জাতি সিংহীর ন্যায় উঠিতেছে, <br><span class="br-ind"><br><span class="indent">&nbsp;</span></span>সে সিংহের ন্যায় গাত্রোত্থান করিতেছে; <br><span class="br-ind"><br><span class="indent">&nbsp;</span></span>সে শয়ন করিবে না, যাবৎ না বিদীর্ণ পশু ভোজন করে, <br><span class="br-ind"><br><span class="indent">&nbsp;</span></span>যাবৎ হত লোকদের রক্ত পান না করে। <br></div>
<div class="v" id="v25"><span class="vn">25</span> <span class="br-p"><br><br></span>তখন বালাক বিলিয়মকে কহিলেন, আপনি উহাদিগকে শাপও দিবেন না, আশীর্বাদও করিবেন না।</div>
<div class="v" id="v26"><span class="vn">26</span> কিন্তু বিলিয়ম উত্তর করিয়া বালাককে কহিল, সদাপ্রভু আমাকে যাহা কহিবেন, তাহাই করিব, এই কথা কি আপনাকে বলি নাই?</div>
<div class="v" id="v27"><span class="vn">27</span> <span class="br-p"><br><br></span>পরে বালাক বিলিয়মকে কহিলেন, বিনয় করি, আইসুন, আমি আপনাকে অন্য স্থানে লইয়া যাই; হয় ত সেই স্থানে থাকিয়া আমার নিমিত্তে তাহাদিগকে আপনার শাপ দেওয়া ঈশ্বরের দৃষ্টিতে তুষ্টিকর হইবে।</div>
<div class="v" id="v28"><span class="vn">28</span> পরে বালাক মরুভূমির অভিমুখে পিয়োর-শৃঙ্গে বিলিয়মকে লইয়া গেলেন।</div>
<div class="v" id="v29"><span class="vn">29</span> বিলিয়ম বালাককে কহিল, এই স্থানে আমার নিমিত্তে সাতটি বেদি নির্মাণ করুন, এবং এই স্থানে আমার জন্য সাতটি গোবৎসের ও সাতটি মেষের আয়োজন করুন।</div>
<div class="v" id="v30"><span class="vn">30</span> তখন বালাক বিলিয়মের কথানুযায়ী কর্ম করিলেন, এবং প্রত্যেক বেদিতে এক একটি গোবৎস ও এক একটি মেষ উৎসর্গ করিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>