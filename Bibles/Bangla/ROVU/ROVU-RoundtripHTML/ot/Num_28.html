<html><head>
<meta http-equiv="Content-Type" content="text/html;charset=utf-8" />
<title>Num 28 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 28);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> ... <a href="Num_26.html">26</a> <a href="Num_27.html">27</a> <b>28</b> <a href="Num_29.html">29</a> <a href="Num_30.html">30</a> ... <a href="Num_36.html">36</a> </div><hr>
<h1>Num 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নিত্য নৈমিত্তিক বলিদানাদির নিয়ম</h2><span class="vn">1</span> <span class="br-p"><br><br></span>পরে সদাপ্রভু মোশিকে কহিলেন,</div>
<div class="v" id="v2"><span class="vn">2</span> তুমি ইস্রায়েল-সন্তানগণকে আজ্ঞা কর, তাহাদিগকে বল, আমার উপহার, আমার উদ্দেশে সৌরভার্থক অগ্নিকৃত আমার ভক্ষ্য-নৈবেদ্য, যথাসময়ে আমার উদ্দেশে নিবেদন করিতে হইবে।</div>
<div class="v" id="v3"><span class="vn">3</span> আর তুমি তাহাদিগকে এই কথা বল, তোমরা সদাপ্রভুর উদ্দেশে অগ্নিকৃত উপহার বলিয়া এই সকল নিবেদন করিবে; প্রতিদিন নিত্যহোমার্থে একবর্ষীয় নির্দোষ দুইটি মেষবৎস;</div>
<div class="v" id="v4"><span class="vn">4</span> একটি মেষবৎস প্রাতঃকালে উৎসর্গ করিবে, আর একটি মেষবৎস সন্ধ্যাকালে উৎসর্গ করিবে।</div>
<div class="v" id="v5"><span class="vn">5</span> আর ভক্ষ্য-নৈবেদ্যের জন্য হিনের চতুর্থাংশ উখলিতে প্রস্তুত তৈলে মিশ্রিত ঐফার দশমাংশ সুজি দিবে।</div>
<div class="v" id="v6"><span class="vn">6</span> ইহা নিত্য হোমবলি; সদাপ্রভুর উদ্দেশে সৌরভার্থক অগ্নিকৃত উপহার বলিয়া ইহা সীনয় পর্বতে নিরূপিত হইয়াছিল।</div>
<div class="v" id="v7"><span class="vn">7</span> আর তাহার একটি মেষবৎসের জন্য হিনের চতুর্থাংশ পেয় নৈবেদ্য হইবে; তুমি পবিত্র স্থানে সদাপ্রভুর উদ্দেশে মদিরার পেয় নৈবেদ্য ঢালিয়া দিবে।</div>
<div class="v" id="v8"><span class="vn">8</span> আর একটি মেষবৎস সন্ধ্যাকালে উৎসর্গ করিবে; প্রাতঃকালের ভক্ষ্য ও পেয় নৈবেদ্যের ন্যায় তাহাও সদাপ্রভুর উদ্দেশে সৌরভার্থক অগ্নিকৃত উপহার বলিয়া উৎসর্গ করিবে।</div>
<div class="v" id="v9"><span class="vn">9</span> <span class="br-p"><br><br></span>আর বিশ্রামদিনে একবর্ষীয় নির্দোষ দুইটি মেষবৎস ও তৈলমিশ্রিত [এক ঐফার] দুই দশমাংশ সুজির ভক্ষ্য-নৈবেদ্য ও তৎসম্বন্ধীয় পেয় নৈবেদ্য নিবেদন করিবে।</div>
<div class="v" id="v10"><span class="vn">10</span> নিত্য হোম ও তৎসংক্রান্ত পেয় নৈবেদ্য ভিন্ন প্রতি বিশ্রামবারের হোম এই।</div>
<div class="v" id="v11"><span class="vn">11</span> <span class="br-p"><br><br></span>আর প্রতি মাসের আরম্ভে তোমরা সদাপ্রভুর উদ্দেশে হোমের জন্য নির্দোষ দুইটি পুংগোবৎস, একটি মেষ ও একবর্ষীয় সাতটি মেষবৎস উৎসর্গ করিবে।</div>
<div class="v" id="v12"><span class="vn">12</span> এক একটি গোবৎসের জন্য তিন দশমাংশ তৈলমিশ্রিত সুজির ভক্ষ্য-নৈবেদ্য, এবং সেই মেষের জন্য দুই দশমাংশ তৈল মিশ্রিত সুজির ভক্ষ-নৈবেদ্য;</div>
<div class="v" id="v13"><span class="vn">13</span> এবং এক একটি মেষবৎসের জন্য এক এক দশমাংশ তৈলমিশ্রিত সুজির ভক্ষ্য-নৈবেদ্য হইবে; তাহাতে সেই হোমবলি সদাপ্রভুর উদ্দেশে সৌরভার্থক অগ্নিকৃত উপহার হইবে।</div>
<div class="v" id="v14"><span class="vn">14</span> এক একটি গোবৎসের জন্য হিনের অর্ধেক, ও সেই মেষের জন্য হিনের তৃতীয়াংশ, ও এক একটি মেষবৎসের জন্য হিনের চতুর্থাংশ দ্রাক্ষারস তাহার পেয় নৈবেদ্য হইবে। ইহা সম্বৎসরের প্রতিমাসের মাসিক হোম নৈবেদ্য।</div>
<div class="v" id="v15"><span class="vn">15</span> আর পাপার্থক বলির জন্য সদাপ্রভুর উদ্দেশে একটি ছাগ; নিত্য হোম ও তাহার পেয় নৈবেদ্য ভিন্ন ইহা উৎসর্গ করিতে হইবে।</div>
<div class="v" id="v16"><span class="vn">16</span> <span class="br-p"><br><br></span>আর প্রথম মাসের চতুর্দশ দিবসে সদাপ্রভুর নিস্তারপর্ব।</div>
<div class="v" id="v17"><span class="vn">17</span> এই মাসের পঞ্চদশ দিবসে উৎসব হইবে; সাতদিন তাড়ীশুন্য রুটি ভোজন করিতে হইবে।</div>
<div class="v" id="v18"><span class="vn">18</span> প্রথম দিবসে পবিত্র সভা হইবে; তোমরা কোন শ্রমসাধ্য কর্ম করিবে না।</div>
<div class="v" id="v19"><span class="vn">19</span> কিন্তু সদাপ্রভুর উদ্দেশে অগ্নিকৃত উপহার বলিয়া হোমার্থে দুইটি পুংগোবৎস, একটি মেষ ও একবর্ষীয় সাতটি মেষবৎস উৎসর্গ করিবে, তোমাদের জন্য সেইগুলি নির্দোষ হওয়া চাই;</div>
<div class="v" id="v20"><span class="vn">20</span> এবং এক একটি গোবৎসের জন্য তিন দশমাংশ, ও সেই মেষের জন্য দুই দশমাংশ,</div>
<div class="v" id="v21"><span class="vn">21</span> এবং সাতটি মেষবৎসের মধ্যে এক একটি বৎসের জন্য এক এক দশমাংশ তৈলমিশ্রিত সুজির ভক্ষ্য-নৈবেদ্য,</div>
<div class="v" id="v22"><span class="vn">22</span> এবং তোমাদের জন্য প্রায়শ্চিত্ত করিবার নিমিত্ত পাপার্থক বলিরূপে একটি ছাগ,</div>
<div class="v" id="v23"><span class="vn">23</span> এই সমস্ত তোমরা নিত্য হোমের প্রাতঃকালীন হোম ভিন্ন নিবেদন করিবে।</div>
<div class="v" id="v24"><span class="vn">24</span> এই বিধি অনুসারে তোমরা সাত দিন যাবৎ প্রতিদিন সদাপ্রভুর উদ্দেশে সৌরভার্থক অগ্নিকৃত উপহাররূপ ভক্ষ্য-নিবেদন করিবে; নিত্য হোম ও তাহার পেয় নৈবেদ্য ভিন্ন ইহা নিবেদিত হইবে।</div>
<div class="v" id="v25"><span class="vn">25</span> আর সপ্তম দিবসে তোমাদের পবিত্র সভা হইবে; তোমরা কোন শ্রমসাধ্য কর্ম করিবে না।</div>
<div class="v" id="v26"><span class="vn">26</span> <span class="br-p"><br><br></span>আবার অগ্রিমাংশের দিবসে, যখন তোমরা আপনাদের সাত সপ্তাহের উৎসবে সদাপ্রভুর উদ্দেশে নূতন ভক্ষ্য-নৈবেদ্য আনিবে, তখন তোমাদের পবিত্র সভা হইবে; তোমরা কোন শ্রমসাধ্য কর্ম করিবে না।</div>
<div class="v" id="v27"><span class="vn">27</span> কিন্তু সদাপ্রভুর উদ্দেশে সৌরভার্থক হোমবলিরূপে দুইটি পুংগোবৎস, একটি মেষ ও একবর্ষীয় সাতটি মেষবৎস উৎসর্গ করিবে;</div>
<div class="v" id="v28"><span class="vn">28</span> এবং তাহাদের ভক্ষ্য-নৈবেদ্য বলিয়া এক এক গোবৎসের জন্য তিন দশমাংশ, এক</div>
<div class="v" id="v29"><span class="vn">29</span> মেষের জন্য দুই দশমাংশ, এবং সাতটি মেষবৎসের মধ্যে এক এক বৎসের জন্য এক এক দশমাংশ তৈলমিশ্রিত সুজি;</div>
<div class="v" id="v30"><span class="vn">30</span> তোমাদের জন্য প্রায়শ্চিত্ত করণার্থে একটি ছাগ।</div>
<div class="v" id="v31"><span class="vn">31</span> এই সমস্ত তোমরা নিত্য হোম ও তাহার ভক্ষ্য-নৈবেদ্য ভিন্ন নিবেদন করিবে; এই সকল নির্দোষ এবং স্ব স্ব পেয় নৈবেদ্যযুক্ত হওয়া চাই।</div>
</div>
<!-- PARSED ABOVE; EDITING MAY BREAK PARSER -->
</body></html>