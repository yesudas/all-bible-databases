<html><head>
<meta http-equiv="Content-Type" content="text/html;charset=utf-8" />
<title>Num 4 &ndash; গণনা পুস্তক &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গণনা পুস্তক</b> &ndash; <a href="Num_1.html">1</a> <a href="Num_2.html">2</a> <a href="Num_3.html">3</a> <b>4</b> <a href="Num_5.html">5</a> <a href="Num_6.html">6</a> ... <a href="Num_36.html">36</a> </div><hr>
<h1>Num 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আর সদাপ্রভু মোশি ও হারোণকে কহিলেন,</div>
<div class="v" id="v2"><span class="vn">2</span> তোমরা লেবির সন্তানগণের মধ্যে আপন আপন গোষ্ঠী ও পিতৃকুলানুসারে কহাতের সন্তানগণকে,</div>
<div class="v" id="v3"><span class="vn">3</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যত লোক সমাগম-তাম্বুতে কর্মচারীদের শ্রেণীভুক্ত হয়, তাহাদিগকে গণনা কর।</div>
<div class="v" id="v4"><span class="vn">4</span> <span class="br-p"><br><br></span>সমাগম-তাম্বুতে কহাতের সন্তানগণের সেবাকর্ম অতিপবিত্র স্থান [সংক্রান্ত]।</div>
<div class="v" id="v5"><span class="vn">5</span> যখন শিবির অগ্রসর হইবে, তখন হারোণ ও তাহার পুত্রগণ ভিতরে যাইবে, এবং ব্যবধানের তিরস্করিণী নামাইয়া তদ্দ্বারা সাক্ষ্য-সিন্দুক ঢাকিবে,</div>
<div class="v" id="v6"><span class="vn">6</span> তাহার উপরে তহশ-চর্মের আচ্ছাদন দিবে, ও তাহার উপরে সম্পূর্ণ নীলবর্ণ এক বস্ত্র পাতিবে, এবং তাহার বহন-দণ্ড পরাইবে।</div>
<div class="v" id="v7"><span class="vn">7</span> আর দর্শন রুটির মেজের উপরে এক নীলবর্ণ বস্ত্র পাতিবে, ও তাহার উপরে থালা, চামচ, সেকপাত্র ও ঢালিবার জন্য জগ সকল রাখিবে, এবং নিত্য রুটি তাহার উপরে থাকিবে।</div>
<div class="v" id="v8"><span class="vn">8</span> সেই সকলের উপরে তাহারা এক লোহিতবর্ণ বস্ত্র পাতিবে, এবং তহশ-চর্মের আচ্ছাদন দিয়া তাহা ঢাকিবে, এবং তাহার বহন-দণ্ড পরাইবে।</div>
<div class="v" id="v9"><span class="vn">9</span> আর এক নীলবর্ণ বস্ত্র লইয়া দীপবৃক্ষ ও তাহার দীপ সকল, চিমটা এবং গুল্‌তরাশ ও সেই সমস্তের পরিচর্যার্থক সমস্ত তৈলপাত্র আচ্ছাদন করিবে।</div>
<div class="v" id="v10"><span class="vn">10</span> আর তাহা ও তৎসংক্রান্ত সমস্ত পাত্র তহশ-চর্মের এক আচ্ছাদনে রাখিয়া দণ্ডের উপরে রাখিবে।</div>
<div class="v" id="v11"><span class="vn">11</span> পরে তাহারা স্বর্ণময় বেদির উপরে নীলবর্ণ বস্ত্র পাতিয়া তাহার উপরে তহশ-চর্মের আচ্ছাদন দিবে, এবং তাহার বহন-দণ্ড পরাইবে।</div>
<div class="v" id="v12"><span class="vn">12</span> আর তাহারা পবিত্র স্থানের পরিচর্যার্থক সমস্ত পাত্র লইয়া নীলবর্ণ বস্ত্রের মধ্যে রাখিবে, এবং তহশ-চর্ম দিয়া তাহা ঢাকিয়া দণ্ডের উপরে রাখিবে।</div>
<div class="v" id="v13"><span class="vn">13</span> আর বেদি হইতে ভস্ম ফেলিয়া তাহার উপরে বেগুনে রঙের বস্ত্র পাতিবে।</div>
<div class="v" id="v14"><span class="vn">14</span> আর তাহার উপরে তাহার পরিচর্যার্থক সমস্ত পাত্র, অঙ্গারধানী, ত্রিশূল, হাতা ও বাটি, বেদির সমস্ত পাত্র রাখিবে; আর তাহারা তাহার উপরে তহশ-চর্মের আচ্ছাদন দিবে, এবং তাহার বহন-দণ্ড পরাইবে।</div>
<div class="v" id="v15"><span class="vn">15</span> এইরূপে শিবিরের অগ্রসর হইবার সময়ে হারোণ ও তাহার পুত্রগণ পবিত্র স্থান ও পবিত্র স্থানের সমস্ত পাত্রের আচ্ছাদন সাঙ্গ করিলে পর কহাতের সন্তানগণ তাহা বহন করিতে আসিবে; কিন্তু তাহারা পবিত্র বস্তু স্পর্শ করিবে না, পাছে তাহাদের মৃত্যু হয়। এই সকল সমাগম-তাম্বুতে কহাতের সন্তানগণের বহনীয় হইবে।</div>
<div class="v" id="v16"><span class="vn">16</span> আর দীপার্থক তৈল ও ধূপার্থক সুগন্ধি দ্রব্য, নিত্য ভক্ষ্য-নৈবেদ্য ও অভিষেকার্থ তৈলের তত্ত্বাবধান, সমস্ত আবাস এবং যাহা কিছু তাহার মধ্যে আছে, পবিত্র স্থান ও তাহার দ্রব্য সকলের তত্ত্বাবধান করা হারোণের পুত্র ইলীয়াসর যাজকের কার্য হইবে।</div>
<div class="v" id="v17"><span class="vn">17</span> <span class="br-p"><br><br></span>আর সদাপ্রভু মোশি ও হারোণকে কহিলেন,</div>
<div class="v" id="v18"><span class="vn">18</span> তোমরা লেবীয়দের মধ্য হইতে কহাতীয় গোষ্ঠীসমূহের বংশকে উচ্ছেদ করিও না।</div>
<div class="v" id="v19"><span class="vn">19</span> কিন্তু যখন তাহারা অতি পবিত্র বস্তুর নিকটবর্তী হয়, তখন তাহারা যেন বাঁচিয়া থাকে, মারা না পড়ে, এই নিমিত্ত তোমরা তাহাদের প্রতি এইরূপ করিও; হারোণ ও তাহার পুত্রগণ ভিতরে গিয়া উহাদের প্রত্যেক জনকে আপন আপন সেবাকর্মে ও ভার বহনে নিযুক্ত করিবে।</div>
<div class="v" id="v20"><span class="vn">20</span> কিন্তু উহারা এক নিমিষের জন্যও পবিত্র বস্তু দেখিতে ভিতরে যাইবে না, পাছে মারা পড়ে।</div>
<div class="v" id="v21"><span class="vn">21</span> <span class="br-p"><br><br></span>আর সদাপ্রভু মোশিকে কহিলেন,</div>
<div class="v" id="v22"><span class="vn">22</span> তুমি গের্শোন-সন্তানগণের পিতৃকুল ও গোষ্ঠী অনুসারে তাহাদের সংখ্যা গ্রহণ কর।</div>
<div class="v" id="v23"><span class="vn">23</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্ম করণার্থে শ্রেণীভুক্ত হয়, তাহাদিগকে গণনা কর।</div>
<div class="v" id="v24"><span class="vn">24</span> সেবাকর্মের ও ভার বহনের মধ্যে গের্শোনীয় গোষ্ঠীদের সেবাকর্ম এই।</div>
<div class="v" id="v25"><span class="vn">25</span> তাহারা আবাসের পর্দা সকল এবং সমাগম-তাম্বু, তাম্বুর আবরণ, তদুপরিস্থিত তহশ-চর্মের ছাদ, সমাগম-তাম্বুদ্বারের আচ্ছাদনবস্ত্র;</div>
<div class="v" id="v26"><span class="vn">26</span> প্রাঙ্গণের পর্দা সকল এবং আবাসের ও বেদির চতুর্দিক্‌স্থিত প্রাঙ্গণের দ্বারের আচ্ছাদনবস্ত্র, তাহার রজ্জু ও সেবার্থক সমস্ত দ্রব্য বহিবে; আর এই সকলের সম্বন্ধে যাহা করিতে হয়, তাহাও করিবে।</div>
<div class="v" id="v27"><span class="vn">27</span> হারোণের ও তাহার পুত্রগণের আজ্ঞা অনুসারে গের্শোন-সন্তানগণ আপন আপন ভার বহন ও সেবাকর্ম সম্বন্ধীয় সমস্ত কর্ম করিবে; তোমরা তাহাদের সমস্ত ভার বহনে তাহাদিগকে নিযুক্ত করিবে।</div>
<div class="v" id="v28"><span class="vn">28</span> সমাগম-তাম্বুতে ইহাই গের্শোন-সন্তানগণের গোষ্ঠীদের সেবাকর্ম, এবং তাহাদের রক্ষণীয় হারোণ যাজকের পুত্র ঈথামরের হস্তগত হইবে।</div>
<div class="v" id="v29"><span class="vn">29</span> <span class="br-p"><br><br></span>আর তুমি মরারি-সন্তানগণের গোষ্ঠী ও পিতৃকুলানুসারে তাহাদিগকে গণনা কর।</div>
<div class="v" id="v30"><span class="vn">30</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্ম করণার্থে শ্রেণীভুক্ত হয়, তাহাদিগকে গণনা কর।</div>
<div class="v" id="v31"><span class="vn">31</span> আর সমাগম-তাম্বুতে তাহাদের সমস্ত সেবাকর্ম সম্বন্ধীয় এই ভার তাহাদের বহনীয় হইবে; আবাসের তক্তা সকল, সেই সকলের অর্গল, স্তম্ভ ও চুঙ্গি,</div>
<div class="v" id="v32"><span class="vn">32</span> এবং প্রাঙ্গণের চতুর্দিক্‌স্থিত স্তম্ভ সকল, সেই সকলের চুঙ্গি, গোঁজ, রজ্জু ও তৎসম্বন্ধীয় সমস্ত দ্রব্য ও কার্য। তোমরা নামে নামে তাহাদের বহনীয় ভারের সমস্ত দ্রব্য গণনা করিবে।</div>
<div class="v" id="v33"><span class="vn">33</span> সমাগম-তাম্বুতে ইহা মরারি সন্তানদের গোষ্ঠীদের সমস্ত সেবাকর্ম সম্বন্ধীয় কার্য; ইহা হারোণ যাজকের পুত্র ঈথামরের হস্তগত হইবে।</div>
<div class="v" id="v34"><span class="vn">34</span> <span class="br-p"><br><br></span>পরে মোশি, হারোণ ও মণ্ডলীর অধ্যক্ষগণ, কহাতীয় সন্তানগণের গোষ্ঠী ও পিতৃকুলানুসারে তাহাদের মধ্যে,</div>
<div class="v" id="v35"><span class="vn">35</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্ম করিবার জন্য শ্রেণীভুক্ত হইল, তাহাদিগকে গণনা করিলেন,</div>
<div class="v" id="v36"><span class="vn">36</span> আর তাহাদের গোষ্ঠী অনুসারে গণিত লোক দুই সহস্র সাত শত পঞ্চাশ জন হইল।</div>
<div class="v" id="v37"><span class="vn">37</span> ইহারা কহাতীয় গোষ্ঠীদের গণিত এবং সমাগম-তাম্বুতে সেবাকর্মে নিযুক্ত লোক; মোশির দ্বারা দত্ত সদাপ্রভুর আজ্ঞা অনুসারে মোশি ও হারোণ ইহাদিগকে গণনা করিলেন।</div>
<div class="v" id="v38"><span class="vn">38</span> <span class="br-p"><br><br></span>আর গের্শোন-সন্তানগণের মধ্যে যাহারা আপন আপন গোষ্ঠী ও পিতৃকুলানুসারে গণিত হইল,</div>
<div class="v" id="v39"><span class="vn">39</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্ম করিবার জন্য শ্রেণীভুক্ত হইল,</div>
<div class="v" id="v40"><span class="vn">40</span> তাহারা আপন আপন গোষ্ঠী ও পিতৃকুলানুসারে গণিত হইলে দুই সহস্র ছয়শত ত্রিশ জন হইল।</div>
<div class="v" id="v41"><span class="vn">41</span> ইহারা গের্শোন-সন্তানগণের গোষ্ঠীদের গণিত এবং সমাগম-তাম্বুতে সেবাকর্মে নিযুক্ত লোক; মোশি ও হারোণ সদাপ্রভুর আজ্ঞা অনুসারে ইহাদিগকে গণনা করিলেন।</div>
<div class="v" id="v42"><span class="vn">42</span> <span class="br-p"><br><br></span>আর মরারি-সন্তানগণের গোষ্ঠীদের মধ্যে যাহারা আপন আপন গোষ্ঠী ও পিতৃকুলানুসারে গণিত হইল,</div>
<div class="v" id="v43"><span class="vn">43</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্মার্থে শ্রেণীভুক্ত হইল,</div>
<div class="v" id="v44"><span class="vn">44</span> তাহারা আপন আপন গোষ্ঠী ও পিতৃকুলানুসারে গণিত হইলে তিন সহস্র দুই শত জন হইল।</div>
<div class="v" id="v45"><span class="vn">45</span> ইহারা মরারি-সন্তানগণের গোষ্ঠীদের গণিত লোক; মোশির দ্বারা দত্ত সদাপ্রভুর আজ্ঞা অনুসারে মোশি ও হারোণ ইহাদিগকে গণনা করিলেন।</div>
<div class="v" id="v46"><span class="vn">46</span> <span class="br-p"><br><br></span>এইরূপে মোশি, হারোণ ও ইস্রায়েলের অধ্যক্ষগণ কর্তৃক যে লেবীয়েরা আপন আপন গোষ্ঠী ও পিতৃকুলানুসারে গণিত হইল,</div>
<div class="v" id="v47"><span class="vn">47</span> ত্রিশ বৎসর বয়স্ক অবধি পঞ্চাশ বৎসর বয়স্ক পর্যন্ত যাহারা সমাগম-তাম্বুতে সেবাকর্ম ও ভার বহন কার্য করিতে প্রবেশ করিত,</div>
<div class="v" id="v48"><span class="vn">48</span> তাহারা গণিত হইলে আট সহস্র পাঁচ শত আশি জন হইল।</div>
<div class="v" id="v49"><span class="vn">49</span> সদাপ্রভুর আজ্ঞা অনুসারেই তাহারা প্রত্যেক জন মোশি দ্বারা আপন আপন সেবাকর্ম ও ভার বহন অনুসারে গণিত হইল; এইরূপে মোশির প্রতি দত্ত সদাপ্রভুর আজ্ঞা অনুসারে তাহারা তাঁহার দ্বারা গণিত হইল।</div>
</div>
<!-- PARSED ABOVE; EDITING MAY BREAK PARSER -->
</body></html>