<html><head>
<meta http-equiv="Content-Type" content="text/html;charset=utf-8" />
<title>Prov 12 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 12);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_10.html">10</a> <a href="Prov_11.html">11</a> <b>12</b> <a href="Prov_13.html">13</a> <a href="Prov_14.html">14</a> ... <a href="Prov_31.html">31</a> </div><hr>
<h1>Prov 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যে শাসন ভালবাসে, সে জ্ঞান ভালবাসে; <br><span class="br-ind"><br><span class="indent">&nbsp;</span></span>কিন্তু যে অনুযোগ ঘৃণা করে, সে পশুবৎ! <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সৎ লোক সদাপ্রভুর কাছে অনুগ্রহ পাইবে; <br><span class="br-ind"><br><span class="indent">&nbsp;</span></span>কিন্তু তিনি কুকল্পনাকারীকে দোষী করিবেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মনুষ্য দুষ্টতা দ্বারা সুস্থির হইবে না, <br><span class="br-ind"><br><span class="indent">&nbsp;</span></span>কিন্তু ধার্মিকদের মূল বিচলিত হইবে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>গুণবতী স্ত্রী স্বামীর মুকুটস্বরূপ, <br><span class="br-ind"><br><span class="indent">&nbsp;</span></span>কিন্তু লজ্জাদায়িনী তাহার সকল অস্থির পচন স্বরূপ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধার্মিকদের সঙ্কল্প সকল ন্যায্য, <br><span class="br-ind"><br><span class="indent">&nbsp;</span></span>কিন্তু দুষ্টদের মন্ত্রণা ছলনা মাত্র। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দুষ্টগণের কথাবার্তা রক্তপাতের জন্য লুকাইয়া থাকামাত্র; <br><span class="br-ind"><br><span class="indent">&nbsp;</span></span>কিন্তু সরলদের মুখ তাহাদিগকে রক্ষা করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টগণ নিপাতিত হয়, তাহারা আর নাই, <br><span class="br-ind"><br><span class="indent">&nbsp;</span></span>কিন্তু ধার্মিকদের বাটী অটল থাকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মনুষ্য আপন বিজ্ঞতানুরূপ প্রশংসা পায়, <br><span class="br-ind"><br><span class="indent">&nbsp;</span></span>কিন্তু যে কুটিলচিত্ত, সে তুচ্ছীকৃত হয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে তুচ্ছীকৃত, তথাপি দাস রাখে, <br><span class="br-ind"><br><span class="indent">&nbsp;</span></span>সে খাদ্যহীন গর্বিতমনা হইতে উৎকৃষ্ট। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ধার্মিক তাহার পশুর প্রাণের বিষয় চিন্তা করে; <br><span class="br-ind"><br><span class="indent">&nbsp;</span></span>কিন্তু দুষ্টদের করুণা নিষ্ঠুর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যে আপন জমি চাষ করে, সে যথেষ্ট আহার পায়; <br><span class="br-ind"><br><span class="indent">&nbsp;</span></span>কিন্তু যে অসারদের পিছনে পিছনে দৌড়ায়, সে বুদ্ধিবিহীন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দুষ্ট লোক দুর্জনদের শিকার বাঞ্ছা করে; <br><span class="br-ind"><br><span class="indent">&nbsp;</span></span>কিন্তু ধার্মিকদের মূল ফলদায়ক। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ওষ্ঠের অধর্মে দুর্জন ফাঁদ থাকে, <br><span class="br-ind"><br><span class="indent">&nbsp;</span></span>কিন্তু ধার্মিক সঙ্কট হইতে উত্তীর্ণ হয়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মনুষ্য আপন মুখের ফল দ্বারা মঙ্গলে তৃপ্ত হয়, <br><span class="br-ind"><br><span class="indent">&nbsp;</span></span>মনুষ্যের হস্তকৃত কর্মের ফল তাহারই প্রতি বর্তে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অজ্ঞানের পথ তাহার নিজের দৃষ্টিতে সরল; <br><span class="br-ind"><br><span class="indent">&nbsp;</span></span>কিন্তু যে জ্ঞানবান, সে পরামর্শ শুনে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অজ্ঞানের বিরক্তি একেবারে ব্যক্ত হয়, <br><span class="br-ind"><br><span class="indent">&nbsp;</span></span>কিন্তুু সতর্ক লোক অপমান ঢাকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে সত্যবাদী, সে ধর্মের কথা কহে; <br><span class="br-ind"><br><span class="indent">&nbsp;</span></span>কিন্তু মিথ্যাসাক্ষী ছলনার কথা কহে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেহ কেহ অবিবেচনার কথা বলে, <br><span class="br-ind"><br><span class="indent">&nbsp;</span></span>খড়্‌গাঘাতের মত, <br><span class="br-ind"><br><span class="indent">&nbsp;</span></span>কিন্তু জ্ঞানবানদের জিহ্বা স্বাস্থ্যস্বরূপ। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সত্যের ওষ্ঠ চিরকাল স্থায়ী; <br><span class="br-ind"><br><span class="indent">&nbsp;</span></span>কিন্তু মিথ্যাবাদী জিহ্বা নিমেষমাত্র স্থায়ী। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কু-কল্পনাকারীদের হৃদয়ে ছল থাকে; <br><span class="br-ind"><br><span class="indent">&nbsp;</span></span>কিন্তু যাহারা শান্তির মন্ত্রণা দেয়, তাহাদের আনন্দ হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ধার্মিকের কোন বিড়ম্বনা ঘটে না; <br><span class="br-ind"><br><span class="indent">&nbsp;</span></span>কিন্তু দুষ্টেরা অনিষ্টে পূর্ণ হয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মিথ্যাবাদী ওষ্ঠ সদাপ্রভুর ঘৃণিত; <br><span class="br-ind"><br><span class="indent">&nbsp;</span></span>কিন্তু যাহারা বিশ্বস্ততায় চলে, তাহারা তাঁহার সন্তোষ-পাত্র। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সতর্ক লোক জ্ঞান আচ্ছাদন করে; <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের হৃদয় অজ্ঞানতা প্রচার করে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পরিশ্রমীদের হস্ত কর্তৃত্ব পায়; <br><span class="br-ind"><br><span class="indent">&nbsp;</span></span>কিন্তু অলস পরাধীন দাস হয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>মনুষ্যের মনোব্যথা মনকে নত করে; <br><span class="br-ind"><br><span class="indent">&nbsp;</span></span>কিন্তু উত্তম বাক্য তাহা হর্ষযুক্ত করে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ধার্মিক নিজ প্রতিবাসীর পথ প্রদর্শক হয়; <br><span class="br-ind"><br><span class="indent">&nbsp;</span></span>কিন্তু দুষ্টদের পথ তাহাদিগকে ভ্রান্ত করে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অলস মৃগয়াতে ধৃত পশু পাক করে না; <br><span class="br-ind"><br><span class="indent">&nbsp;</span></span>কিন্তু মনুষ্যের বহুমূল্য রত্ন পরিশ্রমীর পক্ষে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ধার্মিকতার পথে জীবন থাকে; <br><span class="br-ind"><br><span class="indent">&nbsp;</span></span>তাহার গমন-পথে মৃত্যু নাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>