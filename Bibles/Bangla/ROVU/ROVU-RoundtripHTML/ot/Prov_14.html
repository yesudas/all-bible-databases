<html><head>
<meta http-equiv="Content-Type" content="text/html;charset=utf-8" />
<title>Prov 14 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 14);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_12.html">12</a> <a href="Prov_13.html">13</a> <b>14</b> <a href="Prov_15.html">15</a> <a href="Prov_16.html">16</a> ... <a href="Prov_31.html">31</a> </div><hr>
<h1>Prov 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>স্ত্রীলোকদের বিজ্ঞতা তাহাদের গৃহ গাঁথে; <br><span class="br-ind"><br><span class="indent">&nbsp;</span></span>কিন্তু অজ্ঞানতা স্বহস্তে তাহা ভাঙ্গিয়া ফেলে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যে আপন সরলতায় চলে, সেই সদাপ্রভুকে ভয় করে; <br><span class="br-ind"><br><span class="indent">&nbsp;</span></span>কিন্তু যে বক্রগামী, সে তাঁহাকে তুচ্ছ করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অজ্ঞানের মুখে অহঙ্কারের দণ্ড থাকে; <br><span class="br-ind"><br><span class="indent">&nbsp;</span></span>কিন্তু জ্ঞানবানদের ওষ্ঠ তাহাদিগকে রক্ষা করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>গরু না থাকিলে যাবপাত্র পরিষ্কার থাকে; <br><span class="br-ind"><br><span class="indent">&nbsp;</span></span>কিন্তু বলদের বলে ধনের বাহুল্য হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বিশ্বস্ত সাক্ষী মিথ্যা কথা কহে না; <br><span class="br-ind"><br><span class="indent">&nbsp;</span></span>কিন্তু মিথ্যাসাক্ষী অসত্য কথা কহে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>নিন্দুক প্রজ্ঞার অন্বেষণ করে, আর তাহা পায় না; <br><span class="br-ind"><br><span class="indent">&nbsp;</span></span>কিন্তু বুদ্ধিমানের পক্ষে জ্ঞান সুলভ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি হীনবুদ্ধির সম্মুখে যাও, <br><span class="br-ind"><br><span class="indent">&nbsp;</span></span>তাহার কাছে জ্ঞানের ওষ্ঠাধর দেখিবে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নিজ পথ বুঝিয়া লওয়া সতর্কের প্রজ্ঞা, <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের অজ্ঞানতা ছলমাত্র। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অজ্ঞানেরা দোষকে উপহাস করে; <br><span class="br-ind"><br><span class="indent">&nbsp;</span></span>কিন্তু ধার্মিকদের কাছে অনুগ্রহ থাকে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অন্তঃকরণ আপনার তিক্ততা বুঝে, <br><span class="br-ind"><br><span class="indent">&nbsp;</span></span>অপর লোক তাহার আনন্দের ভাগী হইতে পারে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুষ্টদের বাটী বিনষ্ট হইবে; <br><span class="br-ind"><br><span class="indent">&nbsp;</span></span>কিন্তু সরলদের তাম্বু সতেজ হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>একটি পথ আছে, যাহা মানুষের দৃষ্টিতে সরল; <br><span class="br-ind"><br><span class="indent">&nbsp;</span></span>কিন্তু তাহার পরিণাম মৃত্যুর পথ। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হাস্যকালেও মনোদুঃখ হয়, <br><span class="br-ind"><br><span class="indent">&nbsp;</span></span>আর আনন্দের পরিণাম খেদ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে চিত্তে বিপথগামী, সে নিজ আচরণে পূর্ণ হয়; <br><span class="br-ind"><br><span class="indent">&nbsp;</span></span>কিন্তু সৎ লোক আপনা হইতে [তৃপ্ত হয়]। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে অবোধ, সেই সকল কথায় বিশ্বাস করে, <br><span class="br-ind"><br><span class="indent">&nbsp;</span></span>কিন্তু সতর্ক লোক নিজ পদক্ষেপের প্রতি লক্ষ্য রাখে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জ্ঞানবান ভয় করিয়া মন্দ হইতে সরিয়া যায়; <br><span class="br-ind"><br><span class="indent">&nbsp;</span></span>কিন্তু হীনবুদ্ধি অভিমানী ও দুঃসাহসী। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আশুক্রোধী অজ্ঞানের কার্য করে, <br><span class="br-ind"><br><span class="indent">&nbsp;</span></span>আর কু-কল্পনাকারী ঘৃণার পাত্র হয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>অবোধদের অধিকার অজ্ঞানতা; <br><span class="br-ind"><br><span class="indent">&nbsp;</span></span>কিন্তু সতর্কেরা জ্ঞানমুকুটে বিভূষিত হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দুর্বৃত্তেরা সুজনদের সম্মুখে, <br><span class="br-ind"><br><span class="indent">&nbsp;</span></span>আর দুষ্টেরা ধার্মিকের দ্বারে প্রণত হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দরিদ্র আপন প্রতিবাসীরও ঘৃণিত, <br><span class="br-ind"><br><span class="indent">&nbsp;</span></span>কিন্তু ধনবানের অনেক বন্ধু আছে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যে প্রতিবাসীকে তুচ্ছ করে, সে পাপ করে; <br><span class="br-ind"><br><span class="indent">&nbsp;</span></span>কিন্তু যে দীনহীনদের প্রতি দয়া করে, সে ধন্য। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যাহারা অনিষ্ট কল্পনা করে, তাহারা কি ভ্রান্ত হয় না? <br><span class="br-ind"><br><span class="indent">&nbsp;</span></span>কিন্তু যাহারা মঙ্গল কল্পনা করে, তাহারা দয়া ও সত্য পায়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সমস্ত পরিশ্রমেই সংস্থান হয়, <br><span class="br-ind"><br><span class="indent">&nbsp;</span></span>কিন্তু ওষ্ঠের বাচালতায় কেবল অভাব ঘটে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>জ্ঞানবানদের ধনই তাহাদের মুকুট; <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের অজ্ঞানতা অজ্ঞানতামাত্র। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সত্য সাক্ষী লোকের প্রাণ রক্ষা করে; <br><span class="br-ind"><br><span class="indent">&nbsp;</span></span>কিন্তু যে অসত্য কথা বলে, সে ছলনা করে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সদাপ্রভুর ভয় দৃঢ় বিশ্বাসভূমি; <br><span class="br-ind"><br><span class="indent">&nbsp;</span></span>তাঁহার সন্তানগণ আশ্রয় স্থান পাইবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সদাপ্রভুর ভয় জীবনের উৎস, <br><span class="br-ind"><br><span class="indent">&nbsp;</span></span>তাহা মৃত্যুর ফাঁদ হইতে দূরে যাইবার পথ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>প্রজাবাহুল্যে রাজার শোভা হয়; <br><span class="br-ind"><br><span class="indent">&nbsp;</span></span>কিন্তু জনবৃন্দের অভাবে ভূপতির সর্বনাশ ঘটে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যে ক্রোধে ধীর, সে বড় বুদ্ধিমান; <br><span class="br-ind"><br><span class="indent">&nbsp;</span></span>কিন্তু আশুক্রোধী অজ্ঞানতা তুলিয়া ধরে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>শান্ত হৃদয় শরীরের জীবন; <br><span class="br-ind"><br><span class="indent">&nbsp;</span></span>কিন্তু ঈর্ষা সকল অস্থির পচনস্বরূপ। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যে দীনহীনের প্রতি উপদ্রব করে, সে তাহার নির্মাতাকে উপহাস করে; <br><span class="br-ind"><br><span class="indent">&nbsp;</span></span>কিন্তু যে দরিদ্রের প্রতি দয়া করে, সে তাঁহাকে সম্মান করে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>দুষ্ট লোক আপন দুষ্কার্যে নিপাতিত হয়, <br><span class="br-ind"><br><span class="indent">&nbsp;</span></span>কিন্তু ধার্মিক মরণকালে আশ্রয় পায়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>জ্ঞানবানের হৃদয়ে প্রজ্ঞা বিশ্রাম করে, <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের অন্তরে যাহা থাকে, তাহা প্রকাশ হইয়া পড়ে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ধার্মিকতা জাতিকে উন্নত করে, <br><span class="br-ind"><br><span class="indent">&nbsp;</span></span>কিন্তু পাপ লোকবৃন্দের কলঙ্ক স্বরূপ। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>যে দাস বুদ্ধিপূর্বক চলে, তাহার প্রতি রাজার অনুগ্রহ বর্তে; <br><span class="br-ind"><br><span class="indent">&nbsp;</span></span>কিন্তু লজ্জাদায়ী তাঁহার ক্রোধের পাত্র হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>