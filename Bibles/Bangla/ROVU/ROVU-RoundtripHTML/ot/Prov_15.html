<html><head>
<meta http-equiv="Content-Type" content="text/html;charset=utf-8" />
<title>Prov 15 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 15);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_13.html">13</a> <a href="Prov_14.html">14</a> <b>15</b> <a href="Prov_16.html">16</a> <a href="Prov_17.html">17</a> ... <a href="Prov_31.html">31</a> </div><hr>
<h1>Prov 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কোমল উত্তর ক্রোধ নিবারণ করে, <br><span class="br-ind"><br><span class="indent">&nbsp;</span></span>কিন্তু কটুবাক্য কোপ উত্তেজিত করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>জ্ঞানীদের জিহ্বা উত্তমরূপে জ্ঞান ব্যক্ত করে; <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের মুখ অজ্ঞানতা উদ্‌গার করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর চক্ষু সর্বস্থানেই আছে, <br><span class="br-ind"><br><span class="indent">&nbsp;</span></span>তাহা অধম ও উত্তমদের প্রতি দৃষ্টি রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>স্বাস্থ্যজনক জিহ্বা জীবনবৃক্ষ; <br><span class="br-ind"><br><span class="indent">&nbsp;</span></span>কিন্তু তাহা বিগড়াইয়া গেলে আত্মা ভগ্ন হয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অজ্ঞান আপন পিতার শাসন অগ্রাহ্য করে; <br><span class="br-ind"><br><span class="indent">&nbsp;</span></span>কিন্তু যে অনুযোগ মানে, সেই সতর্ক হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধার্মিকের গৃহে মহাধন থাকে; <br><span class="br-ind"><br><span class="indent">&nbsp;</span></span>কিন্তু দুষ্টের আয়ে উদ্বেগ থাকে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>জ্ঞানবানদের ওষ্ঠাধর জ্ঞান ছড়াইয়া দেয়; <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের চিত্ত স্থির নয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দুষ্টদের বলিদান সদাপ্রভুর ঘৃণাস্পদ; <br><span class="br-ind"><br><span class="indent">&nbsp;</span></span>কিন্তু সরলদের প্রার্থনা তাঁহার সন্তোষজনক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>দুষ্টদের পথ সদাপ্রভুর ঘৃণাস্পদ; <br><span class="br-ind"><br><span class="indent">&nbsp;</span></span>কিন্তু তিনি ধার্মিকতার অনুগামীকে ভালবাসেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সৎ-পথত্যাগীর জন্য দুঃখদায়ক শাস্তি আছে; <br><span class="br-ind"><br><span class="indent">&nbsp;</span></span>যে তিরস্কার ঘৃণা করে, সে মরিবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পাতাল ও বিনাশস্থান সদাপ্রভুর দৃষ্টিগোচর; <br><span class="br-ind"><br><span class="indent">&nbsp;</span></span>তবে মনুষ্য-সন্তানদের হৃদয়ও কি তদ্রূপ নয়? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>নিন্দুক তিরস্কার ভালবাসে না; <br><span class="br-ind"><br><span class="indent">&nbsp;</span></span>সে জ্ঞানবানের কাছে যায় না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আনন্দিত মন মুখকে প্রফুল্ল করে, <br><span class="br-ind"><br><span class="indent">&nbsp;</span></span>কিন্তু মনের ব্যথায় আত্মা ভগ্ন হয়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বুদ্ধিমানের মন জ্ঞান অন্বেষণ করে; <br><span class="br-ind"><br><span class="indent">&nbsp;</span></span>কিন্তু হীনবুদ্ধিদের মুখ অজ্ঞানতা ক্ষেত্রে চরে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুঃখীর সকল দিনই অশুভ; <br><span class="br-ind"><br><span class="indent">&nbsp;</span></span>কিন্তু যাহার হৃষ্টমন, তাহার সততই ভোজ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর ভয়ের সহিত অল্পও ভাল, <br><span class="br-ind"><br><span class="indent">&nbsp;</span></span>তবু উদ্বেগের সহিত প্রচুর ধন ভাল নয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রণয়ভাবের সহিত শাক ভক্ষণ ভাল, <br><span class="br-ind"><br><span class="indent">&nbsp;</span></span>তবু দ্বেষভাবের সহিত পুষ্ট গরু ভাল নয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে ব্যক্তি ক্রোধী, সে বিবাদ উত্তেজিত করে; <br><span class="br-ind"><br><span class="indent">&nbsp;</span></span>কিন্তু যে ক্রোধে ধীর, সে বিবাদ ক্ষান্ত করে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>অলসের পথ কণ্টকের বেড়ার ন্যায়; <br><span class="br-ind"><br><span class="indent">&nbsp;</span></span>কিন্তু সরলদের পথ রাজপথ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানবান পুত্র পিতার আনন্দ জন্মায়; <br><span class="br-ind"><br><span class="indent">&nbsp;</span></span>কিন্তু হীনবুদ্ধি লোক মাতাকে তুচ্ছ করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>নির্বোধ অজ্ঞানতায় আনন্দ করে, <br><span class="br-ind"><br><span class="indent">&nbsp;</span></span>কিন্তু বুদ্ধিমান লোক সরল পথে চলে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মন্ত্রণার অভাবে সঙ্কল্প সকল ব্যর্থ হয়; <br><span class="br-ind"><br><span class="indent">&nbsp;</span></span>কিন্তু মন্ত্রিবাহুল্যে সেই সকল সুস্থির হয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মানুষ আপন মুখের উত্তরে আনন্দ পায়; <br><span class="br-ind"><br><span class="indent">&nbsp;</span></span>আর যথাকালে কথিত বাক্য কেমন উত্তম। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বুদ্ধিমানের জন্য জীবনের পথ ঊর্ধ্বগামী, <br><span class="br-ind"><br><span class="indent">&nbsp;</span></span>যেন সে অধঃস্থিত পাতাল হইতে সরিয়া যায়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সদাপ্রভু অহঙ্কারীদের বাটী উপড়াইয়া ফেলেন, <br><span class="br-ind"><br><span class="indent">&nbsp;</span></span>কিন্তু বিধবার সীমা স্থির রাখেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কুসঙ্কল্প সকল সদাপ্রভুর ঘৃণাস্পদ, <br><span class="br-ind"><br><span class="indent">&nbsp;</span></span>কিন্তু মনোহর কথা সকল শুচি। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ধনলোভী তাহার আপন পরিজনের নিকট কণ্টক স্বরূপ; <br><span class="br-ind"><br><span class="indent">&nbsp;</span></span>কিন্তু যে উৎকোচ ঘৃণা করে, সে জীবিত থাকে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ধার্মিকের মন উত্তর করিবার জন্য চিন্তা করে; <br><span class="br-ind"><br><span class="indent">&nbsp;</span></span>কিন্তু দুষ্টদের মুখ হিংসার কথা উদ্‌গার করে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সদাপ্রভু দুষ্টদের হইতে দূরে থাকেন, <br><span class="br-ind"><br><span class="indent">&nbsp;</span></span>কিন্তু তিনি ধার্মিকদের প্রার্থনা শুনেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>চক্ষুর জ্যোতি চিত্তকে আনন্দিত করে, <br><span class="br-ind"><br><span class="indent">&nbsp;</span></span>মঙ্গল-সমাচার অস্থি সকল পুষ্ট করে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যাহার কর্ণ জীবনদায়ক তিরস্কার শুনে, <br><span class="br-ind"><br><span class="indent">&nbsp;</span></span>সে জ্ঞানীদের মধ্যে অবস্থিতি করিবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যে শাসন অমান্য করে, সে তাহার প্রাণকে তুচ্ছ করে; <br><span class="br-ind"><br><span class="indent">&nbsp;</span></span>কিন্তু যে অনুযোগ শুনে, সে বুদ্ধি উপার্জন করে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>সদাপ্রভুর ভয় প্রজ্ঞার শাসন, <br><span class="br-ind"><br><span class="indent">&nbsp;</span></span>আর সম্মানের অগ্রে নম্রতা থাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>