<html><head>
<meta http-equiv="Content-Type" content="text/html;charset=utf-8" />
<title>Prov 16 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 16);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_14.html">14</a> <a href="Prov_15.html">15</a> <b>16</b> <a href="Prov_17.html">17</a> <a href="Prov_18.html">18</a> ... <a href="Prov_31.html">31</a> </div><hr>
<h1>Prov 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>মনুষ্য মনে মনে নানা সঙ্কল্প করে, <br><span class="br-ind"><br><span class="indent">&nbsp;</span></span>কিন্তু জিহ্বার উত্তর সদাপ্রভু হইতে হয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষের সমস্ত পথ নিজের দৃষ্টিতে বিশুদ্ধ; <br><span class="br-ind"><br><span class="indent">&nbsp;</span></span>কিন্তু সদাপ্রভুই আত্মা সকল তৌল করেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কার্যের ভার সদাপ্রভুতে অর্পণ কর, <br><span class="br-ind"><br><span class="indent">&nbsp;</span></span>তাহাতে তোমার সঙ্কল্প সকল সিদ্ধ হইবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু সকলই স্ব স্ব উদ্দেশ্যে করিয়াছেন, <br><span class="br-ind"><br><span class="indent">&nbsp;</span></span>দুষ্টকেও দুর্দশাদিনের জন্য করিয়াছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে কেহ হৃদয়ে গর্বিত, সে সদাপ্রভুর ঘৃণাস্পদ, <br><span class="br-ind"><br><span class="indent">&nbsp;</span></span>হস্তে হস্ত দিলেও সে অদণ্ডিত থাকিবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>দয়া ও সত্যে অপারাধের প্রায়শ্চিত্ত হয়, <br><span class="br-ind"><br><span class="indent">&nbsp;</span></span>আর সদাপ্রভুর ভয়ে মনুষ্য মন্দ হইতে সরিয়া যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মানুষের পথ যখন সদাপ্রভুর সন্তোষজনক হয়, <br><span class="br-ind"><br><span class="indent">&nbsp;</span></span>তখন তিনি তাহার শত্রুদিগকে তাহার প্রণয়ী করেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ধার্মিকতার সহিত অল্পও ভাল, <br><span class="br-ind"><br><span class="indent">&nbsp;</span></span>তথাপি অন্যায়ের সহিত প্রচুর আয় ভাল নয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মনুষ্যের মন আপন পথের বিষয় সঙ্কল্প করে; <br><span class="br-ind"><br><span class="indent">&nbsp;</span></span>কিন্তু সদাপ্রভু তাহার পাদবিক্ষেপ স্থির করেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>রাজার ওষ্ঠে ঐশিক বিচারাজ্ঞা থাকে, <br><span class="br-ind"><br><span class="indent">&nbsp;</span></span>বিচারে তাঁহার মুখ সত্যলঙ্ঘন করিবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>খাঁটি তরাজু ও নিক্তি সদাপ্রভুরই; <br><span class="br-ind"><br><span class="indent">&nbsp;</span></span>থলিয়ার বাটখারা সকল তাঁহার কৃত বস্তু। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>দুষ্ট আচরণ রাজাদের ঘৃণাস্পদ; <br><span class="br-ind"><br><span class="indent">&nbsp;</span></span>কারণ ধার্মিকতায় সিংহাসন স্থির থাকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ধর্মশীল ওষ্ঠাধর রাজগণের প্রিয়, <br><span class="br-ind"><br><span class="indent">&nbsp;</span></span>তাঁহারা ন্যায়বাদীকে ভালবাসেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>রাজার ক্রোধ মৃত্যুর দূতগণের ন্যায়; <br><span class="br-ind"><br><span class="indent">&nbsp;</span></span>কিন্তু জ্ঞানবান লোক তাহা শান্ত করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>রাজার মুখের দীপ্তিতে জীবন, <br><span class="br-ind"><br><span class="indent">&nbsp;</span></span>তাঁহার অনুগ্রহ অন্তিম বর্ষার মেঘ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সুবর্ণ অপেক্ষা প্রজ্ঞা লাভ কেমন উত্তম; <br><span class="br-ind"><br><span class="indent">&nbsp;</span></span>রৌপ্য অপেক্ষা বিবেচনালাভ বরণীয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দুষ্ক্রিয়া হইতে সরিয়া যাওয়াই সরলদের রাজপথ; <br><span class="br-ind"><br><span class="indent">&nbsp;</span></span>যে আপন পথ রক্ষা করে, সে প্রাণ বাঁচায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>বিনাশের পূর্বে অহঙ্কার, <br><span class="br-ind"><br><span class="indent">&nbsp;</span></span>পতনের পূর্বে মনের গর্ব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বরং দীনহীনদের সহিত নম্রাত্মা হওয়া ভাল, <br><span class="br-ind"><br><span class="indent">&nbsp;</span></span>তবু অহঙ্কারীদের সহিত লুণ্ঠন বিভাগ করা ভাল নয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে বাক্যে মন দেয়, সে মঙ্গল পায়; <br><span class="br-ind"><br><span class="indent">&nbsp;</span></span>এবং যে সদাপ্রভুতে নির্ভর করে, সে ধন্য। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বিজ্ঞচিত্ত বুদ্ধিমান বলিয়া আখ্যাত হয়; <br><span class="br-ind"><br><span class="indent">&nbsp;</span></span>এবং ওষ্ঠের মাধুরী পাণ্ডিত্যের বৃদ্ধি করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিবেচনা বিবেচকের পক্ষে জীবনের উনুই; <br><span class="br-ind"><br><span class="indent">&nbsp;</span></span>কিন্তু অজ্ঞানতা অজ্ঞানদের শাস্তি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জ্ঞানবানের হৃদয় তাহার মুখকে বুদ্ধি দেয়, <br><span class="br-ind"><br><span class="indent">&nbsp;</span></span>তাহার ওষ্ঠে পাণ্ডিত্য যোগায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মনোহর বাক্য মৌচাকের ন্যায়; <br><span class="br-ind"><br><span class="indent">&nbsp;</span></span>তাহা প্রাণের পক্ষে মধুর, অস্থির পক্ষে স্বাস্থ্যকর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>একটি পথ আছে, যাহা মানুষের দৃষ্টিতে সরল, <br><span class="br-ind"><br><span class="indent">&nbsp;</span></span>কিন্তু তাহার পরিণাম মৃত্যুর পথ। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>শ্রমীর ক্ষুধাই তাহাকে পরিশ্রম করায়; <br><span class="br-ind"><br><span class="indent">&nbsp;</span></span>বস্তুতঃ তাহার মুখ তাহাকে পীড়াপীড়ি করে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পাষণ্ড খনন করিয়া অনিষ্ট তোলে, <br><span class="br-ind"><br><span class="indent">&nbsp;</span></span>তাহার ওষ্ঠে যেন জ্বলন্ত অঙ্গার থাকে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কুটিল ব্যক্তি বিবাদ খুলিয়া দেয়, <br><span class="br-ind"><br><span class="indent">&nbsp;</span></span>পরীবাদক মিত্রভেদ জন্মায়। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>অত্যাচারী প্রতিবাসীকে লোভ দেখায়, <br><span class="br-ind"><br><span class="indent">&nbsp;</span></span>এবং তাহাকে মন্দ পথে লইয়া যায়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যে চক্ষু মুদ্রিত করে, সে কুটিল বিষয়ের সঙ্কল্প করিবার জন্যই করে, <br><span class="br-ind"><br><span class="indent">&nbsp;</span></span>যে ওষ্ঠ সঙ্কুচিত করে, সে দুষ্কর্ম সিদ্ধ করে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>পক্ব কেশ শোভার মুকুট; <br><span class="br-ind"><br><span class="indent">&nbsp;</span></span>তাহা ধার্মিকতার পথে পাওয়া যায়। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>যে ক্রোধে ধীর, সে বীর হইতেও উত্তম, <br><span class="br-ind"><br><span class="indent">&nbsp;</span></span>নিজ আত্মার শাসনকারী নগর-জয়কারী হইতেও শ্রেষ্ঠ। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>গুলিবাঁট কোলে ফেলা যায়, <br><span class="br-ind"><br><span class="indent">&nbsp;</span></span>কিন্তু তাহার সমস্ত নিষপত্তি সদাপ্রভু হইতে হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>