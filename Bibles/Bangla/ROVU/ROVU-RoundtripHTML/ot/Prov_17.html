<html><head>
<meta http-equiv="Content-Type" content="text/html;charset=utf-8" />
<title>Prov 17 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 17);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_15.html">15</a> <a href="Prov_16.html">16</a> <b>17</b> <a href="Prov_18.html">18</a> <a href="Prov_19.html">19</a> ... <a href="Prov_31.html">31</a> </div><hr>
<h1>Prov 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>শান্তিযুক্ত এক শুষ্ক গ্রাসও ভাল, <br><span class="br-ind"><br><span class="indent">&nbsp;</span></span>তবু বিবাদযুক্ত ভোজে পরিপূর্ণ গৃহ ভাল নয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যে দাস বুদ্ধিপূর্বক চলে, <br><span class="br-ind"><br><span class="indent">&nbsp;</span></span>সে লজ্জাদায়ী পুত্রের উপরে কর্তৃত্ব পায়, <br><span class="br-ind"><br><span class="indent">&nbsp;</span></span>ভ্রাতাদের মধ্যে সে অধিকারের অংশী হয়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>মুষা রৌপ্যের জন্য ও হাফর সুবর্ণের জন্য, <br><span class="br-ind"><br><span class="indent">&nbsp;</span></span>কিন্তু সদাপ্রভুই চিত্তের পরীক্ষা করেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুরাচার দুষ্ট ওষ্ঠাধরের কথা শুনে; <br><span class="br-ind"><br><span class="indent">&nbsp;</span></span>মিথ্যাবাদী হিংস্র জিহ্বায় কর্ণপাত করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে দীনহীনকে পরিহাস করে, <br><span class="br-ind"><br><span class="indent">&nbsp;</span></span>সে তাহার নির্মাতাকে টিট্‌কারি দেয়; <br><span class="br-ind"><br><span class="indent">&nbsp;</span></span>যে বিপদে আনন্দ করে, <br><span class="br-ind"><br><span class="indent">&nbsp;</span></span>সে অদণ্ডিত থাকিবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পুত্রদের পুত্রগণ বৃদ্ধদের মুকুট, <br><span class="br-ind"><br><span class="indent">&nbsp;</span></span>এবং পিতারাই বালকদের শোভা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বাক্‌পটু ওষ্ঠ মূর্খের অনুপযুক্ত, <br><span class="br-ind"><br><span class="indent">&nbsp;</span></span>মিথ্যাবাদী ওষ্ঠ মহোদয়ের অনুপযুক্ত। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গ্রাহকের দৃষ্টিতে দান বহুমূল্য মণির ন্যায়; <br><span class="br-ind"><br><span class="indent">&nbsp;</span></span>তাহা যে দিকে ফিরে, সেই দিকে কৃতকার্য হয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে অধর্ম আচ্ছাদন করে, সে প্রেমের অন্বেষণ করে; <br><span class="br-ind"><br><span class="indent">&nbsp;</span></span>কিন্তু যে পুনঃ পুনঃ এক কথা বলে, সে মিত্রভেদ জন্মায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বুদ্ধিমানের মনে অনুযোগ যত লাগে, <br><span class="br-ind"><br><span class="indent">&nbsp;</span></span>হীনবুদ্ধির মনে একশত প্রহারও তত লাগে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুর্জন কেবল বিদ্রোহ চেষ্টা করে, <br><span class="br-ind"><br><span class="indent">&nbsp;</span></span>তাহার বিরুদ্ধে নিষ্ঠুর দূত প্রেরিত হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বরং হৃতবৎসা ভল্লুকী মনুষ্যের সহিত সাক্ষাৎ করুক, <br><span class="br-ind"><br><span class="indent">&nbsp;</span></span>তবু অজ্ঞানতায়-মগ্ন হীনবুদ্ধি না করুক। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে উপকার পাইয়া অপকার করে, <br><span class="br-ind"><br><span class="indent">&nbsp;</span></span>অপকার তাহার বাটী ত্যাগ করিবে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বিবাদের আরম্ভ সেতুভঙ্গ জলের ন্যায়; <br><span class="br-ind"><br><span class="indent">&nbsp;</span></span>অতএব উচ্চণ্ড হইবার পূর্বে বিবাদ ত্যাগ কর। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে দুষ্টকে নির্দোষ করে, ও যে ধার্মিককে দোষী করে, <br><span class="br-ind"><br><span class="indent">&nbsp;</span></span>তাহারা উভয়েই সদাপ্রভুর ঘৃণাস্পদ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হীনবুদ্ধির হস্তে অর্থ কেন থাকিবে? <br><span class="br-ind"><br><span class="indent">&nbsp;</span></span>কি প্রজ্ঞা কিনিবার জন্য? তাহার যে বুদ্ধি নাই। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বন্ধু সর্বসময়ে প্রেম করে, <br><span class="br-ind"><br><span class="indent">&nbsp;</span></span>ভ্রাতা দুর্দশার জন্য জন্মে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হীনবুদ্ধি হস্তে হস্ত তালি দেয়, <br><span class="br-ind"><br><span class="indent">&nbsp;</span></span>প্রতিবাসীর কাছে জামিন হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে বিরোধ ভালবাসে, সে অধর্ম ভালবাসে; <br><span class="br-ind"><br><span class="indent">&nbsp;</span></span>যে আপন দ্বার উচ্চ করে, সে বিনাশ অন্বেষণ করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে কুটিলমনা, সে মঙ্গল পায় না; <br><span class="br-ind"><br><span class="indent">&nbsp;</span></span>যাহার জিহ্বা বক্র, সে বিপদে পতিত হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হীনবুদ্ধির জন্মদাতা আপনার খেদ জন্মায়; <br><span class="br-ind"><br><span class="indent">&nbsp;</span></span>মূর্খের পিতা আনন্দ পায় না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সানন্দ হৃদয় স্বাস্থ্যজনক; <br><span class="br-ind"><br><span class="indent">&nbsp;</span></span>কিন্তু ভগ্ন আত্মা অস্থি শুষ্ক করে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>দুষ্ট লোক ক্রোড় হইতে উৎকোচ লয়, <br><span class="br-ind"><br><span class="indent">&nbsp;</span></span>বিচারের পথ বক্র করিবার জন্য। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বুদ্ধিমানের সম্মুখেই প্রজ্ঞা থাকে; <br><span class="br-ind"><br><span class="indent">&nbsp;</span></span>কিন্তু হীনবুদ্ধির দৃষ্টি পৃথিবীর অন্তে যায়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হীনবুদ্ধি পুত্র আপন পিতার মনস্তাপস্বরূপ, <br><span class="br-ind"><br><span class="indent">&nbsp;</span></span>আর সে আপন জননীর শোক জন্মায়; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ধার্মিকের অর্থদণ্ড করাও অনুচিত, <br><span class="br-ind"><br><span class="indent">&nbsp;</span></span>সরলতার জন্য মহোদয়দিগকে প্রহার করাও অনুচিত। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে বাক্য সম্বরণ করে, সে জ্ঞানবান; <br><span class="br-ind"><br><span class="indent">&nbsp;</span></span>আর যে শীতলাত্মা, সে বুদ্ধিমান। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মূর্খও নীরব থাকিলে জ্ঞানবান বলিয়া গণিত হয়; <br><span class="br-ind"><br><span class="indent">&nbsp;</span></span>যে ওষ্ঠাধর বদ্ধ রাখে, সে বুদ্ধিমান [বলিয়া গণিত]।<br></div>
</div>
<!-- PARSED ABOVE; EDITING MAY BREAK PARSER -->
</body></html>