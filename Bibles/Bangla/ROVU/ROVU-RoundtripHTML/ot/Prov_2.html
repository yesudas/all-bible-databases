<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ঈশ্বরীয় প্রজ্ঞার উৎকৃষ্টতা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বৎস, তুমি যদি আমার কথা সকল গ্রহণ কর, <br><span class="br-ind"><br><span class="indent">&nbsp;</span></span>যদি আমার আজ্ঞা সকল তোমার কাছে সঞ্চয় কর, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যদি প্রজ্ঞার দিকে কর্ণপাত কর, <br><span class="br-ind"><br><span class="indent">&nbsp;</span></span>যদি বুদ্ধিতে মনোনিবেশ কর; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হাঁ, যদি সুবিবেচনাকে আহ্বান কর, <br><span class="br-ind"><br><span class="indent">&nbsp;</span></span>যদি বুদ্ধির জন্য উচ্চৈঃস্বরে মিনতি কর; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদি রৌপ্যের ন্যায় তাহার অন্বেষণ কর, <br><span class="br-ind"><br><span class="indent">&nbsp;</span></span>গুপ্ত ধনের ন্যায় তাহার অনুসন্ধান কর; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তবে সদাপ্রভুর ভয় বুঝিতে পারিবে, <br><span class="br-ind"><br><span class="indent">&nbsp;</span></span>ঈশ্বরবিষয়ক জ্ঞান প্রাপ্ত হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেননা সদাপ্রভুই প্রজ্ঞা দান করেন, <br><span class="br-ind"><br><span class="indent">&nbsp;</span></span>তাঁহারই মুখ হইতে জ্ঞান ও বুদ্ধি নির্গত হয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি সরলদের জন্য সূক্ষ্ম বুদ্ধি রাখেন, <br><span class="br-ind"><br><span class="indent">&nbsp;</span></span>যাহারা সিদ্ধতায় চলে, তিনি তাহাদের ঢাল স্বরূপ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি ন্যায়বিচারের পথ সকল রক্ষা করেন, <br><span class="br-ind"><br><span class="indent">&nbsp;</span></span>তাঁহার সাধুদের পথ সংরক্ষণ করেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অতএব তুমি ধার্মিকতা ও বিচার বুঝিবে, <br><span class="br-ind"><br><span class="indent">&nbsp;</span></span>ন্যায় ও সমস্ত উত্তম পথ অবগত হইবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা প্রজ্ঞা তোমার হৃদয়ে প্রবেশ করিবে, <br><span class="br-ind"><br><span class="indent">&nbsp;</span></span>জ্ঞান তোমার প্রাণের তুষ্টি জন্মাইবে, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>পরিণামদর্শিতা তোমার প্রহরী হইবে, <br><span class="br-ind"><br><span class="indent">&nbsp;</span></span>বুদ্ধি তোমাকে রক্ষা করিবে; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যেন তোমাকে উদ্ধার করে, দুষ্টের পথ হইতে, <br><span class="br-ind"><br><span class="indent">&nbsp;</span></span>সেই সকল লোক হইতে, যাহারা কুটিল বাক্য বলে, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাহারা সরলতার পথ ত্যাগ করে, <br><span class="br-ind"><br><span class="indent">&nbsp;</span></span>অন্ধকার-পথে চলিবার নিমিত্ত; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যাহারা কুক্রিয়াসাধনে আনন্দিত হয়, <br><span class="br-ind"><br><span class="indent">&nbsp;</span></span>দুষ্টতার কুটিলতায় উল্লসিত হয়; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যাহারা বক্র পথের পথিক, <br><span class="br-ind"><br><span class="indent">&nbsp;</span></span>আপন আপন আচরণে বিপথগামী। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে তোমাকে উদ্ধার করিবে পরকীয়া স্ত্রী হইতে, <br><span class="br-ind"><br><span class="indent">&nbsp;</span></span>সেই চাটুবাদিনী বিজাতীয়া হইতে, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে যৌবনকালের মিত্রকে ত্যাগ করে, <br><span class="br-ind"><br><span class="indent">&nbsp;</span></span>আপন ঈশ্বরের নিয়ম ভুলিয়া যায়; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেননা উহার গৃহ মৃত্যুর দিকে অবনত, <br><span class="br-ind"><br><span class="indent">&nbsp;</span></span>উহার পথ প্রেতলোকের দিকে অবনত; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাহারা উহার কাছে যায়, তাহারা আর ফিরে না, <br><span class="br-ind"><br><span class="indent">&nbsp;</span></span>তাহারা জীবনের পথ পায় না; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যেন তুমি সুশীলদের পথে চলিতে পার, <br><span class="br-ind"><br><span class="indent">&nbsp;</span></span>যেন ধার্মিকগণের পথ অবলম্বন কর; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কেননা সরলগণ দেশে বাস করিবে, <br><span class="br-ind"><br><span class="indent">&nbsp;</span></span>সিদ্ধ ব্যক্তিরা তথায় অবশিষ্ট থাকিবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু দুষ্টগণ দেশ হইতে উচ্ছিন্ন হইবে, <br><span class="br-ind"><br><span class="indent">&nbsp;</span></span>বিশ্বাসঘাতকেরা তথা হইতে উৎপাটিত হইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>