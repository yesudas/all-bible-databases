<html><head>
<meta http-equiv="Content-Type" content="text/html;charset=utf-8" />
<title>Prov 20 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 20);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_18.html">18</a> <a href="Prov_19.html">19</a> <b>20</b> <a href="Prov_21.html">21</a> <a href="Prov_22.html">22</a> ... <a href="Prov_31.html">31</a> </div><hr>
<h1>Prov 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>দ্রাক্ষারস নিন্দুক; সুরা কলহকারিণী; <br><span class="br-ind"><br><span class="indent">&nbsp;</span></span>যে তাহাতে ভ্রান্ত হয়, সে জ্ঞানবান নয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>রাজার ভয়ঙ্করতা সিংহের হুঙ্কারের ন্যায়; <br><span class="br-ind"><br><span class="indent">&nbsp;</span></span>যে তাঁহার ক্রোধ জন্মায়, সে আপন প্রাণের বিরুদ্ধে পাপ করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বিবাদ হইতে নিবৃত্ত হওয়া মনুষ্যের গৌরব, <br><span class="br-ind"><br><span class="indent">&nbsp;</span></span>কিন্তু মূর্খমাত্রেই বিবাদ করিবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শীত প্রযুক্ত অলস হাল বহে না, <br><span class="br-ind"><br><span class="indent">&nbsp;</span></span>শস্যের সময়ে সে চাহিবে, কিন্তু কিছুই মিলিবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মনুষ্যের হৃদয়ের পরামর্শ গভীর জলের ন্যায়; <br><span class="br-ind"><br><span class="indent">&nbsp;</span></span>কিন্তু বুদ্ধিমান তাহা তুলিয়া আনিবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনেক লোক স্ব স্ব সাধুতার কীর্তন করে, <br><span class="br-ind"><br><span class="indent">&nbsp;</span></span>কিন্তু বিশ্বস্ত লোক কে খুঁজিয়া পাইতে পারে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে ধার্মিক আপন সিদ্ধতায় চলে, <br><span class="br-ind"><br><span class="indent">&nbsp;</span></span>তাহার পরে তাহার সন্তানগণ ধন্য। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে রাজা বিচারাসনে বসেন, <br><span class="br-ind"><br><span class="indent">&nbsp;</span></span>তিনি দৃষ্টি দ্বারা সমস্ত দুর্জনতা উড়াইয়া দেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে বলিতে পারে, আমি চিত্ত বিশুদ্ধ করিয়াছি, <br><span class="br-ind"><br><span class="indent">&nbsp;</span></span>আমার পাপ হইতে শুচি হইয়াছি? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>রকম রকম বাটখারা ও রকম রকম ঐফা, <br><span class="br-ind"><br><span class="indent">&nbsp;</span></span>উভয়ই সদাপ্রভুর ঘৃণিত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বালকও কার্য দ্বারা তাহার আপন পরিচয় দেয়, <br><span class="br-ind"><br><span class="indent">&nbsp;</span></span>তাহার কর্ম বিশুদ্ধ ও সরল কি না, জানায়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শ্রবণকারী কর্ণ ও দর্শনকারী চক্ষু, <br><span class="br-ind"><br><span class="indent">&nbsp;</span></span>এই উভয়ই সদাপ্রভুর নির্মিত। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>নিদ্রাকে ভালবাসিও না, পাছে দীনতা ঘটে; <br><span class="br-ind"><br><span class="indent">&nbsp;</span></span>তুমি চক্ষু মেল, খাদ্যে তৃপ্ত হইবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ক্রেতা বলে, ভাল নয়, ভাল নয়, <br><span class="br-ind"><br><span class="indent">&nbsp;</span></span>কিন্তু যখন চলিয়া যায়, তখন শ্লাঘা করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সুবর্ণ আছে, অনেক মুক্তাও আছে, <br><span class="br-ind"><br><span class="indent">&nbsp;</span></span>কিন্তু জ্ঞানবিশিষ্ট ওষ্ঠাধর অমূল্য রত্ন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে অপরের জামিন হয়, তাহার বস্ত্র লও; <br><span class="br-ind"><br><span class="indent">&nbsp;</span></span>যে বিজাতীয়দের জামিন হয়, তাহার কাছে বন্ধক লও। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মিথ্যা কথার ফল মানুষের মিষ্ট বোধ হয়, <br><span class="br-ind"><br><span class="indent">&nbsp;</span></span>কিন্তু পশ্চাতে তাহার মুখ কাঁকরে পরিপূর্ণ হয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পরামর্শ দ্বারা সকল সঙ্কল্প স্থির হয়; <br><span class="br-ind"><br><span class="indent">&nbsp;</span></span>তুমি সুমন্ত্রণার চালনায় যুদ্ধ কর। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে অপবাদকারী হইয়া বেড়ায়, সে গুপ্ত কথা ব্যক্ত করে; <br><span class="br-ind"><br><span class="indent">&nbsp;</span></span>যাহার মুখ আল্‌গা, তাহার সহিত ব্যবহার করিও না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে তাহার আপন পিতাকে কিম্বা মাতাকে শাপ দেয়, <br><span class="br-ind"><br><span class="indent">&nbsp;</span></span>ঘোর অন্ধকারে তাহার প্রদীপ নিভিয়া যাইবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যে অধিকার প্রথমে ত্বরায় পাওয়া যায়, <br><span class="br-ind"><br><span class="indent">&nbsp;</span></span>তাহার শেষ ফল আশীর্বাদযুক্ত হইবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি বলিও না, অপকারের প্রতিফল দিব; <br><span class="br-ind"><br><span class="indent">&nbsp;</span></span>সদাপ্রভুর অপেক্ষা কর, তিনি তোমাকে রক্ষা করিবেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>রকম রকম বাটখারা সদাপ্রভুর ঘৃণাস্পদ, <br><span class="br-ind"><br><span class="indent">&nbsp;</span></span>ছলনার তৌল-দণ্ড ভাল নয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মানুষের পাদবিক্ষেপ সদাপ্রভু হইতে হয়, <br><span class="br-ind"><br><span class="indent">&nbsp;</span></span>তবে মানুষ কেমন করিয়া আপন পথ বুঝিবে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হঠাৎ ‘পবিত্র হইল’ বলিয়া উচ্চারণ করা, <br><span class="br-ind"><br><span class="indent">&nbsp;</span></span>আর মানতের পর বিচার করা, মনুষ্যের পক্ষে ফাঁদস্বরূপ। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>জ্ঞানবান রাজা দুষ্টগণকে ঝাড়িয়া ফেলেন, <br><span class="br-ind"><br><span class="indent">&nbsp;</span></span>তাহাদের উপর দিয়া চক্র চালান। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মনুষ্যের আত্মা সদাপ্রভুর প্রদীপ, <br><span class="br-ind"><br><span class="indent">&nbsp;</span></span>তাহা অন্তরের সমস্ত অন্তঃপুর তন্ন তন্ন করে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দয়া ও সত্য রাজাকে রক্ষা করে; <br><span class="br-ind"><br><span class="indent">&nbsp;</span></span>তিনি দয়ায় আপন সিংহাসন স্থির রাখেন। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যুবকদের বলই তাহাদের শোভা, <br><span class="br-ind"><br><span class="indent">&nbsp;</span></span>আর পক্বকেশ বৃদ্ধ লোকদের শ্রী। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>প্রহারের ঘা মন্দকে পরিষ্কার করে, <br><span class="br-ind"><br><span class="indent">&nbsp;</span></span>দণ্ডপ্রহার অন্তরের অন্তঃপুরে প্রবেশ করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>