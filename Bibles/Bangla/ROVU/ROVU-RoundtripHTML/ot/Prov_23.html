<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যখন তুমি শাসকর্তার সহিত ভোজনে বসিবে, <br><span class="br-ind"><br><span class="indent">&nbsp;</span></span>তখন তোমার সম্মুখে কে আছে, <br><span class="br-ind"><br><span class="indent">&nbsp;</span></span>ভালরূপে বিবেচনা করিও; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আর যদি তুমি উদরম্ভরি হও, <br><span class="br-ind"><br><span class="indent">&nbsp;</span></span>তবে আপনার গলায় আপনি ছুরি দিবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহার সুস্বাদু খাদ্যে লালসা করিও না, <br><span class="br-ind"><br><span class="indent">&nbsp;</span></span>কারণ তাহা বঞ্চনার আহার। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন সঞ্চয় করিতে অত্যন্ত যত্ন করিও না, <br><span class="br-ind"><br><span class="indent">&nbsp;</span></span>তোমার নিজ বুদ্ধি হইতে ক্ষান্ত হও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি যখন ধনের দিকে চাহিতেছ? তাহা আর নাই; <br><span class="br-ind"><br><span class="indent">&nbsp;</span></span>কারণ ঈগল যেমন আকাশে উড়িয়া যায়, <br><span class="br-ind"><br><span class="indent">&nbsp;</span></span>তেমনি ধন আপনার জন্য নিশ্চয়ই পক্ষ প্রস্তুত করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কুদৃষ্টিকারীর খাদ্য ভোজন করিও না, <br><span class="br-ind"><br><span class="indent">&nbsp;</span></span>তাহার সুস্বাদু ভক্ষ্যে লালসা করিও না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেননা সে অন্তরে যেমন ভাবে, নিজেও তেমনি; <br><span class="br-ind"><br><span class="indent">&nbsp;</span></span>সে তোমাকে বলে, তুমি ভোজন পান কর, <br><span class="br-ind"><br><span class="indent">&nbsp;</span></span>কিন্তু তাহার চিত্ত তোমার সহবর্তী নয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি যে গ্রাস খাইয়াছ, তাহা বমন করিবে, <br><span class="br-ind"><br><span class="indent">&nbsp;</span></span>তোমার মধুর বাক্য হারাইবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হীনবুদ্ধির কর্ণগোচরে কথা কহিও না, <br><span class="br-ind"><br><span class="indent">&nbsp;</span></span>কেননা সে তোমার বাক্যের বিজ্ঞতা তুচ্ছ করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সীমার পুরাতন চিহ্ন স্থানান্তর করিও না, <br><span class="br-ind"><br><span class="indent">&nbsp;</span></span>পিতৃহীনদের ক্ষেত্রে প্রবেশ করিও না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেননা তাহাদের মুক্তিকর্তা বলবান; <br><span class="br-ind"><br><span class="indent">&nbsp;</span></span>তিনি তোমার বিরুদ্ধে তাহাদের পক্ষ সমর্থন করিবেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি শাসনে মন দেও, <br><span class="br-ind"><br><span class="indent">&nbsp;</span></span>জ্ঞানের কথায় কর্ণপাত কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বালককে শাসন করিতে ত্রুটি করিও না; <br><span class="br-ind"><br><span class="indent">&nbsp;</span></span>তুমি দণ্ড দ্বারা তাহাকে মারিলে সে মরিবে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি তাহাকে দণ্ড দ্বারা প্রহার করিবে, <br><span class="br-ind"><br><span class="indent">&nbsp;</span></span>পাতাল হইতে তাহার প্রাণকে রক্ষা করিবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>বৎস, তোমার চিত্ত যদি জ্ঞানশালী হয়, <br><span class="br-ind"><br><span class="indent">&nbsp;</span></span>তবে আমারও চিত্ত আনন্দিত হইবে; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বাস্তবিক আমার চিত্ত উল্লসিত হইবে। <br><span class="br-ind"><br><span class="indent">&nbsp;</span></span>যখন তোমার ওষ্ঠ ন্যায়বাদী হয়, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার মন পাপীদের প্রতি ঈর্ষা না করুক, <br><span class="br-ind"><br><span class="indent">&nbsp;</span></span>কিন্তু তুমি সমস্ত দিন সদাপ্রভুর ভয়ে থাক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেননা শেষ ফল অবশ্য আছে, <br><span class="br-ind"><br><span class="indent">&nbsp;</span></span>তোমার আশা ছিন্ন হইবে না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বৎস, তুমি শুন, জ্ঞানবান হও, <br><span class="br-ind"><br><span class="indent">&nbsp;</span></span>তোমার হৃদয় সৎপথে চালাও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মদ্যপায়ীদের সঙ্গী হইও না, <br><span class="br-ind"><br><span class="indent">&nbsp;</span></span>পেটুক মাংসভোজীদের সঙ্গী হইও না; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ মদ্যপায়ী ও পেটুকের দৈন্যদশা ঘটে, <br><span class="br-ind"><br><span class="indent">&nbsp;</span></span>এবং ঢুলু ঢুলু ভাব মনুষ্যকে নেক্‌ড়া পরায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমার জন্মদাতা পিতার কথা শুন, <br><span class="br-ind"><br><span class="indent">&nbsp;</span></span>তোমার মাতা বৃদ্ধা হইলে তাঁহাকে তুচ্ছ করিও না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সত্য ক্রয় কর, বিক্রয় করিও না; <br><span class="br-ind"><br><span class="indent">&nbsp;</span></span>প্রজ্ঞা, শাসন ও সুবিবেচনা [ক্রয় কর]। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ধার্মিকের পিতা মহা-উল্লসিত হন, <br><span class="br-ind"><br><span class="indent">&nbsp;</span></span>জ্ঞানবানের জন্মদাতা তাহাতে আনন্দ করেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার পিতামাতা আহ্লাদিত হউন, <br><span class="br-ind"><br><span class="indent">&nbsp;</span></span>তোমার জননী উল্লসিতা হউন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>হে বৎস, তোমার হৃদয় আমাকে দেও, <br><span class="br-ind"><br><span class="indent">&nbsp;</span></span>তোমার চক্ষু আমার পথসমূহে প্রীত হউক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কেননা বেশ্যা গভীর খাত, <br><span class="br-ind"><br><span class="indent">&nbsp;</span></span>বিজাতীয়া স্ত্রী সঙ্কীর্ণ কূপ। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে দস্যুর ন্যায় ঘাঁটি বসায়, <br><span class="br-ind"><br><span class="indent">&nbsp;</span></span>মনুষ্যদের মধ্যে বিশ্বাসঘাতক দলের বৃদ্ধি করে। <br></div>
<div class="v" id="v29"><h2>মদ্যপানের ফল</h2><span class="vn">29</span> <span class="br-ind"><br><span class="indent">&nbsp;</span></span>কে হায় হায় বলে? কে হাহাকার করে? <br><span class="br-ind"><br><span class="indent">&nbsp;</span></span>কে বিবাদ করে? কে বিলাপ করে? <br><span class="br-ind"><br><span class="indent">&nbsp;</span></span>কে অকারণ আঘাত পায়? কাহার চক্ষু লাল হয়? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যাহারা দ্রাক্ষারসের নিকটে বহুকাল থাকে, <br><span class="br-ind"><br><span class="indent">&nbsp;</span></span>যাহারা সুরার সন্ধানে যায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>দ্রাক্ষারসের প্রতি দৃষ্টিপাত করিও না, যদিও উহা রক্তবর্ণ, <br><span class="br-ind"><br><span class="indent">&nbsp;</span></span>যদিও উহা পাত্রে চক্‌মক্‌ করে, যদিও উহা সহজে গলায় নামিয়া যায়; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>অবশেষে উহা সর্পের ন্যায় কামড়ায়, <br><span class="br-ind"><br><span class="indent">&nbsp;</span></span>বিষধরের ন্যায় দংশন করে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোমার চক্ষু পরকীয়া স্ত্রীদিগকে দেখিবে, <br><span class="br-ind"><br><span class="indent">&nbsp;</span></span>তোমার চিত্ত কুটিল কথা কহিবে; <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তুমি তাহার তুল্য হইবে, <br><span class="br-ind"><br><span class="indent">&nbsp;</span></span>যে সমুদ্রের মধ্যস্থলে শয়ন করে, <br><span class="br-ind"><br><span class="indent">&nbsp;</span></span>যে মাস্তুলের উপরে শয়ন করে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>[তুমি বলিবে,] লোকে আমাকে মারিয়াছে, কিন্তু আমি ব্যথা পাই নাই; <br><span class="br-ind"><br><span class="indent">&nbsp;</span></span>তাহারা আমাকে প্রহার করিয়াছে, কিন্তু আমি টের পাই নাই। <br><span class="br-ind"><br><span class="indent">&nbsp;</span></span>আমি কখন্‌ জাগ্রত হইব? আবার তাহার অন্বেষণ করিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>