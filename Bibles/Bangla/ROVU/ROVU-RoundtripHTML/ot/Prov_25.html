<html><head>
<meta http-equiv="Content-Type" content="text/html;charset=utf-8" />
<title>Prov 25 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 25);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_23.html">23</a> <a href="Prov_24.html">24</a> <b>25</b> <a href="Prov_26.html">26</a> <a href="Prov_27.html">27</a> ... <a href="Prov_31.html">31</a> </div><hr>
<h1>Prov 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আরও নীতিকথা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>নিম্নলিখিত হিতোপদেশগুলিও শলোমনের; যিহূদা-রাজ হিষ্কিয়ের লোকেরা এইগুলি লিখিয়া লন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বিষয় গোপন করা ঈশ্বরের গৌরব, <br><span class="br-ind"><br><span class="indent">&nbsp;</span></span>বিষয়ের অনুসন্ধান করা রাজগণের গৌরব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যেমন উচ্চতার সম্বন্ধে স্বর্গ ও গভীরতার সম্বন্ধে পৃথিবী, <br><span class="br-ind"><br><span class="indent">&nbsp;</span></span>তদ্রূপ রাজগণের হৃদয় অনুসন্ধান করা যায় না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রৌপ্য হইতে খাদ বাহির করিয়া ফেল, <br><span class="br-ind"><br><span class="indent">&nbsp;</span></span>স্বর্ণকারের যোগ্য এক পাত্র বাহির হইবে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>রাজার সম্মুখ হইতে দুষ্টকে বাহির করিয়া দেও, <br><span class="br-ind"><br><span class="indent">&nbsp;</span></span>তাঁহার সিংহাসন ধার্মিকতায় স্থিরীকৃত হইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>রাজার সম্মুখে আত্ম গৌরব করিও না, <br><span class="br-ind"><br><span class="indent">&nbsp;</span></span>মহৎ লোকদের স্থানে দাঁড়াইও না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেননা বরং ইহা ভাল যে, তোমাকে বলা যাইবে, ‘এখানে উঠিয়া আইস’; <br><span class="br-ind"><br><span class="indent">&nbsp;</span></span>কিন্তু তোমার চক্ষু যাঁহাকে দর্শন করিয়াছে, <br><span class="br-ind"><br><span class="indent">&nbsp;</span></span>সেই অধিপতির সাক্ষাতে নীচীকৃত হওয়া তোমার পক্ষে ভাল নয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাড়াতাড়ি বিবাদ করিতে যাইও না; <br><span class="br-ind"><br><span class="indent">&nbsp;</span></span>বিবাদের শেষে তুমি কি করিবে, <br><span class="br-ind"><br><span class="indent">&nbsp;</span></span>যখন তোমার প্রতিবাসী তোমাকে লজ্জায় ফেলিবে? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রতিবাসীর সহিত তোমার বিবাদ মিটাইয়া ফেল, <br><span class="br-ind"><br><span class="indent">&nbsp;</span></span>কিন্তু পরের গুপ্ত কথা প্রকাশ করিও না; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পাছে শ্রোতা তোমাকে তিরস্কার করে, <br><span class="br-ind"><br><span class="indent">&nbsp;</span></span>আর তোমার অখ্যাতি না ঘুচে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>উপযুক্ত সময়ে কথিত বাক্য <br><span class="br-ind"><br><span class="indent">&nbsp;</span></span>রৌপ্যের ডালিতে সুবর্ণ নাগরঙ্গ ফলের তুল্য। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যেমন সুবর্ণের নথ ও কাঞ্চনের আভরণ, <br><span class="br-ind"><br><span class="indent">&nbsp;</span></span>তেমনি শ্রবণশীল কর্ণের পক্ষে জ্ঞানবান ভর্ৎসনাকারী। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>শস্য কাটিবার সময়ে যেমন হিমের স্নিগ্ধতা, <br><span class="br-ind"><br><span class="indent">&nbsp;</span></span>তেমনি প্রেরণকর্তাদের পক্ষে বিশ্বস্ত দূত; <br><span class="br-ind"><br><span class="indent">&nbsp;</span></span>কারণ সে আপন কর্তার প্রাণ জুড়ায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে দানের বিষয়ে মিথ্যা দর্পকথা কহে, <br><span class="br-ind"><br><span class="indent">&nbsp;</span></span>সে বৃষ্টিহীন মেঘ ও বায়ুর তুল্য। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দীর্ঘসহিষ্ণুতা দ্বারা শাসনকর্তা প্ররোচিত হন, <br><span class="br-ind"><br><span class="indent">&nbsp;</span></span>এবং কোমল জিহ্বা অস্থি ভগ্ন করে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি কি মধু পাইয়াছ? যাহা তোমার পক্ষে যথেষ্ট, তাহাই খাও; <br><span class="br-ind"><br><span class="indent">&nbsp;</span></span>পাছে অধিক খাইলে বমি কর। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>প্রতিবাসীর গৃহে তোমার পদার্পণ বিরল কর; <br><span class="br-ind"><br><span class="indent">&nbsp;</span></span>পাছে বিরক্ত হইয়া সে তোমাকে ঘৃণা করে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে ব্যক্তি প্রতিবাসীর বিরুদ্ধে মিথ্যাসাক্ষ্য দেয়, <br><span class="br-ind"><br><span class="indent">&nbsp;</span></span>সে গদা, খড়্‌গ ও তীক্ষ্ণ বাণস্বরূপ। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সঙ্কটের সময়ে বিশ্বাসঘাতকের উপর ভরসা <br><span class="br-ind"><br><span class="indent">&nbsp;</span></span>ভগ্ন দন্ত ও বিকল চরণের তুল্য। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যে বিষণ্নচিত্তের নিকটে গীত গান করে, <br><span class="br-ind"><br><span class="indent">&nbsp;</span></span>সে যেন শীতকালে বস্ত্র ছাড়ে, সোরার উপরে অ্নরস দেয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমার শত্রু যদি ক্ষুধিত হয়, <br><span class="br-ind"><br><span class="indent">&nbsp;</span></span>তাহাকে অন্ন ভোজন করাও; <br><span class="br-ind"><br><span class="indent">&nbsp;</span></span>যদি সে পিপাসিত হয়, তাহাকে জল পান করাও; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা তুমি তাহার মস্তকে জ্বলন্ত অঙ্গার রাশি করিয়া রাখিবে, <br><span class="br-ind"><br><span class="indent">&nbsp;</span></span>আর সদাপ্রভু তোমাকে পুরস্কার দিবেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>উত্তরীয় বায়ু বৃষ্টির উৎপাদক, <br><span class="br-ind"><br><span class="indent">&nbsp;</span></span>তেমনি অপবাদকারী জিহ্বা ক্রোধদৃষ্টির উৎপাদক। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বরং ছাদের কোণে বাস করা ভাল; <br><span class="br-ind"><br><span class="indent">&nbsp;</span></span>তবু বিবাদিনী স্ত্রীর সহিত প্রশস্ত বাটীতে বাস করা ভাল নয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>পিপাসার্ত প্রাণের পক্ষে যেমন শীতল জল, <br><span class="br-ind"><br><span class="indent">&nbsp;</span></span>দূরদেশ হইতে প্রাপ্ত মঙ্গল সংবাদ তদ্রূপ। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ঘোলা জলের আকর ও মলিন উনুই যেরূপ, <br><span class="br-ind"><br><span class="indent">&nbsp;</span></span>দুষ্টের সম্মুখে বিচলিত ধার্মিক তদ্রূপ। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>অধিক মধু খাওয়া ভাল নয়, <br><span class="br-ind"><br><span class="indent">&nbsp;</span></span>ভারী ভারী বিষয় অনুসন্ধান করা ভারী কথা। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যে আপন আত্মা দমন না করে, <br><span class="br-ind"><br><span class="indent">&nbsp;</span></span>সে এমন নগরের তুল্য, যাহা ভাঙ্গিয়া গিয়াছে, যাহার প্রাচীর নাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>