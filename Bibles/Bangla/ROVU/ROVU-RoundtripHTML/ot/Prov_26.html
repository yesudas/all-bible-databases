<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যেমন গ্রীষমকালে তুষার ও শস্যচ্ছেদনকালে বৃষ্টি, <br><span class="br-ind"><br><span class="indent">&nbsp;</span></span>তেমনি হীনবুদ্ধির পক্ষে সম্মান অনুপযুক্ত। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যেমন চটক ভ্রমণ করে, তালচোঁচ উড়িতে থাকে, <br><span class="br-ind"><br><span class="indent">&nbsp;</span></span>তেমনি অকারণে দত্ত শাপ নিকটে আইসে না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘোড়ার জন্য চাবুক, গাধার জন্য বল্‌গা, <br><span class="br-ind"><br><span class="indent">&nbsp;</span></span>আর হীনবুদ্ধিদের পৃষ্ঠের জন্য দণ্ড। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হীনবুদ্ধিকে তাহার অজ্ঞানতা অনুসারে উত্তর দিও না, <br><span class="br-ind"><br><span class="indent">&nbsp;</span></span>পাছে তুমিও তাহার সদৃশ হও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হীনবুদ্ধিকে তাহার অজ্ঞানতা অনুসারে উত্তর দেও, <br><span class="br-ind"><br><span class="indent">&nbsp;</span></span>পাছে সে নিজের দৃষ্টিতে জ্ঞানবান হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে হীনবুদ্ধির হস্তে সমাচার প্রেরণ করে, <br><span class="br-ind"><br><span class="indent">&nbsp;</span></span>সে নিজের পা কাটিয়া ফেলে ও ক্ষতিগ্রস্ত হয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>খঞ্জের চরণ খোঁড়াইয়া চলে, <br><span class="br-ind"><br><span class="indent">&nbsp;</span></span>হীনবুদ্ধিদের মুখে নীতিকথা তদ্রূপ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যেমন প্রস্তররাশির মধ্যে মণির থলি, <br><span class="br-ind"><br><span class="indent">&nbsp;</span></span>তেমনি সেই জন, যে হীনবুদ্ধিকে সম্মান প্রদান করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাতালের হাতে যে কাঁটা উঠে, <br><span class="br-ind"><br><span class="indent">&nbsp;</span></span>তাহা যেমন, তেমনি হীনবুদ্ধিদের মুখে নীতিকথা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যেমন ধনুর্ধর সকলকে ক্ষতবিক্ষত করে, <br><span class="br-ind"><br><span class="indent">&nbsp;</span></span>তেমনি সেই ব্যক্তি, যে হীনবুদ্ধিকে বেতন দেয়, <br><span class="br-ind"><br><span class="indent">&nbsp;</span></span>আর যে পথের লোককে বেতন দেয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যেমন কুকুর আপন বমির প্রতি ফিরে, <br><span class="br-ind"><br><span class="indent">&nbsp;</span></span>তেমনি হীনবুদ্ধি নিজ অজ্ঞানতার প্রতি ফিরে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি কি নিজের দৃষ্টিতে জ্ঞানবান লোক দেখিতেছ? <br><span class="br-ind"><br><span class="indent">&nbsp;</span></span>তাহা অপেক্ষা, বরং হীনবুদ্ধির বিষয়ে অধিক প্রত্যাশা আছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অলস বলে, পথে সিংহ আছে, <br><span class="br-ind"><br><span class="indent">&nbsp;</span></span>চৌরাস্তায় কেশরী থাকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কব্জাতে যেমন কবাট ঘুরে, <br><span class="br-ind"><br><span class="indent">&nbsp;</span></span>তেমনি অলস আপন খাটিয়াতে ঘুরে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অলস থালে হস্ত ডুবায়, <br><span class="br-ind"><br><span class="indent">&nbsp;</span></span>পুনর্বার মুখে তুলিতে তাহার ক্লেশ বোধ হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সুবিচারসিদ্ধ উত্তরদাতা সাত জন অপেক্ষা <br><span class="br-ind"><br><span class="indent">&nbsp;</span></span>অলস নিজের দৃষ্টিতে অধিক জ্ঞানবান। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে জন পথে যাইতে যাইতে আপনার অসমপর্কীয় বিবাদে রুষ্ট হয়, <br><span class="br-ind"><br><span class="indent">&nbsp;</span></span>সে কুকুরের কান ধরে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে পাগল জ্বলন্ত বাণ নিক্ষেপ করে, তীর ও মৃত্যু নিক্ষেপ করে, সে যেমন, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেমনি সেই ব্যক্তি, যে প্রতিবাসীকে প্রতারণা করে, <br><span class="br-ind"><br><span class="indent">&nbsp;</span></span>আর বলে, আমি কি খেলা করিতেছি না? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কাষ্ঠ শেষ হইলে অগ্নি নিভিয়া যায়, <br><span class="br-ind"><br><span class="indent">&nbsp;</span></span>অপবাদকারী না থাকিলে বিবাদ নিবৃত্ত হয়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যেমন জ্বলন্ত অঙ্গারের পক্ষে অঙ্গার ও অগ্নির পক্ষে কাষ্ঠ, <br><span class="br-ind"><br><span class="indent">&nbsp;</span></span>তেমনি বিবাদানল জ্বালাইবার পক্ষে বিবাদী। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কর্ণেজপের কথা মিষ্টান্নস্বরূপ, <br><span class="br-ind"><br><span class="indent">&nbsp;</span></span>তাহা অন্তরের অন্তঃপুরে প্রবিষ্ট হয়। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>অনুরাগী ওষ্ঠাধর ও দুষ্ট হৃদয় <br><span class="br-ind"><br><span class="indent">&nbsp;</span></span>খাদ-রৌপ্যে মণ্ডিত মৃৎপাত্রস্বরূপ। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে দ্বেষ করে, সে ওষ্ঠাধরে ভাণ করে, <br><span class="br-ind"><br><span class="indent">&nbsp;</span></span>কিন্তু মনের মধ্যে ছল রাখে; <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহার রব মধুময় হইলে তাহাকে বিশ্বাস করিও না, <br><span class="br-ind"><br><span class="indent">&nbsp;</span></span>কারণ তাহার হৃদয়মধ্যে সাতটা ঘৃণার্হ বস্তু থাকে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যদিও তাহার দ্বেষ কপটতায় আচ্ছন্ন, <br><span class="br-ind"><br><span class="indent">&nbsp;</span></span>তাহার দুষ্টামি সমাজে প্রকাশিত হইবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে খাদ খনন করে, সে তাহার মধ্যে পতিত হইবে; <br><span class="br-ind"><br><span class="indent">&nbsp;</span></span>যে প্রস্তর গড়াইয়া দেয়, তাহারই উপরে তাহা ফিরিয়া আসিবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিথ্যাবাদী জিহ্বা যাহাদিগকে চূর্ণ করিয়াছে, তাহাদিগকে ঘৃণা করে; <br><span class="br-ind"><br><span class="indent">&nbsp;</span></span>আর চাটুবাদী মুখ বিনাশ সাধন করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>