<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কেহ তাড়না না করিলেও দুষ্ট পলায়; <br><span class="br-ind"><br><span class="indent">&nbsp;</span></span>কিন্তু ধার্মিকগণ সিংহের ন্যায় সাহসী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেশের অধর্মে তাহার অনেক কর্তা হয়; <br><span class="br-ind"><br><span class="indent">&nbsp;</span></span>কিন্তু বুদ্ধিমান ও জ্ঞানবান লোক দ্বারা [কর্তৃত্ব] স্থায়ী হয়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে দরিদ্র লোক দীনহীনদের প্রতি উপদ্রব করে, <br><span class="br-ind"><br><span class="indent">&nbsp;</span></span>সে এমন প্লাবক বৃষ্টির তুল্য, যাহার পরে ভক্ষ্য থাকে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ব্যবস্থাত্যাগীরা দুষ্টের প্রশংসা করে; <br><span class="br-ind"><br><span class="indent">&nbsp;</span></span>কিন্তু ব্যবস্থাপালকেরা দুষ্টদের প্রতিরোধ করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দুরাচারেরা বিচার বুঝে না, <br><span class="br-ind"><br><span class="indent">&nbsp;</span></span>কিন্তু সদাপ্রভুর অন্বেষীরা সকলই বুঝে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বরং সেই দরিদ্র লোক ভাল, যে নিজ সিদ্ধতায় চলে, <br><span class="br-ind"><br><span class="indent">&nbsp;</span></span>তবু বিপথগামী কুটিল লোক ধনবান হইলেও ভাল নয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে ব্যবস্থা মানে, সেই জ্ঞানবান পুত্র; <br><span class="br-ind"><br><span class="indent">&nbsp;</span></span>কিন্তু ভোক্তাদের সখা পিতার অপমানজনক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে সুদ ও বৃদ্ধি সুদ লইয়া আপন ধন বাড়ায়, <br><span class="br-ind"><br><span class="indent">&nbsp;</span></span>সে দীনহীনদের প্রতি দয়াকারীর জন্য সঞ্চয় করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে ব্যবস্থা শ্রবণ হইতে আপন কর্ণ ফিরাইয়া লয়, <br><span class="br-ind"><br><span class="indent">&nbsp;</span></span>তাহার প্রার্থনাও ঘৃণাস্পদ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যে সরল লোকদিগকে কুপথে লইয়া ভ্রান্ত করে, <br><span class="br-ind"><br><span class="indent">&nbsp;</span></span>সে নিজের খাতে পতিত হইবে; <br><span class="br-ind"><br><span class="indent">&nbsp;</span></span>কিন্তু সিদ্ধ লোকেরা মঙ্গলরূপ অধিকার পায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনী আপনার দৃষ্টিতে জ্ঞানবান, <br><span class="br-ind"><br><span class="indent">&nbsp;</span></span>কিন্তু বুদ্ধিমান দরিদ্র তাহার পরীক্ষা করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধার্মিকদের উল্লাসে মহাগৌরব হয়, <br><span class="br-ind"><br><span class="indent">&nbsp;</span></span>কিন্তু দুষ্টদের উন্নতি হইলে লোকদের খুঁজিয়া পাওয়া ভার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে আপন অধর্ম সকল ঢাকে, সে কৃতকার্য হইবে না; <br><span class="br-ind"><br><span class="indent">&nbsp;</span></span>কিন্তু যে তাহা স্বীকার করিয়া ত্যাগ করে, সে করুণা পাইবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ধন্য সেই ব্যক্তি, যে সর্বদা ভয় রাখে; <br><span class="br-ind"><br><span class="indent">&nbsp;</span></span>কিন্তু যে হৃদয় কঠিন করে, সে বিপদে পড়িবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যেমন গর্জনকারী সিংহ ও পর্যটনকারী ভল্লুক, <br><span class="br-ind"><br><span class="indent">&nbsp;</span></span>তেমনি দীনহীন প্রজার উপরে দুষ্ট শাসনকর্তা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে অধ্যক্ষ হীনবুদ্ধি, সে আবার বড় উপদ্রবী; <br><span class="br-ind"><br><span class="indent">&nbsp;</span></span>কিন্তু যে লোভ ঘৃণা করে, সেই দীর্ঘজীবী হইবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে মনুষ্য নর-রক্তভারে ভারাক্রান্ত, <br><span class="br-ind"><br><span class="indent">&nbsp;</span></span>সে গর্ত পর্যন্ত পলাইবে, কেহ তাহাকে নিবারণ না করুক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে সিদ্ধভাবে চলে, সে রক্ষা পাইবে; <br><span class="br-ind"><br><span class="indent">&nbsp;</span></span>কিন্তু যে বক্রগামী দুই পথে চলে, সে একটায় পতিত হইবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে আপন জমি চাষ করে, সে যথেষ্ট আহার পায়; <br><span class="br-ind"><br><span class="indent">&nbsp;</span></span>কিন্তু যে অসার লোকদের পিছনে পিছনে দৌড়ায়, তাহার ঢের অকুলান হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বিশ্বস্ত লোক অনেক আশীর্বাদ পাইবে; <br><span class="br-ind"><br><span class="indent">&nbsp;</span></span>কিন্তু যে ধনবান হইবার জন্য তাড়াতাড়ি করে, সে অদণ্ডিত থাকিবে না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষের মুখাপেক্ষা করা ভাল নয়, <br><span class="br-ind"><br><span class="indent">&nbsp;</span></span>একখণ্ড রুটির নিমিত্ত অধর্ম করাও ভাল নয়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যার চক্ষু মন্দ, সে ধনের চেষ্টায় ব্যতিব্যস্ত; <br><span class="br-ind"><br><span class="indent">&nbsp;</span></span>সে জানে না যে, দীনতা তাহাকে ধরিবে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কোন লোককে যে অনুযোগ করে, শেষে সে অনুগ্রহ পাইবে, <br><span class="br-ind"><br><span class="indent">&nbsp;</span></span>যে জিহ্বাতে চাটুবাদ করে, সে নয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে পিতামাতার ধন চুরি করিয়া বলে, <br><span class="br-ind"><br><span class="indent">&nbsp;</span></span>এ ত অধর্ম নয়, সে ব্যক্তি বিনাশকের সখা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যে বেশী আকাঙ্ক্ষা করে, সে বিবাদ উত্তেজিত করে, <br><span class="br-ind"><br><span class="indent">&nbsp;</span></span>কিন্তু যে সদাপ্রভুতে বিশ্বাস করে, সে পুষ্ট হইবে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যে নিজ হৃদয়কে বিশ্বাস করে, সে হীনবুদ্ধি; <br><span class="br-ind"><br><span class="indent">&nbsp;</span></span>কিন্তু যে প্রজ্ঞা-পথে চলে, সে রক্ষা পাইবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে দরিদ্রকে দান করে, তাহার অভাব ঘটে না, <br><span class="br-ind"><br><span class="indent">&nbsp;</span></span>কিন্তু যে চক্ষু মুদে, সে অনেক অভিশাপ পাইবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুষ্টদের উন্নতি হইলে লোকেরা লুকায়; <br><span class="br-ind"><br><span class="indent">&nbsp;</span></span>তাহারা বিনষ্ট হইলে ধার্মিকেরা বর্ধিষ্ণু হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>