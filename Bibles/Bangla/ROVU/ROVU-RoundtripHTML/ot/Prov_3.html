<html><head>
<meta http-equiv="Content-Type" content="text/html;charset=utf-8" />
<title>Prov 3 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 3);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> <a href="Prov_2.html">2</a> <b>3</b> <a href="Prov_4.html">4</a> <a href="Prov_5.html">5</a> ... <a href="Prov_31.html">31</a> </div><hr>
<h1>Prov 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বৎস, তুমি আমার ব্যবস্থা ভুলিও না; <br><span class="br-ind"><br><span class="indent">&nbsp;</span></span>তোমার চিত্ত আমার আজ্ঞা সকল পালন করুক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তদ্দ্বারা তুমি আয়ুর দীর্ঘতা, <br><span class="br-ind"><br><span class="indent">&nbsp;</span></span>জীবনের বৎসর-বাহুল্য, এবং শান্তি প্রাপ্ত হইবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দয়া ও সত্য তোমাকে ত্যাগ না করুক; <br><span class="br-ind"><br><span class="indent">&nbsp;</span></span>তুমি ইহাদের তোমার কণ্ঠদেশে বাঁধিয়া রাখ, <br><span class="br-ind"><br><span class="indent">&nbsp;</span></span>তোমার হৃদয়-ফলকে লিখিয়া রাখ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহা করিলে অনুগ্রহ ও সুবুদ্ধি পাইবে, <br><span class="br-ind"><br><span class="indent">&nbsp;</span></span>ঈশ্বরের ও মনুষ্যের দৃষ্টিতে পাইবে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি সমস্ত চিত্তে সদাপ্রভুতে বিশ্বাস কর; <br><span class="br-ind"><br><span class="indent">&nbsp;</span></span>তোমার নিজ বিবেচনায় নির্ভর করিও না; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার সমস্ত পথে তাঁহাকে স্বীকার কর; <br><span class="br-ind"><br><span class="indent">&nbsp;</span></span>তাহাতে তিনি তোমার পথ সকল সরল করিবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আপনার দৃষ্টিতে জ্ঞানবান হইও না; <br><span class="br-ind"><br><span class="indent">&nbsp;</span></span>সদাপ্রভুকে ভয় কর, মন্দ হইতে দূরে যাও। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ইহা তোমার দেহের স্বাস্থ্যস্বরূপ হইবে, <br><span class="br-ind"><br><span class="indent">&nbsp;</span></span>তোমার অস্থির মজ্জাস্বরূপ হইবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি সদাপ্রভুর সম্মান কর আপনার ধনে, <br><span class="br-ind"><br><span class="indent">&nbsp;</span></span>আর তোমার সমস্ত দ্রব্যের অগ্রিমাংশে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহাতে তোমার গোলাঘর সকল বহু শস্যে পূর্ণ হইবে, <br><span class="br-ind"><br><span class="indent">&nbsp;</span></span>তোমার কুণ্ডে নূতন দ্রাক্ষারস উথলিয়া পড়িবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বৎস, সদাপ্রভুর শাসন তুচ্ছ করিও না, <br><span class="br-ind"><br><span class="indent">&nbsp;</span></span>তাঁহার অনুযোগে ক্লান্ত হইও না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা সদাপ্রভু যাহাকে প্রেম করেন, <br><span class="br-ind"><br><span class="indent">&nbsp;</span></span>তাহাকেই শাস্তি প্রদান করেন, <br><span class="br-ind"><br><span class="indent">&nbsp;</span></span>যেমন পিতা প্রিয় পুত্রের প্রতি করেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ধন্য সেই ব্যক্তি যে প্রজ্ঞা পায়, <br><span class="br-ind"><br><span class="indent">&nbsp;</span></span>সেই ব্যক্তি যে বুদ্ধি লাভ করে; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কেননা রৌপ্যের বাণিজ্য অপেক্ষাও তাহার বাণিজ্য উত্তম, <br><span class="br-ind"><br><span class="indent">&nbsp;</span></span>সুবর্ণ অপেক্ষাও প্রজ্ঞা-লাভ উত্তম। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহা মুক্তা হইতেও বহুমূল্য; <br><span class="br-ind"><br><span class="indent">&nbsp;</span></span>তোমার অভীষ্ট কোন বস্তু তাহার সমান নয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহার দক্ষিণ হস্তে দীর্ঘ পরমায়ু, <br><span class="br-ind"><br><span class="indent">&nbsp;</span></span>তাহার বাম হস্তে ধন ও সম্মান থাকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাহার পথ সকল মনোরঞ্জনের পথ, <br><span class="br-ind"><br><span class="indent">&nbsp;</span></span>তাহার সমস্ত মার্গ শান্তিময়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যাহারা তাহাকে ধরিয়া রাখে, তাহাদের কাছে তাহা জীবনবৃক্ষ; <br><span class="br-ind"><br><span class="indent">&nbsp;</span></span>যে কেহ তাহা গ্রহণ করে, সে ধন্য। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সদাপ্রভু প্রজ্ঞা দ্বারা পৃথিবীর মূল স্থাপন করিয়াছেন, <br><span class="br-ind"><br><span class="indent">&nbsp;</span></span>বুদ্ধি দ্বারা আকাশমণ্ডল অটল করিয়াছেন; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাঁহার জ্ঞান দ্বারা গভীর জলধি সকল খুলিয়া গেল, <br><span class="br-ind"><br><span class="indent">&nbsp;</span></span>আর আকাশ বিন্দু বিন্দু শিশির বর্ষণ করিল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বৎস, এই সকল তোমার দৃষ্টি-বহির্ভূত না হউক, <br><span class="br-ind"><br><span class="indent">&nbsp;</span></span>তুমি সূক্ষ্ম বুদ্ধি ও পরিণামদর্শিতা রক্ষা কর। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাহাতে সেই সকল তোমার প্রাণের জীবনস্বরূপ হইবে, <br><span class="br-ind"><br><span class="indent">&nbsp;</span></span>তোমার কণ্ঠের শোভাস্বরূপ হইবে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তখন তুমি নিজ পথে নির্ভয়ে গমন করিবে, <br><span class="br-ind"><br><span class="indent">&nbsp;</span></span>তোমার পায়ে উছোট লাগিবে না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>শয়নকালে তুমি ভয় করিবে না, <br><span class="br-ind"><br><span class="indent">&nbsp;</span></span>তুমি শয়ন করিবে, তোমার নিদ্রা সুখদায়িনী হইবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আকস্মিক বিপদ হইতে ভীত হইও না, <br><span class="br-ind"><br><span class="indent">&nbsp;</span></span>দুষ্টের বিনাশ আসিলে তাহা হইতে ভীত হইও না; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কেননা সদাপ্রভু তোমার বিশ্বাসভূমি হইবেন, <br><span class="br-ind"><br><span class="indent">&nbsp;</span></span>ফাঁদ হইতে তোমার চরণ রক্ষা করিবেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যাহাদের মঙ্গল করা উচিত, তাহাদের মঙ্গল করিতে অস্বীকার করিও না, <br><span class="br-ind"><br><span class="indent">&nbsp;</span></span>যখন তাহা করিবার ক্ষমতা তোমার হাতে থাকে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমার প্রতিবাসীকে বলিও না, <br><span class="br-ind"><br><span class="indent">&nbsp;</span></span>‘যাও, আবার আসিও, আমি কল্য দিব’, <br><span class="br-ind"><br><span class="indent">&nbsp;</span></span>যখন দ্রব্য তোমার হস্তে থাকে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমার প্রতিবাসীর বিরুদ্ধে কুসঙ্কল্প করিও না, <br><span class="br-ind"><br><span class="indent">&nbsp;</span></span>সে ত তোমার কাছে নির্ভয়ে বাস করে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>অকারণে কোন ব্যক্তির সহিত বিরোধ করিও না, <br><span class="br-ind"><br><span class="indent">&nbsp;</span></span>যদি সে তোমার অপকার না করিয়া থাকে। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>উপদ্রবকারীর প্রতি ঈর্ষা করিও না, <br><span class="br-ind"><br><span class="indent">&nbsp;</span></span>আর তাহার কোন পথ মনোনীত করিও না; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>কেননা যে ব্যক্তি খল সে সদাপ্রভুর ঘৃণার পাত্র; <br><span class="br-ind"><br><span class="indent">&nbsp;</span></span>কিন্তু সরলগণের সহিত তাঁহার ঘনিষ্টতা আছে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>দুষ্টের গৃহে সদাপ্রভুর অভিশাপ থাকে, <br><span class="br-ind"><br><span class="indent">&nbsp;</span></span>কিন্তু তিনি ধার্মিকদের নিবাসকে আশীর্বাদ করেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>নিশ্চয়ই তিনি নিন্দুকদের নিন্দা করেন, <br><span class="br-ind"><br><span class="indent">&nbsp;</span></span>কিন্তু নম্রদিগকে অনুগ্রহ প্রদান করেন, <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>জ্ঞানবানেরা সম্মানের অধিকারী হইবে, <br><span class="br-ind"><br><span class="indent">&nbsp;</span></span>কিন্তু অবজ্ঞাই হীনবুদ্ধিদের উন্নতি।<br></div>
</div>
<!-- PARSED ABOVE; EDITING MAY BREAK PARSER -->
</body></html>