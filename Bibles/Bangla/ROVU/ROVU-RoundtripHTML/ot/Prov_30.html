<html><head>
<meta http-equiv="Content-Type" content="text/html;charset=utf-8" />
<title>Prov 30 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 30);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_28.html">28</a> <a href="Prov_29.html">29</a> <b>30</b> <a href="Prov_31.html">31</a> </div><hr>
<h1>Prov 30</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আগূরের কথা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>যাকির পুত্র আগূরের কথা; ভারবাণী। <br><span class="br-ind"><br><span class="indent">&nbsp;</span></span>ঈথীয়েলের প্রতি, ঈথীয়েল ও উকলের প্রতি <br><span class="br-ind"><br><span class="indent">&nbsp;</span></span>সেই ব্যক্তির উক্তি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সত্য, আমি মনুষ্য অপেক্ষা পশুবৎ, <br><span class="br-ind"><br><span class="indent">&nbsp;</span></span>মনুষ্যের বিবেচনা আমার নাই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি প্রজ্ঞা শিক্ষা করি নাই, <br><span class="br-ind"><br><span class="indent">&nbsp;</span></span>পবিত্রতমের জ্ঞান আমার নাই। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কে স্বর্গারোহণ করিয়া নামিয়া আসিয়াছেন? <br><span class="br-ind"><br><span class="indent">&nbsp;</span></span>কে আপন মুষ্টিদ্বয়ে বায়ু গ্রহণ করিয়াছেন? <br><span class="br-ind"><br><span class="indent">&nbsp;</span></span>কে আপন বস্ত্রে জলরাশি বাঁধিয়াছেন? <br><span class="br-ind"><br><span class="indent">&nbsp;</span></span>কে পৃথিবীর সমস্ত প্রান্ত স্থাপন করিয়াছেন? <br><span class="br-ind"><br><span class="indent">&nbsp;</span></span>তাঁহার নাম কি? তাঁহার পুত্রের নাম কি? যদি জান, বল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বরের প্রত্যেক বাক্য পরীক্ষাসিদ্ধ; <br><span class="br-ind"><br><span class="indent">&nbsp;</span></span>তিনি আপনার শরণাপন্ন লোকদের ঢালস্বরূপ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাঁহার বাক্যকলাপে কিছু যোগ করিও না; <br><span class="br-ind"><br><span class="indent">&nbsp;</span></span>পাছে তিনি তোমার দোষ ব্যক্ত করেন, আর তুমি মিথ্যাবাদী প্রতিপন্ন হও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি তোমার কাছে দুই বর ভিক্ষা করিয়াছি, <br><span class="br-ind"><br><span class="indent">&nbsp;</span></span>আমার জীবন থাকিতে তাহা অস্বীকার করিও না; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অলীকতা ও মিথ্যা কথা আমা হইতে দূর কর; <br><span class="br-ind"><br><span class="indent">&nbsp;</span></span>দরিদ্রতা বা ঐশ্বর্য আমাকে দিও না, <br><span class="br-ind"><br><span class="indent">&nbsp;</span></span>আমার নিরূপিত খাদ্য আমাকে ভোজন করাও; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাছে অতি তৃপ্ত হইলে আমি তোমাকে অস্বীকার করিয়া বলি, সদাপ্রভু কে? <br><span class="br-ind"><br><span class="indent">&nbsp;</span></span>কিম্বা পাছে দরিদ্র হইলে চুরি করিয়া বসি, <br><span class="br-ind"><br><span class="indent">&nbsp;</span></span>ও আমার ঈশ্বরের নাম অপব্যবহার করি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কর্তার কাছে দাসের দুর্নাম করিও না, <br><span class="br-ind"><br><span class="indent">&nbsp;</span></span>পাছে সে তোমাকে শাপ দেয়, ও তুমি অপরাধী হও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এক বংশ আছে, তাহারা পিতাকে শাপ দেয়, <br><span class="br-ind"><br><span class="indent">&nbsp;</span></span>আর মাতাকে মঙ্গলবাদ করে না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এক বংশ আছে, তাহারা আপনাদের দৃষ্টিতে শুচি, <br><span class="br-ind"><br><span class="indent">&nbsp;</span></span>তবু আপনাদের মালিন্য হইতে ধৌত হয় নাই। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এক বংশ আছে, তাহাদের দৃষ্টি কেমন উচ্চ! <br><span class="br-ind"><br><span class="indent">&nbsp;</span></span>তাহাদের চক্ষুর পাতা উন্নত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এক বংশ আছে, তাহাদের দন্ত খড়্‌গ ও কষের দন্ত ছুরিকা, <br><span class="br-ind"><br><span class="indent">&nbsp;</span></span>যেন দেশ হইতে দুঃখীদিগকে, মনুষ্যদের মধ্য হইতে দরিদ্রদিগকে গ্রাস করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>জোঁকের দুইটা কন্যা আছে, ‘দেহি,’ ‘দেহি’। <br><span class="br-ind"><br><span class="indent">&nbsp;</span></span>তিনটা কখনও তৃপ্ত হয় না। <br><span class="br-ind"><br><span class="indent">&nbsp;</span></span>চারিটা কখনও বলে না, যথেষ্ট হইল; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পাতাল ও বন্ধ্যার জঠর, <br><span class="br-ind"><br><span class="indent">&nbsp;</span></span>ভূমি, যাহা জলে তৃপ্ত হয় না, <br><span class="br-ind"><br><span class="indent">&nbsp;</span></span>অগ্নি, যাহা বলে না, যথেষ্ট হইল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে চক্ষু আপন পিতাকে পরিহাস করে, <br><span class="br-ind"><br><span class="indent">&nbsp;</span></span>নিজ মাতার আজ্ঞা মানিতে অবহেলা করে, <br><span class="br-ind"><br><span class="indent">&nbsp;</span></span>উপত্যকার কাকেরা তাহা তুলিয়া লইবে, <br><span class="br-ind"><br><span class="indent">&nbsp;</span></span>ঈগল পক্ষীর শাবকগণ তাহা খাইয়া ফেলিবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনটা আমার জ্ঞানের অগম্য, <br><span class="br-ind"><br><span class="indent">&nbsp;</span></span>চারিটা আমি বুঝিতে পারি না; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈগল পক্ষীর পথ আকাশে, <br><span class="br-ind"><br><span class="indent">&nbsp;</span></span>সর্পের পথ শৈলের উপরে, <br><span class="br-ind"><br><span class="indent">&nbsp;</span></span>জাহাজের পথ সমুদ্রের মধ্যস্থলে, <br><span class="br-ind"><br><span class="indent">&nbsp;</span></span>পুরুষের পথ যুবতীতে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ব্যভিচারিণীর পথও তদ্রূপ; <br><span class="br-ind"><br><span class="indent">&nbsp;</span></span>সে খাইয়া মুখ মুছে, <br><span class="br-ind"><br><span class="indent">&nbsp;</span></span>আর বলে, আমি অধর্ম করি নাই। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনটার ভারে ভূতল কাঁপে, <br><span class="br-ind"><br><span class="indent">&nbsp;</span></span>চারিটার ভারে কাঁপে, সহিতে পারে না; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দাসের ভার, যখন সে রাজত্ব প্রাপ্ত হয়, <br><span class="br-ind"><br><span class="indent">&nbsp;</span></span>মূর্খের ভার, যখন সে ভক্ষ্যে পরিতৃপ্ত হয়, <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঘৃণিতা স্ত্রীর ভার, যখন সে পত্নী-পদ প্রাপ্ত হয়, <br><span class="br-ind"><br><span class="indent">&nbsp;</span></span>আর দাসীর ভার, যখন সে আপন কর্ত্রীর স্থান প্রাপ্ত হয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পৃথিবীতে এই চারিটি অতি ক্ষুদ্র, <br><span class="br-ind"><br><span class="indent">&nbsp;</span></span>তথাপি তাহারা বড় বুদ্ধি ধরে; <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>পিপীলিকা শক্তিমান জাতি নয়, <br><span class="br-ind"><br><span class="indent">&nbsp;</span></span>তবু গ্রীষমকালে স্ব স্ব খাদ্যের আয়োজন করে; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>শাফন জন্তু বলবান জাতি নয়, <br><span class="br-ind"><br><span class="indent">&nbsp;</span></span>তথাপি শৈলে ঘর বাঁধে; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>পঙ্গপালদের রাজা নাই, <br><span class="br-ind"><br><span class="indent">&nbsp;</span></span>তথাপি তাহারা দল বাঁধিয়া যাত্রা করে; <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>টিক্‌টিকি হাত দিয়া চলে, <br><span class="br-ind"><br><span class="indent">&nbsp;</span></span>তথাপি রাজার অট্টালিকায় থাকে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনটা সুন্দররূপে গমন করে, <br><span class="br-ind"><br><span class="indent">&nbsp;</span></span>চারিটা সুন্দররূপে চলে; <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সিংহ, যে পশুদের মধ্যে বিক্রমী, <br><span class="br-ind"><br><span class="indent">&nbsp;</span></span>যে কাহাকেও দেখিয়া ফিরিয়া যায় না; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যুদ্ধের অশ্ব, আর ছাগ, <br><span class="br-ind"><br><span class="indent">&nbsp;</span></span>এবং রাজা, যাঁহার বিরুদ্ধে কেহ উঠে না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তুমি যদি নিজের বড়াই করিয়া মূর্খের কর্ম করিয়া থাক, <br><span class="br-ind"><br><span class="indent">&nbsp;</span></span>কিম্বা যদি কুসঙ্কল্প করিয়া থাক, <br><span class="br-ind"><br><span class="indent">&nbsp;</span></span>তবে তোমার মুখে হাত দেও। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কেননা দুগ্ধ মন্থনে নবনীত বাহির হয়, <br><span class="br-ind"><br><span class="indent">&nbsp;</span></span>নাসিকা মন্থনে রক্ত বাহির হয়, <br><span class="br-ind"><br><span class="indent">&nbsp;</span></span>ও ক্রোধ মন্থনে বিরোধ হয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>