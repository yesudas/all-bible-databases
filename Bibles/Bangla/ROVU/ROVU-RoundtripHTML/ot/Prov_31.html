<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লমূয়েল রাজার কথা</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>লমূয়েল রাজার কথা। তাঁহার মাতা তাঁহাকে এই ভারবাণী শিক্ষা দিয়াছিলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে বৎস, কি বলিব? <br><span class="br-ind"><br><span class="indent">&nbsp;</span></span>হে আমার গর্ভের সন্তান, কি বলিব? <br><span class="br-ind"><br><span class="indent">&nbsp;</span></span>হে আমার মানতের পুত্র, কি বলিব? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি নারিগণকে আপন শক্তি দিও না, <br><span class="br-ind"><br><span class="indent">&nbsp;</span></span>যাহা রাজগণের বিনাশক, <br><span class="br-ind"><br><span class="indent">&nbsp;</span></span>তাহাতে লিপ্ত হইও না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>রাজগণের জন্য, হে লমূয়েল, <br><span class="br-ind"><br><span class="indent">&nbsp;</span></span>রাজগণের জন্য মদ্যপান উপযুক্ত নয়, <br><span class="br-ind"><br><span class="indent">&nbsp;</span></span>‘সুরা কোথায়?’ [বলা] শাসনকর্তাদের অনুচিত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পাছে পান করিয়া তাঁহারা বিধি বিস্মৃত হন, <br><span class="br-ind"><br><span class="indent">&nbsp;</span></span>এবং কোন দুঃখীর বিচার বিপরীত করেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মৃতকল্প ব্যক্তিকে সুরা দেও, <br><span class="br-ind"><br><span class="indent">&nbsp;</span></span>তিক্তপ্রাণ লোককে দ্রাক্ষারস দেও; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে পান করিয়া দৈন্যদশা ভুলিয়া যাউক, <br><span class="br-ind"><br><span class="indent">&nbsp;</span></span>আপন দুর্দশা আর মনে না করুক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি বোবাদের জন্য তোমার মুখ খোল, <br><span class="br-ind"><br><span class="indent">&nbsp;</span></span>অনাথ সকলের জন্য খোল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার মুখ খোল, ন্যায় বিচার কর, <br><span class="br-ind"><br><span class="indent">&nbsp;</span></span>দুঃখী ও দরিদ্রের বিচার কর। <br></div>
<div class="v" id="v10"><h2>গুণবতী স্ত্রীর বর্ণনা</h2><span class="vn">10</span> <span class="br-ind"><br><span class="indent">&nbsp;</span></span>গুণবতী স্ত্রী কে পাইতে পারে? <br><span class="br-ind"><br><span class="indent">&nbsp;</span></span>মুক্তা হইতেও তাঁহার মূল্য অনেক অধিক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁহার স্বামীর হৃদয় তাঁহাতে নির্ভর করে, <br><span class="br-ind"><br><span class="indent">&nbsp;</span></span>স্বামীর লাভের অভাব হয় না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি জীবনের সমস্ত দিন তাঁহার উপকার করেন, <br><span class="br-ind"><br><span class="indent">&nbsp;</span></span>অপকার করেন না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি মেষলোম ও মসীনা অন্বেষণ করেন, <br><span class="br-ind"><br><span class="indent">&nbsp;</span></span>প্রফুল্লভাবে আপন হস্তে কর্ম করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি বাণিজ্য-জাহাজ সমূহের ন্যায়, <br><span class="br-ind"><br><span class="indent">&nbsp;</span></span>তিনি দূর হইতে আপন খাদ্যসামগ্রী আনয়ন করেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি রাত্রি থাকিতে উঠেন, <br><span class="br-ind"><br><span class="indent">&nbsp;</span></span>আর নিজ পরিজনদিগকে খাদ্য দেন, <br><span class="br-ind"><br><span class="indent">&nbsp;</span></span>নিজ দাসীদিগকে নিরূপিত কর্ম দেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি ক্ষেত্রের বিষয়ে সঙ্কল্প করিয়া তাহা ক্রয় করেন, <br><span class="br-ind"><br><span class="indent">&nbsp;</span></span>স্বহস্তের ফল দিয়া দ্রাক্ষার উদ্যান প্রস্তুত করেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি বলে কটি বন্ধন করেন, <br><span class="br-ind"><br><span class="indent">&nbsp;</span></span>আপন বাহুযুগল বলশালী করেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি দেখিতে পান, তাঁহার ব্যবসায় উত্তম, <br><span class="br-ind"><br><span class="indent">&nbsp;</span></span>রাত্রিতে তাঁহার দীপ নির্বাপিত হয় না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি টেকুয়া লইতে আপন হস্ত প্রসারণ করেন, <br><span class="br-ind"><br><span class="indent">&nbsp;</span></span>তাঁহার করদ্বয় পাঁজ ধরে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি দরিদ্রের প্রতি মুক্তহস্ত হন, <br><span class="br-ind"><br><span class="indent">&nbsp;</span></span>দীনহীনের প্রতি হস্ত প্রসারণ করেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি নিজ পরিবারের বিষয়ে তুষার হইতে ভয় পান না; <br><span class="br-ind"><br><span class="indent">&nbsp;</span></span>কারণ তাঁহার সমস্ত পরিজন লাল বস্ত্র পরিধান করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তিনি আপনার জন্য বুটিদার চাদর নির্মাণ করেন। <br><span class="br-ind"><br><span class="indent">&nbsp;</span></span>তাঁহার পরিচ্ছদ শুভ্র মসীনা-বস্ত্র ও বেগুনে বস্ত্র। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁহার স্বামী নগর-দ্বারে প্রসিদ্ধ হন, <br><span class="br-ind"><br><span class="indent">&nbsp;</span></span>যখন দেশের প্রাচীনবর্গের সহিত বসেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তিনি সূক্ষ্ম বস্ত্র প্রস্তুত করিয়া বিক্রয় করেন, <br><span class="br-ind"><br><span class="indent">&nbsp;</span></span>বণিকের হস্তে কটিবস্ত্র সমর্পণ করেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>বল ও সমাদর তাঁহার পরিচ্ছদ; <br><span class="br-ind"><br><span class="indent">&nbsp;</span></span>তিনি ভবিষ্যৎকালের বিষয়ে হাস্য করেন। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি প্রজ্ঞার সহিত মুখ খোলেন, <br><span class="br-ind"><br><span class="indent">&nbsp;</span></span>তাঁহার জিহ্বাগ্রে দয়ার ব্যবস্থা থাকে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি আপন পরিবারের আচরণের প্রতি লক্ষ্য রাখেন, <br><span class="br-ind"><br><span class="indent">&nbsp;</span></span>তিনি আলস্যের খাদ্য খান না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাঁহার সন্তানগণ উঠিয়া তাঁহাকে ধন্য বলে; <br><span class="br-ind"><br><span class="indent">&nbsp;</span></span>তাঁহার স্বামীও বলেন, <br><span class="br-ind"><br><span class="indent">&nbsp;</span></span>আর তাঁহার এইরূপ প্রশংসা করেন- <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>‘‘অনেক মেয়ে গুণবত্তা প্রদর্শন করিয়াছে, <br><span class="br-ind"><br><span class="indent">&nbsp;</span></span>কিন্তু তাহাদের মধ্যে সর্বাপেক্ষা তুমি শ্রেষ্ঠা।” <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>লাবণ্য মিথ্যা, সৌন্দর্য অসার, <br><span class="br-ind"><br><span class="indent">&nbsp;</span></span>কিন্তু যে স্ত্রী সদাপ্রভুকে ভয় করেন, <br><span class="br-ind"><br><span class="indent">&nbsp;</span></span>তিনিই প্রশংসনীয়া। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তোমরা তাঁহার হস্তের ফল তাঁহাকে দেও, <br><span class="br-ind"><br><span class="indent">&nbsp;</span></span>নগর-দ্বারসমূহে তাঁহার ক্রিয়া তাঁহার প্রশংসা করুক।<br></div>
</div>
<!-- PARSED ABOVE; EDITING MAY BREAK PARSER -->
</body></html>