<html><head>
<meta http-equiv="Content-Type" content="text/html;charset=utf-8" />
<title>Prov 4 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> <a href="Prov_2.html">2</a> <a href="Prov_3.html">3</a> <b>4</b> <a href="Prov_5.html">5</a> <a href="Prov_6.html">6</a> ... <a href="Prov_31.html">31</a> </div><hr>
<h1>Prov 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বৎসগণ, পিতার উপদেশ শুন, <br><span class="br-ind"><br><span class="indent">&nbsp;</span></span>সুবিবেচনা বুঝিবার জন্য মনোযোগ কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেননা আমি তোমাদিগকে সুশিক্ষা দিব; <br><span class="br-ind"><br><span class="indent">&nbsp;</span></span>তোমরা আমার ব্যবস্থা ত্যাগ করিও না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কারণ আমিও নিজ পিতার সন্তান ছিলাম, <br><span class="br-ind"><br><span class="indent">&nbsp;</span></span>মাতার দৃষ্টিতে কোমল ও অদ্বিতীয় ছিলাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পিতা আমাকে শিক্ষা দিতেন, বলিতেন, <br><span class="br-ind"><br><span class="indent">&nbsp;</span></span>তোমার চিত্ত আমার কথা ধরিয়া রাখুক; <br><span class="br-ind"><br><span class="indent">&nbsp;</span></span>আমার আজ্ঞা সকল পালন কর, জীবন পাইবে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রজ্ঞা উপার্জন কর, সুবিবেচনা উপার্জন কর, <br><span class="br-ind"><br><span class="indent">&nbsp;</span></span>ভুলিও না; আমার মুখের কথা হইতে বিমুখ হইও না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>প্রজ্ঞাকে ছাড়িও না, সে তোমাকে রক্ষা করিবে; <br><span class="br-ind"><br><span class="indent">&nbsp;</span></span>তাহাকে প্রেম কর, সে তোমাকে সংরক্ষণ করিবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রজ্ঞাই প্রধান বিষয়, তুমি প্রজ্ঞা উপার্জন কর; <br><span class="br-ind"><br><span class="indent">&nbsp;</span></span>সমস্ত উপার্জন দিয়া সুবিবেচনা উপার্জন কর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তাহাকে শিরোধার্য কর, সে তোমাকে উন্নত করিবে, <br><span class="br-ind"><br><span class="indent">&nbsp;</span></span>যখন তাহাকে আলিঙ্গন কর, সে তোমাকে মান্য করিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে তোমার মস্তকে লাবণ্যভূষণ দিবে, <br><span class="br-ind"><br><span class="indent">&nbsp;</span></span>সে তোমাকে শোভার মুকুট প্রদান করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বৎস, শুন, আমার কথা গ্রহণ কর, <br><span class="br-ind"><br><span class="indent">&nbsp;</span></span>তাহাতে তোমার জীবনের আয়ু দীর্ঘ হইবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি তোমাকে প্রজ্ঞার পথ দেখাইয়াছি, <br><span class="br-ind"><br><span class="indent">&nbsp;</span></span>তোমাকে সরলতার পথে চালাইয়াছি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার গমনকালে পাদসঞ্চার সঙ্কুচিত হইবে না, <br><span class="br-ind"><br><span class="indent">&nbsp;</span></span>ধাবনকালে তোমার উছোট লাগিবে না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>উপদেশ ধরিয়া রাখিও, ছাড়িয়া দিও না, <br><span class="br-ind"><br><span class="indent">&nbsp;</span></span>তাহা রক্ষা কর, কেননা তাহা তোমার জীবন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>দুর্জনদের পথে প্রবেশ করিও না, <br><span class="br-ind"><br><span class="indent">&nbsp;</span></span>দুর্বৃত্তদের পথে চলিও না, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহা পরিত্যাগ কর, তাহার নিকট দিয়া যাইও না; <br><span class="br-ind"><br><span class="indent">&nbsp;</span></span>তাহা হইতে বিমুখ হইয়া অগ্রসর হও। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা দুষ্কর্ম না করিলে তাহাদের নিদ্রা হয় না, <br><span class="br-ind"><br><span class="indent">&nbsp;</span></span>কাহারও উছোট না লাগাইলে তাহাদের নিদ্রা দূরে যায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ তাহারা দুষ্টতার অন্ন ভক্ষণ করে, <br><span class="br-ind"><br><span class="indent">&nbsp;</span></span>তাহারা উপদ্রবের দ্রাক্ষারস পান করে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু ধার্মিকদের পথ প্রভাতীয় জ্যোতির ন্যায়, <br><span class="br-ind"><br><span class="indent">&nbsp;</span></span>যাহা মধ্যাহ্ন পর্যন্ত উত্তরোত্তর দেদীপ্যমান হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দুষ্টদের পথ অন্ধকারের ন্যায়; <br><span class="br-ind"><br><span class="indent">&nbsp;</span></span>তাহারা কিসে উছোট খাইবে, জানে না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বৎস, আমার বাক্যে অবধান কর, <br><span class="br-ind"><br><span class="indent">&nbsp;</span></span>আমার কথায় কর্ণপাত কর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহা তোমার দৃষ্টির বহির্ভূত না হউক, <br><span class="br-ind"><br><span class="indent">&nbsp;</span></span>তোমার হৃদয়মধ্যে তাহা রাখ। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কেননা যাহারা তাহা পায়, তাহাদের পক্ষে তাহা জীবন, <br><span class="br-ind"><br><span class="indent">&nbsp;</span></span>তাহা তাহাদের সর্বাঙ্গের স্বাস্থ্যস্বরূপ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সমস্ত রক্ষণীয় অপেক্ষা তোমার হৃদয় রক্ষা কর, <br><span class="br-ind"><br><span class="indent">&nbsp;</span></span>কেননা তাহা হইতে জীবনের উদ্‌গম হয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>মুখের কুটিলতা আপনা হইতে অন্তর কর, <br><span class="br-ind"><br><span class="indent">&nbsp;</span></span>ওষ্ঠাধরের বক্রতা আপনা হইতে দূর কর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার চক্ষু সরল দৃষ্টি করুক, <br><span class="br-ind"><br><span class="indent">&nbsp;</span></span>তোমার চক্ষুর পাতা সোজাভাবে সম্মুখে দেখুক। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তোমার চরণের পথ সমান কর, <br><span class="br-ind"><br><span class="indent">&nbsp;</span></span>তোমার গতি ব্যবস্থিত হউক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দক্ষিণে কি বামে ফিরিও না, <br><span class="br-ind"><br><span class="indent">&nbsp;</span></span>মন্দ হইতে চরণ নিবৃত্ত কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>