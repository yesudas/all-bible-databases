<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>বৎস, আমার কথা সকল পালন কর, <br><span class="br-ind"><br><span class="indent">&nbsp;</span></span>আমার আজ্ঞা সকল তোমার কাছে সঞ্চয় কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার আজ্ঞা সকল পালন কর, জীবন পাইবে, <br><span class="br-ind"><br><span class="indent">&nbsp;</span></span>নয়ন-তারার ন্যায় আমার ব্যবস্থা রক্ষা কর; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার অঙ্গুলি-কলাপে সেইগুলি বাঁধিয়া রাখ, <br><span class="br-ind"><br><span class="indent">&nbsp;</span></span>তোমার হৃদয়-ফলকে তাহা লিখিয়া রাখ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রজ্ঞাকে বল, তুমি আমার ভগিনী, <br><span class="br-ind"><br><span class="indent">&nbsp;</span></span>সুবিবেচনাকে তোমার সখী বল; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহাতে তুমি পরকীয়া স্ত্রী হইতে রক্ষা পাইবে, <br><span class="br-ind"><br><span class="indent">&nbsp;</span></span>চাটুভাষিণী বিজাতীয়া হইতে রক্ষা পাইবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি আপন গৃহের বাতায়ন হইতে <br><span class="br-ind"><br><span class="indent">&nbsp;</span></span>খড়খড়ি দিয়া নিরীক্ষণ করিতেছিলাম; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অবোধদের মধ্যে আমার দৃষ্টি পড়িল, <br><span class="br-ind"><br><span class="indent">&nbsp;</span></span>আমি যুবকগণের মধ্যে একজনকে দেখিলাম, <br><span class="br-ind"><br><span class="indent">&nbsp;</span></span>সে বুদ্ধিবিহীন যুবক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে গলিতে গেল, ঐ স্ত্রীর কোণের কাছে আসিল, <br><span class="br-ind"><br><span class="indent">&nbsp;</span></span>তাহার বাটীর পথে চলিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন সন্ধ্যাকাল, দিবাবসান হইয়াছিল, <br><span class="br-ind"><br><span class="indent">&nbsp;</span></span>রাত্রিও অন্ধকার হইয়াছিল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তখন দেখ, এক স্ত্রী তাহার সম্মুখে আসিল, <br><span class="br-ind"><br><span class="indent">&nbsp;</span></span>সে বেশ্যা-বেশধারিণী ও চতুর-চিত্তা; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে কলহকারিণী ও অবাধ্য, <br><span class="br-ind"><br><span class="indent">&nbsp;</span></span>তাহার চরণ ঘরে থাকে না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সে কখনও রাস্তায়, কখনও চকে, <br><span class="br-ind"><br><span class="indent">&nbsp;</span></span>কোণে কোণে অপেক্ষাতে থাকে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সে তাহাকে ধরিয়া চুম্বন করিল, <br><span class="br-ind"><br><span class="indent">&nbsp;</span></span>নির্লজ্জ মুখে তাহাকে কহিল, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>‘আমাকে মঙ্গলার্থক বলিদান করিতে হইয়াছে, <br><span class="br-ind"><br><span class="indent">&nbsp;</span></span>অদ্য আমি আমার মানত পূর্ণ করিয়াছি; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাই তোমার সহিত সাক্ষাৎ করিতে বাহিরে আসিয়াছি, <br><span class="br-ind"><br><span class="indent">&nbsp;</span></span>সযত্নে তোমার মুখ দেখিতে আসিয়াছি, তোমাকে পাইয়াছি। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি খাটে বুটিদার চাদর পাতিয়াছি, <br><span class="br-ind"><br><span class="indent">&nbsp;</span></span>মিসরীয় সূত্রের চিত্রবিচিত্র বস্ত্র পাতিয়াছি। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি গন্ধরস, অগুরু ও দারুচিনি দিয়া <br><span class="br-ind"><br><span class="indent">&nbsp;</span></span>আপন শয্যা আমোদিত করিয়াছি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চল, আমরা প্রভাত পর্যন্ত কামরসে মত্ত হই, <br><span class="br-ind"><br><span class="indent">&nbsp;</span></span>আমরা প্রেম বাহুল্যে বিলাস করি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেননা কর্তা ঘরে নাই, <br><span class="br-ind"><br><span class="indent">&nbsp;</span></span>তিনি দূরে যাত্রা করিয়াছেন; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>টাকার তোড়া সঙ্গে লইয়া গিয়াছেন, <br><span class="br-ind"><br><span class="indent">&nbsp;</span></span>পূর্ণিমার দিন ঘরে আসিবেন।’ <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>অনেক মধুর বাক্যে সে তাহার চিত্ত হরণ করিল, <br><span class="br-ind"><br><span class="indent">&nbsp;</span></span>ওষ্ঠাধরের চাটুবাদে তাহাকে আকর্ষণ করিল। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অমনি সে তাহার পশ্চাতে গেল, <br><span class="br-ind"><br><span class="indent">&nbsp;</span></span>যেমন গরু হত হইতে যায়, <br><span class="br-ind"><br><span class="indent">&nbsp;</span></span>যেমন শৃঙ্খলবদ্ধ ব্যক্তি নির্বোধের শাস্তি পাইতে যায়; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>শেষে তাহার যকৃৎ বাণে বিদ্ধ হইল; <br><span class="br-ind"><br><span class="indent">&nbsp;</span></span>যেমন পক্ষী ফাঁদে পড়িতে বেগে ধাবিত হয়, <br><span class="br-ind"><br><span class="indent">&nbsp;</span></span>আর জানে না যে, তাহা প্রাণনাশক। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এখন বৎসগণ, আমার বাক্য শুন, <br><span class="br-ind"><br><span class="indent">&nbsp;</span></span>আমার মুখের কথায় অবধান কর। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার চিত্ত উহার পথে না যাউক, <br><span class="br-ind"><br><span class="indent">&nbsp;</span></span>তুমি উহার পথে ভ্রমণ করিও না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>কেননা সে অনেককে আঘাত করিয়া নিপাত করিয়াছে, <br><span class="br-ind"><br><span class="indent">&nbsp;</span></span>তাহার নিহত লোকেরা বৃহৎ দল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাহার গৃহ পাতালের পথ, <br><span class="br-ind"><br><span class="indent">&nbsp;</span></span>যে পথ মৃত্যুর অন্তঃপুরে নামিয়া যায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>