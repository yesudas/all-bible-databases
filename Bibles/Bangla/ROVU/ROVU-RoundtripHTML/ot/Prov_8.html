<html><head>
<meta http-equiv="Content-Type" content="text/html;charset=utf-8" />
<title>Prov 8 &ndash; হিতোপদেশ &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 8);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>হিতোপদেশ</b> &ndash; <a href="Prov_1.html">1</a> ... <a href="Prov_6.html">6</a> <a href="Prov_7.html">7</a> <b>8</b> <a href="Prov_9.html">9</a> <a href="Prov_10.html">10</a> ... <a href="Prov_31.html">31</a> </div><hr>
<h1>Prov 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রজ্ঞার বর্ণনা ও নিমন্ত্রণ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>প্রজ্ঞা কি ডাকে না? <br><span class="br-ind"><br><span class="indent">&nbsp;</span></span>বুদ্ধি কি উচ্চৈঃস্বর করে না? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে পথের পার্শ্বস্থ উচ্চস্থানের চূড়ায়, <br><span class="br-ind"><br><span class="indent">&nbsp;</span></span>মার্গ সকলের সংযোগস্থানে দাঁড়ায়; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে পুরদ্বার-সমীপে, নগরের অগ্রভাগে, <br><span class="br-ind"><br><span class="indent">&nbsp;</span></span>দ্বারের প্রবেশ-স্থানে থাকিয়া উচ্চৈঃস্বরে বলে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে মানবগণ, আমি তোমাদিগকে ডাকি, <br><span class="br-ind"><br><span class="indent">&nbsp;</span></span>মনুষ্য-সন্তানদের কাছেই আমার বাণী। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে অবোধেরা, চতুরতা শিক্ষা কর; <br><span class="br-ind"><br><span class="indent">&nbsp;</span></span>হে হীনবুদ্ধি সকল, সুবুদ্ধিচিত্ত হও। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শুন, কেননা আমি উৎকৃষ্ট কথা কহিব, <br><span class="br-ind"><br><span class="indent">&nbsp;</span></span>আমার ওষ্ঠাধরের বিকাশ ন্যায়-সঙ্গত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার মুখ সত্য কহিবে, <br><span class="br-ind"><br><span class="indent">&nbsp;</span></span>দুষ্টতা আমার ওষ্ঠের ঘৃণাস্পদ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার মুখের সমস্ত বাক্য ধর্মময়; <br><span class="br-ind"><br><span class="indent">&nbsp;</span></span>তাহার মধ্যে বক্রতা বা কুটিলতা কিছুই নাই। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বুদ্ধিমানের কাছে সেই সকল স্পষ্ট, <br><span class="br-ind"><br><span class="indent">&nbsp;</span></span>জ্ঞানপ্রাপ্তদের কাছে সেই সকল সরল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার শাসনই গ্রহণ কর, রৌপ্য নয়, <br><span class="br-ind"><br><span class="indent">&nbsp;</span></span>উৎকৃষ্ট সুবর্ণ অপেক্ষা জ্ঞান লও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেননা প্রজ্ঞা মুক্তা হইতেও উত্তম, <br><span class="br-ind"><br><span class="indent">&nbsp;</span></span>কোন অভীষ্ট বস্তু তাহার সমান নয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি প্রজ্ঞা, চতুরতার সহিত বাস করি, <br><span class="br-ind"><br><span class="indent">&nbsp;</span></span>পরিণামদর্শিতার তত্ত্ব জানি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভুর ভয় দুষ্টতার প্রতি ঘৃণা; <br><span class="br-ind"><br><span class="indent">&nbsp;</span></span>অহঙ্কার, দাম্ভিকতা ও কুপথ, <br><span class="br-ind"><br><span class="indent">&nbsp;</span></span>এবং কুটিল মুখও আমি ঘৃণা করি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পরামর্শ ও বুদ্ধিকৌশল আমার, <br><span class="br-ind"><br><span class="indent">&nbsp;</span></span>আমিই সুবিবেচনা, পরাক্রম আমার। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমা দ্বারা রাজগণ রাজত্ব করেন, <br><span class="br-ind"><br><span class="indent">&nbsp;</span></span>মন্ত্রিগণ ধর্মব্যবস্থা স্থাপন করেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমা দ্বারা শাসনকর্তারা শাসন করেন, <br><span class="br-ind"><br><span class="indent">&nbsp;</span></span>অধিপতিরা, পৃথিবীর সমস্ত বিচারকর্তারা, শাসন করেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যাহারা আমাকে প্রেম করে, আমিও তাহাদিগকে প্রেম করি, <br><span class="br-ind"><br><span class="indent">&nbsp;</span></span>যাহারা সযত্নে আমার অন্বেষণ করে, তাহারা আমাকে পায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার কাছে রহিয়াছে ঐশ্বর্য ও সম্মান, <br><span class="br-ind"><br><span class="indent">&nbsp;</span></span>অক্ষয় সম্পত্তি ও ধার্মিকতা। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কাঞ্চন ও নির্মল সুবর্ণ অপেক্ষাও আমার ফল উত্তম, <br><span class="br-ind"><br><span class="indent">&nbsp;</span></span>উৎকৃষ্ট রৌপ্য হইতেও আমার উপস্বত্ব উত্তম। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি ধার্মিকতার মার্গে গমন করি, <br><span class="br-ind"><br><span class="indent">&nbsp;</span></span>বিচারের পথের মধ্য দিয়া গমন করি, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যেন, যাহারা আমাকে প্রেম করে, তাহাদিগকে সত্ববান করি, <br><span class="br-ind"><br><span class="indent">&nbsp;</span></span>তাহাদের ভাণ্ডার সকল পরিপূর্ণ করি। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভু নিজ পথের আরম্ভে আমাকে প্রাপ্ত হইয়াছিলেন, তাঁহার কর্ম সকলের পূর্বে, পূর্বাবধি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি স্থাপিত হইয়াছি অনাদি কালাবধি, <br><span class="br-ind"><br><span class="indent">&nbsp;</span></span>আদি হইতে, পৃথিবীর উদ্ভবের পূর্বাবধি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>জলধি যখন হয় নাই, তখন আমি জন্মিয়াছিলাম, <br><span class="br-ind"><br><span class="indent">&nbsp;</span></span>যখন জলপূর্ণ উনুই সকল সৃষ্টি হয় নাই। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>পর্বত সকল স্থাপিত হইবার পূর্বে, <br><span class="br-ind"><br><span class="indent">&nbsp;</span></span>উপপর্বত সকলের পূর্বে আমি জন্মিয়াছিলাম; <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন তিনি স্থল ও মাঠ নির্মাণ করেন নাই, <br><span class="br-ind"><br><span class="indent">&nbsp;</span></span>জগতের ধূলির প্রথম অণুও গড়েন নাই। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যখন তিনি আকাশমণ্ডল প্রস্তুত করেন, তখন আমি সেখানে ছিলাম; <br><span class="br-ind"><br><span class="indent">&nbsp;</span></span>যখন তিনি জলধিপৃষ্ঠের চক্রাকার সীমা নিরূপণ করিলেন, <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যখন তিনি ঊর্ধ্বস্থ আকাশ দৃঢ়রূপে নির্মাণ করিলেন, <br><span class="br-ind"><br><span class="indent">&nbsp;</span></span>যখন জলধির প্রবাহ সকল প্রবল হইল, <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যখন তিনি সমুদ্রের সীমা স্থির করিলেন, <br><span class="br-ind"><br><span class="indent">&nbsp;</span></span>যেন জল তাঁহার আজ্ঞা উল্লঙ্ঘন না করে, <br><span class="br-ind"><br><span class="indent">&nbsp;</span></span>যখন তিনি পৃথিবীর মূল নিরূপণ করিলেন; <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তৎকালে আমি তাঁহার কাছে কার্যকারী ছিলাম; <br><span class="br-ind"><br><span class="indent">&nbsp;</span></span>আমি প্রতিদিন আনন্দময় ছিলাম, <br><span class="br-ind"><br><span class="indent">&nbsp;</span></span>তাঁহার সম্মুখে নিত্য আহ্লাদ করিতাম; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আমি তাঁহার ভূমণ্ডলে আহ্লাদ করিতাম, <br><span class="br-ind"><br><span class="indent">&nbsp;</span></span>মনুষ্য-সন্তানগণে আমার আনন্দ হইত। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>অতএব বৎসগণ, এখন আমার কথা শুন; <br><span class="br-ind"><br><span class="indent">&nbsp;</span></span>কেননা তাহারা ধন্য, যাহারা আমার পথে চলে। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোমরা শাসনে অবধান কর, জ্ঞানবান হও; <br><span class="br-ind"><br><span class="indent">&nbsp;</span></span>তাহা অগ্রাহ্য করিও না। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ধন্য সেই ব্যক্তি, যে আমার কথা শুনে, <br><span class="br-ind"><br><span class="indent">&nbsp;</span></span>যে প্রতিদিন আমার দ্বারে জাগ্রত থাকে, <br><span class="br-ind"><br><span class="indent">&nbsp;</span></span>আমার দ্বারের চৌকাঠে থাকিয়া অপেক্ষা করে। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>কেননা যে আমাকে পায়, সে জীবন পায়, <br><span class="br-ind"><br><span class="indent">&nbsp;</span></span>এবং সদাপ্রভুর অনুগ্রহ ভোগ করে। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু যে আমার বিরুদ্ধে পাপ করে, সে তাহার প্রাণের অনিষ্ট করে; <br><span class="br-ind"><br><span class="indent">&nbsp;</span></span>যে সকল লোক আমাকে ঘৃণা করে, <br><span class="br-ind"><br><span class="indent">&nbsp;</span></span>তাহারা মৃত্যুকে ভালবাসে।<br></div>
</div>
<!-- PARSED ABOVE; EDITING MAY BREAK PARSER -->
</body></html>