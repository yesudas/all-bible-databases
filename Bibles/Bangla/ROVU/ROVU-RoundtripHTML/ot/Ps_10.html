<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, কেন দূরে দাঁড়াইয়া থাক? <br><span class="br-ind"><br><span class="indent">&nbsp;</span></span>সঙ্কটের সময়ে কেন লুকাইয়া থাক? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্টের গর্ব প্রযুক্ত দুঃখী আগুনে পোড়ে, <br><span class="br-ind"><br><span class="indent">&nbsp;</span></span>উহাদের কল্পিত ছলে উহারাই ধরা পড়ুক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা দুষ্ট আপন মনোরথের শ্লাঘা করে, <br><span class="br-ind"><br><span class="indent">&nbsp;</span></span>লোভী সদাপ্রভুকে জলাঞ্জলি দেয়, অবজ্ঞা করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুষ্ট লোক নাক তুলিয়া [বলে,] তিনি অনুসন্ধান করিবেন না; <br><span class="br-ind"><br><span class="indent">&nbsp;</span></span>ঈশ্বর নাই, ইহাই তাহার চিন্তার সার। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহার পথ সর্বদা দৃঢ়; <br><span class="br-ind"><br><span class="indent">&nbsp;</span></span>তোমার শাসনকলাপ ঊর্ধ্ব, তাহার দৃষ্টির বহির্ভূত; <br><span class="br-ind"><br><span class="indent">&nbsp;</span></span>সমস্ত বিপক্ষের প্রতি সে ফুৎকার করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সে মনে মনে বলে, আমি বিচলিত হইব না, <br><span class="br-ind"><br><span class="indent">&nbsp;</span></span>পুরুষানুক্রমে কখনও বিপদগ্রস্ত হইব না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাহার মুখ অভিশাপ, ছলনা ও শঠতায় পূর্ণ; <br><span class="br-ind"><br><span class="indent">&nbsp;</span></span>তাহার জিহ্বার নিচে উপদ্রব ও অন্যায় থাকে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সে গ্রামের গুপ্ত স্থানে বসিয়া থাকে, <br><span class="br-ind"><br><span class="indent">&nbsp;</span></span>নিভৃত স্থানে নির্দোষকে বধ করে; <br><span class="br-ind"><br><span class="indent">&nbsp;</span></span>তাহার চক্ষু অনাথকে ধরিবার জন্য লুক্কায়িত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সিংহ যেমন গহ্বরে, সে তেমনি গুপ্ত স্থানে থাকে, <br><span class="br-ind"><br><span class="indent">&nbsp;</span></span>দুঃখীকে ধরিবার জন্য অন্তরালে থাকে; <br><span class="br-ind"><br><span class="indent">&nbsp;</span></span>সে দুঃখীকে ধরে, আপন জালে টানে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে গুঁড়ি মারে, সে অবনত হয়, <br><span class="br-ind"><br><span class="indent">&nbsp;</span></span>অনাথেরা তাহার প্রবল [থাবায়] পতিত হয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে মনে মনে বলে, ঈশ্বর ভুলিয়া গিয়াছেন, <br><span class="br-ind"><br><span class="indent">&nbsp;</span></span>তিনি মুখ লুকাইয়াছেন, কখনও দেখিবেন না; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, উঠ; হে ঈশ্বর, আপন হস্ত তোল। <br><span class="br-ind"><br><span class="indent">&nbsp;</span></span>দুঃখীদিগকে ভুলিয়া যাইও না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুষ্ট কেন ঈশ্বরকে অবজ্ঞা করে, <br><span class="br-ind"><br><span class="indent">&nbsp;</span></span>মনে মনে বলে, তুমি অনুসন্ধান করিবে না? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি দেখিয়াছ, কেননা তুমি উপদ্রব ও দ্বেষের প্রতি দৃষ্টিপাত করিতেছ, <br><span class="br-ind"><br><span class="indent">&nbsp;</span></span>যেন তাহার প্রতীকার স্ব-হস্তে কর; <br><span class="br-ind"><br><span class="indent">&nbsp;</span></span>অনাথ তোমারই উপরে ভার সমর্পণ করে; <br><span class="br-ind"><br><span class="indent">&nbsp;</span></span>তুমিই পিতৃহীনের সহায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুষ্টের বাহু ভাঙ্গিয়া ফেল, দুর্বৃত্তের দুষ্টতার অনুসন্ধান কর, <br><span class="br-ind"><br><span class="indent">&nbsp;</span></span>যাবৎ লেশমাত্র না থাকে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভু অনন্তকালীন রাজা; <br><span class="br-ind"><br><span class="indent">&nbsp;</span></span>জাতিগণ তাঁহার দেশ হইতে লুপ্ত হইয়াছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে সদাপ্রভু, তুমি নম্রদের আকাঙ্ক্ষা শুনিয়াছ; <br><span class="br-ind"><br><span class="indent">&nbsp;</span></span>তুমি তাহাদের চিত্ত সুস্থির করিবে, তুমি কর্ণপাত করিবে; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পিতৃহীনের ও উপদ্রুত লোকদের বিচার করিবার জন্য, <br><span class="br-ind"><br><span class="indent">&nbsp;</span></span>যেন মৃত্তিকাজাত মর্ত্য আর দুর্দান্ত না থাকে।<br></div>
</div>
<!-- PARSED ABOVE; EDITING MAY BREAK PARSER -->
</body></html>