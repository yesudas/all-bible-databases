<html><head>
<meta http-equiv="Content-Type" content="text/html;charset=utf-8" />
<title>Ps 102 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 102);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_100.html">100</a> <a href="Ps_101.html">101</a> <b>102</b> <a href="Ps_103.html">103</a> <a href="Ps_104.html">104</a> ... <a href="Ps_150.html">150</a> </div><hr>
<h1>Ps 102</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দুঃখীর প্রার্থনা; যৎকালে সে অবসন্ন হইয়া সদাপ্রভুর কাছে আপন খেদের কথা ভাঙ্গিয়া বলে, তৎকালীন।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার প্রার্থনা শুন, <br><span class="br-ind"><br><span class="indent">&nbsp;</span></span>আমার আর্তনাদ তোমার কাছে উপস্থিত হউক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সঙ্কটের দিনে আমা হইতে মুখ লুকাইও না, <br><span class="br-ind"><br><span class="indent">&nbsp;</span></span>আমার দিকে কর্ণপাত কর; <br><span class="br-ind"><br><span class="indent">&nbsp;</span></span>যে দিন আমি ডাকি, ত্বরায় আমাকে উত্তর দিও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা আমার দিন সকল ধূমে লীন হইয়াছে, <br><span class="br-ind"><br><span class="indent">&nbsp;</span></span>আমার অস্থি সকল জ্বলন্ত কাষ্ঠবৎ তপ্ত হইয়াছে; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার হৃদয় তৃণের ন্যায় রৌদ্রাহত হইয়া শুষ্ক হইয়াছে; <br><span class="br-ind"><br><span class="indent">&nbsp;</span></span>আমি আহার করিতে ভুলিয়া যাই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার হাহাকার শব্দপ্রযুক্ত <br><span class="br-ind"><br><span class="indent">&nbsp;</span></span>আমার অস্থিগুলি মাংসে সংসক্ত হইয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি প্রান্তরস্থ পানিভেলার তুল্য হইয়াছি, <br><span class="br-ind"><br><span class="indent">&nbsp;</span></span>উৎসন্ন স্থানের পেচকের সমান হইয়াছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি সজাগ থাকি, এবং এমন হইয়াছি, <br><span class="br-ind"><br><span class="indent">&nbsp;</span></span>যেন চটক ছাদের উপরে একাকী রহিয়াছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>শত্রুরা সমস্ত দিন আমাকে তিরস্কার করে, <br><span class="br-ind"><br><span class="indent">&nbsp;</span></span>যাহারা আমার বিরুদ্ধে ক্রোধোন্মত্ত, <br><span class="br-ind"><br><span class="indent">&nbsp;</span></span>তাহারা আমার নাম লইয়া শাপ দেয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>বস্তুতঃ আমি খাদ্যের ন্যায় ভস্ম খাইয়াছি, <br><span class="br-ind"><br><span class="indent">&nbsp;</span></span>আমার পেয় দ্রব্যের সহিত নেত্রজল মিশাইয়াছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ইহার কারণ তোমার কোপ ও তোমার রোষ; <br><span class="br-ind"><br><span class="indent">&nbsp;</span></span>কেননা তুমি আমাকে তুলিয়া আছাড় মারিয়াছ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমার দিন হেলিয়া পড়া ছায়ার সদৃশ, <br><span class="br-ind"><br><span class="indent">&nbsp;</span></span>আমি তৃণের ন্যায় শুষ্ক হইতেছি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কিন্তু, হে সদাপ্রভু, <br><span class="br-ind"><br><span class="indent">&nbsp;</span></span>তুমি অনন্তকাল সমাসীন থাকিবে, <br><span class="br-ind"><br><span class="indent">&nbsp;</span></span>তোমার স্মরণ পুরুষে পুরুষে স্থায়ী। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি উঠিবে, সিয়োনের প্রতি করুণা করিবে; <br><span class="br-ind"><br><span class="indent">&nbsp;</span></span>কারণ এখন তাহার প্রতি কৃপা করিবার সময়, <br><span class="br-ind"><br><span class="indent">&nbsp;</span></span>কারণ নিরূপিত কাল উপস্থিত হইল। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেহেতু তোমার দাসগণ তাহার প্রস্তরে প্রীত, <br><span class="br-ind"><br><span class="indent">&nbsp;</span></span>তাহার ধূলির প্রতি কৃপা করিতেছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইহাতে জাতিগণ সদাপ্রভুর নাম ভয় করিবে, <br><span class="br-ind"><br><span class="indent">&nbsp;</span></span>পৃথিবীর সমস্ত রাজা তোমার প্রতাপে ভীত হইবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কেননা সদাপ্রভু সিয়োনকে গাঁথিয়াছেন, <br><span class="br-ind"><br><span class="indent">&nbsp;</span></span>তিনি স্বীয় প্রতাপে দর্শন দিয়াছেন; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি দীনহীনদের প্রার্থনার দিকে ফিরিয়াছেন, <br><span class="br-ind"><br><span class="indent">&nbsp;</span></span>তাহাদের প্রার্থনা তুচ্ছ করেন নাই। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ইহা ভাবী বংশের নিমিত্ত লিখিত হইবে; <br><span class="br-ind"><br><span class="indent">&nbsp;</span></span>এবং যে জাতি সৃষ্ট হইবে, <br><span class="br-ind"><br><span class="indent">&nbsp;</span></span>তাহারা সদাপ্রভুর প্রশংসা করিবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>কেননা তিনি আপন উচ্চ ধর্মধাম হইতে অবলোকন করিলেন; <br><span class="br-ind"><br><span class="indent">&nbsp;</span></span>সদাপ্রভু স্বর্গ হইতে পৃথিবীতে দৃষ্টিপাত করিলেন; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বন্দির হাহাকার শুনিবার জন্য, <br><span class="br-ind"><br><span class="indent">&nbsp;</span></span>মৃত্যুর সন্তানদিগকে মুক্ত করিবার জন্য; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যেন প্রচারিত হয় সিয়োনে সদাপ্রভুর নাম, <br><span class="br-ind"><br><span class="indent">&nbsp;</span></span>ও যিরূশালেমে তাঁহার প্রশংসা; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যৎকালে জাতিগণ একত্র মিলিবে, ও রাজ্য সকল মিলিবে, <br><span class="br-ind"><br><span class="indent">&nbsp;</span></span>সদাপ্রভুর সেবা করিবার জন্য। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি পথের মধ্যে আমার বল নত করিয়াছেন, <br><span class="br-ind"><br><span class="indent">&nbsp;</span></span>তিনি আমার আয়ু সংক্ষেপ করিয়াছেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি বলিলাম, হে আমার ঈশ্বর, <br><span class="br-ind"><br><span class="indent">&nbsp;</span></span>আয়ুর মধ্যভাগে আমাকে তুলিয়া লইও না; <br><span class="br-ind"><br><span class="indent">&nbsp;</span></span>তোমার বৎসর সকল পুরুষে পুরুষে স্থায়ী। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তুমি পুরাকালে পৃথিবীর মূল স্থাপন করিয়াছ, <br><span class="br-ind"><br><span class="indent">&nbsp;</span></span>আকাশমণ্ডলও তোমার হস্তের রচনা। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সেই সকল বিনষ্ট হইবে, কিন্তু তুমি স্থির থাকিবে; <br><span class="br-ind"><br><span class="indent">&nbsp;</span></span>সে সমস্ত বস্ত্রের ন্যায় জীর্ণ হইয়া পড়িবে, <br><span class="br-ind"><br><span class="indent">&nbsp;</span></span>তুমি পরিচ্ছদের ন্যায় তাহাদিগকে খুলিবে, <br><span class="br-ind"><br><span class="indent">&nbsp;</span></span>ও তাহাদের পরিবর্তন হইবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>কিন্তু তুমি যে সেই আছ, <br><span class="br-ind"><br><span class="indent">&nbsp;</span></span>তোমার বৎসর সকল কখনও শেষ হইবে না। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তোমার দাসদের সন্তানগণ বসতি করিবে, <br><span class="br-ind"><br><span class="indent">&nbsp;</span></span>তাহাদের বংশ তোমার সাক্ষাতে অটল হইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>