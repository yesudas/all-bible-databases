<html><head>
<meta http-equiv="Content-Type" content="text/html;charset=utf-8" />
<title>Ps 105 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 105);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_103.html">103</a> <a href="Ps_104.html">104</a> <b>105</b> <a href="Ps_106.html">106</a> <a href="Ps_107.html">107</a> ... <a href="Ps_150.html">150</a> </div><hr>
<h1>Ps 105</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর স্তব কর, তাঁহার নামে ডাক, <br><span class="br-ind"><br><span class="indent">&nbsp;</span></span>জাতিগণের মধ্যে তাঁহার ক্রিয়া সকল জানাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাঁহার উদ্দেশে গীত গাও, <br><span class="br-ind"><br><span class="indent">&nbsp;</span></span>তাঁহার প্রশংসা গান কর, <br><span class="br-ind"><br><span class="indent">&nbsp;</span></span>তাঁহার সকল আশ্চর্য কর্ম ধ্যান কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁহার পবিত্র নামের শ্লাঘা কর; <br><span class="br-ind"><br><span class="indent">&nbsp;</span></span>সদাপ্রভুর অন্বেষণকারীদের চিত্ত আনন্দ করুক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুর ও তাঁহার শক্তির অনুসন্ধান কর, <br><span class="br-ind"><br><span class="indent">&nbsp;</span></span>নিয়ত তাঁহার শ্রীমুখের অন্বেষণ কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>স্মরণ কর তাঁহার কৃত আশ্চর্য কর্ম সকল, <br><span class="br-ind"><br><span class="indent">&nbsp;</span></span>তাঁহার অদ্ভুত লক্ষণ ও তাঁহার মুখের শাসন সকল; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে তাঁহার দাস অব্রাহামের বংশ, <br><span class="br-ind"><br><span class="indent">&nbsp;</span></span>হে যাকোবের সন্তানগণ, <br><span class="br-ind"><br><span class="indent">&nbsp;</span></span>তাঁহার মনোনীত লোকেরা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি সদাপ্রভু, আমাদের ঈশ্বর, <br><span class="br-ind"><br><span class="indent">&nbsp;</span></span>তাঁহার শাসন সকল সমস্ত পৃথিবীতে বিদ্যমান। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি আপন নিয়ম চিরকাল স্মরণ করেন, <br><span class="br-ind"><br><span class="indent">&nbsp;</span></span>সেই বাক্য তিনি সহস্র পুরুষপরম্পরার প্রতি আজ্ঞা করিয়াছেন; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই নিয়ম তিনি অব্রাহামের সহিত করিলেন, <br><span class="br-ind"><br><span class="indent">&nbsp;</span></span>সেই শপথ ইস্‌হাকের কাছে করিলেন; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি তাহা যাকোবের জন্য বিধি বলিয়া, <br><span class="br-ind"><br><span class="indent">&nbsp;</span></span>ইস্রায়েলের জন্য চিরকালীন নিয়ম বলিয়া দাঁড় করাইলেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি কহিলেন, আমি তোমাকে কনান দেশ দিব, <br><span class="br-ind"><br><span class="indent">&nbsp;</span></span>তাহাই তোমাদের নির্ণীত অধিকার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তৎকালে তাহারা সংখ্যাতে অধিক ছিল না, <br><span class="br-ind"><br><span class="indent">&nbsp;</span></span>তাহারা অল্পই ছিল, এবং তথায় প্রবাসী ছিল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহারা এক জাতি হইতে অন্য জাতির নিকটে, <br><span class="br-ind"><br><span class="indent">&nbsp;</span></span>এক রাজ্য হইতে অন্য লোকবৃন্দের নিকটে বেড়াইত। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি কোন মনুষ্যকে তাহাদের প্রতি উপদ্রব করিতে দিতেন না, <br><span class="br-ind"><br><span class="indent">&nbsp;</span></span>বরং তাহাদের জন্য রাজগণকে অনুযোগ করিতেন; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>‘আমার অভিষিক্ত ব্যক্তিদিগকে স্পর্শ করিও না, <br><span class="br-ind"><br><span class="indent">&nbsp;</span></span>আমার ভাববাদিগণের অপকার করিও না।’ <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আর তিনি দেশে দুর্ভিক্ষ আহ্বান করিলেন, <br><span class="br-ind"><br><span class="indent">&nbsp;</span></span>ভক্ষ্যরূপ সমস্ত যষ্টি ভগ্ন করিলেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি তাহাদের অগ্রে এক পুরুষকে পাঠাইলেন, <br><span class="br-ind"><br><span class="indent">&nbsp;</span></span>যোষেফ দাসরূপে বিক্রীত হইলেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>লোকে বেড়ি দ্বারা তাঁহার চরণকে ক্লেশ দিল; <br><span class="br-ind"><br><span class="indent">&nbsp;</span></span>তাঁহার প্রাণ লৌহে বদ্ধ হইল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাবৎ তাঁহার বচন সফল না হইল, <br><span class="br-ind"><br><span class="indent">&nbsp;</span></span>তাবৎ সদাপ্রভুর বাক্য তাঁহাকে পরীক্ষা করিল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>রাজা লোক পাঠাইয়া তাঁহাকে ছাড়িয়া দিলেন, <br><span class="br-ind"><br><span class="indent">&nbsp;</span></span>জাতিগণের কর্তা তাঁহাকে মুক্ত করিলেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি তাঁহাকে আপন বাটীর প্রভু করিলেন, <br><span class="br-ind"><br><span class="indent">&nbsp;</span></span>আপনার সমস্ত সম্পত্তির কর্তা করিলেন, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যেন তিনি তাঁহার অমাত্যগণকে <br><span class="br-ind"><br><span class="indent">&nbsp;</span></span>ইচ্ছানুসারে বন্ধন করেন, <br><span class="br-ind"><br><span class="indent">&nbsp;</span></span>ও তাঁহার প্রাচীনবর্গকে জ্ঞান প্রদান করেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আর ইস্রায়েল মিসরে উপস্থিত হইলেন, <br><span class="br-ind"><br><span class="indent">&nbsp;</span></span>যাকোব হামের দেশে প্রবাস করিলেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ঈশ্বর নিজ প্রজাদের অতিশয় বংশবৃদ্ধি করিলেন, <br><span class="br-ind"><br><span class="indent">&nbsp;</span></span>বিপক্ষগণ হইতে তাহাদিগকে বলবান করিলেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি উহাদের চিত্ত এমন ফিরাইলেন যে, <br><span class="br-ind"><br><span class="indent">&nbsp;</span></span>উহারা তাঁহার প্রজাদিগকে ঘৃণা করিল, <br><span class="br-ind"><br><span class="indent">&nbsp;</span></span>তাঁহার দাসদের প্রতি ধূর্ততার ব্যবহার করিল। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি পাঠাইলেন আপন দাস মোশিকে ও হারোণকে, <br><span class="br-ind"><br><span class="indent">&nbsp;</span></span>যাঁহাকে তিনি মনোনীত করিয়াছিলেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাঁহারা উহাদের মধ্যে তাঁহার নানা চিহ্ন, <br><span class="br-ind"><br><span class="indent">&nbsp;</span></span>হামের দেশে নানা অদ্ভুত লক্ষণ দেখাইলেন। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তিনি অন্ধকার পাঠাইলেন, আর অন্ধকার হইল; <br><span class="br-ind"><br><span class="indent">&nbsp;</span></span>তাঁহারা তাঁহার বাক্যের বিরুদ্ধাচরণ করিলেন না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনি উহাদের জল রক্তে পরিণত করিলেন, <br><span class="br-ind"><br><span class="indent">&nbsp;</span></span>উহাদের মৎস্য সকল মারিয়া ফেলিলেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>উহাদের দেশ ভেকে আকীর্ণ হইল, <br><span class="br-ind"><br><span class="indent">&nbsp;</span></span>উহাদের রাজগণের অন্তঃপুরে [তাহা প্রবেশ করিল]। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তিনি বলিলেন, আর দংশকের ঝাঁক আসিল, <br><span class="br-ind"><br><span class="indent">&nbsp;</span></span>পিশুগণ উহাদের সমস্ত অঞ্চলে আসিল। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তিনি উহাদিগকে বৃষ্টির পরিবর্তে শিলা দিলেন, <br><span class="br-ind"><br><span class="indent">&nbsp;</span></span>উহাদের দেশে শিখাযুক্ত অগ্নি বর্ষণ করিলেন। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আর তিনি উহাদের দ্রাক্ষালতা ও ডুমুরগাছে আঘাত করিলেন, <br><span class="br-ind"><br><span class="indent">&nbsp;</span></span>উহাদের অঞ্চলের বৃক্ষসকল ভাঙ্গিয়া ফেলিলেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি বলিলেন, আর পঙ্গপাল আসিল, <br><span class="br-ind"><br><span class="indent">&nbsp;</span></span>অসংখ্য পতঙ্গ আসিল। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তাহারা উহাদের দেশের সমস্ত ওষধি গ্রাস করিল, <br><span class="br-ind"><br><span class="indent">&nbsp;</span></span>উহাদের ভূমির ফল খাইয়া ফেলিল। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>আর তিনি উহাদের দেশে প্রথমজাত সকলকে, <br><span class="br-ind"><br><span class="indent">&nbsp;</span></span>উহাদের সমস্ত শক্তির প্রথম ফলকে, আঘাত করিলেন। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>পরে তিনি লোকদিগকে রৌপ্য ও স্বর্ণের সহিত বাহির করিয়া আনিলেন, <br><span class="br-ind"><br><span class="indent">&nbsp;</span></span>তাঁহার গোষ্ঠীদের মধ্যে একজনও উছোট খায় নাই। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তাহারা প্রস্থান করিলে মিসর আনন্দ করিল, <br><span class="br-ind"><br><span class="indent">&nbsp;</span></span>কারণ উহারা তাহাদের হইতে ত্রাসাপন্ন হইয়াছিল। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তিনি চন্দ্রাতপের জন্য মেঘ বিস্তার করিলেন, <br><span class="br-ind"><br><span class="indent">&nbsp;</span></span>তিনি রাত্রি আলোকময় করণার্থে অগ্নি দিলেন। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তাহারা যাচ্ঞা করিলে তিনি ভারুই পক্ষী আনাইলেন, <br><span class="br-ind"><br><span class="indent">&nbsp;</span></span>এবং স্বর্গীয় ভক্ষ্যে তাহাদিগকে তৃপ্ত করিলেন। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তিনি শৈল খুলিয়া দিলেন, জল প্রবাহিত হইল; <br><span class="br-ind"><br><span class="indent">&nbsp;</span></span>তাহা নদী হইয়া শুষ্কভূমিতে বহিল। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>কারণ তিনি আপন পবিত্র বাক্য স্মরণ করিলেন, <br><span class="br-ind"><br><span class="indent">&nbsp;</span></span>আপন দাস অব্রাহামকে স্মরণ করিলেন। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তিনি আপন প্রজাদিগকে আনন্দসহ, <br><span class="br-ind"><br><span class="indent">&nbsp;</span></span>নিজ মনোনীত লোকদিগকে সঙ্গীতের সহিত বাহির করিয়া আনিলেন। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তিনি তাহাদিগকে জাতিগণের দেশ দিলেন, <br><span class="br-ind"><br><span class="indent">&nbsp;</span></span>তাহারা লোকবৃন্দের শ্রমের ফলাধিকারী হইল, <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>যেন তাহারা তাঁহার বিধি সকল পালন করে, <br><span class="br-ind"><br><span class="indent">&nbsp;</span></span>তাঁহার ব্যবস্থা রক্ষা করে। <br><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>