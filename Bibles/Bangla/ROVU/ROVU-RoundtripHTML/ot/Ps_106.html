<html><head>
<meta http-equiv="Content-Type" content="text/html;charset=utf-8" />
<title>Ps 106 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 106);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_104.html">104</a> <a href="Ps_105.html">105</a> <b>106</b> <a href="Ps_107.html">107</a> <a href="Ps_108.html">108</a> ... <a href="Ps_150.html">150</a> </div><hr>
<h1>Ps 106</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর; <br><span class="br-ind"><br><span class="indent">&nbsp;</span></span>সদাপ্রভুর স্তব কর, কেননা তিনি মঙ্গলময়, <br><span class="br-ind"><br><span class="indent">&nbsp;</span></span>তাঁহার দয়া অনন্তকালস্থায়ী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কে সদাপ্রভুর বিক্রমের কার্য সকল বর্ণনা করিতে পারে? <br><span class="br-ind"><br><span class="indent">&nbsp;</span></span>কে তাঁহার সমস্ত প্রশংসা প্রচার করিতে পারে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ধন্য তাহারা, যাহারা ন্যায় রক্ষা করে, <br><span class="br-ind"><br><span class="indent">&nbsp;</span></span>ধন্য সে, যে সতত ধর্মাচরণ করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু, তোমার প্রজাদের প্রতি তোমার যে মমতা, <br><span class="br-ind"><br><span class="indent">&nbsp;</span></span>সেই মমতায় আমাকে স্মরণ কর; <br><span class="br-ind"><br><span class="indent">&nbsp;</span></span>তোমার পরিত্রাণসহ আমার তত্ত্ব লও; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যেন আমি তোমার মনোনীত লোকদের মঙ্গল দেখি, <br><span class="br-ind"><br><span class="indent">&nbsp;</span></span>যেন তোমার জাতির আনন্দে আনন্দ করি, <br><span class="br-ind"><br><span class="indent">&nbsp;</span></span>যেন তোমার অধিকারের সহিত শ্লাঘা করি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পিতৃপুরুষদের সহিত আমরা পাপ করিয়াছি, <br><span class="br-ind"><br><span class="indent">&nbsp;</span></span>আমরা অপরাধী হইয়াছি, অধর্ম করিয়াছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমাদের পিতৃপুরুষেরা মিসরে তোমার আশ্চর্য ক্রিয়া সকল বুঝিল না, <br><span class="br-ind"><br><span class="indent">&nbsp;</span></span>তোমার বহু দয়া স্মরণ করিল না, <br><span class="br-ind"><br><span class="indent">&nbsp;</span></span>বরং সমুদ্রতীরে, সূফ-সাগরে, বিরুদ্ধাচরণ করিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তথাপি তিনি আপন নামের অনুরোধে তাহাদিগকে পরিত্রাণ করিলেন, <br><span class="br-ind"><br><span class="indent">&nbsp;</span></span>যেন তিনি আপন বিক্রম জ্ঞাত করেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি সূফ-সাগরকে ধমক্‌ দিলেন, <br><span class="br-ind"><br><span class="indent">&nbsp;</span></span>আর তাহা শুষ্ক হইল, <br><span class="br-ind"><br><span class="indent">&nbsp;</span></span>তিনি তাহাদিগকে জলধি দিয়া চালাইলেন, <br><span class="br-ind"><br><span class="indent">&nbsp;</span></span>যেমন প্রান্তর দিয়া চালায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর তিনি বিদ্বেষীর হস্ত হইতে তাহাদিগকে ত্রাণ করিলেন, <br><span class="br-ind"><br><span class="indent">&nbsp;</span></span>শত্রুর হস্ত হইতে তাহাদিগকে মুক্ত করিলেন; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জল তাহাদের বিপক্ষগণকে আচ্ছাদন করিল, <br><span class="br-ind"><br><span class="indent">&nbsp;</span></span>উহাদের একজনও অবশিষ্ট থাকিল না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তখন তাহারা তাঁহার বাক্যে বিশ্বাস করিল, <br><span class="br-ind"><br><span class="indent">&nbsp;</span></span>তাঁহার প্রশংসা গান করিল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহারা ত্বরায় তাঁহার কার্য সকল ভুলিয়া গেল, <br><span class="br-ind"><br><span class="indent">&nbsp;</span></span>তাঁহার মন্ত্রণার অপেক্ষায় রহিল না; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু প্রান্তরে অত্যন্ত লোভ করিল, <br><span class="br-ind"><br><span class="indent">&nbsp;</span></span>মরুভূমিতে ঈশ্বরের পরীক্ষা করিল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাহাতে তিনি তাহাদের প্রার্থিত বস্তু তাহাদিগকে দিলেন, <br><span class="br-ind"><br><span class="indent">&nbsp;</span></span>কিন্তু তাহাদের প্রাণে ক্ষীণতা পাঠাইলেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আরও তাহারা শিবিরের মধ্যে মোশির প্রতি, <br><span class="br-ind"><br><span class="indent">&nbsp;</span></span>ও সদাপ্রভুর পবিত্র লোক হারোণের প্রতি ঈর্ষা করিল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ভূমি ফাটিয়া গিয়া দাথনকে গ্রাস করিল, <br><span class="br-ind"><br><span class="indent">&nbsp;</span></span>অবীরামের মণ্ডলীকে আচ্ছাদন করিল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহাদের মণ্ডলীর মধ্যে অগ্নি জ্বলিয়া উঠিল; <br><span class="br-ind"><br><span class="indent">&nbsp;</span></span>অনল-শিখা দুষ্ট লোকদিগকে পোড়াইয়া ফেলিল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাহারা হোরেবে এক গোবৎস নির্মাণ করিল, <br><span class="br-ind"><br><span class="indent">&nbsp;</span></span>ছাঁচে ঢালা প্রতিমার কাছে প্রণিপাত করিল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>এইরূপে তৃণভোজী গরুর প্রতিমার সহিত <br><span class="br-ind"><br><span class="indent">&nbsp;</span></span>তাহারা আপনাদের গৌরব পরিবর্তন করিল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহারা আপন ত্রাণকর্তা ঈশ্বরকে ভুলিয়া গেল, <br><span class="br-ind"><br><span class="indent">&nbsp;</span></span>যিনি মিসরে বিবিধ মহৎ কার্য করিয়াছিলেন; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হামের দেশে নানা আশ্চর্য ক্রিয়া, <br><span class="br-ind"><br><span class="indent">&nbsp;</span></span>সূফ-সাগরের ধারে নানা ভয়ঙ্কর কার্য করিয়াছিলেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>অতএব তিনি কহিলেন, উহাদিগকে সংহার করিতে হইবে; <br><span class="br-ind"><br><span class="indent">&nbsp;</span></span>কিন্তু তাঁহার মনোনীত ব্যক্তি মোশি তাঁহার সাক্ষাতে ভঙ্গস্থানে দাঁড়াইলেন, <br><span class="br-ind"><br><span class="indent">&nbsp;</span></span>তাঁহার কোপ ফিরাইবার জন্য দাঁড়াইলেন, <br><span class="br-ind"><br><span class="indent">&nbsp;</span></span>পাছে তিনি তাহাদিগকে বিনাশ করেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আর তাহারা রমণীয় দেশ তুচ্ছ করিল, <br><span class="br-ind"><br><span class="indent">&nbsp;</span></span>তাঁহার বাক্যে বিশ্বাস করিল না; <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু আপন আপন তাম্বুর মধ্যে বচসা করিল, <br><span class="br-ind"><br><span class="indent">&nbsp;</span></span>সদাপ্রভুর রবে কর্ণপাত করিল না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>অতএব তিনি তাহাদের বিরুদ্ধে হস্ত তুলিলেন, <br><span class="br-ind"><br><span class="indent">&nbsp;</span></span>বলিলেন, আমি উহাদিগকে প্রান্তরে নিপাত করিব, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আমি উহাদের বংশকে জাতিগণের মধ্যে নিপাত করিব, <br><span class="br-ind"><br><span class="indent">&nbsp;</span></span>উহাদিগকে নানা দেশে ছিন্নভিন্ন করিব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাহারা বাল-পিয়োরের প্রতি আসক্ত হইল, <br><span class="br-ind"><br><span class="indent">&nbsp;</span></span>মৃতদের উদ্দেশে দেওয়া বলি ভোজন করিল। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এইরূপে তাহারা স্ব স্ব কর্ম দ্বারা তাঁহাকে অসন্তুষ্ট করিল; <br><span class="br-ind"><br><span class="indent">&nbsp;</span></span>তাই তাহাদের মধ্যে মহামারীর প্রাদুর্ভাব হইল। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তখন পীনহস দাঁড়াইয়া বিচার সাধন করিলেন, <br><span class="br-ind"><br><span class="indent">&nbsp;</span></span>তাহাতে মহামারী নিবৃত্ত হইল। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাঁহার পক্ষে তাহা ধার্মিকতা বলিয়া গণিত হইল, <br><span class="br-ind"><br><span class="indent">&nbsp;</span></span>পুরুষে পুরুষে চিরকালের জন্য গণিত হইল। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাহারা মরীবার জলসমীপেও ঈশ্বরের কোপ জন্মাইল, <br><span class="br-ind"><br><span class="indent">&nbsp;</span></span>আর তাহাদের জন্য মোশির বিপদ ঘটিল; <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>কেননা তাহারা তাঁহার আত্মার বিরুদ্ধে বিদ্রোহী হইল, <br><span class="br-ind"><br><span class="indent">&nbsp;</span></span>আর উনি আপন ওষ্ঠাধরে অবিবেচনার কথা কহিলেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তাহারা জাতিগণকে বিনষ্ট করিল না, <br><span class="br-ind"><br><span class="indent">&nbsp;</span></span>যাহা সদাপ্রভু করিতে আজ্ঞা দিয়াছিলেন। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>কিন্তু তাহারা জাতিগণের সহিত মিশ্রিত হইল, <br><span class="br-ind"><br><span class="indent">&nbsp;</span></span>উহাদের ক্রিয়া শিক্ষা করিল; <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>আর উহাদের প্রতিমা সকলের সেবা করিল, <br><span class="br-ind"><br><span class="indent">&nbsp;</span></span>তাহাতে সেই সকল তাহাদের ফাঁদ হইয়া উঠিল; <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>ফলে তাহারা আপনাদের পুত্রদিগকে, <br><span class="br-ind"><br><span class="indent">&nbsp;</span></span>আর আপনাদের কন্যাদিগকে ভূতদের উদ্দেশে বলিদান করিল; <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তাহারা নির্দোষদের রক্তপাত, <br><span class="br-ind"><br><span class="indent">&nbsp;</span></span>স্ব স্ব পুত্র-কন্যাদেরই রক্তপাত করিল, <br><span class="br-ind"><br><span class="indent">&nbsp;</span></span>কনানীয় প্রতিমাগণের উদ্দেশে <br><span class="br-ind"><br><span class="indent">&nbsp;</span></span>তাহাদিগকে বলিদান করিল; <br><span class="br-ind"><br><span class="indent">&nbsp;</span></span>দেশ রক্তে অশুদ্ধ হইল। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>এইরূপে তাহারা আপনাদের কার্যে অশুচি, <br><span class="br-ind"><br><span class="indent">&nbsp;</span></span>আপনাদের ক্রিয়াতে ব্যভিচারী হইল। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তাহাতে আপন প্রজাদের উপরে সদাপ্রভুর ক্রোধ জ্বলিয়া উঠিল, <br><span class="br-ind"><br><span class="indent">&nbsp;</span></span>তিনি আপন অধিকারকে ঘৃণা করিলেন। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তিনি তাহাদিগকে জাতিগণের হস্তে সমর্পণ করিলেন, <br><span class="br-ind"><br><span class="indent">&nbsp;</span></span>তাহাতে তাহাদের বিদ্বেষিগণ তাহাদের উপরে কর্তৃত্ব করিল। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাহাদের শত্রুগণও তাহাদের প্রতি দৌরাত্ম্য করিল, <br><span class="br-ind"><br><span class="indent">&nbsp;</span></span>এবং তাহারা উহাদের হস্তের বশে নত হইল। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>অনেক বার তিনি তাহাদিগকে উদ্ধার করিলেন, <br><span class="br-ind"><br><span class="indent">&nbsp;</span></span>কিন্তু তাহারা আপনাদের মন্ত্রণায় বিদ্রোহী হইল, <br><span class="br-ind"><br><span class="indent">&nbsp;</span></span>ও আপনাদের অপরাধে ক্ষীণ হইয়া পড়িল। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তথাচ তিনি যখন তাহাদের কাকূক্তি শুনিলেন, <br><span class="br-ind"><br><span class="indent">&nbsp;</span></span>তখন তাহাদের সঙ্কটের প্রতি দৃষ্টিপাত করিলেন। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তিনি তাহাদের পক্ষে আপনার নিয়ম স্মরণ করিলেন, <br><span class="br-ind"><br><span class="indent">&nbsp;</span></span>নিজ দয়ার মহত্ত্বানুসারে অনুশোচনা করিলেন। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>যাহারা তাহাদিগকে বন্দি করিয়াছিল, <br><span class="br-ind"><br><span class="indent">&nbsp;</span></span>তাহাদের সকলের দৃষ্টিতে তিনি তাহাদিগকে করুণাপ্রাপ্ত করিলেন। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>হে সদাপ্রভু, আমাদের ঈশ্বর, আমাদের ত্রাণ কর, <br><span class="br-ind"><br><span class="indent">&nbsp;</span></span>জাতিগণের মধ্য হইতে আমাদিগকে সংগ্রহ কর; <br><span class="br-ind"><br><span class="indent">&nbsp;</span></span>যেন আমরা তোমার পবিত্র নামের স্তব করি, <br><span class="br-ind"><br><span class="indent">&nbsp;</span></span>যেন তোমার প্রশংসার জয়ধ্বনি করি। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>ধন্য সদাপ্রভু, ইস্রায়েলের ঈশ্বর, <br><span class="br-ind"><br><span class="indent">&nbsp;</span></span>অনাদিকাল অবধি অনন্তকাল পর্যন্ত। <br><span class="br-ind"><br><span class="indent">&nbsp;</span></span>সমস্ত লোক বলুক, আমেন্‌। <br><span class="br-ind"><br><span class="indent">&nbsp;</span></span>তোমরা সদাপ্রভুর প্রশংসা কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>