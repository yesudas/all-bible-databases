<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চম খণ্ড</h2><h2>(১০৭—১৫০)</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর স্তব কর, কেননা তিনি মঙ্গলময়, <br><span class="br-ind"><br><span class="indent">&nbsp;</span></span>তাঁহার দয়া অনন্তকালস্থায়ী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর মুক্তগণ এই কথা বলুক, <br><span class="br-ind"><br><span class="indent">&nbsp;</span></span>যাহাদিগকে তিনি বিপক্ষের হস্ত হইতে মুক্ত করিয়াছেন, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যাহাদিগকে তিনি সংগ্রহ করিয়াছেন নানা দেশ হইতে, <br><span class="br-ind"><br><span class="indent">&nbsp;</span></span>পূর্ব ও পশ্চিম হইতে, উত্তর ও দক্ষিণ হইতে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা প্রান্তরে নির্জন পথে পরিভ্রমণ করিল, <br><span class="br-ind"><br><span class="indent">&nbsp;</span></span>বসতি-নগর পাইল না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহারা ক্ষুধিত ও তৃষ্ণার্ত হইল, <br><span class="br-ind"><br><span class="indent">&nbsp;</span></span>তাহাদের প্রাণ অন্তরে মূর্চ্ছাপন্ন হইল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সঙ্কটে তাহারা সদাপ্রভুর কাছে ক্রন্দন করিল, <br><span class="br-ind"><br><span class="indent">&nbsp;</span></span>আর তিনি তাহাদিগকে কষ্ট হইতে উদ্ধার করিলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি তাহাদিগকে সরল পথেও গমন করাইলেন, <br><span class="br-ind"><br><span class="indent">&nbsp;</span></span>যেন তাহারা বসতি-নগরে যাইতে পারে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>লোকে সদাপ্রভুর স্তব করুক, তাঁহার দয়াপ্রযুক্ত, <br><span class="br-ind"><br><span class="indent">&nbsp;</span></span>মনুষ্য-সন্তানদের জন্য তাঁহার আশ্চর্য কর্মপ্রযুক্ত। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ তিনি আপ্যায়িত করেন আকাঙ্ক্ষী প্রাণকে, <br><span class="br-ind"><br><span class="indent">&nbsp;</span></span>তিনি ক্ষুধিত প্রাণকে উত্তম দ্রব্যে তৃপ্ত করেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>লোকেরা অন্ধকারে ও মৃত্যুচ্ছায়ায় বসিয়াছিল, <br><span class="br-ind"><br><span class="indent">&nbsp;</span></span>দুঃখ-পাশে ও লৌহ-শৃঙ্খলে বদ্ধ ছিল; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তাহারা ঈশ্বরের বাক্যের বিরুদ্ধাচরণ করিত, <br><span class="br-ind"><br><span class="indent">&nbsp;</span></span>পরাৎপরের মন্ত্রণা তুচ্ছ করিত; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই তিনি তাহাদের হৃদয় কঠিন আয়াসে অবনত করিলেন; <br><span class="br-ind"><br><span class="indent">&nbsp;</span></span>তাহারা পতিত হইল, সাহায্যকারী কেহ ছিল না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সঙ্কটে তাহারা সদাপ্রভুর কাছে ক্রন্দন করিল, <br><span class="br-ind"><br><span class="indent">&nbsp;</span></span>আর তিনি তাহাদিগকে কষ্ট হইতে ত্রাণ করিলেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি অন্ধকার ও মৃত্যুচ্ছায়া হইতে তাহাদিগকে বাহির করিয়া আনিলেন, <br><span class="br-ind"><br><span class="indent">&nbsp;</span></span>তাহাদের বন্ধন সকল ছেদন করিলেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>লোকে সদাপ্রভুর স্তব করুক, তাঁহার দয়া প্রযুক্ত, <br><span class="br-ind"><br><span class="indent">&nbsp;</span></span>মনুষ্য-সন্তানদের জন্য তাঁহার আশ্চর্য কর্ম প্রযুক্ত! <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কারণ তিনি পিত্তলের কবাট ভগ্ন করিয়াছেন, <br><span class="br-ind"><br><span class="indent">&nbsp;</span></span>লৌহময় অর্গল ছেদন করিয়াছেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মূর্খেরা আপনাদের অধর্মাচরণ প্রযুক্ত, <br><span class="br-ind"><br><span class="indent">&nbsp;</span></span>আপনাদের অপরাধ প্রযুক্ত দুর্দশাপন্ন হয়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহাদের প্রাণ সমস্ত খাদ্যদ্রব্য ঘৃণা করে, <br><span class="br-ind"><br><span class="indent">&nbsp;</span></span>তাহারা মৃত্যুদ্বারের সমীপে উপস্থিত হয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সঙ্কটে তাহারা সদাপ্রভুর কাছে ক্রন্দন করে, <br><span class="br-ind"><br><span class="indent">&nbsp;</span></span>আর তিনি তাহাদিগকে কষ্ট হইতে ত্রাণ করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তিনি আপন বাক্য পাঠাইয়া তাহাদিগকে সুস্থ করেন, <br><span class="br-ind"><br><span class="indent">&nbsp;</span></span>তাহাদের খাত হইতে তাহাদিগকে রক্ষা করেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>লোকে সদাপ্রভুর স্তব করুক, তাঁহার দয়া প্রযুক্ত, <br><span class="br-ind"><br><span class="indent">&nbsp;</span></span>মনুষ্য-সন্তানদের জন্য তাঁহার আশ্চর্য কর্ম প্রযুক্ত! <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাহারা স্তববলি উৎসর্গ করুক, <br><span class="br-ind"><br><span class="indent">&nbsp;</span></span>আনন্দগানসহ তাঁহার ক্রিয়ার বর্ণনা করুক। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাহারা জাহাজে চড়িয়া সমুদ্রযাত্রা করে, <br><span class="br-ind"><br><span class="indent">&nbsp;</span></span>মহাজলরাশির মধ্যে ব্যবসা করে, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তাহারা সদাপ্রভুর কার্য সকল দেখে, <br><span class="br-ind"><br><span class="indent">&nbsp;</span></span>গভীর জলে তাঁহার আশ্চর্য ব্যাপার সকল দেখে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি আজ্ঞা দ্বারা প্রচণ্ড বায়ু উত্থাপন করেন, <br><span class="br-ind"><br><span class="indent">&nbsp;</span></span>তাহা জলের তরঙ্গমালা উঠায়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাহারা আকাশে উঠে, <br><span class="br-ind"><br><span class="indent">&nbsp;</span></span>তাহারা জলধিতলে নামে; <br><span class="br-ind"><br><span class="indent">&nbsp;</span></span>বিপাকে পড়িয়া তাহাদের প্রাণ গলিয়া যায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাহারা মত্তের ন্যায় হেলিয়া দুলিয়া ঢুলিয়া পড়ে, <br><span class="br-ind"><br><span class="indent">&nbsp;</span></span>তাহাদের সমস্ত বুদ্ধি বিলুপ্ত হয়। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সঙ্কটে তাহারা সদাপ্রভুর কাছে ক্রন্দন করে, <br><span class="br-ind"><br><span class="indent">&nbsp;</span></span>আর তিনি তাহাদিগকে কষ্ট হইতে বাহির করেন। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনি ঝটিকা প্রশমিত করেন; <br><span class="br-ind"><br><span class="indent">&nbsp;</span></span>তাহাতে জলরাশির তরঙ্গ সকল নিস্তব্ধ হয়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তখন তাহারা আনন্দ করে, কেননা শান্তি হইল, <br><span class="br-ind"><br><span class="indent">&nbsp;</span></span>আর তিনি তাহাদিগকে তাহাদের অভীষ্ট পোতাশ্রয়ে লইয়া যান। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>লোকে সদাপ্রভুর স্তব করুক, তাঁহার দয়া প্রযুক্ত, <br><span class="br-ind"><br><span class="indent">&nbsp;</span></span>মনুষ্য-সন্তানদের জন্য তাঁহার আশ্চর্য কর্ম প্রযুক্ত! <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তাহারা প্রজা-সমাজে তাঁহার প্রতিষ্ঠা করুক, <br><span class="br-ind"><br><span class="indent">&nbsp;</span></span>প্রাচীনদের সভাতে তাঁহার প্রশংসা করুক। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি নদী সকলকে প্রান্তরে, <br><span class="br-ind"><br><span class="indent">&nbsp;</span></span>জলের উনুই সমূহকে শুষ্ক ভূমিতে পরিণত করেন, <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তিনি ফলবান দেশকে লবণ-প্রান্তর করেন, <br><span class="br-ind"><br><span class="indent">&nbsp;</span></span>তথাকার নিবাসীদের কদাচরণ প্রযুক্ত। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তিনি প্রান্তরকে জলাশয়ে, <br><span class="br-ind"><br><span class="indent">&nbsp;</span></span>মরুভূমিকে জলের উনুই সমূহে পরিণত করেন; <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>আর সেখানে তিনি ক্ষুধিত লোকদিগকে বাস করান, <br><span class="br-ind"><br><span class="indent">&nbsp;</span></span>যেন তাহারা বসতি-নগর প্রস্তুত করে, <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>এবং ক্ষেত্রে বীজ বপন ও দ্রাক্ষালতা রোপণ করে, <br><span class="br-ind"><br><span class="indent">&nbsp;</span></span>এবং উৎপন্ন ফল সঞ্চয় করে। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তিনি তাহাদিগকে আশীর্বাদ করেন, <br><span class="br-ind"><br><span class="indent">&nbsp;</span></span>তাই তাহারা অতিশয় বৃদ্ধি পায়, <br><span class="br-ind"><br><span class="indent">&nbsp;</span></span>এবং তিনি তাহাদের পশুগণকে হ্রাস পাইতে দেন না। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আবার তাহারা হ্রাস পায় ও অবনত হয়, <br><span class="br-ind"><br><span class="indent">&nbsp;</span></span>উৎপীড়ন, বিপদ ও শোক প্রযুক্ত। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তিনি কর্তাদের উপরে তুচ্ছতা ঢালিয়া দেন, <br><span class="br-ind"><br><span class="indent">&nbsp;</span></span>পথহীন মরুভূমিতে তাহাদিগকে ভ্রমণ করান; <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>কিন্তু দরিদ্রকে দুঃখ হইতে উচ্চে স্থাপন করেন, <br><span class="br-ind"><br><span class="indent">&nbsp;</span></span>আর মেষপালের ন্যায় পরিবার দেন। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাহা দেখিয়া সরল লোক আনন্দিত হয়, <br><span class="br-ind"><br><span class="indent">&nbsp;</span></span>আর সমস্ত দুষ্টতা আপন মুখ রুদ্ধ করে। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>জ্ঞানবান কে? সে এই সমস্ত বিবেচনা করিবে, <br><span class="br-ind"><br><span class="indent">&nbsp;</span></span>তাহারা সদাপ্রভুর বিবিধ দয়া আলোচনা করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>