<html><head>
<meta http-equiv="Content-Type" content="text/html;charset=utf-8" />
<title>Ps 21 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 21);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_19.html">19</a> <a href="Ps_20.html">20</a> <b>21</b> <a href="Ps_22.html">22</a> <a href="Ps_23.html">23</a> ... <a href="Ps_150.html">150</a> </div><hr>
<h1>Ps 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। দায়ূদের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তোমার বলে রাজা আনন্দ করেন, <br><span class="br-ind"><br><span class="indent">&nbsp;</span></span>তিনি তোমার পরিত্রাণে কতই উল্লসিত হন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি তাঁহার মনোবাঞ্ছা পূর্ণ করিয়াছ, <br><span class="br-ind"><br><span class="indent">&nbsp;</span></span>তাঁহার ওষ্ঠের প্রার্থনা অস্বীকার কর নাই। [সেলা] <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা তুমি মঙ্গলের বিবিধ বর সহ তাঁহার সম্মুখবর্তী হইয়াছ, <br><span class="br-ind"><br><span class="indent">&nbsp;</span></span>তুমি তাঁহার মস্তকে সুবর্ণমুকুট দিয়াছ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি তোমার কাছে জীবন প্রার্থনা করিয়াছিলেন, তুমি তাঁহাকে দিয়াছ, <br><span class="br-ind"><br><span class="indent">&nbsp;</span></span>অনন্তকালস্থায়ী দীর্ঘ পরমায়ু দিয়াছ। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার পরিত্রাণে তিনি মহাগৌরবান্বিত; <br><span class="br-ind"><br><span class="indent">&nbsp;</span></span>তুমি তাঁহার উপরে প্রভা ও প্রতাপ রাখিয়াছ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি তাঁহাকে চিরস্থায়ী আশীর্বাদযুক্ত করিয়াছ, <br><span class="br-ind"><br><span class="indent">&nbsp;</span></span>তোমার শ্রীমুখে তাঁহাকে আনন্দে পুলকিত করিয়াছ। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ রাজা সদাপ্রভুতে নির্ভর করেন, <br><span class="br-ind"><br><span class="indent">&nbsp;</span></span>পরাৎপরের দয়াতে তিনি বিচলিত হইবেন না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার হস্ত তোমার সমস্ত শত্রুকে ধরিবে; <br><span class="br-ind"><br><span class="indent">&nbsp;</span></span>তোমার দক্ষিণ হস্ত তোমার বিদ্বেষিগণকে ধরিবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি আপন ক্রোধের সময়ে তাহাদিগকে <br><span class="br-ind"><br><span class="indent">&nbsp;</span></span>প্রজ্বলিত তুন্দুরস্বরূপ করিবে; <br><span class="br-ind"><br><span class="indent">&nbsp;</span></span>সদাপ্রভু কোপে তাহাদিগকে গ্রাস করিবেন, <br><span class="br-ind"><br><span class="indent">&nbsp;</span></span>অগ্নি তাহাদিগকে ভক্ষণ করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি উচ্ছিন্ন করিবে পৃথিবী হইতে তাহাদের ফল, <br><span class="br-ind"><br><span class="indent">&nbsp;</span></span>মনুষ্য-সন্তানদের মধ্য হইতে তাহাদের বংশ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কেননা তাহারা তোমার বিরুদ্ধে কুসঙ্কল্প করিল; <br><span class="br-ind"><br><span class="indent">&nbsp;</span></span>তাহারা কুমন্ত্রণা করিল, তাহা সিদ্ধ করিতে পারে না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা তুমি তাহাদিগকে ফিরাইয়া দিবে, <br><span class="br-ind"><br><span class="indent">&nbsp;</span></span>তুমি তাহাদের মুখ তোমার ধনুর্গুণের লক্ষ্য করিবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, নিজ বলে উন্নত হও; <br><span class="br-ind"><br><span class="indent">&nbsp;</span></span>আমরা তব পরাক্রম গাহিব ও প্রশংসা করিব।<br></div>
</div>
<!-- PARSED ABOVE; EDITING MAY BREAK PARSER -->
</body></html>