<html><head>
<meta http-equiv="Content-Type" content="text/html;charset=utf-8" />
<title>Ps 35 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 35);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_33.html">33</a> <a href="Ps_34.html">34</a> <b>35</b> <a href="Ps_36.html">36</a> <a href="Ps_37.html">37</a> ... <a href="Ps_150.html">150</a> </div><hr>
<h1>Ps 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের।</b> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু, যাহারা আমার সঙ্গে বিবাদ করে, <br><span class="br-ind"><br><span class="indent">&nbsp;</span></span>তাহাদের সহিত বিবাদ কর, <br><span class="br-ind"><br><span class="indent">&nbsp;</span></span>যাহারা আমার সঙ্গে যুদ্ধ করে, <br><span class="br-ind"><br><span class="indent">&nbsp;</span></span>তাহাদের সহিত যুদ্ধ কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি ঢাল ও ফলক ধারণ কর, <br><span class="br-ind"><br><span class="indent">&nbsp;</span></span>আমার সাহায্যের জন্য দণ্ডায়মান হও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>বর্শা ধর, আমার তাড়নাকারীদের সম্মুখে পথ রুদ্ধ কর; <br><span class="br-ind"><br><span class="indent">&nbsp;</span></span>আমার প্রাণকে বল, আমিই তোমার পরিত্রাণ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যাহারা আমার প্রাণের অন্বেষণ করে, <br><span class="br-ind"><br><span class="indent">&nbsp;</span></span>তাহারা লজ্জিত ও অপমানিত হউক; <br><span class="br-ind"><br><span class="indent">&nbsp;</span></span>যাহারা আমার অনিষ্টের সঙ্কল্প করে, <br><span class="br-ind"><br><span class="indent">&nbsp;</span></span>তাহারা ফিরিয়া যাউক, হতাশ হউক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহারা বায়ুচালিত তুষের ন্যায় হউক, <br><span class="br-ind"><br><span class="indent">&nbsp;</span></span>সদাপ্রভুর দূত তাহাদিগকে তাড়া করুন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহাদের পথ অন্ধকার ও পিচ্ছিল হউক; <br><span class="br-ind"><br><span class="indent">&nbsp;</span></span>সদাপ্রভুর দূত তাহাদের পশ্চাতে ধাবমান হউন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেননা তাহারা অকারণে আমার জন্য <br><span class="br-ind"><br><span class="indent">&nbsp;</span></span>গর্তমধ্যে গুপ্ত জাল পাতিয়াছে, <br><span class="br-ind"><br><span class="indent">&nbsp;</span></span>অকারণে আমার প্রাণের জন্য খাদ খুঁড়িয়াছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অজ্ঞাতসারে তাহার সর্বনাশ উপস্থিত হউক; <br><span class="br-ind"><br><span class="indent">&nbsp;</span></span>সে গোপনে পাতা আপনার জালে আপনি ধৃত হউক, <br><span class="br-ind"><br><span class="indent">&nbsp;</span></span>সেই সর্বনাশে সে পতিত হউক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আর আমার প্রাণ সদাপ্রভুতে উল্লসিত হইবে, <br><span class="br-ind"><br><span class="indent">&nbsp;</span></span>তাঁহার পরিত্রাণে আনন্দ করিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার সকল অস্থি বলিবে, <br><span class="br-ind"><br><span class="indent">&nbsp;</span></span>সদাপ্রভু,তোমার তুল্য কে? <br><span class="br-ind"><br><span class="indent">&nbsp;</span></span>তুমিই দুঃখীকে তদপেক্ষা বলবান ব্যক্তি হইতে, <br><span class="br-ind"><br><span class="indent">&nbsp;</span></span>দুঃখী দরিদ্রকে তাহার লুন্ঠনকারী হইতে, <br><span class="br-ind"><br><span class="indent">&nbsp;</span></span>উদ্ধার করিয়া থাক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দুর্বৃত্ত সাক্ষিগণ উঠিতেছে, আমি যাহা জানি না, <br><span class="br-ind"><br><span class="indent">&nbsp;</span></span>তাহা আমার কাছে চাহে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাহারা উপকারের পরিবর্তে আমার অপকার করে, <br><span class="br-ind"><br><span class="indent">&nbsp;</span></span>তাহাতে আমার প্রাণ অনাথ হয়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তাহাদের পীড়ার সময়ে আমি চট পরিতাম, <br><span class="br-ind"><br><span class="indent">&nbsp;</span></span>আমি উপবাস দ্বারা আপন প্রাণকে দুঃখ দিতাম, <br><span class="br-ind"><br><span class="indent">&nbsp;</span></span>আমার প্রার্থনা আমার বক্ষে ফিরিয়া আসিবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমি তাহাদিগকে নিজ বন্ধু <br><span class="br-ind"><br><span class="indent">&nbsp;</span></span>বা নিজ ভ্রাতা বলিয়া মনে করিতাম, <br><span class="br-ind"><br><span class="indent">&nbsp;</span></span>আমি মাতৃশোকাতুরের ন্যায় <br><span class="br-ind"><br><span class="indent">&nbsp;</span></span>শোকার্ত হইয়া অধোমুখে থাকিতাম। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তথাপি তাহারা আমার পদস্খলনে <br><span class="br-ind"><br><span class="indent">&nbsp;</span></span>আনন্দিত হইল, ও সকলে একত্রিত হইল; <br><span class="br-ind"><br><span class="indent">&nbsp;</span></span>অধম লোকেরা আমার অজ্ঞাতসারে <br><span class="br-ind"><br><span class="indent">&nbsp;</span></span>আমার বিরুদ্ধে একত্র হইল, <br><span class="br-ind"><br><span class="indent">&nbsp;</span></span>তাহারা আমাকে বিদীর্ণ করিল, ক্ষান্ত হইল না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পামর বিদ্বেষপূর্ণ উপহাসকারীদের ন্যায় <br><span class="br-ind"><br><span class="indent">&nbsp;</span></span>তাহারা আমার প্রতি দন্তঘর্ষণ করিল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে প্রভু, তুমি কতকাল দেখিবে? <br><span class="br-ind"><br><span class="indent">&nbsp;</span></span>রক্ষা কর আমার প্রাণ তাহাদের ধ্বংস হইতে, <br><span class="br-ind"><br><span class="indent">&nbsp;</span></span>আমার একমাত্র [আত্মা] সিংহগণ হইতে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি মহাসমাজের মধ্যে তোমার স্তব করিব, <br><span class="br-ind"><br><span class="indent">&nbsp;</span></span>বলবান জাতির মধ্যে তোমার প্রশংসা করিব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার শত্রুগণকে আমার বিষয়ে <br><span class="br-ind"><br><span class="indent">&nbsp;</span></span>অন্যায় আনন্দ করিতে দিও না, <br><span class="br-ind"><br><span class="indent">&nbsp;</span></span>যাহারা অকারণে আমাকে দ্বেষ করে, <br><span class="br-ind"><br><span class="indent">&nbsp;</span></span>তাহাদিগকে ভ্রুকুটি করিতে দিও না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কেননা তাহারা শান্তির কথা কহে না, <br><span class="br-ind"><br><span class="indent">&nbsp;</span></span>কিন্তু দেশস্থ শান্ত মনুষ্যগণের বিরুদ্ধে <br><span class="br-ind"><br><span class="indent">&nbsp;</span></span>ছলের কথা কল্পনা করে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাহারা আমার বিরুদ্ধে মুখ ব্যাদান করিত; <br><span class="br-ind"><br><span class="indent">&nbsp;</span></span>বলিত, ‘অহো! অহো! আমাদের চক্ষু দেখিয়াছে।’ <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভু, তুমি দেখিয়াছ, নীরব থাকিও না; <br><span class="br-ind"><br><span class="indent">&nbsp;</span></span>প্রভু, আমা হইতে দূরবর্তী হইও না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জাগিয়া উঠ, জাগ্রত হও, আমার বিচারার্থে, <br><span class="br-ind"><br><span class="indent">&nbsp;</span></span>আমার ঈশ্বর, আমার প্রভু, আমার হেতুবাদ জন্য। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সদাপ্রভু, আমার ঈশ্বর, <br><span class="br-ind"><br><span class="indent">&nbsp;</span></span>তোমার ধর্মশীলতা অনুসারে আমার বিচার কর, <br><span class="br-ind"><br><span class="indent">&nbsp;</span></span>উহারা আমার উপরে আনন্দ না করুক। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহারা মনে মনে না বলুক, <br><span class="br-ind"><br><span class="indent">&nbsp;</span></span>‘অহো! ইহাই আমাদের অভিলাষ’ <br><span class="br-ind"><br><span class="indent">&nbsp;</span></span>তাহারা না বলুক, ‘তাহাকে গ্রাস করিলাম’। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যাহারা আমার বিপদে আনন্দিত হয়, <br><span class="br-ind"><br><span class="indent">&nbsp;</span></span>তাহারা একসঙ্গে লজ্জিত ও হতাশ হউক; <br><span class="br-ind"><br><span class="indent">&nbsp;</span></span>যাহারা আমার বিরুদ্ধে শ্লাঘা করে, <br><span class="br-ind"><br><span class="indent">&nbsp;</span></span>তাহারা লজ্জায় ও অপমানে আচ্ছন্ন হউক। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যাহারা আমার ধার্মিকতায় প্রীত, <br><span class="br-ind"><br><span class="indent">&nbsp;</span></span>তাহারা আনন্দধ্বনি করুক, আহ্লাদিত হউক, <br><span class="br-ind"><br><span class="indent">&nbsp;</span></span>নিত্য নিত্য বলুক, সদাপ্রভু মহিমান্বিত হউন, <br><span class="br-ind"><br><span class="indent">&nbsp;</span></span>যিনি নিজ দাসের কুশলে প্রীত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আর আমার জিহ্বা তোমার ধর্মশীলতার, <br><span class="br-ind"><br><span class="indent">&nbsp;</span></span>ও সমস্ত দিন তোমার প্রশংসার কথা কহিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>