<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। কোরহ সন্তানদের। মস্কীল।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমরা স্বকর্ণে শুনিয়াছি, <br><span class="br-ind"><br><span class="indent">&nbsp;</span></span>আমাদের পিতৃপুরুষেরা আমাদিগকে বলিয়াছেন, <br><span class="br-ind"><br><span class="indent">&nbsp;</span></span>তুমি পূর্বকালে তাঁহাদের সময়ে কার্য করিয়াছিলে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি আপন হস্তে জাতিগণকে অধিকারচ্যুত করিয়া <br><span class="br-ind"><br><span class="indent">&nbsp;</span></span>তাহাদিগকেই রোপণ করিয়াছিলে, <br><span class="br-ind"><br><span class="indent">&nbsp;</span></span>তুমি লোকবৃন্দকে চূর্ণ করিয়া তাঁহাদিগকেই বিস্তারিত করিয়াছিলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা তাঁহারা আপনাদের খড়্‌গ দ্বারা দেশ অধিকার করেন নাই, <br><span class="br-ind"><br><span class="indent">&nbsp;</span></span>তাঁহাদের নিজ বাহু তাঁহাদিগকে নিস্তার করে নাই; <br><span class="br-ind"><br><span class="indent">&nbsp;</span></span>কিন্তু তব দক্ষিণ হস্ত, <br><span class="br-ind"><br><span class="indent">&nbsp;</span></span>তব বাহু ও তব মুখের প্রসন্নতা [তাহা করিয়াছিল,] <br><span class="br-ind"><br><span class="indent">&nbsp;</span></span>কারণ তাঁহাদের প্রতি তোমার অনুকম্পা ছিল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে ঈশ্বর, তুমিই আমার রাজা; <br><span class="br-ind"><br><span class="indent">&nbsp;</span></span>যাকোবকে পরিত্রাণ করিতে আজ্ঞা হউক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দ্বারা আমরা আপন বিপক্ষদিগকে গুতাইয়া ফেলিয়া দিব; <br><span class="br-ind"><br><span class="indent">&nbsp;</span></span>যাহারা আমার বিরুদ্ধে উঠে, <br><span class="br-ind"><br><span class="indent">&nbsp;</span></span>তাহাদিগকে তোমার নামে পদতলে দলিব। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যেহেতু আমি আপন ধনুকে নির্ভর করিব না, <br><span class="br-ind"><br><span class="indent">&nbsp;</span></span>আমার খড়্‌গ আমাকে নিস্তার করিবে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু তুমিই আমাদের বিপক্ষগণ হইতে আমাদিগকে নিস্তার করিয়াছ, <br><span class="br-ind"><br><span class="indent">&nbsp;</span></span>আমাদের বিদ্বেষিগণকে লজ্জাপন্ন করিয়াছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমরা সমস্ত দিন ঈশ্বরেরই শ্লাঘা করিয়াছি, <br><span class="br-ind"><br><span class="indent">&nbsp;</span></span>আর চিরকাল তোমার নামের স্তব করিব। [সেলা] <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু তুমি আমাদিগকে ত্যাগ করিয়াছ, অপমানগ্রস্ত করিয়াছ, <br><span class="br-ind"><br><span class="indent">&nbsp;</span></span>আমাদের বাহিনীগণের সঙ্গে যাত্রা কর না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমি বিপক্ষ হইতে আমাদিগকে ফিরাইতেছ; <br><span class="br-ind"><br><span class="indent">&nbsp;</span></span>আমাদের বিদ্বেষিগণ আপনাদের জন্য লুট করিতেছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি আমাদিগকে ভক্ষণীয় মেষের ন্যায় সমর্পণ করিয়াছ, <br><span class="br-ind"><br><span class="indent">&nbsp;</span></span>আমাদিগকে জাতিগণের মধ্যে ছিন্নভিন্ন করিয়াছ। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি আপন প্রজাদিগকে বিনামূল্যে বিক্রয় করিতেছ, <br><span class="br-ind"><br><span class="indent">&nbsp;</span></span>তাহাদের মূল্য দ্বারা ধন বৃদ্ধি কর নাই। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি আমাদের প্রতিবাসিগণের কাছে <br><span class="br-ind"><br><span class="indent">&nbsp;</span></span>আমাদিগকে তিরস্কারের বিষয়, <br><span class="br-ind"><br><span class="indent">&nbsp;</span></span>আমাদের চতুর্দিকস্থিত লোকদের <br><span class="br-ind"><br><span class="indent">&nbsp;</span></span>উপহাস ও বিদ্রূপের পাত্র করিতেছ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি জাতিগণের মধ্যে আমাদিগকে প্রবাদের বিষয়, <br><span class="br-ind"><br><span class="indent">&nbsp;</span></span>লোকবৃন্দের মধ্যে শিরশ্চালনের আস্পদ করিতেছ। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সমস্ত দিন আমার অপমান আমার সম্মুখে থাকে, <br><span class="br-ind"><br><span class="indent">&nbsp;</span></span>আমার মুখের লজ্জা আমাকে আচ্ছাদন করিয়াছে, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিরস্কারী ও নিন্দাকারীর রব প্রযুক্ত, <br><span class="br-ind"><br><span class="indent">&nbsp;</span></span>শত্রু ও প্রতিহিংসাকারীর উপস্থিতি প্রযুক্ত। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমাদের প্রতি এই সকল ঘটিয়াছে; <br><span class="br-ind"><br><span class="indent">&nbsp;</span></span>কিন্তু আমরা তোমাকে ভুলিয়া যাই নাই, <br><span class="br-ind"><br><span class="indent">&nbsp;</span></span>তোমার নিয়ম বিষয়ে বিশ্বাসঘাতকতা করি নাই; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমাদের চিত্ত পরাঙ্মুখ হয় নাই, <br><span class="br-ind"><br><span class="indent">&nbsp;</span></span>আমাদের পাদবিক্ষেপ তোমার মার্গ হইতে ভ্রষ্ট হয় নাই। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তথাপি তুমি আমাদিগকে শৃগালদের স্থানে চূরমার করিয়াছ, <br><span class="br-ind"><br><span class="indent">&nbsp;</span></span>মৃত্যুচ্ছায়ায় আমাদিগকে আচ্ছন্ন করিয়াছ। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমরা যদি আপন ঈশ্বরের নাম ভুলিয়া গিয়া থাকি, <br><span class="br-ind"><br><span class="indent">&nbsp;</span></span>যদি অন্য দেবের প্রতি অঞ্জলি প্রসারণ করিয়া থাকি, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তবে ঈশ্বর কি তাহার সন্ধান পাইবেন না? <br><span class="br-ind"><br><span class="indent">&nbsp;</span></span>তিনি ত অন্তঃকরণের গুপ্ত বিষয় সকল জানেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হাঁ, তোমার জন্য আমরা সমস্ত দিন নিহত হইতেছি; <br><span class="br-ind"><br><span class="indent">&nbsp;</span></span>আমরা বধ্য মেষের ন্যায় গণিত হইতেছি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>জাগ্রত হও, হে প্রভু, কেন নিদ্রা যাও? <br><span class="br-ind"><br><span class="indent">&nbsp;</span></span>উঠ, চিরকালের নিমিত্ত ত্যাগ করিও না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তুমি কেন আপন মুখ আচ্ছাদন করিতেছ? <br><span class="br-ind"><br><span class="indent">&nbsp;</span></span>আমাদের দুঃখ ও দৌরাত্ম্যভোগ কেন ভুলিয়া যাইতেছ? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কেননা আমাদের প্রাণ ধূলিতে অবনত, <br><span class="br-ind"><br><span class="indent">&nbsp;</span></span>আমাদের উদর ভূমিতে লগ্ন হইয়াছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমাদের সাহায্যের নিমিত্ত উঠ, <br><span class="br-ind"><br><span class="indent">&nbsp;</span></span>নিজ দয়ার অনুরোধে আমাদিগকে মুক্ত কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>