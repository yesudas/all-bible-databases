<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। কোরহ-সন্তানদের। স্বর, অলামোৎ। গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর আমাদের পক্ষে আশ্রয় ও বল। <br><span class="br-ind"><br><span class="indent">&nbsp;</span></span>তিনি সঙ্কটকালে অতি সুপ্রাপ্য সহায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অতএব আমরা ভয় করিব না- <br><span class="br-ind"><br><span class="indent">&nbsp;</span></span>যদ্যপি পৃথিবী পরিবর্তিত হয়, <br><span class="br-ind"><br><span class="indent">&nbsp;</span></span>যদ্যপি পর্বতগণ টলিয়া সমুদ্রের গর্ভে পড়ে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহার জল গর্জন করুক, উচ্চণ্ড হউক, <br><span class="br-ind"><br><span class="indent">&nbsp;</span></span>তাহার আস্ফালনে পর্বতগণ কম্পিত হউক। [সেলা] <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক নদী আছে তাহার প্রণালী সকল ঈশ্বরের নগরকে, <br><span class="br-ind"><br><span class="indent">&nbsp;</span></span>পরাৎপরের আবাসের পবিত্র স্থানকে আনন্দিত করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর তাহার মধ্যবর্তী, তাহা বিচলিত হইবে না; <br><span class="br-ind"><br><span class="indent">&nbsp;</span></span>প্রভাতেই ঈশ্বর তাহার সাহায্য করিবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জাতিগণ গর্জন করিল, রাজ্য সকল বিচলিত হইল; <br><span class="br-ind"><br><span class="indent">&nbsp;</span></span>তিনি আপন রব ছাড়িলেন, পৃথিবী গলিয়া গেল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বাহিনীগণের সদাপ্রভু আমাদের সহবর্তী; <br><span class="br-ind"><br><span class="indent">&nbsp;</span></span>যাকোবের ঈশ্বর আমাদের উচ্চদুর্গ। [সেলা] <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>চল, সদাপ্রভুর কার্যকলাপ সন্দর্শন কর, <br><span class="br-ind"><br><span class="indent">&nbsp;</span></span>যিনি পৃথিবীতে ধ্বংস সাধন করিলেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পৃথিবীর প্রান্ত পর্যন্ত যুদ্ধ নিবৃত্ত করেন; <br><span class="br-ind"><br><span class="indent">&nbsp;</span></span>তিনি ধনু ভগ্ন করেন, বর্শা খণ্ড খণ্ড করেন, <br><span class="br-ind"><br><span class="indent">&nbsp;</span></span>তিনি রথ সকল আগুনে পোড়াইয়া দেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা ক্ষান্ত হও; জানিও, আমিই ঈশ্বর; <br><span class="br-ind"><br><span class="indent">&nbsp;</span></span>আমি জাতিগণের মধ্যে উন্নত হইব, <br><span class="br-ind"><br><span class="indent">&nbsp;</span></span>আমি পৃথিবীতে উন্নত হইব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>বাহিনীগণের সদাপ্রভু আমাদের সহবর্তী; <br><span class="br-ind"><br><span class="indent">&nbsp;</span></span>যাকোবের ঈশ্বর আমাদের উচ্চদুর্গ। [সেলা]<br></div>
</div>
<!-- PARSED ABOVE; EDITING MAY BREAK PARSER -->
</body></html>