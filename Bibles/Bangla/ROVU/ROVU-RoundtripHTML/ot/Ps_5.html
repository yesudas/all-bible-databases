<html><head>
<meta http-equiv="Content-Type" content="text/html;charset=utf-8" />
<title>Ps 5 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 5);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_3.html">3</a> <a href="Ps_4.html">4</a> <b>5</b> <a href="Ps_6.html">6</a> <a href="Ps_7.html">7</a> ... <a href="Ps_150.html">150</a> </div><hr>
<h1>Ps 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। বংশী যন্ত্রে দায়ূদের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার বাক্যে কর্ণপাত কর, <br><span class="br-ind"><br><span class="indent">&nbsp;</span></span>আমার কাকূক্তিতে মনোযোগ কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মম রাজন্‌, মম ঈশ্বর, মম আর্তনাদের রব শুন, <br><span class="br-ind"><br><span class="indent">&nbsp;</span></span>কেননা আমি তোমারই কাছে প্রার্থনা করিতেছি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু, প্রাতঃকালে তুমি আমার রব শুনিবে; <br><span class="br-ind"><br><span class="indent">&nbsp;</span></span>প্রাতে আমি তোমার উদ্দেশে [প্রার্থনা] সাজাইয়া চাহিয়া থাকিব। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কেননা তুমি দুষ্টতাপ্রিয় ঈশ্বর নহ, <br><span class="br-ind"><br><span class="indent">&nbsp;</span></span>মন্দ তোমার অতিথি হইতে পারে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>দর্পকারিগণ তোমার সাক্ষাতে দাঁড়াইবে না, <br><span class="br-ind"><br><span class="indent">&nbsp;</span></span>তুমি সমুদয় অধর্মাচারীকে ঘৃণা করিয়া থাক। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি মিথ্যাবাদীদিগকে বিনষ্ট করিবে, <br><span class="br-ind"><br><span class="indent">&nbsp;</span></span>সদাপ্রভু রক্তপাতীকে ও ছলপ্রিয়কে ঘৃণা করেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আমি তোমার দয়ার বাহুল্যে তোমার গৃহে প্রবেশ করিব, <br><span class="br-ind"><br><span class="indent">&nbsp;</span></span>তোমার পবিত্র মন্দিরের অভিমুখে তোমার ভয়ে প্রণিপাত করিব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, আমার গুপ্ত শত্রুগণ হেতু <br><span class="br-ind"><br><span class="indent">&nbsp;</span></span>তুমি আপন ধর্মশীলতায় আমাকে চালাও, <br><span class="br-ind"><br><span class="indent">&nbsp;</span></span>আমার সম্মুখে তোমার পথ সরল কর। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেননা উহাদের মুখে স্থিরতা কিছুই নাই; <br><span class="br-ind"><br><span class="indent">&nbsp;</span></span>তাহাদের অন্তর দুষ্টতাময়, <br><span class="br-ind"><br><span class="indent">&nbsp;</span></span>তাহাদের কন্ঠ অনাবৃত কবরস্বরূপ, <br><span class="br-ind"><br><span class="indent">&nbsp;</span></span>তাহারা আপনাদের জিহ্বা মসৃণ করে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তাহাদিগকে দোষী কর, <br><span class="br-ind"><br><span class="indent">&nbsp;</span></span>তাহারা আপনাদের মন্ত্রণায় পতিত হউক, <br><span class="br-ind"><br><span class="indent">&nbsp;</span></span>তুমি তাহাদের অধর্ম-বাহুল্যে তাহাদিগকে তাড়াইয়া দেও, <br><span class="br-ind"><br><span class="indent">&nbsp;</span></span>কেননা তাহারা তোমার বিদ্রোহী হইয়াছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু তোমার শরণাপন্ন সকলে আহ্লাদিত হউক, <br><span class="br-ind"><br><span class="indent">&nbsp;</span></span>তাহারা চিরকাল আনন্দগান করুক, <br><span class="br-ind"><br><span class="indent">&nbsp;</span></span>কেননা তুমি তাহাদিগকে রক্ষা করিতেছ; <br><span class="br-ind"><br><span class="indent">&nbsp;</span></span>যাহারা তোমার নাম ভালবাসে, তাহারা তোমাতে উল্লাস করুক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা তুমি ধার্মিককে আশীর্বাদ করিবে, <br><span class="br-ind"><br><span class="indent">&nbsp;</span></span>হে সদাপ্রভু, তুমি ঢালের ন্যায় তাহাকে প্রসন্নতায় বেষ্টন করিবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>