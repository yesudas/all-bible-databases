<html><head>
<meta http-equiv="Content-Type" content="text/html;charset=utf-8" />
<title>Ps 50 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 50);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_48.html">48</a> <a href="Ps_49.html">49</a> <b>50</b> <a href="Ps_51.html">51</a> <a href="Ps_52.html">52</a> ... <a href="Ps_150.html">150</a> </div><hr>
<h1>Ps 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর, সদাপ্রভু ঈশ্বর কথা কহিয়াছেন, <br><span class="br-ind"><br><span class="indent">&nbsp;</span></span>সূর্যের উদয়স্থান অবধি অস্তস্থান পর্যন্ত <br><span class="br-ind"><br><span class="indent">&nbsp;</span></span>তিনি পৃথিবীকে আহ্বান করিয়াছেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সিয়োন হইতে, পরম সৌন্দর্যের স্থান হইতে, <br><span class="br-ind"><br><span class="indent">&nbsp;</span></span>ঈশ্বর দেদীপ্যমান হইয়াছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর আসিবেন, নীরব থাকিবেন না; <br><span class="br-ind"><br><span class="indent">&nbsp;</span></span>তাঁহার অগ্রে অগ্নি গ্রাস করিবে, <br><span class="br-ind"><br><span class="indent">&nbsp;</span></span>তাঁহার চারিদিকে অত্যন্ত ঝড় বহিবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি ঊর্ধ্বস্থিত স্বর্গকে ডাকিবেন, <br><span class="br-ind"><br><span class="indent">&nbsp;</span></span>পৃথিবীকেও ডাকিবেন, স্বীয় প্রজাদের বিচারের জন্য; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার সাধুদিগকে আমার কাছে একত্র কর, <br><span class="br-ind"><br><span class="indent">&nbsp;</span></span>যাহারা বলিদান লইয়া আমার সহিত নিয়ম করিয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আর স্বর্গ তাঁহার ধর্মশীলতা জ্ঞাত করিবে, <br><span class="br-ind"><br><span class="indent">&nbsp;</span></span>কেননা ঈশ্বর স্বয়ং বিচারকর্তা। [সেলা] <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আমার প্রজাগণ, শুন, আমি বলি; <br><span class="br-ind"><br><span class="indent">&nbsp;</span></span>হে ইস্রায়েল, শুন, আমি তোমার বিপক্ষে সাক্ষ্য দিই। <br><span class="br-ind"><br><span class="indent">&nbsp;</span></span>আমিই ঈশ্বর, তোমার ঈশ্বর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি তোমার বলিদান সকলের বিষয়ে তোমাকে ভর্ৎসনা করিব না, <br><span class="br-ind"><br><span class="indent">&nbsp;</span></span>তোমার হোমবলি সকল সতত আমার সম্মুখে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমি তোমার গৃহ হইতে বৃষ, <br><span class="br-ind"><br><span class="indent">&nbsp;</span></span>তোমার খোঁয়াড় হইতে ছাগ লইব না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কেননা বনের সমস্ত জন্তু আমার, <br><span class="br-ind"><br><span class="indent">&nbsp;</span></span>সহস্র সহস্র পর্বতীয় পশু আমার। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি পর্বতগণের সমস্ত পক্ষীকে জানি, <br><span class="br-ind"><br><span class="indent">&nbsp;</span></span>মাঠের প্রাণী সকল আমার সম্মুখবর্তী। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি ক্ষুধিত হইলে তোমাকে বলিব না; <br><span class="br-ind"><br><span class="indent">&nbsp;</span></span>কেননা জগৎ ও তাহার সমস্তই আমার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি কি বৃষমাংস ভোজন করিব? <br><span class="br-ind"><br><span class="indent">&nbsp;</span></span>আমি কি ছাগরক্ত পান করিব? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি ঈশ্বরের উদ্দেশে স্তববলি উৎসর্গ কর, <br><span class="br-ind"><br><span class="indent">&nbsp;</span></span>পরাৎপরের নিকটে আপন মানত পূর্ণ কর; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আর সঙ্কটের দিনে আমাকে ডাকিও; <br><span class="br-ind"><br><span class="indent">&nbsp;</span></span>আমি তোমাকে উদ্ধার করিব, ও তুমি আমার গৌরব করিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু দুষ্টকে ঈশ্বর কহেন, <br><span class="br-ind"><br><span class="indent">&nbsp;</span></span>আমার বিধি প্রচার করিতে তোমার কি অধিকার? <br><span class="br-ind"><br><span class="indent">&nbsp;</span></span>তুমি আমার নিয়ম কেন মুখে আনিয়াছ? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি ত শাসন ঘৃণা করিয়া থাক, <br><span class="br-ind"><br><span class="indent">&nbsp;</span></span>আমার বাক্য পশ্চাতে ফেলিয়া থাক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চোরকে দেখিলে তুমি তাহার সহিত প্রণয় করিতে, <br><span class="br-ind"><br><span class="indent">&nbsp;</span></span>তুমি ব্যভিচারীদের সহভাগী হইতে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি মন্দ বিষয়ে মুখ বাড়াইয়া দিয়া থাক, <br><span class="br-ind"><br><span class="indent">&nbsp;</span></span>তোমার জিহ্বা ছল রচনা করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি বসিয়া নিজ ভ্রাতার বিরুদ্ধে কথা কহিয়া থাক, <br><span class="br-ind"><br><span class="indent">&nbsp;</span></span>তুমি আপন সহোদরের নিন্দা করিয়া থাক। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি এই সকল করিয়াছ, <br><span class="br-ind"><br><span class="indent">&nbsp;</span></span>আমি নীরব হইয়া রহিয়াছি; <br><span class="br-ind"><br><span class="indent">&nbsp;</span></span>তুমি মনে করিয়াছ, আমি তোমারই মতন; <br><span class="br-ind"><br><span class="indent">&nbsp;</span></span>আমি তোমাকে ভর্ৎসনা করিব, <br><span class="br-ind"><br><span class="indent">&nbsp;</span></span>ও তোমার সাক্ষাতে সমস্তের বিন্যাস করিব। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তোমরা যাহারা ঈশ্বরকে ভুলিয়া যাইতেছ, <br><span class="br-ind"><br><span class="indent">&nbsp;</span></span>ইহা বিবেচনা কর, <br><span class="br-ind"><br><span class="indent">&nbsp;</span></span>পাছে আমি তোমাদিগকে বিদীর্ণ করি, <br><span class="br-ind"><br><span class="indent">&nbsp;</span></span>আর উদ্ধার করিবার কেহ না থাকে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে ব্যক্তি স্তবের বলি উৎসর্গ করে, <br><span class="br-ind"><br><span class="indent">&nbsp;</span></span>সেই আমার গৌরব করে; <br><span class="br-ind"><br><span class="indent">&nbsp;</span></span>যে ব্যক্তি নিজ পথ সরল করে, <br><span class="br-ind"><br><span class="indent">&nbsp;</span></span>তাহাকে আমি ঈশ্বরের পরিত্রাণ দেখাইব।<br></div>
</div>
<!-- PARSED ABOVE; EDITING MAY BREAK PARSER -->
</body></html>