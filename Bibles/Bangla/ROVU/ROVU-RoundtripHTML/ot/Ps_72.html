<html><head>
<meta http-equiv="Content-Type" content="text/html;charset=utf-8" />
<title>Ps 72 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 72);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_70.html">70</a> <a href="Ps_71.html">71</a> <b>72</b> <a href="Ps_73.html">73</a> <a href="Ps_74.html">74</a> ... <a href="Ps_150.html">150</a> </div><hr>
<h1>Ps 72</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>শলোমনের।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি রাজাকে আপনার শাসন, <br><span class="br-ind"><br><span class="indent">&nbsp;</span></span>রাজপুত্রকে আপনার ধর্মশীলতা প্রদান কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি ধার্মিকতায় তোমার প্রজাগণের, <br><span class="br-ind"><br><span class="indent">&nbsp;</span></span>ন্যায়ে তোমার দুঃখীদের বিচার করিবেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পর্বতগণ ও উপপর্বতগণ ধার্মিকতা দ্বারা <br><span class="br-ind"><br><span class="indent">&nbsp;</span></span>প্রজাদের জন্য শান্তিরূপ ফলে ফলবান হইবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি দুঃখী প্রজাগণের বিচার করিবেন, <br><span class="br-ind"><br><span class="indent">&nbsp;</span></span>তিনি দরিদ্রের সন্তানদিগকে ত্রাণ করিবেন, <br><span class="br-ind"><br><span class="indent">&nbsp;</span></span>কিন্তু উপদ্রবীকে চূর্ণ করিবেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যাবৎ সূর্য থাকিবে, লোকে তোমাকে ভয় করিবে, <br><span class="br-ind"><br><span class="indent">&nbsp;</span></span>যাবৎ চন্দ্র থাকিবে, পুরুষানুক্রমেই করিবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ছিন্নতৃণ মাঠে বৃষ্টির ন্যায় তিনি নামিয়া আসিবেন, <br><span class="br-ind"><br><span class="indent">&nbsp;</span></span>ভূমি সিঞ্চনকারী জলধারার ন্যায় আসিবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাঁহার সময়ে ধার্মিক লোক প্রফুল্ল হইবে, <br><span class="br-ind"><br><span class="indent">&nbsp;</span></span>চন্দ্রের স্থিতিকাল পর্যন্ত প্রচুর শান্তি হইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি এক সমুদ্র অবধি অপর সমুদ্র পর্যন্ত, <br><span class="br-ind"><br><span class="indent">&nbsp;</span></span>ঐ নদী অবধি পৃথিবীর প্রান্ত পর্যন্ত কর্তৃত্ব করিবেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁহার সম্মুখে মরুনিবাসীরা নত হইবে, <br><span class="br-ind"><br><span class="indent">&nbsp;</span></span>তাঁহার শত্রুগণ ধুলা চাটিবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তর্শীশ ও দ্বীপগণের রাজগণ নৈবেদ্য আনিবেন; <br><span class="br-ind"><br><span class="indent">&nbsp;</span></span>শিবা ও সবার রাজগণ উপহার দিবেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হাঁ, সমুদয় রাজা তাঁহার কাছে প্রণিপাত করিবেন; <br><span class="br-ind"><br><span class="indent">&nbsp;</span></span>সমুদয় জাতি তাঁহার দাস হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কেননা তিনি আর্তনাদকারী দরিদ্রকে, <br><span class="br-ind"><br><span class="indent">&nbsp;</span></span>এবং দুঃখী ও নিঃসহায়কে উদ্ধার করিবেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি দীনহীন ও দরিদ্রের প্রতি দয়া করিবেন, <br><span class="br-ind"><br><span class="indent">&nbsp;</span></span>তিনি দরিদ্রগণের প্রাণ নিস্তার করিবেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি চাতুরী ও দৌরাত্ম্য হইতে <br><span class="br-ind"><br><span class="indent">&nbsp;</span></span>তাহাদের প্রাণ মুক্ত করিবেন, <br><span class="br-ind"><br><span class="indent">&nbsp;</span></span>তাঁহার দৃষ্টিতে তাহাদের রক্ত বহুমূল্য হইবে; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আর তাহারা জীবিত থাকিবে; ও তাঁহাকে শিবার সুবর্ণ দান করা যাইবে, <br><span class="br-ind"><br><span class="indent">&nbsp;</span></span>লোকে তাঁহার নিমিত্ত নিরন্তর প্রার্থনা করিবে, <br><span class="br-ind"><br><span class="indent">&nbsp;</span></span>সমস্ত দিন তাঁহার ধন্যবাদ করিবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>দেশমধ্যে পর্বত-শিখরে প্রচুর শস্য হইবে, <br><span class="br-ind"><br><span class="indent">&nbsp;</span></span>তাহার ফল লিবানোনের ন্যায় দোলায়মান হইবে; <br><span class="br-ind"><br><span class="indent">&nbsp;</span></span>এবং নগরবাসীরা ভূমির তৃণের ন্যায় প্রফুল্ল হইবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাঁহার নাম অনন্তকাল থাকিবে; <br><span class="br-ind"><br><span class="indent">&nbsp;</span></span>সূর্যের স্থিতি পর্যন্ত তাঁহার নাম সতেজ থাকিবে; <br><span class="br-ind"><br><span class="indent">&nbsp;</span></span>মনুষ্যেরা তাঁহাতে আশীর্বাদ পাইবে; <br><span class="br-ind"><br><span class="indent">&nbsp;</span></span>সমুদয় জাতি তাঁহাকে ধন্য ধন্য বলিবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ধন্য সদাপ্রভু ঈশ্বর, ইস্রায়েলের ঈশ্বর; <br><span class="br-ind"><br><span class="indent">&nbsp;</span></span>কেবল তিনিই আশ্চর্য ক্রিয়া করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাঁহার গৌরবান্বিত নাম অনন্তকাল ধন্য; <br><span class="br-ind"><br><span class="indent">&nbsp;</span></span>তাঁহার গৌরবে সমস্ত পৃথিবী পরিপূর্ণ হউক। <br><span class="br-ind"><br><span class="indent">&nbsp;</span></span>আমেন, আমেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যিশয়ের পুত্র দায়ূদের প্রার্থনা সকল সমাপ্ত।<br></div>
</div>
<!-- PARSED ABOVE; EDITING MAY BREAK PARSER -->
</body></html>