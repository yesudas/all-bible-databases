<html><head>
<meta http-equiv="Content-Type" content="text/html;charset=utf-8" />
<title>Ps 75 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 75);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_73.html">73</a> <a href="Ps_74.html">74</a> <b>75</b> <a href="Ps_76.html">76</a> <a href="Ps_77.html">77</a> ... <a href="Ps_150.html">150</a> </div><hr>
<h1>Ps 75</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। স্বর, নাশ করিও না। আসফের সঙ্গীত। গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমরা তোমার ধন্যবাদ করিতেছি, <br><span class="br-ind"><br><span class="indent">&nbsp;</span></span>ধন্যবাদ করিতেছি, কেননা তোমার নাম নিকটবর্তী; <br><span class="br-ind"><br><span class="indent">&nbsp;</span></span>লোকে তোমার আশ্চর্য কর্ম সকল বর্ণনা করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>‘‘আমি যখন নিরূপিত সময় উপস্থিত করিব, <br><span class="br-ind"><br><span class="indent">&nbsp;</span></span>তখন আমিই ন্যায্য বিচার করিব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পৃথিবী ও তন্নিবাসিগণ বিলীন হইতেছে; <br><span class="br-ind"><br><span class="indent">&nbsp;</span></span>আমি তাহার স্তম্ভ সকল স্থাপন করিয়াছি। [সেলা] <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি গর্বিত লোকদিগকে কহিলাম, গর্ব করিও না; <br><span class="br-ind"><br><span class="indent">&nbsp;</span></span>দুষ্ট লোকদিগকে কহিলাম, শৃঙ্গ তুলিও না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাদের শৃঙ্গ উচ্চে তুলিও না; <br><span class="br-ind"><br><span class="indent">&nbsp;</span></span>শক্তগ্রীব হইয়া কথা কহিও না।” <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেননা উদয়-স্থান হইতে, কি পশ্চিম হইতে, <br><span class="br-ind"><br><span class="indent">&nbsp;</span></span>অথবা দক্ষিণ হইতে উন্নতিলাভ হয়, এমন নয়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু ঈশ্বরই বিচারকর্তা; <br><span class="br-ind"><br><span class="indent">&nbsp;</span></span>তিনি কাহাকে নত, কাহাকে বা উন্নত করেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কেননা সদাপ্রভুর হস্তে এক পানপাত্র আছে, <br><span class="br-ind"><br><span class="indent">&nbsp;</span></span>তাহার দ্রাক্ষারস মাতিয়া উঠিয়াছে, <br><span class="br-ind"><br><span class="indent">&nbsp;</span></span>তাহা মিশ্রিত মদ্যে পরিপূর্ণ, <br><span class="br-ind"><br><span class="indent">&nbsp;</span></span>আর তিনি তাহা হইতে ঢালেন, <br><span class="br-ind"><br><span class="indent">&nbsp;</span></span>পৃথিবীর দুষ্ট সকলে তাহার তলানি পর্যন্ত চাটিয়া খাইবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু আমি চিরকাল প্রচার করিব, <br><span class="br-ind"><br><span class="indent">&nbsp;</span></span>যাকোবের ঈশ্বরের উদ্দেশে সঙ্গীত করিব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আর আমি দুষ্টগণের সমস্ত শৃঙ্গ কাটিয়া ফেলিব, <br><span class="br-ind"><br><span class="indent">&nbsp;</span></span>কিন্তু ধার্মিকগণের শৃঙ্গ উচ্চীকৃত হইবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>