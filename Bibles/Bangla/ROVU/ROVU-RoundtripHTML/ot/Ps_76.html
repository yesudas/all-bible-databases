<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রধান বাদ্যকরের জন্য। তারযুক্ত যন্ত্রে। আসফের সঙ্গীত। গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর যিহূদার মধ্যে পরিচিত, <br><span class="br-ind"><br><span class="indent">&nbsp;</span></span>ইস্রায়েলের মধ্যে তাঁহার নাম মহৎ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আর শালেমে তাঁহার আবাস, <br><span class="br-ind"><br><span class="indent">&nbsp;</span></span>সিয়োনে তাঁহার বাসস্থান রহিয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সেখানে তিনি ধনুকের বিজলি সকল, <br><span class="br-ind"><br><span class="indent">&nbsp;</span></span>ঢাল, খড়্‌গ ও সংগ্রাম ভঙ্গ করিয়াছেন। [সেলা] <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মৃগয়ার পর্বতমালা হইতে তুমি তেজোময় ও মহিমান্বিত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সাহসিক-চিত্তেরা লুন্ঠিত ও নিদ্রায় মগ্ন হইয়াছে, <br><span class="br-ind"><br><span class="indent">&nbsp;</span></span>কোন বীর আপন হস্ত পায় নাই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যাকোবের ঈশ্বর, তোমার তর্জনে রথ ও অশ্ব মহানিদ্রাগত হইয়াছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি, তুমিই ভয়াবহ; <br><span class="br-ind"><br><span class="indent">&nbsp;</span></span>তুমি একবার ক্রুদ্ধ হইলে কে তোমার সাক্ষাতে দাঁড়াইবে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি স্বর্গ হইতে বিচারাজ্ঞা শ্রবণ করাইলে, <br><span class="br-ind"><br><span class="indent">&nbsp;</span></span>পৃথিবী ভীত হইল, নিস্তব্ধ হইল, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যখন ঈশ্বর উঠিলেন বিচার করিবার জন্য, <br><span class="br-ind"><br><span class="indent">&nbsp;</span></span>পৃথিবীস্থ মৃদু লোকদের পরিত্রাণ করিবার জন্য। [সেলা] <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অবশ্য, মনুষ্যের ক্রোধ তোমার স্তব করিবে; <br><span class="br-ind"><br><span class="indent">&nbsp;</span></span>তুমি ক্রোধের অবশেষ দ্বারা কটিবন্ধন করিবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমাদের ঈশ্বর সদাপ্রভুর কাছে মানত কর, ও তাহা পূর্ণ কর; <br><span class="br-ind"><br><span class="indent">&nbsp;</span></span>তাঁহার চতুর্দিকস্থ সকলে সেই ভয়াবহের নিকটে উপঢৌকন আনয়ন করুক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি প্রধানবর্গের সাহস খর্ব করেন; <br><span class="br-ind"><br><span class="indent">&nbsp;</span></span>পৃথিবীস্থ রাজগণের পক্ষে তিনি ভয়াবহ।<br></div>
</div>
<!-- PARSED ABOVE; EDITING MAY BREAK PARSER -->
</body></html>