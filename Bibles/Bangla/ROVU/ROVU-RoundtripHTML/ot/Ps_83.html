<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গীত। আসফের সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, মৌনী থাকিও না; <br><span class="br-ind"><br><span class="indent">&nbsp;</span></span>হে ঈশ্বর, নীরব ও নিস্তব্ধ হইও না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেননা, দেখ, তোমার শত্রুগণ গর্জন করিতেছে, <br><span class="br-ind"><br><span class="indent">&nbsp;</span></span>তোমার বিদ্বেষিগণ মস্তক তুলিয়াছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাহারা তোমার প্রজাদের বিরুদ্ধে চক্রান্ত করিতেছে, <br><span class="br-ind"><br><span class="indent">&nbsp;</span></span>তোমার লুক্কায়িতগণের বিরুদ্ধে পরস্পর পরামর্শ আঁটিতেছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাহারা বলিয়াছে, আইস, আমরা উহাদিগকে উচ্ছিন্ন করি, <br><span class="br-ind"><br><span class="indent">&nbsp;</span></span>আর জাতি থাকিতে না দিই, <br><span class="br-ind"><br><span class="indent">&nbsp;</span></span>যেন ইস্রায়েলের নাম আর স্মরণে না থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কারণ তাহারা একচিত্তে মন্ত্রণা করিয়াছে; <br><span class="br-ind"><br><span class="indent">&nbsp;</span></span>তাহারা তোমার বিরুদ্ধে নিয়ম স্থাপন করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ইদোমের তাম্বু সকল ও ইশ্মায়েলীয়গণ, <br><span class="br-ind"><br><span class="indent">&nbsp;</span></span>মোয়াব ও হাগারীয়গণ, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গবাল, অম্মোন ও অমালেক, <br><span class="br-ind"><br><span class="indent">&nbsp;</span></span>সোর-বাসীদের সহিত পলেষ্টীয়া; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অশূরিয়াও তাহাদের সঙ্গে যোগ দিয়াছে, <br><span class="br-ind"><br><span class="indent">&nbsp;</span></span>তাহারা লোট-সন্তানগণের বাহু হইয়াছে। [সেলা] <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ইহাদের প্রতি তদ্রূপ কর, যেরূপ মিদিয়নের প্রতি করিয়াছিলে, <br><span class="br-ind"><br><span class="indent">&nbsp;</span></span>কীশোন নদীতে যেরূপ সীষরার ও যাবীনের প্রতি করিয়াছিলে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাহারা ঐন্‌দোরে বিনষ্ট হইল, <br><span class="br-ind"><br><span class="indent">&nbsp;</span></span>ভূমির উপরে সারস্বরূপ হইল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি ইহাদের প্রধানবর্গকে ওরেব ও সেবের সমান কর, <br><span class="br-ind"><br><span class="indent">&nbsp;</span></span>ইহাদের অধিপতি সকলকে সেবহ ও সল্‌মুন্নের সমান কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ইহারা বলিয়াছে, আইস, <br><span class="br-ind"><br><span class="indent">&nbsp;</span></span>আমরা অধিকার করিয়া লই আপনাদের জন্য ঈশ্বরের নিবাস সকল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে আমার ঈশ্বর, তুমি ইহাদিগকে ঘূর্ণায়মান ধূলির ন্যায় কর, <br><span class="br-ind"><br><span class="indent">&nbsp;</span></span>বায়ুর সম্মুখস্থ নাড়ার ন্যায় কর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যেমন দাবানল বন দগ্ধ করে, <br><span class="br-ind"><br><span class="indent">&nbsp;</span></span>যেমন অগ্নিশিখা পর্বতরাজি লেহন করে; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তদ্রূপ তুমি ইহাদিগকে তোমার ঝটিকায় তাড়না কর, <br><span class="br-ind"><br><span class="indent">&nbsp;</span></span>তোমার প্রচণ্ড বাত্যায় বিহ্বল কর। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি ইহাদের মুখ লজ্জায় পরিপূর্ণ কর, যেন, হে সদাপ্রভু, <br><span class="br-ind"><br><span class="indent">&nbsp;</span></span>ইহারা তোমার নামের অন্বেষণ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ইহারা চিরতরে লজ্জিত ও বিহ্বল হউক, <br><span class="br-ind"><br><span class="indent">&nbsp;</span></span>ইহারা হতাশ ও বিনষ্ট হউক; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আর জানুক যে তুমি, যাঁহার নাম সদাপ্রভু, <br><span class="br-ind"><br><span class="indent">&nbsp;</span></span>একা তুমিই সমস্ত পৃথিবীর উপরে পরাৎপর।<br></div>
</div>
<!-- PARSED ABOVE; EDITING MAY BREAK PARSER -->
</body></html>