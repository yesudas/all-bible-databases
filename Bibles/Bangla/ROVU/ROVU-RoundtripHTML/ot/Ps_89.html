<html><head>
<meta http-equiv="Content-Type" content="text/html;charset=utf-8" />
<title>Ps 89 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 89);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_87.html">87</a> <a href="Ps_88.html">88</a> <b>89</b> <a href="Ps_90.html">90</a> <a href="Ps_91.html">91</a> ... <a href="Ps_150.html">150</a> </div><hr>
<h1>Ps 89</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>ইষ্রাহীয় এথনের মস্কীল।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি চিরকাল সদাপ্রভুর বহুবিধ দয়া গাহিব, <br><span class="br-ind"><br><span class="indent">&nbsp;</span></span>আমি নিজ মুখে তোমার বিশ্বস্ততা পুরুষ-পরম্পরার কাছে ব্যক্ত করিব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ আমি বলিয়াছি, দয়া চিরতরে সংগ্রথিত হইবে, <br><span class="br-ind"><br><span class="indent">&nbsp;</span></span>তুমি আপন বিশ্বস্ততাকে স্বর্গেই সংস্থাপন করিবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>‘আমি আপন মনোনীত লোকের সহিত নিয়ম করিয়াছি, <br><span class="br-ind"><br><span class="indent">&nbsp;</span></span>নিজ দাস দায়ূদের কাছে শপথ করিয়াছি; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি তোমার বংশকে চিরতরে সংস্থাপন করিব, <br><span class="br-ind"><br><span class="indent">&nbsp;</span></span>পুরুষে পুরুষে তোমার সিংহাসন গাঁথিব’। [সেলা] <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে সদাপ্রভু, স্বর্গ তোমার আশ্চর্য ক্রিয়ার, <br><span class="br-ind"><br><span class="indent">&nbsp;</span></span>পবিত্রগণের সমাজে তোমার বিশ্বস্ততারও প্রশংসা করিবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেননা আকাশে সদাপ্রভুর সহিত কে উপমা ধরিতে পারে? <br><span class="br-ind"><br><span class="indent">&nbsp;</span></span>বীর-পুত্রদের মধ্যেই বা কে সদাপ্রভুর তুল্য? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বর পবিত্রগণের সভাতে প্রবল পরাক্রমশালী, <br><span class="br-ind"><br><span class="indent">&nbsp;</span></span>আপনার চতুর্দিকস্থ সকলের উপরে ভয়াবহ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, বাহিনীগণের ঈশ্বর! <br><span class="br-ind"><br><span class="indent">&nbsp;</span></span>হে যাঃ, তোমার তুল্য বিক্রমী কে? <br><span class="br-ind"><br><span class="indent">&nbsp;</span></span>আর তোমার বিশ্বস্ততা তোমার চারিদিকে বিদ্যমান। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমিই সাগর-দর্পের উপরে কর্তৃত্ব করিতেছ, <br><span class="br-ind"><br><span class="indent">&nbsp;</span></span>তাহার তরঙ্গমালা উঠিলে তুমি তাহা প্রশান্ত করিয়া থাক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তুমিই রহবকে চূর্ণ করিয়া হত ব্যক্তির সমান করিয়াছ, <br><span class="br-ind"><br><span class="indent">&nbsp;</span></span>তুমি নিজ বলবন্ত বাহু দ্বারা তোমার শত্রুগণকে ছিন্নভিন্ন করিয়াছ। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আকাশমণ্ডল তোমার, পৃথিবীও তোমার; <br><span class="br-ind"><br><span class="indent">&nbsp;</span></span>জগৎ ও তাহার সমস্ত বস্তু তোমারই সংস্থাপিত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমিই উত্তর ও দক্ষিণ দিকের সৃষ্টি করিয়াছ; <br><span class="br-ind"><br><span class="indent">&nbsp;</span></span>তাবোর ও হর্মোণ তোমার নামে আনন্দধ্বনি করে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার বাহু পরাক্রমবিশিষ্ট, <br><span class="br-ind"><br><span class="indent">&nbsp;</span></span>তোমার হস্ত শক্তিমান, <br><span class="br-ind"><br><span class="indent">&nbsp;</span></span>তোমার দক্ষিণ হস্ত উচ্চ। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ধর্মশীলতা ও ন্যায়বিচার তোমার সিংহাসনের ভিত্তিমূল; <br><span class="br-ind"><br><span class="indent">&nbsp;</span></span>দয়া ও সত্য তোমার শ্রীমুখের অগ্রগামী। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধন্য সেই প্রজারা, যাহারা সেই আনন্দধ্বনি জানে, <br><span class="br-ind"><br><span class="indent">&nbsp;</span></span>হে সদাপ্রভু, তাহারা তোমার মুখের দীপ্তিতে গমনাগমন করে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাহারা সমস্ত দিন তোমার নামে উল্লাস করে, <br><span class="br-ind"><br><span class="indent">&nbsp;</span></span>তাহারা তোমার ধর্মশীলতায় উন্নত হয়; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যেহেতু তুমিই তাহাদের বলের শোভা, <br><span class="br-ind"><br><span class="indent">&nbsp;</span></span>আর তোমার অনুগ্রহে আমাদের শৃঙ্গ উন্নত হইবে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কেননা আমাদের ঢাল সদাপ্রভুর, <br><span class="br-ind"><br><span class="indent">&nbsp;</span></span>আমাদের রাজা ইস্রায়েলের পবিত্রতমের। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>একদা তুমি নিজ সাধুকে দর্শন দিয়া কথা কহিয়াছিলে, <br><span class="br-ind"><br><span class="indent">&nbsp;</span></span>বলিয়াছিলে, আমি সাহায্য করিবার ভার একজন বীরকে সমর্পণ করিয়াছি, <br><span class="br-ind"><br><span class="indent">&nbsp;</span></span>আমি প্রজাদের মধ্যে মনোনীত একজনকে উন্নত করিয়াছি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমার দাস দায়ূদকেই পাইয়াছি, <br><span class="br-ind"><br><span class="indent">&nbsp;</span></span>আমার পবিত্র তৈলে তাহাকে অভিষিক্ত করিয়াছি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার হস্ত তাহার দৃঢ় সহায় হইবে, <br><span class="br-ind"><br><span class="indent">&nbsp;</span></span>আমার বাহু তাহাকে বলবান করিবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>শত্রু তাহার প্রতি উপদ্রব করিতে পারিবে না, <br><span class="br-ind"><br><span class="indent">&nbsp;</span></span>দুষ্টতার সন্তান তাহাকে দুঃখ দিতে পারিবে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>আমি তাহার বিপক্ষগণকে তাহার সম্মুখে চূর্ণ করিব, <br><span class="br-ind"><br><span class="indent">&nbsp;</span></span>তাহার বিদ্বেষিগণকে আঘাত করিব। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিন্তু আমার বিশ্বস্ততা ও দয়া তাহার সহিত থাকিবে, <br><span class="br-ind"><br><span class="indent">&nbsp;</span></span>আমার নামে তাহার শৃঙ্গ উন্নত হইবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আর আমি স্থাপন করিব তাহার হস্ত সমুদ্রের উপরে, <br><span class="br-ind"><br><span class="indent">&nbsp;</span></span>তাহার দক্ষিণ হস্ত নদীগণের উপরে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>সে আমাকে ডাকিয়া বলিবে, তুমি আমার পিতা, <br><span class="br-ind"><br><span class="indent">&nbsp;</span></span>আমার ঈশ্বর, ও আমার পরিত্রাণের শৈল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>আবার আমি তাহাকে প্রথমজাত করিব, <br><span class="br-ind"><br><span class="indent">&nbsp;</span></span>পৃথিবীর রাজগণ হইতে সর্বোচ্চ করিয়া নিযুক্ত করিব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>আমি তাহার পক্ষে আমার দয়া চিরকাল রক্ষা করিব, <br><span class="br-ind"><br><span class="indent">&nbsp;</span></span>আমার নিয়ম তাহার পক্ষে স্থির থাকিবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমি তাহার বংশকে নিত্যস্থায়ী করিব, <br><span class="br-ind"><br><span class="indent">&nbsp;</span></span>তাহার সিংহাসন আকাশের আয়ুর ন্যায় করিব। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তাহার সন্তানেরা যদি আমার ব্যবস্থা ত্যাগ করে, <br><span class="br-ind"><br><span class="indent">&nbsp;</span></span>ও আমার শাসনানুসারে না চলে; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যদি আমার বিধি সকল লঙ্ঘন করে, <br><span class="br-ind"><br><span class="indent">&nbsp;</span></span>ও আমার আজ্ঞা সকল পালন না করে; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তবে আমি অপরাধের জন্য দণ্ড দ্বারা তাহাদিগকে শাস্তি দিব, <br><span class="br-ind"><br><span class="indent">&nbsp;</span></span>অধর্মের জন্য নানা প্রকারে আঘাত করিব; <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তথাপি তাহা হইতে আমার দয়া হরণ করিব না, <br><span class="br-ind"><br><span class="indent">&nbsp;</span></span>আমার বিশ্বস্ততায় মিথ্যা বলিব না। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমি আমার নিয়ম ব্যর্থ করিব না, <br><span class="br-ind"><br><span class="indent">&nbsp;</span></span>আমার ওষ্ঠনির্গত বাক্য অন্যথা করিব না। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>আমি আমার পবিত্রতায় একবার শপথ করিয়াছি, <br><span class="br-ind"><br><span class="indent">&nbsp;</span></span>দায়ূদের নিকটে কখনও মিথ্যা বলিব না। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তাহার বংশ চিরকাল থাকিবে, <br><span class="br-ind"><br><span class="indent">&nbsp;</span></span>তাহার সিংহাসন আমার সাক্ষাতে সূর্যের ন্যায় হইবে। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তাহা চন্দ্রের ন্যায় চিরকাল অটল থাকিবে; <br><span class="br-ind"><br><span class="indent">&nbsp;</span></span>আর গগনস্থ সাক্ষী বিশ্বস্ত। [সেলা] <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>কিন্তু তুমিই পরিত্যাগ ও অগ্রাহ্য করিয়াছ, <br><span class="br-ind"><br><span class="indent">&nbsp;</span></span>আপন অভিষিক্ত লোকের প্রতি ক্রুদ্ধ হইয়াছ। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>তুমি আপন দাসের নিয়ম ঘৃণা করিয়াছ, <br><span class="br-ind"><br><span class="indent">&nbsp;</span></span>তাঁহার মুকুট ভূমিতে ফেলিয়া অশুচি করিয়াছ। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তুমি তাঁহার সমস্ত বেড়া ভাঙ্গিয়া ফেলিয়াছ, <br><span class="br-ind"><br><span class="indent">&nbsp;</span></span>তাঁহার দুর্গ সকল উৎসন্ন করিয়াছ। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>পথিকেরা সকলে তাঁহার দ্রব্য লুট করে; <br><span class="br-ind"><br><span class="indent">&nbsp;</span></span>তিনি প্রতিবাসীদের তিরস্কারের পাত্র হইয়াছেন। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তুমি তাঁহার বিপক্ষগণের দক্ষিণ হস্ত উচ্চ করিয়াছ, <br><span class="br-ind"><br><span class="indent">&nbsp;</span></span>তাঁহার সমস্ত শত্রুকে আনন্দিত করিয়াছ। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>হাঁ, তুমি তাঁহার খড়্‌গের ধার ফিরাইয়া দিয়াছ, <br><span class="br-ind"><br><span class="indent">&nbsp;</span></span>সংগ্রামে তাঁহাকে দাঁড়াইতে দেও নাই। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তুমি তাঁহাকে তেজহীন করিয়াছ, <br><span class="br-ind"><br><span class="indent">&nbsp;</span></span>তাঁহার সিংহাসন ভূমিতে নিক্ষেপ করিয়াছ। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তুমি তাঁহার যৌবনকাল সংক্ষেপ করিয়াছ। <br><span class="br-ind"><br><span class="indent">&nbsp;</span></span>লজ্জায় তাঁহাকে আচ্ছন্ন করিয়াছ। [সেলা] <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>হে সদাপ্রভু, কত কাল নিত্য লুক্কায়িত থাকিবে? <br><span class="br-ind"><br><span class="indent">&nbsp;</span></span>কত কাল তোমার কোপ অগ্নিবৎ জ্বলিবে? <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>স্মরণ কর, আমি কেমন ক্ষণিক; <br><span class="br-ind"><br><span class="indent">&nbsp;</span></span>তুমি মনুষ্যসন্তান সকলকে কেমন অলীকতার নিমিত্ত সৃষ্টি করিয়াছ! <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কোন্‌ মনুষ্য জীবিত থাকিবে, মৃত্যু দেখিবে না, <br><span class="br-ind"><br><span class="indent">&nbsp;</span></span>কে পাতালের হস্ত হইতে আপন প্রাণ মুক্ত করিবে? [সেলা] <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>হে প্রভু, তোমার সেই পূর্বকালীন বিবিধ দয়া কোথায়? <br><span class="br-ind"><br><span class="indent">&nbsp;</span></span>তুমি ত আপন বিশ্বস্ততায় দায়ূদের পক্ষে শপথ করিয়াছিলে। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>হে প্রভু, তোমার দাসগণের প্রতি কৃত তিরস্কার স্মরণ কর, <br><span class="br-ind"><br><span class="indent">&nbsp;</span></span>আমি বলবান জাতিসমূহের [তিরস্কার] নিজ বক্ষঃস্থলে বহন করি। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>হে সদাপ্রভু, তোমার শত্রুগণ তিরস্কার করিয়াছে, <br><span class="br-ind"><br><span class="indent">&nbsp;</span></span>তোমার অভিষিক্ত লোকের পদচিহ্নকে তিরস্কার করিয়াছে। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>ধন্য সদাপ্রভু, চিরকালের জন্য! <br><span class="br-ind"><br><span class="indent">&nbsp;</span></span>আমেন, আমেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>