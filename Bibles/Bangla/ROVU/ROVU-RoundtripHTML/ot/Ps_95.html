<html><head>
<meta http-equiv="Content-Type" content="text/html;charset=utf-8" />
<title>Ps 95 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 95);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_93.html">93</a> <a href="Ps_94.html">94</a> <b>95</b> <a href="Ps_96.html">96</a> <a href="Ps_97.html">97</a> ... <a href="Ps_150.html">150</a> </div><hr>
<h1>Ps 95</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আইস, আমরা সদাপ্রভুর উদ্দেশে আনন্দগান করি, <br><span class="br-ind"><br><span class="indent">&nbsp;</span></span>আমাদের ত্রাণ-শৈলের উদ্দেশে জয়ধ্বনি করি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমরা স্তবসহ তাঁহার সম্মুখে গমন করি, <br><span class="br-ind"><br><span class="indent">&nbsp;</span></span>সঙ্গীত দ্বারা তাঁহার উদ্দেশে জয়ধ্বনি করি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কেননা সদাপ্রভু মহান ঈশ্বর, <br><span class="br-ind"><br><span class="indent">&nbsp;</span></span>তিনি সমুদয় দেবতার উপরে মহান রাজা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পৃথিবীর গভীর স্থান সকল তাঁহার হস্তগত, <br><span class="br-ind"><br><span class="indent">&nbsp;</span></span>পর্বতগণের চূড়া সকলও তাঁহারই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সমুদ্র তাঁহার, তিনিই তাহা নির্মাণ করিয়াছেন, <br><span class="br-ind"><br><span class="indent">&nbsp;</span></span>তাঁহারই হস্ত শুষ্ক ভূমি গঠন করিয়াছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আইস, আমরা প্রণিপাত করি, প্রণত হই, <br><span class="br-ind"><br><span class="indent">&nbsp;</span></span>আমাদের নির্মাতা সদাপ্রভুর সাক্ষাতে জানু পাতি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কেননা তিনিই আমাদের ঈশ্বর, <br><span class="br-ind"><br><span class="indent">&nbsp;</span></span>আমরা তাঁহার চরাণির প্রজা ও তাঁহার হস্তের মেষ। <br><span class="br-ind"><br><span class="indent">&nbsp;</span></span>আহা! অদ্যই তোমরা তাঁহার রব শ্রবণ কর! <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আপন আপন হৃদয় কঠিন করিও না, <br><span class="br-ind"><br><span class="indent">&nbsp;</span></span>যেমন মরীবায়, মরীবা, অর্থাৎ বিবাদ। <br><span class="br-ind"><br><span class="indent">&nbsp;</span></span>যেমন প্রান্তরের মধ্যে মঃসার দিবসে, করিয়াছিলে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তখন তোমাদের পিতৃপুরুষেরা আমার পরীক্ষা করিল, <br><span class="br-ind"><br><span class="indent">&nbsp;</span></span>আমার বিচার করিল, আমার কর্মও দেখিল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চল্লিশ বৎসর পর্যন্ত আমি সেই জাতির প্রতি অসন্তুষ্ট ছিলাম, <br><span class="br-ind"><br><span class="indent">&nbsp;</span></span>আমি বলিয়াছিলাম, ইহারা ভ্রান্তচিত্ত লোক; <br><span class="br-ind"><br><span class="indent">&nbsp;</span></span>ইহারা আমার পথ জ্ঞাত হইল না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>অতএব আমি আপন ক্রোধে শপথ করিলাম, <br><span class="br-ind"><br><span class="indent">&nbsp;</span></span>ইহারা আমার বিশ্রামস্থানে প্রবেশ করিবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>