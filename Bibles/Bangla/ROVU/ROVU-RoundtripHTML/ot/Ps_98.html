<html><head>
<meta http-equiv="Content-Type" content="text/html;charset=utf-8" />
<title>Ps 98 &ndash; গীতসংহিতা &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 98);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>গীতসংহিতা</b> &ndash; <a href="Ps_1.html">1</a> ... <a href="Ps_96.html">96</a> <a href="Ps_97.html">97</a> <b>98</b> <a href="Ps_99.html">99</a> <a href="Ps_100.html">100</a> ... <a href="Ps_150.html">150</a> </div><hr>
<h1>Ps 98</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>সঙ্গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে নূতন গীত গাও, <br><span class="br-ind"><br><span class="indent">&nbsp;</span></span>কেননা তিনি আশ্চর্য আশ্চর্য কর্ম করিয়াছেন; <br><span class="br-ind"><br><span class="indent">&nbsp;</span></span>তাঁহার দক্ষিণ হস্ত ও তাঁহার পবিত্র বাহু <br><span class="br-ind"><br><span class="indent">&nbsp;</span></span>তাঁহার পক্ষে পরিত্রাণ সাধন করিয়াছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু আপনার পরিত্রাণ জ্ঞাত করিয়াছেন, <br><span class="br-ind"><br><span class="indent">&nbsp;</span></span>তিনি জাতিগণের দৃষ্টিগোচরে আপন ধর্মশীলতা প্রকাশ করিয়াছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি ইস্রায়েল-কুলের পক্ষে আপন দয়া ও বিশ্বস্ততা স্মরণ করিয়াছেন; <br><span class="br-ind"><br><span class="indent">&nbsp;</span></span>পৃথিবীর সমস্ত প্রান্ত আমাদের ঈশ্বরের পরিত্রাণ দেখিয়াছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সমস্ত পৃথিবী! সদাপ্রভুর উদ্দেশে জয়ধ্বনি কর; <br><span class="br-ind"><br><span class="indent">&nbsp;</span></span>উচ্চধ্বনি কর, আনন্দগান কর, প্রশংসা গাও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গান কর সদাপ্রভুর উদ্দেশে বীণা সহকারে, <br><span class="br-ind"><br><span class="indent">&nbsp;</span></span>বীণা সহকারে ও গানের রবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তূরী ও ভেরিবাদ্য সহকারে রাজা সদাপ্রভুর সম্মুখে জয়ধ্বনি কর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সমুদ্র ও তন্মধ্যস্থ সকলই গর্জন করুক, <br><span class="br-ind"><br><span class="indent">&nbsp;</span></span>ভুবন ও তন্নিবাসিগণও করুক; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>নদ-নদীগণ করতালি দিউক, <br><span class="br-ind"><br><span class="indent">&nbsp;</span></span>পর্বতগণ একসঙ্গে আনন্দগান করুক; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভুর সাক্ষাতেই করুক, <br><span class="br-ind"><br><span class="indent">&nbsp;</span></span>কেননা তিনি পৃথিবীর বিচার করিতে আসিতেছেন; <br><span class="br-ind"><br><span class="indent">&nbsp;</span></span>তিনি ধর্মশীলতায় জগতের বিচার করিবেন, <br><span class="br-ind"><br><span class="indent">&nbsp;</span></span>ও ন্যায়ে জাতিগণের বিচার করিবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>