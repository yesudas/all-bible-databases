<html><head>
<meta http-equiv="Content-Type" content="text/html;charset=utf-8" />
<title>Song 1 &ndash; পরমগীত &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 1);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>পরমগীত</b> &ndash; <b>1</b> <a href="Song_2.html">2</a> <a href="Song_3.html">3</a> ... <a href="Song_8.html">8</a> </div><hr>
<h1>Song 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরমগীত; ইহা শলোমনের।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>তিনি নিজ মুখের চুম্বনে আমাকে চুম্বন করুন; <br><span class="br-ind"><br><span class="indent">&nbsp;</span></span>কারণ তোমার প্রেম দ্রাক্ষারস হইতেও উত্তম। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার সুগন্ধি তৈল সৌরভে উৎকৃষ্ট; <br><span class="br-ind"><br><span class="indent">&nbsp;</span></span>তোমার নাম সেচিত সুগন্ধি তৈলস্বরূপ; <br><span class="br-ind"><br><span class="indent">&nbsp;</span></span>এই জন্যই কুমারীগণ তোমাকে প্রেম করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাকে আকর্ষণ কর। <br><span class="br-ind"><br><span class="indent">&nbsp;</span></span>আমরা তোমার পশ্চাতে দৌড়িব। <br><span class="br-ind"><br><span class="indent">&nbsp;</span></span>রাজা আপন অন্তঃপুরে আমাকে আনিয়াছেন। <br><span class="br-ind"><br><span class="indent">&nbsp;</span></span>আমরা তোমাতে উল্লসিতা হইব, আনন্দ করিব, <br><span class="br-ind"><br><span class="indent">&nbsp;</span></span>দ্রাক্ষারস হইতেও তোমার প্রেমের অধিক উল্লেখ করিব; <br><span class="br-ind"><br><span class="indent">&nbsp;</span></span>লোকে ন্যায়তঃ তোমাকে প্রেম করে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অয়ি যিরূশালেমের কন্যাগণ। <br><span class="br-ind"><br><span class="indent">&nbsp;</span></span>আমি কৃষ্ণবর্ণা, কিন্তু সুন্দরী, <br><span class="br-ind"><br><span class="indent">&nbsp;</span></span>কেদরের তাম্বুর ন্যায়, শলোমনের যবনিকার ন্যায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমরা আমার প্রতি এই রকম ভাবে দৃষ্টিপাত করিও না যে, আমি কৃষ্ণবর্ণা, <br><span class="br-ind"><br><span class="indent">&nbsp;</span></span>যে সূর্যই আমাকে বিবর্ণা করিয়াছে। <br><span class="br-ind"><br><span class="indent">&nbsp;</span></span>আমার মাতৃপুত্রগণ আমার প্রতি কুপিত হইল, <br><span class="br-ind"><br><span class="indent">&nbsp;</span></span>আমাকে দ্রাক্ষাক্ষেত্র সকলের রক্ষিকা করিল, <br><span class="br-ind"><br><span class="indent">&nbsp;</span></span>আমার নিজ দ্রাক্ষাক্ষেত্র আমি রক্ষা করি নাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে আমার প্রাণ-প্রিয়তম! আমাকে বল, <br><span class="br-ind"><br><span class="indent">&nbsp;</span></span>তুমি [পাল] কোথায় চরাইতেছ? <br><span class="br-ind"><br><span class="indent">&nbsp;</span></span>মধ্যাহ্নকালে কোথায় শয়ন করাইতেছ? <br><span class="br-ind"><br><span class="indent">&nbsp;</span></span>আমি কেন অবগুন্ঠনবতীর ন্যায় হইব, <br><span class="br-ind"><br><span class="indent">&nbsp;</span></span>তোমার সখাদের পালের নিকটে? <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>অয়ি নারীকুল-সুন্দরি! তুমি যদি না জান, <br><span class="br-ind"><br><span class="indent">&nbsp;</span></span>তবে পালের পদচিহ্ন ধরিয়া গমন কর, <br><span class="br-ind"><br><span class="indent">&nbsp;</span></span>এবং পালকদের তাম্বুগুলির নিকটে তোমার ছাগবৎসদিগকে চরাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ফরৌণের রথের এক অশ্বিনীর সহিত, <br><span class="br-ind"><br><span class="indent">&nbsp;</span></span>অয়ি মম প্রিয়তমে! আমি তোমার তুলনা করিয়াছি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বেণী দ্বারা তোমার কপোলযুগল, <br><span class="br-ind"><br><span class="indent">&nbsp;</span></span>হার দ্বারা তোমার কন্ঠদেশ, শোভাযুক্ত হইতেছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমরা তোমার জন্য সুবর্ণ-বেণী প্রস্তুত করিব, <br><span class="br-ind"><br><span class="indent">&nbsp;</span></span>তাহা রৌপ্যের গ্রন্থিবিশিষ্ট হইবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যখন রাজা সভায় বসিলেন, <br><span class="br-ind"><br><span class="indent">&nbsp;</span></span>আমার জটামাংসীর সৌরভ বিস্তারিত হইল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার প্রিয় আমার কাছে গন্ধরস-তরুগুচ্ছবৎ, <br><span class="br-ind"><br><span class="indent">&nbsp;</span></span>যাহা আমার কুচযুগের মধ্যে থাকে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার প্রিয় আমার নিকটে মেহেদির পুষ্পগুচ্ছের মত, <br><span class="br-ind"><br><span class="indent">&nbsp;</span></span>যাহা ঐন্‌-গদীর দ্রাক্ষাক্ষেত্রে জন্মে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দেখ, তুমি সুন্দরী, <br><span class="br-ind"><br><span class="indent">&nbsp;</span></span>অয়ি মম প্রিয়ে! দেখ, তুমি সুন্দরী, <br><span class="br-ind"><br><span class="indent">&nbsp;</span></span>তোমার নয়নযুগল কপোতের সদৃশ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে আমার প্রিয়! দেখ, তুমি সুন্দর, হাঁ, তুমি মনোহর, <br><span class="br-ind"><br><span class="indent">&nbsp;</span></span>আর আমাদের শয্যা হরিদ্বর্ণ। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এরস বৃক্ষ আমাদের গৃহের কড়িকাঠ, <br><span class="br-ind"><br><span class="indent">&nbsp;</span></span>দেবদারু আমাদের বরগা।<br></div>
</div>
<!-- PARSED ABOVE; EDITING MAY BREAK PARSER -->
</body></html>