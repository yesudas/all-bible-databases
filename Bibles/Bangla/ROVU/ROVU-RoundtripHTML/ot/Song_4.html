<html><head>
<meta http-equiv="Content-Type" content="text/html;charset=utf-8" />
<title>Song 4 &ndash; পরমগীত &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 4);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>পরমগীত</b> &ndash; <a href="Song_1.html">1</a> <a href="Song_2.html">2</a> <a href="Song_3.html">3</a> <b>4</b> <a href="Song_5.html">5</a> <a href="Song_6.html">6</a> ... <a href="Song_8.html">8</a> </div><hr>
<h1>Song 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>অয়ি মম প্রিয়ে! দেখ, তুমি সুন্দরী, <br><span class="br-ind"><br><span class="indent">&nbsp;</span></span>দেখ, তুমি সুন্দরী; <br><span class="br-ind"><br><span class="indent">&nbsp;</span></span>ঘোমটার মধ্যে তোমার নয়নযুগল কপোতের ন্যায়; <br><span class="br-ind"><br><span class="indent">&nbsp;</span></span>তোমার কেশপাশ এমন ছাগপালের ন্যায়, <br><span class="br-ind"><br><span class="indent">&nbsp;</span></span>যাহারা গিলিয়দ-পর্বতের পার্শ্বে শুইয়া থাকে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার দন্তশ্রেণী ছিন্নলোমা মেষীর পালবৎ, <br><span class="br-ind"><br><span class="indent">&nbsp;</span></span>যাহারা স্নান করিয়া উঠিয়া আসিয়াছে, <br><span class="br-ind"><br><span class="indent">&nbsp;</span></span>যাহারা সকলে যমজ শাবকবিশিষ্টা, <br><span class="br-ind"><br><span class="indent">&nbsp;</span></span>যাহাদের মধ্যে একটিও মৃতবৎসা নাই। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার ওষ্ঠাধর সিন্দূরবর্ণ সুত্রের ন্যায়, <br><span class="br-ind"><br><span class="indent">&nbsp;</span></span>তোমার মুখ অতি মনোহর, <br><span class="br-ind"><br><span class="indent">&nbsp;</span></span>তোমার ঘোমটার মধ্যে তোমার গণ্ডদেশ দাড়িম্বখণ্ডের ন্যায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার গলদেশ দায়ূদের সেই দুর্গের সদৃশ, <br><span class="br-ind"><br><span class="indent">&nbsp;</span></span>যাহা অস্ত্রাগারের নিমিত্ত নির্মিত, <br><span class="br-ind"><br><span class="indent">&nbsp;</span></span>যাহার মধ্যে এক সহস্র বর্ম টাঙ্গান রহিয়াছে, <br><span class="br-ind"><br><span class="indent">&nbsp;</span></span>সে সমস্তই বীরগণের ঢাল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার কুচযুগল দুই হরিণ-শাবকের, <br><span class="br-ind"><br><span class="indent">&nbsp;</span></span>হরিণীর দুই যমজ বৎসের ন্যায়, <br><span class="br-ind"><br><span class="indent">&nbsp;</span></span>যাহারা শোশন পুষ্পবনে চরে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যাবৎ দিবস শীতল না হয়, <br><span class="br-ind"><br><span class="indent">&nbsp;</span></span>ও ছায়া সকল পলায়ন না করে, <br><span class="br-ind"><br><span class="indent">&nbsp;</span></span>তাবৎ আমি গন্ধরসের পর্বতে যাইব, <br><span class="br-ind"><br><span class="indent">&nbsp;</span></span>আর কুন্দুরুর পর্বতে যাইব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>অয়ি মম প্রিয়ে! তুমি সর্বাঙ্গসুন্দরী, <br><span class="br-ind"><br><span class="indent">&nbsp;</span></span>তোমাতে কোন দোষ নাই। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমারই সঙ্গে লিবানোন হইতে আইস, <br><span class="br-ind"><br><span class="indent">&nbsp;</span></span>কান্তে! আমারই সঙ্গে লিবানোন হইতে আইস; <br><span class="br-ind"><br><span class="indent">&nbsp;</span></span>অবলোকন কর অমানার শৃঙ্গ হইতে, <br><span class="br-ind"><br><span class="indent">&nbsp;</span></span>শনীর ও হর্মোণ পর্বতের শৃঙ্গ হইতে, সিংহদের বাসস্থান হইতে, <br><span class="br-ind"><br><span class="indent">&nbsp;</span></span>চিতা বাঘদের পর্বত হইতে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি আমার মন হরণ করিয়াছ, <br><span class="br-ind"><br><span class="indent">&nbsp;</span></span>অয়ি মম ভগিনি! মম কান্তে! তুমি আমার মন হরণ করিয়াছ, <br><span class="br-ind"><br><span class="indent">&nbsp;</span></span>তোমার এক নয়নকটাক্ষ দ্বারা, <br><span class="br-ind"><br><span class="indent">&nbsp;</span></span>তোমার কন্ঠের এক হার দ্বারা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার প্রেম কেমন মনোরম! অয়ি মম ভগিনি, মম কান্তে! <br><span class="br-ind"><br><span class="indent">&nbsp;</span></span>তোমার প্রেম দ্রাক্ষারস হইতে কত উৎকৃষ্ট! <br><span class="br-ind"><br><span class="indent">&nbsp;</span></span>তোমার তৈলের সৌরভ সমস্ত সুগন্ধি দ্রব্য অপেক্ষা কত উৎকৃষ্ট! <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কান্তে! তোমার ওষ্ঠাধর হইতে ফোঁটা ফোঁটা মধু ক্ষরে, <br><span class="br-ind"><br><span class="indent">&nbsp;</span></span>তোমার জিহ্বার তলে মধু ও দুগ্ধ আছে; <br><span class="br-ind"><br><span class="indent">&nbsp;</span></span>তোমার বস্ত্রের গন্ধ লিবানোনের গন্ধের ন্যায়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মম ভগিনি, মম কান্তা অর্গলবদ্ধ উপবন, <br><span class="br-ind"><br><span class="indent">&nbsp;</span></span>অর্গলবদ্ধ জলাকর, মুদ্রাঙ্কিত উৎস। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার চারাগুলি দাড়িম্বের উপবন, <br><span class="br-ind"><br><span class="indent">&nbsp;</span></span>তন্মধ্যে আছে সুস্বাদু ফল, জটামাংসীর সহিত মেঁহেদি, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জটামাংসী ও কুমকুম, <br><span class="br-ind"><br><span class="indent">&nbsp;</span></span>বচ, দারুচিনি ও সর্বপ্রকার সুগন্ধি ধূনার বৃক্ষ, <br><span class="br-ind"><br><span class="indent">&nbsp;</span></span>গন্ধরস অগুরু ও প্রধান প্রধান সমস্ত সুগন্ধির তরু। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি উপবন সকলের উৎস, <br><span class="br-ind"><br><span class="indent">&nbsp;</span></span>তুমি জীবন্ত জলের কূপ, <br><span class="br-ind"><br><span class="indent">&nbsp;</span></span>লিবানোন-প্রবাহিত স্রোতোমালা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>হে উত্তরীয় বায়ু, জাগ, হে দক্ষিণ বায়ু, <br><span class="br-ind"><br><span class="indent">&nbsp;</span></span>আইস, আমার উপবনে বহ; <br><span class="br-ind"><br><span class="indent">&nbsp;</span></span>উপবনের বিবিধ সুগন্ধি প্রবাহিত হউক, <br><span class="br-ind"><br><span class="indent">&nbsp;</span></span>আমার প্রিয় আপন উদ্যানে আইসুন, <br><span class="br-ind"><br><span class="indent">&nbsp;</span></span>আপন উপাদেয় ফল সকল ভোজন করুন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি আপন উপবনে আসিয়াছি, <br><span class="br-ind"><br><span class="indent">&nbsp;</span></span>অয়ি মম ভগিনি! মম কান্তে! <br><span class="br-ind"><br><span class="indent">&nbsp;</span></span>আমার গন্ধরস ও সুগন্ধি দ্রব্য চয়ন করিয়াছি, <br><span class="br-ind"><br><span class="indent">&nbsp;</span></span>আমার মধুসহ মধুক্রম চুষিয়াছি, <br><span class="br-ind"><br><span class="indent">&nbsp;</span></span>আমার দ্রাক্ষারস ও দুগ্ধ পান করিয়াছি। <br><span class="br-ind"><br><span class="indent">&nbsp;</span></span>হে বন্ধুগণ! ভোজন কর; পান কর, <br><span class="br-ind"><br><span class="indent">&nbsp;</span></span>হে প্রিয়েরা, যথেষ্ট পান কর।<br></div>
</div>
<!-- PARSED ABOVE; EDITING MAY BREAK PARSER -->
</body></html>