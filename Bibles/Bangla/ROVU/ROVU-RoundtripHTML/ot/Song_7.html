<html><head>
<meta http-equiv="Content-Type" content="text/html;charset=utf-8" />
<title>Song 7 &ndash; পরমগীত &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 7);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>পরমগীত</b> &ndash; <a href="Song_1.html">1</a> ... <a href="Song_5.html">5</a> <a href="Song_6.html">6</a> <b>7</b> <a href="Song_8.html">8</a> </div><hr>
<h1>Song 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>অয়ি রাজকন্যে! পাদুকায় তোমার চরণ কেমন শোভা পাইতেছে! <br><span class="br-ind"><br><span class="indent">&nbsp;</span></span>তোমার গোলাকার ঊরুদ্বয় স্বর্ণহারস্বরূপ। <br><span class="br-ind"><br><span class="indent">&nbsp;</span></span>নিপুণ শিল্পীর হস্ত নির্মিত স্বর্ণহারস্বরূপ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার দেহ এমন গোল বাটির ন্যায়, <br><span class="br-ind"><br><span class="indent">&nbsp;</span></span>যাহাতে মিশ্রিত দ্রাক্ষারসের অভাব নাই। <br><span class="br-ind"><br><span class="indent">&nbsp;</span></span>তোমার কটিদেশ এমন গোধূমরাশির ন্যায়, <br><span class="br-ind"><br><span class="indent">&nbsp;</span></span>যাহা শোশন-পুষ্প শ্রেণীতে শোভিত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার কুচযুগ দুই হরিণশাবকের ন্যায়, <br><span class="br-ind"><br><span class="indent">&nbsp;</span></span>হরিণীর যমজ দুইটি বৎসের ন্যায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার গলদেশ গজদন্তময় উচ্চ গৃহের ন্যায়; <br><span class="br-ind"><br><span class="indent">&nbsp;</span></span>তোমার নয়নযুগল হিষ্‌বনের বৎ-রব্বীম পুরদ্বার-সমীপস্থ সরোবরগুলির ন্যায়; <br><span class="br-ind"><br><span class="indent">&nbsp;</span></span>তোমার নাসিকা লিবানোনের সেই উচ্চগৃহের ন্যায়, <br><span class="br-ind"><br><span class="indent">&nbsp;</span></span>যাহা দম্মেশকের দিকে সম্মুখীন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার দেহের উপর তোমার মস্তক কর্মিলের ন্যায়; <br><span class="br-ind"><br><span class="indent">&nbsp;</span></span>তোমার মস্তকের কেশপাশ বেগুনে রঙ্গের ন্যায়, <br><span class="br-ind"><br><span class="indent">&nbsp;</span></span>তোমার কেশদামে রাজা বন্দি আছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে প্রেম, নানা আমোদের মধ্যে <br><span class="br-ind"><br><span class="indent">&nbsp;</span></span>তুমি কেমন সুন্দরী ও মনোহারিণী! <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার এই দীর্ঘতা খর্জুর বৃক্ষের ন্যায়, <br><span class="br-ind"><br><span class="indent">&nbsp;</span></span>তোমার কুচযুগ দ্রাক্ষাগুচ্ছস্বরূপ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি কহিলাম, আমি খর্জুর বৃক্ষে উঠিব, <br><span class="br-ind"><br><span class="indent">&nbsp;</span></span>আমি তাহার ছড়া ধরিব; <br><span class="br-ind"><br><span class="indent">&nbsp;</span></span>তোমার কুচযুগ দ্রাক্ষাফলের গুচ্ছস্বরূপ হউক, <br><span class="br-ind"><br><span class="indent">&nbsp;</span></span>তোমার নিঃশ্বাসের আঘ্রাণ নাগরঙ্গের ন্যায় হউক; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার তালু উত্তম দ্রাক্ষারসের ন্যায় হউক, <br><span class="br-ind"><br><span class="indent">&nbsp;</span></span>যাহা সহজে আমার প্রিয়ের গলায় নামিয়া যায়, <br><span class="br-ind"><br><span class="indent">&nbsp;</span></span>নিদ্রাগতদের ওষ্ঠ দিয়া সরিয়া যায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি আমার প্রিয়েরই, <br><span class="br-ind"><br><span class="indent">&nbsp;</span></span>তাঁহার বাসনা আমারই প্রতি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে আমার প্রিয়, চল, আমরা জনপদে যাই, <br><span class="br-ind"><br><span class="indent">&nbsp;</span></span>পল্লীগ্রামে কাল যাপন করি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>চল, প্রত্যুষে উঠিয়া দ্রাক্ষাক্ষেত্রে যাই, <br><span class="br-ind"><br><span class="indent">&nbsp;</span></span>দেখি, দ্রাক্ষালতা পল্লবিত হইয়াছে কি না, <br><span class="br-ind"><br><span class="indent">&nbsp;</span></span>তাহার মুকুল ধরিয়াছে কি না, <br><span class="br-ind"><br><span class="indent">&nbsp;</span></span>দাড়িম্ব পুষ্প ফুটিয়াছে কি না; <br><span class="br-ind"><br><span class="indent">&nbsp;</span></span>সেখানে তোমাকে আমার প্রেম প্রদান করিব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দূদাফল সৌরভ বিস্তার করিতেছে; <br><span class="br-ind"><br><span class="indent">&nbsp;</span></span>আমাদের দুয়ারে দুয়ারে নবীন ও পুরাতন সর্বপ্রকার উত্তম উত্তম ফল আছে; <br><span class="br-ind"><br><span class="indent">&nbsp;</span></span>হে আমার প্রিয়, আমি তোমারই নিমিত্ত তাহা রাখিয়াছি।<br></div>
</div>
<!-- PARSED ABOVE; EDITING MAY BREAK PARSER -->
</body></html>