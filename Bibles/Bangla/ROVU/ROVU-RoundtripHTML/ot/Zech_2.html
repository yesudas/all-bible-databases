<html><head>
<meta http-equiv="Content-Type" content="text/html;charset=utf-8" />
<title>Zech 2 &ndash; সখরিয় &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 2);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>সখরিয়</b> &ndash; <a href="Zech_1.html">1</a> <b>2</b> <a href="Zech_3.html">3</a> <a href="Zech_4.html">4</a> ... <a href="Zech_14.html">14</a> </div><hr>
<h1>Zech 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সখরিয়ের তৃতীয় দর্শন</h2><span class="vn">1</span> <span class="br-p"><br><br></span>পরে আমি চক্ষু তুলিয়া দৃষ্টিপাত করিলাম, আর দেখ, পরিমাণরজ্জু হস্তে এক পুরুষ।</div>
<div class="v" id="v2"><span class="vn">2</span> তখন আমি জিজ্ঞাসা করিলাম, আপনি কোথায় যাইতেছেন? তিনি আমাকে কহিলেন, যিরূশালেম মাপিতে, তাহার প্রস্থ কত ও তাহার দৈর্ঘ কত, তাহা দেখিতে যাইতেছি।</div>
<div class="v" id="v3"><span class="vn">3</span> আর দেখ, যে দূত আমার সহিত আলাপ করিতেছিলেন, তিনি অগ্রসর হইলেন; আর একজন দূত তাঁহার সহিত সাক্ষাৎ করিতে গেলেন।</div>
<div class="v" id="v4"><span class="vn">4</span> তিনি উঁহাকে কহিলেন, তুমি দৌড়াইয়া গিয়া যুবককে বল, যিরূশালেমের মধ্যবর্তী মনুষ্যদের ও পশুদের আধিক্য প্রযুক্ত প্রাচীর-বিহীন গ্রাম-সমূহের ন্যায় তাহার বসতি হইবে;</div>
<div class="v" id="v5"><span class="vn">5</span> কারণ, সদাপ্রভু বলেন, আমিই তাহার চারিদিকে অগ্নিময় প্রাচীরস্বরূপ হইব, এবং আমি তাহার মধ্যবর্তী প্রতাপ স্বরূপ হইব।</div>
<div class="v" id="v6"><span class="vn">6</span> <span class="br-p"><br><br></span>অহো! অহো! উত্তর দেশ হইতে পলায়ন কর, ইহা সদাপ্রভু বলেন; কেননা আমি তোমাদিগকে আকাশের চারি বায়ুর ন্যায় বিস্তৃত করিয়াছি, ইহা সদাপ্রভু বলেন।</div>
<div class="v" id="v7"><span class="vn">7</span> অহো সিয়োন, বাবিল-কন্যার সহনিবাসিনী! রক্ষার্থে পলায়ন কর।</div>
<div class="v" id="v8"><span class="vn">8</span> কারণ বাহিনীগণের সদাপ্রভু এই কথা কহেন; প্রতাপের পরে তিনি আমাকে সেই জাতিগণের কাছে পাঠাইলেন, যাহারা তোমাদিগকে লুট করিয়াছে; কেননা যে ব্যক্তি তোমাদিগকে স্পর্শ করে, সে তাঁহার চক্ষুর তারা স্পর্শ করে।</div>
<div class="v" id="v9"><span class="vn">9</span> কারণ দেখ, আমি তাহাদের উপরে আপন হস্ত চালাইব, তাহাতে তাহারা আপন দাসগণের লুটবস্তু হইবে, আর তোমরা জানিবে যে, বাহিনীগণের সদাপ্রভুই আমাকে পাঠাইয়াছেন।</div>
<div class="v" id="v10"><span class="vn">10</span> <span class="br-p"><br><br></span>সিয়োন-কন্যে, আনন্দগান কর, আহ্লাদ কর, কেননা দেখ, আমি আসিতেছি, আর আমি তোমার মধ্যে বাস করিব, ইহা সদাপ্রভু বলেন।</div>
<div class="v" id="v11"><span class="vn">11</span> সেই দিনে অনেক জাতি সদাপ্রভুতে আসক্ত হইবে, আমার প্রজা হইবে; এবং আমি তোমার মধ্যে বাস করিব, তাহাতে তুমি জানিবে যে, বাহিনীগণের সদাপ্রভুই আমাকে তোমার নিকটে পাঠাইয়াছেন।</div>
<div class="v" id="v12"><span class="vn">12</span> আর সদাপ্রভু পবিত্র দেশে আপনার অংশ বলিয়া যিহূদাকে অধিকার করিবেন, ও যিরূশালেমকে আবার মনোনীত করিবেন।</div>
<div class="v" id="v13"><span class="vn">13</span> সদাপ্রভুর সাক্ষাতে প্রাণীমাত্র নীরব হও, কেননা তিনি আপন পবিত্র আবাসের মধ্য হইতে জাগিয়া উঠিয়াছেন।</div>
</div>
<!-- PARSED ABOVE; EDITING MAY BREAK PARSER -->
</body></html>