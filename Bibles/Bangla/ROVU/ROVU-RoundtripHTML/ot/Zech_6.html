<html><head>
<meta http-equiv="Content-Type" content="text/html;charset=utf-8" />
<title>Zech 6 &ndash; সখরিয় &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 6);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>সখরিয়</b> &ndash; <a href="Zech_1.html">1</a> ... <a href="Zech_4.html">4</a> <a href="Zech_5.html">5</a> <b>6</b> <a href="Zech_7.html">7</a> <a href="Zech_8.html">8</a> ... <a href="Zech_14.html">14</a> </div><hr>
<h1>Zech 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে আমি পুনর্বার চক্ষু তুলিয়া দৃষ্টিপাত করিলাম, আর দেখ, দুই পর্বতের মধ্য হইতে চারি রথ বাহির হইল; সেই দুই পর্বত পিত্তলের পর্বত।</div>
<div class="v" id="v2"><span class="vn">2</span> প্রথম রথে রক্তবর্ণ অশ্বগণ, দ্বিতীয় রথে কৃষ্ণবর্ণ অশ্বগণ,</div>
<div class="v" id="v3"><span class="vn">3</span> তৃতীয় রথে শ্বেতবর্ণ অশ্বগণ ও চতুর্থ রথে বিন্দুচিত্রিত বলবান অশ্বগণ ছিল।</div>
<div class="v" id="v4"><span class="vn">4</span> তখন, যে দূত আমার সহিত আলাপ করিতেছিলেন, আমি তাঁহাকে কহিলাম, হে আমার প্রভু, এই সকল কি?</div>
<div class="v" id="v5"><span class="vn">5</span> সেই দূত উত্তর করিয়া আমাকে কহিলেন, ইঁহারা স্বর্গের চারি বায়ু, সমস্ত পৃথিবীর প্রভুর সাক্ষাতে দাঁড়াইয়া থাকিবার পরে বাহির হইয়া আসিতেছেন।</div>
<div class="v" id="v6"><span class="vn">6</span> যে রথে কৃষ্ণবর্ণ অশ্বগণ আছে, তাহা উত্তর দেশে যাইতেছে; ও শ্বেতবর্ণ অশ্বগণ তাহাদের পশ্চাতে পশ্চাতে চলিল, এবং বিন্দুচিত্রিত অশ্বগণ দক্ষিণ দেশে চলিল।</div>
<div class="v" id="v7"><span class="vn">7</span> আর বলবান অশ্বগণ চলিল, এবং পৃথিবীতে ইতস্ততঃ ভ্রমণ করিবার অনুমতি প্রার্থনা করিল; তাহাতে তিনি কহিলেন, চলিয়া যাও, পৃথিবীতে ইতস্ততঃ ভ্রমণ কর; তাহাতে তাহারা পৃথিবীতে ইতস্ততঃ ভ্রমণ করিল।</div>
<div class="v" id="v8"><span class="vn">8</span> তখন তিনি আমাকে ডাকিয়া কহিলেন, দেখ, যাহারা উত্তর দেশে যাইতেছে, তাহারা উত্তর দেশে আমার আত্মাকে সুস্থির করিয়াছে।</div>
<div class="v" id="v9"><h2>রাজ-সিংহাসনে উপবিষ্ট যাজক</h2><span class="vn">9</span> <span class="br-p"><br><br></span>পরে সদাপ্রভুর এই বাক্য আমার নিকটে উপস্থিত হইল,</div>
<div class="v" id="v10"><span class="vn">10</span> তুমি নির্বাসিত লোকদের নিকট হইতে, অর্থাৎ হিল্‌দয়, টোবিয় ও যিদায়ের নিকট হইতে [রৌপ্য ও স্বর্ণ] গ্রহণ কর; সেই দিন যাও, সফনিয়ের পুত্র যোশিয়ের বাটীতে গমন কর, বাবিল হইতে তাহারা তথায় আসিয়াছে;</div>
<div class="v" id="v11"><span class="vn">11</span> তুমি রৌপ্য ও স্বর্ণ গ্রহণ করিয়া মুকুট নির্মাণ কর, এবং যিহোষাদকের পুত্র যিহোশূয় মহাযাজকের মস্তকে দেও।</div>
<div class="v" id="v12"><span class="vn">12</span> আর তাহাকে বল, বাহিনীগণের সদাপ্রভু এই কথা কহেন, দেখ, সেই পুরুষ, যাঁহার নাম ‘পল্লব,’ তিনি আপন স্থানে পল্লবের ন্যায় বৃদ্ধি পাইবেন, এবং সদাপ্রভুর মন্দির গাঁথিবেন;</div>
<div class="v" id="v13"><span class="vn">13</span> হাঁ, তিনিই সদাপ্রভুর মন্দির গাঁথিবেন, তিনিই প্রভা ধারণ করিবেন, আপন সিংহাসনে বসিয়া কর্তৃত্ব করিবেন, এবং আপন সিংহাসনের উপরে উপবিষ্ট যাজক হইবেন, তাহাতে এই দুইয়ের মধ্যে শান্তির মন্ত্রণা থাকিবে।</div>
<div class="v" id="v14"><span class="vn">14</span> পরন্তু হেলেমের, টোবিয়ের ও যিদায়ের নিমিত্ত, এবং সফনিয়ের পুত্রের সৌজন্যের নিমিত্ত, এই মুকুট স্মরণার্থে সদাপ্রভুর মন্দিরে থাকিবে।</div>
<div class="v" id="v15"><span class="vn">15</span> আর দূরস্থ লোকেরা আসিয়া সদাপ্রভুর মন্দির নির্মাণে সাহায্য করিবে; আর তোমরা জানিবে যে, বাহিনীগণের সদাপ্রভুই তোমাদের কাছে আমাকে পাঠাইয়াছেন। তোমরা যদি যত্নপূর্বক আপনাদের ঈশ্বর সদাপ্রভুর বাক্যে মনোযোগ কর, তবে ইহা সিদ্ধ হইবে।</div>
</div>
<!-- PARSED ABOVE; EDITING MAY BREAK PARSER -->
</body></html>