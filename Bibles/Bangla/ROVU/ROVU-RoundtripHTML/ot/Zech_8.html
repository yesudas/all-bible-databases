<html><head>
<meta http-equiv="Content-Type" content="text/html;charset=utf-8" />
<title>Zech 8 &ndash; সখরিয় &ndash; পবিত্র বাইবেল (কেরী ভার্সন)</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 8);">
<div id="navbar"><a href="../index.html">পবিত্র বাইবেল (কেরী ভার্সন)</a> &ndash; <b>সখরিয়</b> &ndash; <a href="Zech_1.html">1</a> ... <a href="Zech_6.html">6</a> <a href="Zech_7.html">7</a> <b>8</b> <a href="Zech_9.html">9</a> <a href="Zech_10.html">10</a> ... <a href="Zech_14.html">14</a> </div><hr>
<h1>Zech 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পরে বাহিনীগণের সদাপ্রভুর এই বাক্য উপস্থিত হইল,</div>
<div class="v" id="v2"><span class="vn">2</span> বাহিনীগণের সদাপ্রভু এই কথা কহেন, আমি মহৎ অন্তর্জ্বালায় সিয়োনের জন্য জ্বলিয়াছি, আর আমি তাহার জন্য মহাক্রোধে জ্বলিয়াছি।</div>
<div class="v" id="v3"><span class="vn">3</span> সদাপ্রভু এই কথা বলেন, আমি সিয়োনে ফিরিয়া আসিয়াছি, আমি যিরূশালেমের মধ্যে বাস করিব; আর যিরূশালেম সত্যপুরী নামে, এবং বাহিনীগণের সদাপ্রভুর পর্বত পবিত্র পর্বত নামে আখ্যাত হইবে।</div>
<div class="v" id="v4"><span class="vn">4</span> বাহিনীগণের সদাপ্রভু এই কথা বলেন, যাহারা অধিক বয়স প্রযুক্ত প্রত্যেকে লাঠি হাতে করে, এমন প্রাচীনেরা ও প্রাচীনারা পুনর্বার যিরূশালেমের চকে বসিবে।</div>
<div class="v" id="v5"><span class="vn">5</span> আর চকে ক্রীড়া করে, এমন বালক-বালিকাতে নগরের চক সকল পরিপূর্ণ হইবে।</div>
<div class="v" id="v6"><span class="vn">6</span> বাহিনীগণের সদাপ্রভু এই কথা কহেন, এই লোকদের অবশিষ্টাংশের দৃষ্টিতে তাহা যদি তৎকালে অসম্ভব বোধ হয়, তবে কি আমার দৃষ্টিতেও অসম্ভব বোধ হইবে? ইহা বাহিনীগণের সদাপ্রভু বলেন।</div>
<div class="v" id="v7"><span class="vn">7</span> বাহিনীগণের সদাপ্রভু এই কথা কহেন, দেখ, আমি পূর্ব দেশ হইতে ও পশ্চিম দেশ হইতে আপন প্রজাদিগকে নিস্তার করিব;</div>
<div class="v" id="v8"><span class="vn">8</span> আর আমি তাহাদিগকে আনিব, তাহাতে তাহারা যিরূশালেমের মধ্যে বাস করিবে; এবং সত্যে ও ধার্মিকতায় তাহারা আমার প্রজা হইবে, ও আমি তাহাদের ঈশ্বর হইব।</div>
<div class="v" id="v9"><span class="vn">9</span> <span class="br-p"><br><br></span>বাহিনীগণের সদাপ্রভু এই কথা কহেন, বাহিনীগণের সদাপ্রভুর গৃহের ভিত্তিমূল স্থাপনকালীন ভাববাদীদের মুখে এই বর্তমান কালে এই সকল কথা শুনিতে পাইতেছ যে তোমরা, তোমাদের হস্ত সবল হউক; মন্দির নির্মিত হইবে।</div>
<div class="v" id="v10"><span class="vn">10</span> বস্তুতঃ সেই দিনের পূর্বে মনুষ্যের বেতন ছিল না, পশুর ভাড়াও ছিল না; এবং যে কেহ ভিতরে আসিত কিম্বা বাহিরে যাইত, বিপক্ষ লোকের জন্য তাহার কিছুই শান্তি হইত না; আর আমি প্রত্যেক জনকে আপন আপন প্রতিবাসীর বিপক্ষে প্রেরণ করিতাম।</div>
<div class="v" id="v11"><span class="vn">11</span> কিন্তু এখন আমি এই লোকদের অবশিষ্টাংশের প্রতি পূর্বকার দিন-সমূহের ন্যায় ব্যবহার করিব না, ইহা বাহিনীগণের সদাপ্রভু বলেন।</div>
<div class="v" id="v12"><span class="vn">12</span> কেননা শান্তিযুক্ত বীজ হইবে, দ্রাক্ষালতা ফলবতী হইবে, ভূমি আপন শস্য উৎপন্ন করিবে, ও আকাশ আপন শিশির দান করিবে; আর আমি এই লোকদের অবশিষ্টাংশকে এই সকলের অধিকারী করিব।</div>
<div class="v" id="v13"><span class="vn">13</span> আর হে যিহূদা-কুল ও ইস্রায়েল-কুল, জাতিগণের মধ্যে তোমরা যেমন অভিশাপস্বরূপ ছিলে, তেমনি আমি তোমাদিগকে নিস্তার করিব, আর তোমরা আশীর্বাদস্বরূপ হইবে; ভয় করিও না; তোমাদের হস্ত সবল হউক।</div>
<div class="v" id="v14"><span class="vn">14</span> কেননা বাহিনীগণের সদাপ্রভু এই কথা কহেন, তোমাদের পিতৃপুরুষেরা আমাকে ক্রুদ্ধ করাতে আমি যেমন তোমাদের অমঙ্গল সাধনের সঙ্কল্প করিলাম, অনুশোচনা করিলাম না,</div>
<div class="v" id="v15"><span class="vn">15</span> বাহিনীগণের সদাপ্রভু কহেন, তেমনি ফিরিয়া এই সময়ে যিরূশালেমের ও যিহূদা-কুলের মঙ্গল সাধনের সঙ্কল্প করিলাম; তোমরা ভয় করিও না।</div>
<div class="v" id="v16"><span class="vn">16</span> তোমরা এই সকল কার্য করিও, আপন আপন প্রতিবাসীর কাছে সত্য বলিও, তোমাদের নগর-দ্বারে সত্য ও শান্তিজনক বিচার করিও।</div>
<div class="v" id="v17"><span class="vn">17</span> আর মনে মনে আপন আপন প্রতিবাসীর অনিষ্ট চিন্তা করিও না, এবং মিথ্যা দিব্য ভালবাসিও না; কেননা এই সকল আমি ঘৃণা করি, ইহা সদাপ্রভু বলেন।</div>
<div class="v" id="v18"><span class="vn">18</span> <span class="br-p"><br><br></span>পরে বাহিনীগণের সদাপ্রভুর এই বাক্য আমার নিকটে উপস্থিত হইল,</div>
<div class="v" id="v19"><span class="vn">19</span> বাহিনীগণের সদাপ্রভু এই কথা কহেন, চতুর্থ, পঞ্চম, সপ্তম ও দশম মাসের যে সকল উপবাস, সেই সকল যিহূদা-কুলের জন্য আনন্দ, আমোদ ও মঙ্গলোৎসব হইয়া উঠিবে; অতএব তোমরা সত্য ও শান্তি ভালবাসিও।</div>
<div class="v" id="v20"><span class="vn">20</span> বাহিনীগণের সদাপ্রভু এই কথা কহেন, ইহার পরে নানা জাতি এবং অনেক নগরের নিবাসীরা আসিবে।</div>
<div class="v" id="v21"><span class="vn">21</span> এক নগরের নিবাসীরা অন্য নগরে গিয়া এই কথা বলিবে, চল, আমরা সদাপ্রভুর কাছে বিনতি করিতে ও বাহিনীগণের সদাপ্রভুর অন্বেষণ করিতে শীঘ্র যাই; আমিও যাইব।</div>
<div class="v" id="v22"><span class="vn">22</span> আর অনেক দেশের লোক ও বলবান জাতিগণ বাহিনীগণের সদাপ্রভুর অন্বেষণ করিতে ও সদাপ্রভুর নিকটে বিনতি করিতে যিরূশালেমে আসিবে।</div>
<div class="v" id="v23"><span class="vn">23</span> বাহিনীগণের সদাপ্রভু এই কথা কহেন, তৎকালে জাতিগণের সর্ব ভাষাবাদী দশ দশ পুরুষ এক এক যিহূদী পুরুষের বস্ত্রের অঞ্চল ধরিয়া এই কথা কহিবে, আমরা তোমাদের সহিত যাইব, কেনন আমরা শুনিলাম, ঈশ্বর তোমাদের সহবর্তী।</div>
</div>
<!-- PARSED ABOVE; EDITING MAY BREAK PARSER -->
</body></html>