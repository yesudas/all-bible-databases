<html><head>
<meta http-equiv="Content-Type" content="text/html;charset=utf-8" />
<title>1Cor 1 &ndash; ১ করিন্থীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 1);">
<div id="navbar"><a href="../index.html">Pobitro Baibel</a> &ndash; <b>১ করিন্থীয়</b> &ndash; <b>1</b> <a href="1Cor_2.html">2</a> <a href="1Cor_3.html">3</a> ... <a href="1Cor_16.html">16</a> </div><hr>
<h1>1Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->দক্ষিণ গ্রীসের মধ্যে করিন্থ শহরটা ছিল ব্যবসার একটা প্রধান কেন্দ্র। প্রাচীন কালে এখানকার বাসিন্দাদের নীতিহীন জীবনের কথা সবাই জানত। পৌলের দ্বিতীয় প্রচার-যাত্রার সময় তিনি প্রথমবার এই শহরে এসেছিলেন (<!--raw 1 bo --><a href='B:510 18:1'><!--endraw 1-->প্রেরিত্‌ ১৮<!--raw 1 bo --></a><!--endraw 1--> অধ্যায়)। করিন্থীয় মণ্ডলীর কাছে তাঁর প্রথম চিঠিখানা ছিল সম্পূর্ণভাবে কাজে লাগাবার মত। পৌল যখন এই মণ্ডলীর গুরুতর সমস্যার খবর পেয়েছিলেন তখন মণ্ডলীর বয়স ছিল প্রায় তিন বছর। পৌল তাঁর চিঠির মধ্যে ব্যাখ্যা করেছেন কেমন করে একজন বিশ্বাসী পাপে পূর্ণ জীবনের পরিবর্তে ঈশ্বরের প্রতি ভক্তিপুর্ণ জীবন কাটাতে পারে। বিয়ে, বিবেকের পরিচালনা, মণ্ডলীতে শৃঙ্খলা রক্ষার ব্যাপার, পবিত্র আত্মার দান এবং পুনরুত্থান সম্বন্ধে তাদের যত প্রশ্ন ছিল পৌল সেগুলোর উত্তর দিয়েছেন। ১৩ অধ্যায়ে পৌল ভালবাসা সম্বন্ধে এমন একটা চমৎকার বর্ণনা দিয়েছেন যা এই জগতের অন্য কোন সাহিত্যের মধ্যে পাওয়া যায় না। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ভূমিকা (<!--raw 1 bo --><a href='B:530 1:1-9'><!--endraw 1-->১:১-৯<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) মণ্ডলীর মধ্যে দলাদলি (<!--raw 1 bo --><a href='B:530 1:10-4:21'><!--endraw 1-->১:১০-৪:২১<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (গ) মণ্ডলীর লোকদের মধ্যে ব্যভিচার (৫,৬ অধ্যায়) <!--raw 1 bo --><br/><!--endraw 1-->• (ঘ) বিবাহের ব্যাপার (৭ অধ্যায়) <!--raw 1 bo --><br/><!--endraw 1-->• (ঙ) প্রতিমাপূজার সংগে বিশ্বাসীদের সম্বন্ধ (<!--raw 1 bo --><a href='B:530 8:1-11:1'><!--endraw 1-->8:১-১১:১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) মাণ্ডলীক জীবন ও উপাসনা (<!--raw 1 bo --><a href='B:530 11:2-14:40'><!--endraw 1-->১১:২-১৪:৪০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ছ) যারা পুনরুত্থানে বিশ্বাস করে না তাদের কাছে পৌলের উত্তর (১৫ অধ্যায়) <!--raw 1 bo --><br/><!--endraw 1-->• (জ) পৌলের চিঠির শেষ কথা (১৬ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>শুভেচ্ছা</h2><span class="vn">1</span> <span class="br-p"><br><br></span>ঈশ্বরের ইচ্ছায় তাঁরই আহ্বানে আমি পৌল খ্রীষ্ট যীশুর একজন প্রেরিত্‌ হয়েছি। আমি আর ভাই সোস্থিনি করিন্থ শহরের ঈশ্বরের মণ্ডলীর লোকদের কাছে, অর্থাৎ তোমাদের কাছে লিখছি। খ্রীষ্ট যীশুর সংগে যুক্ত হবার মধ্য দিয়ে ঈশ্বর তাঁর নিজের উদ্দেশ্যে তোমাদের আলাদা করে রেখেছেন এবং তাঁর নিজের লোক হবার জন্য ডেকেছেন। তোমাদের কাছে এবং আর অন্য সব জায়গায় যারা আমাদের প্রভু যীশু খ্রীষ্টকে প্রভু বলে স্বীকার করে তাদের কাছে আমরা এই চিঠি লিখছি। তিনি তাদেরও প্রভু, আমাদেরও প্রভু।</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর আর প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v4"><span class="vn">4</span> <span class="br-p"><br><br></span>আমি সব সময় তোমাদের জন্য আমার ঈশ্বরকে ধন্যবাদ দিয়ে থাকি, কারণ খ্রীষ্ট যীশুর সংগে যুক্ত হয়ে তোমরা ঈশ্বরের দয়া পেয়েছ।</div>
<div class="v" id="v5"><span class="vn">5</span> সেই দয়া এই যে, তোমরা খ্রীষ্টের সংগে যুক্ত হয়ে সব দিক থেকে, অর্থাৎ সব কিছু বলবার ক্ষমতায় ও জ্ঞানে বেড়ে উঠেছ,</div>
<div class="v" id="v6"><span class="vn">6</span> কারণ খ্রীষ্টের সম্বন্ধে আমাদের সাক্ষ্য তোমাদের অন্তরে গাঁথা হয়ে আছে।</div>
<div class="v" id="v7"><span class="vn">7</span> সেইজন্যই যখন তোমরা আমাদের প্রভু যীশু খ্রীষ্টের প্রকাশিত হবার জন্য আগ্রহের সংগে অপেক্ষা করে আছ তখন ঈশ্বরের দেওয়া কোন দানের অভাব তোমাদের হচ্ছে না।</div>
<div class="v" id="v8"><span class="vn">8</span> আমাদের প্রভু যীশু খ্রীষ্টই শেষ পর্যন্ত তোমাদের স্থির রাখবেন, যার ফলে তাঁর আসবার দিনে তোমরা সব রকম নিন্দার বাইরে থাকবে।</div>
<div class="v" id="v9"><span class="vn">9</span> ঈশ্বর বিশ্বাসযোগ্য; তিনিই তোমাদের ডেকেছেন যেন তাঁর পুত্র আমাদের প্রভু যীশু খ্রীষ্ট ও তোমাদের মধ্যে যোগাযোগ-সম্বন্ধ থাকে।</div>
<div class="v" id="v10"><h2>মণ্ডলীতে দলাদলি</h2><span class="vn">10</span> <span class="br-p"><br><br></span>ভাইয়েরা, আমাদের প্রভু যীশু খ্রীষ্টের হয়ে আমি তোমাদের বিশেষভাবে অনুরোধ করছি যে, তোমরা সকলে এক হও। তোমাদের মধ্যে কোন দলাদলি না থাকুক, বরং তোমরা একমন ও একমত হও।</div>
<div class="v" id="v11"><span class="vn">11</span> আমার ভাইয়েরা, তোমাদের সম্বন্ধে ক্লোয়ীর বাড়ীর লোকদের কাছে এই খবর পেলাম যে, তোমাদের মধ্যে ঝগড়া-বিবাদ রয়েছে।</div>
<div class="v" id="v12"><span class="vn">12</span> আমি এই কথা বলতে চাইছি যে, তোমাদের মধ্যে কেউ বলে, “আমি পৌলের দলের”; কেউ বলে, “আমি আপল্লোর দলের”; কেউ বলে, “আমি পিতরের দলের”; আবার কেউ বলে, “আমি খ্রীষ্টের দলের।”</div>
<div class="v" id="v13"><span class="vn">13</span> <span class="br-p"><br><br></span>কিন্তু খ্রীষ্টকে কি ভাগ করা হয়েছে? পৌলকে কি তোমাদের জন্য ক্রুশে দেওয়া হয়েছিল? তোমরা কি পৌলের নামে বাপ্তিস্ম গ্রহণ করেছ?</div>
<div class="v" id="v14"><span class="vn">14</span> আমি ঈশ্বরের কাছে কৃতজ্ঞ যে, ক্রীষ্প আর গাইয় ছাড়া তোমাদের আর কাউকেই আমি বাপ্তিস্ম দিই নি,</div>
<div class="v" id="v15"><span class="vn">15</span> যাতে কেউ বলতে না পারে যে, তোমরা আমার নামে বাপ্তিস্ম গ্রহণ করেছ।</div>
<div class="v" id="v16"><span class="vn">16</span> অবশ্য স্তিফানের পরিবারের লোকদেরও আমি বাপ্তিস্ম দিয়েছি, কিন্তু তা ছাড়া আর কাউকে বাপ্তিস্ম দিয়েছি বলে আমার মনে পড়ে না।</div>
<div class="v" id="v17"><span class="vn">17</span> খ্রীষ্ট আমাকে বাপ্তিস্ম দিতে পাঠান নি বরং সুখবর প্রচার করবার জন্যই পাঠিয়েছেন। সেই সুখবর তিনি আমাকে জ্ঞানীদের ভাষায় প্রচার করতে পাঠান নি, যেন খ্রীষ্টের ক্রুশীয় মৃত্যু শক্তিহীন হয়ে না পড়ে।</div>
<div class="v" id="v18"><h2>খ্রীষ্টই ঈশ্বরের জ্ঞান ও শক্তি</h2><span class="vn">18</span> <span class="br-p"><br><br></span>যারা ধ্বংসের পথে এগিয়ে যাচ্ছে তাদের কাছে খ্রীষ্টের সেই ক্রুশীয় মৃত্যুর কথা মূর্খতা ছাড়া আর কিছুই নয়; কিন্তু আমরা যারা পাপ থেকে উদ্ধারের পথে এগিয়ে যাচ্ছি আমাদের কাছে তা ঈশ্বরের শক্তি।</div>
<div class="v" id="v19"><span class="vn">19</span> পবিত্র শাস্ত্রে লেখা আছে, “আমি জ্ঞানীদের জ্ঞান নষ্ট করব, বুদ্ধিমানদের বুদ্ধি বিফল করব।”</div>
<div class="v" id="v20"><span class="vn">20</span> <span class="br-p"><br><br></span>কিন্তু জ্ঞানী লোক কোথায়? পণ্ডিত লোকই বা কোথায়? আর যার তর্ক করবার ক্ষমতা আছে এই যুগের সেই রকম লোকই বা কোথায়? এই জগতের জ্ঞান যে কেবল মূর্খতা তা কি ঈশ্বর দেখান নি?</div>
<div class="v" id="v21"><span class="vn">21</span> ঈশ্বর তাঁর নিজের জ্ঞানে স্থির করেছেন বলেই জগৎ তার নিজের জ্ঞান দিয়ে ঈশ্বরকে জানতে পারে নি। এইজন্য সুখবরের মূর্খতা দিয়ে পাপ থেকে বিশ্বাসীদের উদ্ধার করা ঈশ্বর ভাল মনে করলেন।</div>
<div class="v" id="v22"><span class="vn">22</span> যিহূদীরা চিহ্ন হিসাবে আশ্চর্য কাজ দেখতে চায়, গ্রীকেরা জ্ঞানের খোঁজ করে,</div>
<div class="v" id="v23"><span class="vn">23</span> কিন্তু আমরা ক্রুশে দেওয়া খ্রীষ্টের কথা প্রচার করি। সেই কথা যিহূদীদের কাছে একটা বাধা আর অযিহূদীদের কাছে মূর্খতা,</div>
<div class="v" id="v24"><span class="vn">24</span> কিন্তু যিহূদী হোক আর গ্রীকই হোক, ঈশ্বর যাদের ডেকেছেন তাদের কাছে সেই খ্রীষ্টই ঈশ্বরের শক্তি আর ঈশ্বরের জ্ঞান।</div>
<div class="v" id="v25"><span class="vn">25</span> ঈশ্বরের মধ্যে যা মূর্খতা বলে মনে হয় তা মানুষের জ্ঞানের চেয়ে অনেক বেশী জ্ঞানপূর্ণ, আর যা দুর্বলতা বলে মনে হয় তা মানুষের শক্তির চেয়ে অনেক বেশী শক্তিপূর্ণ।</div>
<div class="v" id="v26"><span class="vn">26</span> <span class="br-p"><br><br></span>ভাইয়েরা, তোমাদের যখন ডাকা হয়েছিল তখন তোমরা কি রকমের লোক ছিলে সেই কথা ভেবে দেখ। মানুষের বিচারে তোমাদের মধ্যে অনেকেই যে জ্ঞানী বা ক্ষমতাশালী বা উঁচু বংশের তা নয়।</div>
<div class="v" id="v27"><span class="vn">27</span> কিন্তু জগৎ যা মূর্খতা বলে মনে করে ঈশ্বর তা-ই বেছে নিয়েছেন যেন জ্ঞানীরা লজ্জা পায়। জগৎ যা দুর্বল বলে মনে করে ঈশ্বর তা-ই বেছে নিয়েছেন যেন যা শক্তিশালী তা শক্তিহীন হয়।</div>
<div class="v" id="v28"><span class="vn">28</span> জগৎ যা নীচ ও তুচ্ছ বলে মনে করে, এমন কি, জগতের চোখে যা কিছুই নয় ঈশ্বর তা-ই বেছে নিয়েছেন যেন জগতের চোখে যা মূল্যবান তা মূল্যহীন হতে পারে।</div>
<div class="v" id="v29"><span class="vn">29</span> তিনি ঐ সব বেছে নিয়েছেন যেন তাঁর সামনে কোন মানুষ গর্ব করতে না পারে।</div>
<div class="v" id="v30"><span class="vn">30</span> খ্রীষ্ট যীশুর সংগে তোমরা যে যুক্ত আছ তা ঈশ্বর থেকেই হয়েছে। যীশু খ্রীষ্টই আমাদের কাছে ঈশ্বরের দেওয়া জ্ঞান; তিনিই আমাদের নির্দোষিতা, পবিত্রতা ও মুক্তি।</div>
<div class="v" id="v31"><span class="vn">31</span> এইজন্য পবিত্র শাস্ত্রের কথামত, “যে গর্ব করে সে প্রভুকে নিয়েই গর্ব করুক।”</div>
</div>
<!-- PARSED ABOVE; EDITING MAY BREAK PARSER -->
</body></html>