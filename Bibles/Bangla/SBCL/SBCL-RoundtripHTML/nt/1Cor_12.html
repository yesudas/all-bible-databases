<html><head>
<meta http-equiv="Content-Type" content="text/html;charset=utf-8" />
<title>1Cor 12 &ndash; ১ করিন্থীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 12);">
<div id="navbar"><a href="../index.html">Pobitro Baibel</a> &ndash; <b>১ করিন্থীয়</b> &ndash; <a href="1Cor_1.html">1</a> ... <a href="1Cor_10.html">10</a> <a href="1Cor_11.html">11</a> <b>12</b> <a href="1Cor_13.html">13</a> <a href="1Cor_14.html">14</a> ... <a href="1Cor_16.html">16</a> </div><hr>
<h1>1Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পবিত্র আত্মার দান সম্বন্ধে</h2><span class="vn">1</span> <span class="br-p"><br><br></span>ভাইয়েরা, আমি চাই না যে, পবিত্র আত্মার দেওয়া দান সম্বন্ধে তোমাদের অজানা থাকে।</div>
<div class="v" id="v2"><span class="vn">2</span> তোমরা জান, যখন তোমরা ঈশ্বরের উপাসনা করতে না তখন এমন সব প্রতিমার দিকে তোমাদের টেনে নিয়ে যাওয়া হত যারা কথা বলতে পারে না।</div>
<div class="v" id="v3"><span class="vn">3</span> আমি তোমাদের জানাচ্ছি, ঈশ্বরের আত্মার দ্বারা কথা বললে কেউ বলে না, “যীশুর উপর অভিশাপ পড়ুক।” আবার পবিত্র আত্মার মধ্য দিয়ে না হলে কেউ বলতে পারে না, “যীশুই প্রভু।”</div>
<div class="v" id="v4"><span class="vn">4</span> <span class="br-p"><br><br></span>একই পবিত্র আত্মার দেওয়া বিশেষ দান ভিন্ন ভিন্ন রকমের।</div>
<div class="v" id="v5"><span class="vn">5</span> আমরা ভিন্ন ভিন্ন উপায়ে একই প্রভুর সেবা করি।</div>
<div class="v" id="v6"><span class="vn">6</span> আমাদের প্রত্যেককে ভিন্ন ভিন্ন কাজ দেওয়া হয়েছে, কিন্তু একই ঈশ্বর ভিন্ন ভিন্ন উপায়ে আমাদের প্রত্যেকের মধ্যে কাজ করে থাকেন।</div>
<div class="v" id="v7"><span class="vn">7</span> সকলের মংগলের জন্যই এক এক মানুষের মধ্যে এক এক রকম করে পবিত্র আত্মা প্রকাশিত হন।</div>
<div class="v" id="v8"><span class="vn">8</span> কাউকে কাউকে সেই পবিত্র আত্মার মধ্য দিয়ে জ্ঞানের কথা বা বুদ্ধির কথা বলতে দেওয়া হয়।</div>
<div class="v" id="v9"><span class="vn">9</span> অন্য কাউকে কাউকে সেই একই আত্মার দ্বারা বিশ্বাস বা রোগ ভাল করবার ক্ষমতা বা আশ্চর্য কাজ করবার ক্ষমতা বা নবী হিসাবে ঈশ্বরের বাক্য বলবার ক্ষমতা বা ভাল ও মন্দ আত্মাদের চিনে নেবার ক্ষমতা দেওয়া হয়। আবার অন্য কাউকে কাউকে বিভিন্ন ভাষায় কথা বলবার ক্ষমতা বা বিভিন্ন ভাষার মানে বুঝিয়ে দেবার ক্ষমতা দেওয়া হয়।</div>
<div class="v" id="v11"><span class="vn">11</span> এই সমস্ত কাজ সেই একই পবিত্র আত্মা করে থাকেন। তিনি যেভাবে ইচ্ছা করেন সেইভাবেই এই সব দান প্রত্যেককে আলাদা আলাদা করে দেন।</div>
<div class="v" id="v12"><h2>দেহ এক কিন্তু অংশ অনেক</h2><span class="vn">12</span> <span class="br-p"><br><br></span>একটি দেহের যেমন অনেকগুলো অংশ থাকে আর সেই অংশগুলো অনেক হলেও যেমন সব মিলে একটিমাত্র দেহ হয়, খ্রীষ্টও ঠিক সেই রকম।</div>
<div class="v" id="v13"><span class="vn">13</span> আমরা যিহূদী কি অযিহূদী, দাস কি স্বাধীন, সকলেরই একই পবিত্র আত্মার দ্বারা একই দেহের মধ্যে বাপ্তিস্ম হয়েছে। আমরা সকলেই সেই একই পবিত্র আত্মাকে পেয়েছি।</div>
<div class="v" id="v14"><span class="vn">14</span> <span class="br-p"><br><br></span>দেহ কেবল একটিমাত্র অংশ দিয়ে গড়া নয়, তা অনেক অংশ দিয়েই গড়া।</div>
<div class="v" id="v15"><span class="vn">15</span> পা যদি বলে, “আমি হাত নই, তাই দেহের অংশও নই,” তাহলে সেটা যে দেহের অংশ নয় এমন নয়।</div>
<div class="v" id="v16"><span class="vn">16</span> কান যদি বলে, “আমি চোখ নই বলে দেহের অংশও নই,” তাহলে সেটা যে দেহের অংশ নয় এমন নয়।</div>
<div class="v" id="v17"><span class="vn">17</span> যদি সমস্ত দেহটাই চোখ হত তবে শুনবার শক্তি কোথায় থাকত? আর যদি সমস্ত দেহটাই কান হত তবে শুঁকবার শক্তি কোথায় থাকত?</div>
<div class="v" id="v18"><span class="vn">18</span> ঈশ্বর যেমন ভাবে চেয়েছেন ঠিক তেমন ভাবেই দেহের অংশগুলোকে তিনি এক এক করে দেহের মধ্যে বসিয়েছেন।</div>
<div class="v" id="v19"><span class="vn">19</span> যদি সব অংশগুলো একই রকম হত তবে দেহ কোথায় থাকত?</div>
<div class="v" id="v20"><span class="vn">20</span> অংশ অনেক বটে কিন্তু দেহ একটিই।</div>
<div class="v" id="v21"><span class="vn">21</span> <span class="br-p"><br><br></span>চোখ হাতকে বলতে পারে না, “তোমাকে আমার দরকার নেই,” আবার মাথা পা দু’টিকে বলতে পারে না, “তোমাদের আমার দরকার নেই।”</div>
<div class="v" id="v22"><span class="vn">22</span> আসলে দেহের যে অংশগুলোকে দুর্বল বলে মনে হয় সেগুলোই বেশী দরকারী।</div>
<div class="v" id="v23"><span class="vn">23</span> দেহের যে অংশগুলোকে আমরা কম সম্মানের যোগ্য বলে মনে করি সেই অংশগুলোকে বেশী সম্মান দেখাই। যে অংশগুলোকে বাইরে দেখানো যায় না সেগুলোকে আমরা যত্নের সংগে ঢেকে রাখি,</div>
<div class="v" id="v24"><span class="vn">24</span> কিন্তু যে অংশগুলো বাইরে দেখানো যায় সেগুলো আর ঢাকবার দরকার হয় না। দেহের যে অংশগুলোর কোন সম্মান নেই ঈশ্বর সেগুলোকে অনেক বেশী সম্মান দান করেছেন এবং সমস্ত অংশগুলোকে একসংগে যুক্ত করেছেন,</div>
<div class="v" id="v25"><span class="vn">25</span> যেন দেহ ভাগ হয়ে না যায় বরং অংশগুলো যেন একে অন্যের জন্য সমান ভাবে চিন্তা করে। যদি একটা অংশের কষ্ট হয় তবে তার সংগে সমস্ত অংশই কষ্ট পায়।</div>
<div class="v" id="v26"><span class="vn">26</span> যদি একটা অংশ সম্মান পায় তবে সমস্ত অংশই তার সংগে আনন্দিত হয়।</div>
<div class="v" id="v27"><span class="vn">27</span> <span class="br-p"><br><br></span>তোমরাই খ্রীষ্টের দেহ আর এক একজন সেই দেহের এক একটি অংশ।</div>
<div class="v" id="v28"><span class="vn">28</span> ঈশ্বর মণ্ডলীতে প্রথমতঃ প্রেরিত্‌, দ্বিতীয়তঃ নবী, তৃতীয়তঃ শিক্ষক নিযুক্ত করেছেন। তারপর এই সব লোকদের নিযুক্ত করেছেন-যারা আশ্চর্য কাজ করবার ক্ষমতা পেয়েছে, যারা রোগ ভাল করবার ক্ষমতা পেয়েছে, যারা সাহায্য করবার ক্ষমতা পেয়েছে, যারা পরিচালনা করবার ক্ষমতা পেয়েছে, আর যারা বিভিন্ন ভাষা বলবার ক্ষমতা পেয়েছে। সকলেই কি প্রেরিত্‌?</div>
<div class="v" id="v29"><span class="vn">29</span> সকলেই কি নবী? সকলেই কি শিক্ষক? সকলেরই কি আশ্চর্য কাজ করবার ক্ষমতা আছে?</div>
<div class="v" id="v30"><span class="vn">30</span> সকলেরই কি রোগ ভাল করবার ক্ষমতা আছে? সকলেই কি বিভিন্ন ভাষায় কথা বলে? সকলেই কি তার মানে বুঝিয়ে দেয়? নিশ্চয়ই না!</div>
<div class="v" id="v31"><span class="vn">31</span> আমি বরং বলি, তোমরা সবচেয়ে দরকারী দানগুলো পাবার জন্য আগ্রহী হও। <span class="br-p"><br><br></span>আমি তোমাদের এবার আরও ভাল একটা পথ দেখিয়ে দিচ্ছি:</div>
</div>
<!-- PARSED ABOVE; EDITING MAY BREAK PARSER -->
</body></html>