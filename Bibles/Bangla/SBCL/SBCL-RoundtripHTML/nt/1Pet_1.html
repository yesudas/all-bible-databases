<html><head>
<meta http-equiv="Content-Type" content="text/html;charset=utf-8" />
<title>1Pet 1 &ndash; ১ পিতর &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 1);">
<div id="navbar"><a href="../index.html">Pobitro Baibel</a> &ndash; <b>১ পিতর</b> &ndash; <b>1</b> <a href="1Pet_2.html">2</a> <a href="1Pet_3.html">3</a> ... <a href="1Pet_5.html">5</a> </div><hr>
<h1>1Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পিতর তাঁর এই প্রথম চিঠিটা এশিয়া মাইনরের উত্তর দিক, অর্থাৎ তূর্কীতে ছড়িয়ে-ছিটিয়ে থাকা খ্রীষ্টানদের কাছে লিখেছিলেন। কষ্টভোগের ও অত্যাচারের বিষয় বিশ্বাসীদের সান্ত্বনা দিতে তিনি চিঠিখানা লিখেছিলেন। এই চিঠির পাঠকেরা খ্রীষ্টের উপর বিশ্বাসের দরুন মনে হয় লোকদের নিন্দার ও উপহাসের পাত্র হয়েছিল। ভবিষ্যতে তাদের অনেকের জন্য অপেক্ষা করছিল জেল খাটা, বিষয়-সম্পত্তির উচ্ছেদ ও অত্যাচারের ফলে ভয়ংকর মৃত্যু। কিন্তু খ্রীষ্টের মধ্য দিয়ে তাদের ভবিষ্যতের জন্য আশা আছে এবং সুখবরের অনেক আশীর্বাদ পাবার জন্য তারা এই সব সহ্য করতে পারবে। জগৎ, দেশ, পরিবার এবং মণ্ডলীর সংগে বিশ্বাসীদের উপযুক্ত সম্বন্ধ রক্ষার জন্য পিতর তাদের উপদেশ দিয়েছেন। খ্রীষ্টের লোক হিসাবে তাদের জীবন কাটাতে হবে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ভূমিকা (<!--raw 1 bo --><a href='B:670 1:1'><!--endraw 1-->১:১<!--raw 1 bo --></a><!--endraw 1-->,<!--raw 1 bo --><a href='B:670 1:2'><!--endraw 1-->২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) উদ্ধারের আশীর্বাদ ও অধিকার (<!--raw 1 bo --><a href='B:670 1:3-12'><!--endraw 1-->১:৩-১২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) পবিত্রভাবে জীবন কাটাবার জন্য আহ্বান (<!--raw 1 bo --><a href='B:670 1:13-2:10'><!--endraw 1-->১:১৩-২:১০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) বিভিন্ন লোকদের সংগে বিশ্বাসীর সম্বন্ধ (<!--raw 1 bo --><a href='B:670 2:11-3:12'><!--endraw 1-->২:১১-৩:১২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) বিশ্বাসীর কষ্টভোগ (<!--raw 1 bo --><a href='B:670 3:13-4:19'><!--endraw 1-->৩:১৩-৪:১৯<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (চ) সেবা করবার জন্য উপদেশ (<!--raw 1 bo --><a href='B:670 5:1-11'><!--endraw 1-->৫:১-১১<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (ছ) উপসংহার (<!--raw 1 bo --><a href='B:670 5:12-14'><!--endraw 1-->৫:১২-১৪<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বরের যে সব বাছাই করা লোক পন্ত, গালাতিয়া, কাপ্পাদকিয়া, এশিয়া ও বিথুনিয়া প্রদেশে ছড়িয়ে পড়ে বিদেশী হিসাবে বাস করছে, তাদের কাছে আমি যীশু খ্রীষ্টের প্রেরিত্‌ পিতর এই চিঠি লিখছি।</div>
<div class="v" id="v2"><span class="vn">2</span> পিতা ঈশ্বর তাঁর পরিকল্পনা অনুসারে তোমাদের বেছে নিয়েছেন, আর তাঁরই উদ্দেশ্যে পবিত্র আত্মা তোমাদের আলাদা করে রেখেছেন। এর উদ্দেশ্য হল, যাতে তোমরা যীশু খ্রীষ্টের বাধ্য হও আর তাঁর রক্ত ছিটানোর দ্বারা তোমাদের শুচি করা হয়। <span class="br-p"><br><br></span>ঈশ্বর তোমাদের অনেক দয়া ও শান্তি দান করুন।</div>
<div class="v" id="v3"><h2>বিশ্বাসীর আশা</h2><span class="vn">3</span> <span class="br-p"><br><br></span>আমাদের প্রভু যীশু খ্রীষ্টের ঈশ্বর এবং পিতার গৌরব হোক। যীশু খ্রীষ্টকে মৃত্যু থেকে জীবিত করে তুলে ঈশ্বর তাঁর প্রচুর করুণায় আমাদের নতুন জন্ম দান করেছেন। তার ফলে আমরা একটা জীবন্ত আশ্বাস পেয়েছি,</div>
<div class="v" id="v4"><span class="vn">4</span> অর্থাৎ ভবিষ্যতে এমন একটা সম্পত্তি পাবার আশ্বাস আমরা পেয়েছি যা কখনও ধ্বংস হবে না, যাতে মন্দ কিছু থাকবে না এবং যা চিরকাল নতুন থাকবে। এই সম্পত্তি তোমাদের জন্য স্বর্গে জমা করা আছে।</div>
<div class="v" id="v5"><span class="vn">5</span> তোমরা সম্পূর্ণভাবে উদ্ধার না পাওয়া পর্যন্ত ঈশ্বরের শক্তিতে বিশ্বাসের মধ্য দিয়ে তোমাদের নিরাপদে রাখা হচ্ছে। শেষ সময়ে প্রকাশিত হবার জন্য সেই উদ্ধারের আয়োজন করে রাখা হয়েছে।</div>
<div class="v" id="v6"><span class="vn">6</span> অবশ্য যদিও কিছুকালের জন্য নানা পরীক্ষার মধ্য দিয়ে হয়তো এখন তোমাদের দুঃখ পেতে হচ্ছে, তবুও উদ্ধার পাবার আশায় তোমাদের মন আনন্দে ভরে উঠছে।</div>
<div class="v" id="v7"><span class="vn">7</span> এই সব পরীক্ষা আসে যেন তোমাদের বিশ্বাস খাঁটি বলে প্রমাণিত হয়, আর তার ফলে যীশু খ্রীষ্ট প্রকাশিত হবার সময়ে তোমরা প্রশংসা, গৌরব ও সম্মান পাও। যে সোনা ক্ষয় হয়ে যাবে তাকেও আগুনে খাঁটি করে নেওয়া হয়; কিন্তু তোমাদের বিশ্বাসের দাম তো সেই সোনার চেয়ে আরও বেশী।</div>
<div class="v" id="v8"><span class="vn">8</span> যদিও তোমরা খ্রীষ্টকে দেখ নি তবুও তোমরা তাঁকে ভালবাস; যদিও এখন তোমরা তাঁকে দেখতে পাচ্ছ না তবুও তোমরা তাঁর উপর বিশ্বাস করছ, আর যে আনন্দ ভাষায় প্রকাশ করা যায় না ও যা স্বর্গীয় মহিমায় পরিপূর্ণ, সেই আনন্দে তোমরা আনন্দিত হচ্ছ;</div>
<div class="v" id="v9"><span class="vn">9</span> কারণ তোমাদের বিশ্বাসের শেষ ফল তোমরা পেতে যাচ্ছ, আর তা হল তোমাদের সম্পূর্ণ উদ্ধার।</div>
<div class="v" id="v10"><span class="vn">10</span> <span class="br-p"><br><br></span>যে আশীর্বাদ তোমাদের পাবার কথা তার বিষয়ে যে সব নবীরা অনেক আগে বলে গেছেন, তাঁরা এই উদ্ধারের বিষয় জানবার জন্য অনেক খোঁজ-খবর নিয়েছিলেন এবং জিজ্ঞাসাবাদ করেছিলেন।</div>
<div class="v" id="v11"><span class="vn">11</span> তাঁদের অন্তরে খ্রীষ্টের আত্মা আগেই সাক্ষ্য দিয়ে বলেছিলেন যে, খ্রীষ্টকে কষ্টভোগ করতে হবে ও তারপর তিনি মহিমা লাভ করবেন। নবীরা জানতে চেয়েছিলেন খ্রীষ্টের সেই আত্মা কোন্‌ সময় এবং কোন্‌ অবস্থার কথা তাঁদের জানাচ্ছিলেন।</div>
<div class="v" id="v12"><span class="vn">12</span> কিন্তু ঈশ্বর তাঁদের দেখিয়ে দিয়েছিলেন যে, তাঁরা যে সব কথা বলছিলেন তার দ্বারা তারা নিজেদের সেবা না করে তোমাদের সেবাই করছিলেন। স্বর্গ থেকে পাঠানো পবিত্র আত্মার পরিচালনায় যাঁরা তোমাদের কাছে খ্রীষ্টের বিষয়ে সুখবর প্রচার করেছেন তাঁরা নবীদের সেই সব কথাই তোমাদের জানিয়েছেন। এমন কি, স্বর্গদূতেরা পর্যন্ত এই সব বিষয়ে জানতে আগ্রহী।</div>
<div class="v" id="v13"><h2>পবিত্র হও</h2><span class="vn">13</span> <span class="br-p"><br><br></span>এইজন্য তোমাদের মনকে জাগিয়ে তোল ও নিজেদের দমনে রাখ। যীশু খ্রীষ্ট যখন প্রকাশিত হবেন তখন তোমরা যে আশীর্বাদ পাবে সেই আশীর্বাদ পাওয়ার পূর্ণ আশা নিয়ে অপেক্ষা কর।</div>
<div class="v" id="v14"><span class="vn">14</span> ঈশ্বরের বাধ্য সন্তান হিসাবে তোমরা তোমাদের আগেকার মন্দ ইচ্ছা অনুসারে জীবন কাটায়ো না; তখন তো তোমরা ঈশ্বরকে চিনতে না।</div>
<div class="v" id="v15"><span class="vn">15</span> তার চেয়ে বরং যিনি তোমাদের ডেকেছেন তিনি যেমন পবিত্র, তোমরাও তোমাদের সমস্ত চালচলনে ঠিক তেমনি পবিত্র হও।</div>
<div class="v" id="v16"><span class="vn">16</span> পবিত্র শাস্ত্রে ঈশ্বর বলেছেন, “আমি পবিত্র বলে তোমাদেরও পবিত্র হতে হবে।”</div>
<div class="v" id="v17"><span class="vn">17</span> <span class="br-p"><br><br></span>পিতা ঈশ্বর প্রত্যেক মানুষের কাজ অনুসারে তার বিচার করেন, কারও মুখের দিকে চেয়ে তা করেন না। এইজন্য তাঁকে যদি তোমরা পিতা বলে ডাক তবে এই পৃথিবীতে যতদিন বিদেশী হিসাবে আছ ততদিন তাঁর প্রতি ভক্তিপুর্ণ ভয়ে তোমাদের জীবন কাটাও।</div>
<div class="v" id="v18"><span class="vn">18</span> তোমরা জান, জীবন পথে চলবার জন্য তোমাদের পূর্বপুরুষদের কাছ থেকে পাওয়া বাজে আদর্শ থেকে সোনা বা রূপার মত ক্ষয় হয়ে যাওয়া কোন জিনিস দিয়ে তোমাদের মুক্ত করা হয় নি;</div>
<div class="v" id="v19"><span class="vn">19</span> তোমাদের মুক্ত করা হয়েছে নির্দোষ ও নিখুঁত মেষ-শিশু যীশু খ্রীষ্টের অমূল্য রক্ত দিয়ে।</div>
<div class="v" id="v20"><span class="vn">20</span> জগৎ সৃষ্টির আগেই ঈশ্বর এর জন্য তাঁকে ঠিক করে রেখেছিলেন, কিন্তু এই শেষ সময়ে তোমাদের জন্যই তিনি প্রকাশিত হয়েছেন।</div>
<div class="v" id="v21"><span class="vn">21</span> ঈশ্বর তাঁকে মৃত্যু থেকে জীবিত করে তুলে মহিমা দান করেছেন এবং তাঁরই মধ্য দিয়ে তোমরা ঈশ্বরের উপরে বিশ্বাস করেছ; আর সেইজন্যই তোমাদের বিশ্বাস ও আশা ঈশ্বরের উপরেই আছে।</div>
<div class="v" id="v22"><span class="vn">22</span> <span class="br-p"><br><br></span>এখন সত্যকে মেনে নিয়ে তোমরা তোমাদের অন্তরকে শুচি করেছ, আর সেইজন্য বিশ্বাসী ভাইয়েরা তোমাদের কাছে এত প্রিয়। তাই বলি, তোমরা একে অন্যকে অন্তর দিয়ে গভীর ভাবে ভালবেসো।</div>
<div class="v" id="v23"><span class="vn">23</span> যে বীজ ধ্বংস হয়ে যায় এমন কোন বীজ থেকে তোমাদের নতুন জন্ম হয় নি, বরং যে বীজ কখনও ধ্বংস হয় না তা থেকেই তোমাদের জন্ম হয়েছে। সেই বীজ হল ঈশ্বরের জীবন্ত ও চিরস্থায়ী বাক্য।</div>
<div class="v" id="v24"><span class="vn">24</span> পবিত্র শাস্ত্রে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>সব মানুষ ঘাসের মত, <br><span class="br-ind"><br><span class="indent">&nbsp;</span></span>আর ঘাসের ফুলের মতই <br><span class="br-ind"><br><span class="indent">&nbsp;</span></span>তাদের সব সৌন্দর্য; <br><span class="br-ind"><br><span class="indent">&nbsp;</span></span>ঘাস শুকিয়ে যায়, <br><span class="br-ind"><br><span class="indent">&nbsp;</span></span>আর ফুলও ঝরে যায়, <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু প্রভুর বাক্য চিরকাল থাকে। <br> <span class="br-p"><br><br></span>আর এই বাক্যই সেই সুখবর, যা তোমাদের কাছে প্রচার করা হয়েছে।</div>
</div>
<!-- PARSED ABOVE; EDITING MAY BREAK PARSER -->
</body></html>