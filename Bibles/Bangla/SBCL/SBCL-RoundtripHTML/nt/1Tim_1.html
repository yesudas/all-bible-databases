<html><head>
<meta http-equiv="Content-Type" content="text/html;charset=utf-8" />
<title>1Tim 1 &ndash; ১ তীমথিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 1);">
<div id="navbar"><a href="../index.html">Pobitro Baibel</a> &ndash; <b>১ তীমথিয়</b> &ndash; <b>1</b> <a href="1Tim_2.html">2</a> <a href="1Tim_3.html">3</a> ... <a href="1Tim_6.html">6</a> </div><hr>
<h1>1Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->তীমথিয় ছিলেন এশিয়া মাইনরের একজন যুবক খ্রীষ্টান। তাঁর মা যিহূদী ও বাবা গ্রীক ছিলেন। তীমথিয় ছিলেন পৌলের সংগী ও প্রচার-কাজের সাহায্যকারী। তাঁর কাছে লেখা পৌলের প্রথম চিঠির মূল উদ্দেশ্য <!--raw 1 bo --><a href='B:610 3:14'><!--endraw 1-->৩:১৪<!--raw 1 bo --></a><!--endraw 1-->,<!--raw 1 bo --><a href='B:610 3:15'><!--endraw 1-->১৫<!--raw 1 bo --></a><!--endraw 1--> পদে পরিষ্কারভাবে বলা হয়েছে। পৌল বলেছেন, ঈশ্বরের মণ্ডলীর লোকদের জন্য উপযুক্ত আচার-ব্যবহারের একটা মাপকাঠি আছে এবং তা তীমথিয়কে জানাবার জন্যই তিনি এই চিঠি তাঁর কাছে লিখেছিলেন। মণ্ডলীতে ভুল শিক্ষার ব্যাপারে তিনি তাঁকে সাবধান করেছিলেন। এছাড়া মণ্ডলীর পরিচালনা ও উপাসনা সম্বন্ধেও তিনি লিখেছিলেন। এগুলোর মধ্যে ছিল মণ্ডলীর মধ্যে প্রার্থনা, উপাসনার সময়ে স্ত্রীলোকের কর্তব্য, মণ্ডলীর নেতাদের যোগ্যতা এবং খ্রীষ্টান বিধবাদের জন্য মণ্ডলীর কর্তব্য। এছাড়া তীমথিয় যেন খ্রীষ্টের একজন ভাল দাস হতে পারেন এবং মণ্ডলীর মধ্যেকার বিশ্বাসীদের বিভিন্ন রকমের লোকদের প্রতি দায়িত্ব পালন করতে পারেন সেইজন্য পৌল এই চিঠি তাঁর কাছে লিখেছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ভূমিকা (<!--raw 1 bo --><a href='B:610 1:1'><!--endraw 1-->১:১<!--raw 1 bo --></a><!--endraw 1-->,<!--raw 1 bo --><a href='B:610 1:2'><!--endraw 1-->২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) ভণ্ড শিক্ষকদের বিষয়ে তীমথিয়ের প্রতি পৌলের আদেশ (<!--raw 1 bo --><a href='B:610 1:3-20'><!--endraw 1-->১:৩-২০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) মণ্ডলী ও তার নেতাদের বিষয়ে উপদেশ (২,৩ অধ্যায়) <!--raw 1 bo --><br/><!--endraw 1-->• (ঘ) মণ্ডলীর মধ্যেকার বিশ্বাস ত্যাগীদের বিষয়ে সতর্ক করা (৪ অধ্যায়) <!--raw 1 bo --><br/><!--endraw 1-->• (ঙ) বিভিন্ন রকম লোকদের বিষয়ে উপদেশ (<!--raw 1 bo --><a href='B:610 5:1-6:2'><!--endraw 1-->৫:১-৬:২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) বিশ্বাসীদের সতর্ক করা ও তীমথিয়ের প্রতি উপদেশ (<!--raw 1 bo --><a href='B:610 6:3-21'><!--endraw 1-->৬:৩-২১<!--raw 1 bo --></a><!--endraw 1-->)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমাদের উদ্ধারকর্তা ঈশ্বর ও খ্রীষ্ট যীশুর আদেশে আমি পৌল যীশু খ্রীষ্টের একজন প্রেরিত্‌ হয়েছি। খ্রীষ্ট যীশুর উপরেই আমাদের সব আশা।</div>
<div class="v" id="v2"><span class="vn">2</span> বিশ্বাসী হিসাবে আমার সত্যিকারের সন্তান তীমথিয়ের কাছে আমি এই চিঠি লিখছি। <span class="br-p"><br><br></span>আমাদের পিতা ঈশ্বর ও আমাদের প্রভু খ্রীষ্ট যীশু তোমাকে দয়া, করুণা ও শান্তি দান করুন।</div>
<div class="v" id="v3"><h2>ভণ্ড শিক্ষকদের সম্বন্ধে সতর্ক করা</h2><span class="vn">3</span> <span class="br-p"><br><br></span>ম্যাসিডোনিয়াতে যাবার সময় আমি তোমাকে যা বলেছি এখনও তা-ই বলছি-তুমি ইফিষ শহরেই থাক, যাতে কতগুলো লোককে নির্দেশ দিতে পার যেন তারা আর ভুল শিক্ষা না দেয়।</div>
<div class="v" id="v4"><span class="vn">4</span> তাদের এই নির্দেশও দিয়ো যেন তারা গল্প-কথায় ও বড় বড় বংশ-তালিকার দিকে মনোযোগ না দেয়। এগুলো ঈশ্বরের কাজ বাদ দিয়ে নানা তর্কাতর্কির সৃষ্টি করে কিন্তু ঈশ্বর কিভাবে তাঁর কাজ পরিচালনা করেন তা বিশ্বাসের মধ্য দিয়ে জানা যায়।</div>
<div class="v" id="v5"><span class="vn">5</span> এই নির্দেশের উদ্দেশ্য হল ভালবাসা জাগিয়ে তোলা। এই ভালবাসা খাঁটি অন্তর, পরিষ্কার বিবেক ও সত্যিকারের বিশ্বাসের মধ্য থেকে আসে।</div>
<div class="v" id="v6"><span class="vn">6</span> কিছু লোক এই সব থেকে সরে গিয়ে বাজে কথাবার্তার দিকে ঝুঁকে পড়েছে।</div>
<div class="v" id="v7"><span class="vn">7</span> তারা যদিও নিজেদের কথা নিজেরাই বোঝে না এবং যে বিষয়ে জোর দিয়ে বলছে সেই বিষয় সম্বন্ধেও জানে না তবুও তারা মোশির আইন- কানুনের শিক্ষক হতে চায়।</div>
<div class="v" id="v8"><span class="vn">8</span> <span class="br-p"><br><br></span>আমরা জানি আইন-কানুন ভাল, অবশ্য তা যদি ঠিকভাবে কাজে লাগানো হয়।</div>
<div class="v" id="v9"><span class="vn">9</span> আমরা এও জানি, কোন সৎ লোকের জন্য এই আইন-কানুন দেওয়া হয় নি; তা দেওয়া হয়েছিল তাদেরই জন্য যারা আইন অমান্য করে ও অবাধ্য হয়, যারা ভক্তিহীন ও পাপী, যারা অপবিত্র ও অধার্মিক, যারা বাপ- মাকে মেরে ফেলে, যারা খুন করে,</div>
<div class="v" id="v10"><span class="vn">10</span> যারা ব্যভিচার করে, যারা সমকামী, যারা দাস-ব্যবসা করে, যারা মিথ্যা কথা বলে ও মিথ্যা সাক্ষ্য দেয়, আর যারা সত্য শিক্ষার বিরুদ্ধে অন্য কোন কাজ করে।</div>
<div class="v" id="v11"><span class="vn">11</span> গৌরবময় ঈশ্বরের মহান সুখবর অনুসারে যে শিক্ষা, সেই শিক্ষাই হল সত্য শিক্ষা। এই সুখবর প্রচারের ভার তিনি আমার উপরে দিয়েছেন।</div>
<div class="v" id="v12"><span class="vn">12</span> <span class="br-p"><br><br></span>আমাদের প্রভু খ্রীষ্ট যীশু, যিনি আমাকে শক্তি দান করেছেন, তাঁকে আমি ধন্যবাদ দিই, কারণ তিনি আমাকে বিশ্বস্ত মনে করে তাঁর সেবা-কাজে নিযুক্ত করেছেন।</div>
<div class="v" id="v13"><span class="vn">13</span> যদিও আমি আগে খ্রীষ্টের নিন্দা করতাম আর অত্যাচারী ও বদ্‌রাগী ছিলাম তবুও আমাকেই তিনি এই কাজে নিযুক্ত করেছেন। আমাকে তিনি দয়া করেছেন, কারণ আমার অবিশ্বাসের জন্য আমি না জেনেই সেই সব করতাম।</div>
<div class="v" id="v14"><span class="vn">14</span> আমাদের প্রভু আমাকে অশেষ দয়া করেছেন এবং খ্রীষ্ট যীশুর সংগে যুক্ত হবার ফলে যে বিশ্বাস ও ভালবাসা আসে তা দান করেছেন।</div>
<div class="v" id="v15"><span class="vn">15</span> <span class="br-p"><br><br></span>এই কথা বিশ্বাসযোগ্য এবং সম্পূর্ণ ভাবে গ্রহণেরও যোগ্য যে, পাপ থেকে পাপীদের উদ্ধার করবার জন্যই খ্রীষ্ট যীশু জগতে এসেছিলেন। সেই পাপীদের মধ্যে আমিই প্রধান।</div>
<div class="v" id="v16"><span class="vn">16</span> আর সেইজন্যই ঈশ্বর আমাকে করুণা করেছেন, যেন প্রধান পাপী যে আমি, আমার মধ্য দিয়েই খ্রীষ্ট যীশু তাঁর অসীম ধৈর্য দেখাতে পারেন। তাঁর উপর বিশ্বাসের ফলে যারা অনন্ত জীবন পাবে তারা যেন আমাকে দেখে শিখতে পারে সেইজন্যই তিনি আমার প্রতি এই রকম করেছেন।</div>
<div class="v" id="v17"><span class="vn">17</span> যিনি সমস্ত যুগের রাজা, যাঁর কোন ক্ষয় নেই এবং যাঁকে দেখা যায় না, চিরকাল সেই একমাত্র ঈশ্বরের সম্মান ও গৌরব হোক। আমেন।</div>
<div class="v" id="v18"><span class="vn">18</span> <span class="br-p"><br><br></span>স্নেহের সন্তান তীমথিয়, তোমার সম্বন্ধে অন্যেরা নবী হিসাবে যে কথা বলেছিলেন সেই কথা অনুসারে আমি তোমাকে এই নির্দেশ দিচ্ছি। সেই কথা মনে রেখে তুমি খ্রীষ্টের পক্ষে প্রাণপণে যুদ্ধ করে যাও,</div>
<div class="v" id="v19"><span class="vn">19</span> আর সেই সংগে বিশ্বাস ও পরিষ্কার বিবেক রক্ষা কর। কিছু লোক বিবেকের কথা না শুনে তাদের বিশ্বাসে ভাংগন ধরিয়েছে।</div>
<div class="v" id="v20"><span class="vn">20</span> সেই লোকদের মধ্যে আছে হুমিনায় আর আলেক্‌সান্দর। তাই আমি শয়তানের হাতে তাদের ছেড়ে দিয়েছি, যেন তারা এই শিক্ষা পায় যে, ঈশ্বরের অপমান করতে নেই।</div>
</div>
<!-- PARSED ABOVE; EDITING MAY BREAK PARSER -->
</body></html>