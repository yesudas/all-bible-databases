<html><head>
<meta http-equiv="Content-Type" content="text/html;charset=utf-8" />
<title>2Thess 1 &ndash; 2 থিষলনীকীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 1);">
<div id="navbar"><a href="../index.html">Pobitro Baibel</a> &ndash; <b>2 থিষলনীকীয়</b> &ndash; <b>1</b> <a href="2Thess_2.html">2</a> <a href="2Thess_3.html">3</a> </div><hr>
<h1>2Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->তিনটি কারণের জন্য প্রেরিত্‌ পৌল এই দ্বিতীয় চিঠি থিষলনীকীর মণ্ডলীর কাছে লিখেছিলেন। অত্যাচারের মধ্যে তাদের উৎসাহ দেবার প্রয়োজন তখনও ছিল (১ অধ্যায়)। তারা তখনও ভণ্ড শিক্ষকদের ভুল শিক্ষার দ্বারা বিপথে পরিচালিত হচ্ছিল, কারণ এই শিক্ষকেরা বলত খ্রীষ্ট আগেই ফিরে এসেছিলেন (২ অধ্যায়)। এছাড়া খ্রীষ্টের ফিরে আসবার এই ভুল খবরের দরুন অনেক বিশ্বাসী অলস হয়ে পড়েছিল (৩ অধ্যায়)। খ্রীষ্টের দ্বিতীয় আগমন ও অবাধ্যতার পুরুষ প্রকাশিত হওয়া সম্বন্ধে পৌল আরও ব্যাখ্যা করেছিলেন এবং ভুল শিক্ষার সংশোধন করেছিলেন। পৌল খ্রীষ্টধর্মের মতবাদ সম্বন্ধে শিক্ষা দিয়েছিলেন এবং দৈনন্দিন জীবনের জন্য এই পরামর্শ দিয়েছিলেন: খ্রীষ্ট এসে গেছেন, সেই অজুহাতে যদি কেউ কাজ না করে তবে সে যেন না খায়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) শুভেচ্ছা জানানো (<!--raw 1 bo --><a href='B:600 1:1'><!--endraw 1-->১:১<!--raw 1 bo --></a><!--endraw 1-->,<!--raw 1 bo --><a href='B:600 1:2'><!--endraw 1-->২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) থিষলনীকীয়দের প্রশংসা করা (<!--raw 1 bo --><a href='B:600 1:3-12'><!--endraw 1-->১:৩-১২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) খ্রীষ্টের ফিরে আসবার বিষয়ে পৌলের শিক্ষা (২ অধ্যায়) <!--raw 1 bo --><br/><!--endraw 1-->• (ঘ) খ্রীষ্টানের উপযুক্ত আচরণ সম্বন্ধে পৌলের শিক্ষা (<!--raw 1 bo --><a href='B:600 3:1-15'><!--endraw 1-->৩:১-১৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) উপসংহার ও আশীর্বচন (<!--raw 1 bo --><a href='B:600 3:16-18'><!--endraw 1-->৩:১৬-১৮<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>পিতা ঈশ্বর আর প্রভু যীশু খ্রীষ্টের সংগে যুক্ত থিষলনীকীয় মণ্ডলীর কাছে সীলবান, তীমথিয় আর আমি পৌল এই চিঠি লিখছি।</div>
<div class="v" id="v2"><span class="vn">2</span> <span class="br-p"><br><br></span>পিতা ঈশ্বর আর প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v3"><h2>দুঃখে সান্ত্বনা দান</h2><span class="vn">3</span> <span class="br-p"><br><br></span>ভাইয়েরা, তোমাদের জন্য সব সময়ই ঈশ্বরকে আমাদের ধন্যবাদ দেওয়া উচিত। তোমাদের বিশ্বাস খুব বাড়ছে এবং তোমাদের একের প্রতি অন্যের ভালবাসা উপ্‌চে পড়ছে বলেই আমাদের পক্ষে সেই ধন্যবাদ দেওয়া উপযুক্ত।</div>
<div class="v" id="v4"><span class="vn">4</span> আর এইজন্যই ঈশ্বরের মণ্ডলীগুলোর সামনে তোমাদের নিয়ে আমরা গর্ববোধ করছি, কারণ যে সব অত্যাচার ও দুঃখ-কষ্ট তোমরা সহ্য করছ তার মধ্যেও তোমাদের ধৈর্য আর বিশ্বাস টিকে আছে।</div>
<div class="v" id="v5"><span class="vn">5</span> <span class="br-p"><br><br></span>এই সবই ঈশ্বরের ন্যায়বিচারের প্রমাণ। আর এর উদ্দেশ্য হল, তোমাদের যেন ঈশ্বরের রাজ্যের উপযুক্ত বলে ধরা হয়। এর জন্যই তো তোমরা এত কষ্টভোগ করছ।</div>
<div class="v" id="v6"><span class="vn">6</span> ঈশ্বরের ন্যায়বিচার এই-যারা তোমাদের কষ্ট দেয় তিনি তাদের কষ্ট দেবেন;</div>
<div class="v" id="v7"><span class="vn">7</span> আর তোমরা যারা কষ্ট পাচ্ছ তিনি আমাদের সংগে তোমাদেরও কষ্ট থেকে রেহাই দেবেন। যখন প্রভু যীশু তাঁর শক্তিশালী স্বর্গদূতদের নিয়ে জ্বলন্ত আগুনের মধ্যে স্বর্গ থেকে প্রকাশিত হবেন তখনই এই সব হবে। যারা ঈশ্বরকে জানে না আর যারা প্রভু যীশুর বিষয়ে সুখবরের কথা মেনে চলে না তাদের তিনি তখন শাস্তি দেবেন।</div>
<div class="v" id="v9"><span class="vn">9</span> প্রভু যখন আসবেন তখন তাদের এমন শাস্তি দেওয়া হবে যার ফলে তারা তাঁর উপস্থিতি এবং মহা শক্তির বাইরে পড়ে চিরদিন ধরে ধ্বংস হতে থাকবে। সেই দিন তাঁর নিজের লোকদের মধ্য দিয়ে তাঁর মহিমা প্রকাশিত হবে এবং যারা বিশ্বাস করেছে তাদের সকলের মধ্য দিয়ে তাঁর গৌরব হবে। তোমরাও সেই বিশ্বাসীদের মধ্যে আছ, কারণ তোমরা আমাদের সাক্ষ্যে বিশ্বাস করেছ।</div>
<div class="v" id="v11"><span class="vn">11</span> <span class="br-p"><br><br></span>তাই আমরা সব সময় তোমাদের জন্য প্রার্থনা করে থাকি যেন আমাদের ঈশ্বর তোমাদের তাঁর ডাকের যোগ্য বলে মনে করেন, আর যেন তাঁর শক্তির দ্বারা তোমাদের ভাল কাজ করবার সমস্ত ইচ্ছা তিনি পূর্ণ করেন এবং বিশ্বাসের ফলে তোমরা যে কাজ করছ তিনি যেন তাতে পূর্ণতা দান করেন।</div>
<div class="v" id="v12"><span class="vn">12</span> তাহলে আমাদের ঈশ্বর এবং প্রভু যীশু খ্রীষ্টের দয়ার দরুন আমাদের প্রভু যীশুর গৌরব তোমাদের মধ্য দিয়ে প্রকাশিত হবে, আর তোমরাও তাঁর মধ্য দিয়ে গৌরব পাবে।</div>
</div>
<!-- PARSED ABOVE; EDITING MAY BREAK PARSER -->
</body></html>