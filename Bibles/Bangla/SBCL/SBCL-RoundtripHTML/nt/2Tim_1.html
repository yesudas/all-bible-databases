<html><head>
<meta http-equiv="Content-Type" content="text/html;charset=utf-8" />
<title>2Tim 1 &ndash; 2তীমথিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 1);">
<div id="navbar"><a href="../index.html">Pobitro Baibel</a> &ndash; <b>2তীমথিয়</b> &ndash; <b>1</b> <a href="2Tim_2.html">2</a> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->বিখ্যাত লোকদের যারা ভালবাসে তাঁদের শেষ কথা তারা মনে গেঁথে রাখে। তীমথিয়ের কাছে লেখা এই দ্বিতীয় চিঠিটা ছিল মৃত্যুর আগে পৌলের লেখা শেষ চিঠি। রোমে জেলের গর্তে বসে তিনি তাঁর মাথা কেটে ফেলবার অপেক্ষায় ছিলেন। তখন তিনি বৃদ্ধ এবং অনেক দিন ধরে খ্রীষ্টের সুখবরের কাজ করে ক্লান্ত। যে সব সত্য ও জীবনের বিষয় তীমথিয়কে শিক্ষা দেওয়া হয়েছিল তা দৃঢ়ভাবে ধরে রাখবার জন্য পৌল শেষবারের মত তাঁকে অনুরোধ জানিয়েছিলেন। তীমথিয়ের কাছে লেখা প্রথম চিঠিতে পৌল মণ্ডলী হিসাবে বিশ্বাসীদের আচার-ব্যবহার কেমন হওয়া উচিত সেই সম্বন্ধে শিক্ষা দিয়েছিলেন। কিন্তু এই চিঠিতে ঈশ্বরীয় স্বভাবের পরিচয় দেওয়া যে প্রত্যেক বিশ্বাসীর দায়িত্ব সেই সম্বন্ধে তিনি জোর দিয়ে বলেছেন। পৌল তাঁর নিজের জীবনে ও কাজে তাঁর বিশ্বাস, ধৈর্য, ভালবাসা, সহ্যগুণ ও কষ্টভোগের যে আদর্শ দেখিয়েছিলেন তা তিনি তীমথিয়কে মনে করিয়ে দিয়েছেন। এই চিঠির বিশেষ কথা <!--raw 1 bo --><a href='B:620 2:15'><!--endraw 1-->২:১৫<!--raw 1 bo --></a><!--endraw 1-->পদে পাওয়া যায়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) তীমথিয়কে শুভেচ্ছা জানানো (1১:১,২ পদ) <!--raw 1 bo --><br/><!--endraw 1-->• (খ) বিশ্বস্ত হবার জন্য তীমথিয়কে উপদেশ (<!--raw 1 bo --><a href='B:620 1:3-2:13'><!--endraw 1-->১:৩-২:১৩<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (গ) বিশ্বস্ততা বনাম বিশ্বাস ত্যাগ (২:১৪-4৪:৮ পদ) <!--raw 1 bo --><br/><!--endraw 1-->• (ঘ) পৌলের ব্যক্তিগত অনুরোধ, মন্তব্য, শুভেচ্ছা ও আশীর্বচন (<!--raw 1 bo --><a href='B:620 4:9-22'><!--endraw 1-->৪:৯-২২<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>খ্রীষ্ট যীশুর মধ্য দিয়ে অনন্ত জীবনের প্রতিজ্ঞা অনুসারে ঈশ্বরের ইচ্ছায় আমি পৌল খ্রীষ্ট যীশুর একজন প্রেরিত্‌ হয়েছি।</div>
<div class="v" id="v2"><span class="vn">2</span> এই চিঠি আমি আমার প্রিয় সন্তান তীমথিয়ের কাছে লিখছি। <span class="br-p"><br><br></span>পিতা ঈশ্বর ও আমাদের প্রভু খ্রীষ্ট যীশু তোমাকে দয়া, করুণা ও শান্তি দান করুন।</div>
<div class="v" id="v3"><h2>বিশ্বস্ত হবার জন্য উৎসাহ দান</h2><span class="vn">3</span> <span class="br-p"><br><br></span>আমার পূর্বপুরুষেরা যেমন ঈশ্বরের সেবা করতেন তেমনি আমিও পরিষ্কার বিবেকে ঈশ্বরের সেবা করে থাকি; আর তোমার জন্য দিনরাত অনবরত প্রার্থনা করবার সময় আমি তাঁকে ধন্যবাদ দিয়ে থাকি।</div>
<div class="v" id="v4"><span class="vn">4</span> তুমি যে কাঁদছিলে সেই কথা মনে করে তোমাকে খুব দেখতে ইচ্ছা হচ্ছে, যেন আমার মন আনন্দে ভরে ওঠে।</div>
<div class="v" id="v5"><span class="vn">5</span> তোমার অন্তরে যে সত্যিকারের বিশ্বাস আছে সেই কথাও আমার মনে আছে। এই বিশ্বাস আগে তোমার দিদিমা লোয়ীর ও তোমার মা উনীকীর অন্তরে ছিল, আর আমি নিশ্চয় জানি, এই বিশ্বাস তোমার অন্তরেও আছে।</div>
<div class="v" id="v6"><span class="vn">6</span> এইজন্য আমি তোমাকে আবার এই কথা বলতে চাই-তোমার উপর আমার হাত রাখবার মধ্য দিয়ে ঈশ্বর তোমাকে যে বিশেষ দান দিয়েছেন তা আবার জাগিয়ে তোলো।</div>
<div class="v" id="v7"><span class="vn">7</span> ঈশ্বর আমাদের ভয়ের মনোভাব দেন নি; তিনি আমাদের এমন মনোভাব দিয়েছেন যার মধ্যে শক্তি, ভালবাসা ও নিজেকে দমনে রাখবার ক্ষমতা রয়েছে।</div>
<div class="v" id="v8"><span class="vn">8</span> <span class="br-p"><br><br></span>সেইজন্য আমাদের প্রভুর বিষয়ে সাক্ষ্য দিতে লজ্জা বোধ কোরো না, আর তাঁর জন্য বন্দী যে আমি, আমাকে নিয়েও লজ্জা বোধ কোরো না। তার বদলে ঈশ্বর তোমাকে যে শক্তি দিয়েছেন সেই শক্তি অনুসারে তাঁর সুখবর প্রচারের জন্য আমার সংগে কষ্টভোগ কর।</div>
<div class="v" id="v9"><span class="vn">9</span> ঈশ্বরই আমাদের পাপ থেকে উদ্ধার করেছেন এবং পবিত্রভাবে জীবন কাটাবার জন্য ডেকেছেন। আমাদের কোন কাজের জন্য তিনি তা করেন নি, বরং তাঁর উদ্দেশ্য এবং দয়ার জন্যই করেছেন। জগৎ সৃষ্ট হবার আগে খ্রীষ্ট যীশুর মধ্য দিয়ে তিনি তাঁর দয়া আমাদের দান করেছিলেন,</div>
<div class="v" id="v10"><span class="vn">10</span> কিন্তু এখন আমাদের উদ্ধারকর্তা খ্রীষ্ট যীশুর এই জগতে আসবার মধ্য দিয়ে তিনি সেই দয়া প্রকাশ করেছেন। খ্রীষ্ট মৃত্যুকে ধ্বংস করেছেন এবং সুখবরের মধ্য দিয়ে ধ্বংসহীন জীবনের কথা প্রকাশ করেছেন।</div>
<div class="v" id="v11"><span class="vn">11</span> আর এই সুখবর জানাবার জন্যই আমাকে প্রচারক, প্রেরিত্‌ ও শিক্ষক হিসাবে নিযুক্ত করা হয়েছে।</div>
<div class="v" id="v12"><span class="vn">12</span> এইজন্যই আমি এই সব কষ্ট ভোগ করছি; তবুও আমি লজ্জিত নই, কারণ আমি জানি আমি কার উপর নির্ভর করেছি। আমি নিশ্চয় করে জানি যে, আমি তাঁর কাছে যা রেখেছি খ্রীষ্টের আসবার দিনের জন্য তা রক্ষা করবার ক্ষমতা তাঁর আছে।</div>
<div class="v" id="v13"><span class="vn">13</span> <span class="br-p"><br><br></span>তুমি আমার কাছ থেকে যা শুনেছ সেই সত্য শিক্ষা তোমার আদর্শ হিসাবে ধরে রাখ; আর খ্রীষ্ট যীশুর সংগে যুক্ত হবার ফলে আমাদের অন্তরে যে ভালবাসা ও বিশ্বাস জেগেছে তাও ধরে রাখ।</div>
<div class="v" id="v14"><span class="vn">14</span> ঈশ্বর তোমাকে যা রক্ষা করবার জন্য দিয়েছেন তা পবিত্র আত্মার দ্বারা রক্ষা কর, যিনি আমাদের অন্তরে থাকেন।</div>
<div class="v" id="v15"><span class="vn">15</span> <span class="br-p"><br><br></span>তুমি জান এশিয়া প্রদেশের সবাই আমার কাছ থেকে সরে পড়েছে। তাদের মধ্যে আছে ফুগিল্ল ও হর্মগিনি।</div>
<div class="v" id="v16"><span class="vn">16</span> অনীষিফরের পরিবারের উপর প্রভু করুণা করুন; তিনি অনেক বার আমাকে সতেজ করে তুলেছেন, আর আমি কয়েদী হয়েছি বলে তিনি লজ্জিত হন নি।</div>
<div class="v" id="v17"><span class="vn">17</span> তিনি যখন রোমে ছিলেন তখন আমার অনেক খোঁজ করে আমাকে পেয়েছিলেন।</div>
<div class="v" id="v18"><span class="vn">18</span> ইফিষে কিভাবে তিনি আমার সেবা করেছেন তা তোমার ভাল করে জানা আছে। প্রভু করুন, যেন খ্রীষ্টের আসবার দিনে তিনি প্রভুর কাছ থেকে করুণা লাভ করেন।</div>
</div>
<!-- PARSED ABOVE; EDITING MAY BREAK PARSER -->
</body></html>