<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; 2তীমথিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">Pobitro Baibel</a> &ndash; <b>2তীমথিয়</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>খ্রীষ্টের ফিরে আসা ও তাঁর রাজ্যের বিষয় মনে রেখে ঈশ্বরের সামনে এবং যিনি জীবিত ও মৃতদের বিচার করবেন সেই খ্রীষ্ট যীশুর সামনে আমি তোমাকে এই আদেশ দিচ্ছি-</div>
<div class="v" id="v2"><span class="vn">2</span> ঈশ্বরের বাক্য প্রচার কর; সময়ে হোক বা অসময়ে হোক, সব সময়েই প্রচারের জন্য প্রস্তুত থাক; খুব ধৈর্যের সংগে শিক্ষা দিয়ে লোকদের দোষ দেখিয়ে দাও, তাদের সাবধান কর ও উপদেশ দাও।</div>
<div class="v" id="v3"><span class="vn">3</span> এমন সময় আসবে যখন সত্য শিক্ষা লোকের সহ্য হবে না, বরং নিজেদের ইচ্ছা পূর্ণ করবার জন্য তারা এমন অনেক শিক্ষক যোগাড় করবে যারা তাদের খুশী করবার মত শিক্ষা দেবে।</div>
<div class="v" id="v4"><span class="vn">4</span> তারা ঈশ্বরের সত্যের বিষয় না শুনে গল্প-কথা শুনতে চাইবে।</div>
<div class="v" id="v5"><span class="vn">5</span> কিন্তু তুমি সব কিছুতে নিজেকে দমনে রাখ, কষ্ট সহ্য কর এবং খ্রীষ্টের বিষয়ে সুখবর প্রচার করতে থাক, আর ঈশ্বর তোমাকে যে কাজ করতে দিয়েছেন তা সম্পূর্ণ কর।</div>
<div class="v" id="v6"><span class="vn">6</span> <span class="br-p"><br><br></span>আমাকে এখন উৎসর্গ হিসাবে ঢেলে দেওয়া হচ্ছে; আমার মৃত্যুর সময় উপস্থিত হয়েছে।</div>
<div class="v" id="v7"><span class="vn">7</span> খ্রীষ্টের পক্ষে আমি প্রাণপণে যুদ্ধ করেছি, আমার জন্য ঠিক করা পথের শেষ পর্যন্ত দৌড়েছি এবং খ্রীষ্টীয় ধর্ম-বিশ্বাসকে ধরে রেখেছি।</div>
<div class="v" id="v8"><span class="vn">8</span> তাই আমার জন্য সৎ জীবনের পুরস্কার তোলা রয়েছে। বিচার-দিনে ন্যায়বিচারক প্রভু আমাকে সেই পুরস্কার হিসাবে জয়ের মালা দান করবেন। তবে যে তিনি কেবল আমাকেই দান করবেন তা নয়, যারা তাঁর ফিরে আসবার জন্য আগ্রহের সংগে অপেক্ষা করেছে তাদের সবাইকে দান করবেন।</div>
<div class="v" id="v9"><h2>নিজের কথা</h2><span class="vn">9</span> <span class="br-p"><br><br></span>তুমি খুব চেষ্টা কর যাতে আমার কাছে শীঘ্র আসতে পার,</div>
<div class="v" id="v10"><span class="vn">10</span> কারণ দীমা এখনকার জগতকে ভালবেসে আমাকে ছেড়ে থিষলনীকীতে চলে গেছে। এছাড়া ক্রীষ্কেন্ত গালাতিয়াতে এবং তীত দালমাতিয়াতে গেছেন;</div>
<div class="v" id="v11"><span class="vn">11</span> কেবল লূক আমার কাছে আছেন। তুমি মার্ককে সংগে করে নিয়ে এস, কারণ আমার কাজে তাঁকে খুব দরকার।</div>
<div class="v" id="v12"><span class="vn">12</span> আমি তুখিককে ইফিষে পাঠিয়েছি।</div>
<div class="v" id="v13"><span class="vn">13</span> ত্রোয়াতে কার্পের কাছে আমি যে গায়ের কাপড়টা ফেলে এসেছি, আসবার সময় তুমি সেটা নিয়ে এস। তা ছাড়া গুটিয়ে-রাখা বইগুলো, বিশেষ করে যেগুলো চামড়ার উপর লেখা, সেগুলো সংগে করে নিয়ে এস।</div>
<div class="v" id="v14"><span class="vn">14</span> <span class="br-p"><br><br></span>যে আলেক্‌সান্দর তামার কাজ করে সে আমার অনেক ক্ষতি করেছে। সে যা করেছে তার শোধ প্রভুই নেবেন।</div>
<div class="v" id="v15"><span class="vn">15</span> তুমিও তার বিষয়ে সাবধান থেকো, কারণ সে আমাদের প্রচারের বিরুদ্ধে কোমর বেঁধে লেগেছিল।</div>
<div class="v" id="v16"><span class="vn">16</span> <span class="br-p"><br><br></span>প্রথম বার যখন আমার বিচার হয়েছিল তখন কেউ আমাকে সাহায্য করে নি, বরং সবাই আমাকে ছেড়ে চলে গিয়েছিল; তবে এটা যেন তাদের বিরুদ্ধে ধরা না হয়।</div>
<div class="v" id="v17"><span class="vn">17</span> কিন্তু প্রভু আমার সংগে ছিলেন এবং আমাকে শক্তি দান করেছিলেন। তার ফলে আমি সম্পূর্ণভাবে সুখবর প্রচার করতে পেরেছিলাম আর অযিহূদীরা সবাই তা শুনেছিল। ঈশ্বর আমাকে সিংহের মুখ থেকে রক্ষা করেছিলেন।</div>
<div class="v" id="v18"><span class="vn">18</span> প্রভু আমাকে সমস্ত মন্দ কাজ থেকে রক্ষা করবেন এবং নিরাপদে তাঁর স্বর্গীয় রাজ্যে নিয়ে যাবেন। যুগে যুগে চিরদিন তাঁর গৌরব হোক। আমেন।</div>
<div class="v" id="v19"><h2>শেষ কথা</h2><span class="vn">19</span> <span class="br-p"><br><br></span>প্রিষ্কিল্লা ও আকিলা এবং অনীষিফরের পরিবারকে আমার শুভেচ্ছা জানায়ো।</div>
<div class="v" id="v20"><span class="vn">20</span> ইরাস্ত করিন্থে রয়ে গেছেন এবং ত্রফিমকে আমি অসুস্থ অবস্থায় মিলীতে রেখে এসেছি।</div>
<div class="v" id="v21"><span class="vn">21</span> তুমি খুব চেষ্টা কর যাতে শীত পড়বার আগে এখানে আসতে পার। উবুল, পুদেন্ত, লীন, ক্লৌদিয়া এবং সব ভাইয়েরা তোমাকে শুভেচ্ছা জানাচ্ছেন।</div>
<div class="v" id="v22"><span class="vn">22</span> <span class="br-p"><br><br></span>প্রভু তোমার সংগে সংগে থাকুন। ঈশ্বরের দয়া তোমাদের অন্তরে থাকুক।</div>
</div>
<!-- PARSED ABOVE; EDITING MAY BREAK PARSER -->
</body></html>