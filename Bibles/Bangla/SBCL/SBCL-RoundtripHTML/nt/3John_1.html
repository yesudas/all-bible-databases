<html><head>
<meta http-equiv="Content-Type" content="text/html;charset=utf-8" />
<title>৩ যোহন &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('3John', 1);">
<div id="navbar"><a href="../index.html">Pobitro Baibel</a> &ndash; <b>৩ যোহন</b></div><hr>
<h1>3John</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যোহনের লেখা এই তৃতীয় চিঠিটা পবিত্র নূতন নিয়মের মধ্যে সবচেয়ে ছোট বই। এই চিঠিটা তিনি গাইয় নামে মণ্ডলীর একজন অতিথি পরায়ণ ও আত্মিক নেতার কাছে লিখেছিলেন। তিনি দীমীত্রিয় নামে একজন বিশ্বাসীর প্রশংসা করেছেন এবং নিজের সুবিধা ও ভালবাসার মনোভাব না থাকবার জন্য দিয়ত্রিফেস নামে আর একজন লোককে দোষী করেছেন। দিয়ত্রিফেস্‌ মণ্ডলীর মধ্যে নিজেকে বড় মনে করত বলে নিজেকে নিজেই কর্তা বানিয়েছিল। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) শুভেচ্ছা জানানো (১-৪ পদ) <!--raw 1 bo --><br/><!--endraw 1-->• (খ) ঈশ্বরভক্ত গাইয়ের প্রশংসা করা (৫-৮ পদ) <!--raw 1 bo --><br/><!--endraw 1-->• (গ) প্রধান হতে চাওয়া দিয়ত্রিফেস্‌কে দোষী করা (৯-১১ পদ) <!--raw 1 bo --><br/><!--endraw 1-->• (ঘ) ঈশ্বরভক্ত দীমীত্রিয় (১২ পদ) <!--raw 1 bo --><br/><!--endraw 1-->• (ঙ) যোহনের পরিকল্পনা ও আশীর্বচন (১৩,১৪ পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বরের সত্যের দরুন আমি যাকে ভালবাসি আমার সেই প্রিয় বন্ধু গাইয়ের কাছে সেই বুড়ো নেতা আমি এই চিঠি লিখছি।</div>
<div class="v" id="v2"><span class="vn">2</span> <span class="br-p"><br><br></span>প্রিয় বন্ধু, আমি প্রার্থনা করি যেন তোমার সব কিছুই ভালভাবে চলে এবং আত্মার দিক থেকে তুমি যেমন ভালভাবে চলছ ঠিক তোমার শরীরও যেন ভাল চলে।</div>
<div class="v" id="v3"><span class="vn">3</span> আমি খুবই আনন্দিত হলাম যখন কয়েকজন বিশ্বাসী ভাই এসে তোমার বিষয় এই সাক্ষ্য দিল যে, ঈশ্বরের সত্যের প্রতি তুমি বিশ্বস্ত আছ এবং তার মধ্যেই চলছ।</div>
<div class="v" id="v4"><span class="vn">4</span> আমার সন্তানেরা যে ঈশ্বরের সত্যের মধ্যে চলাফেরা করছে, এই কথা শোনার চেয়ে বড় আনন্দ আমার আর নেই।</div>
<div class="v" id="v5"><span class="vn">5</span> <span class="br-p"><br><br></span>প্রিয় বন্ধু, না চিনেও বিশ্বাসী ভাইদের জন্য তুমি যা করছ তা বিশ্বস্ত ভাবেই করছ।</div>
<div class="v" id="v6"><span class="vn">6</span> মণ্ডলীর সকলের সামনে তারা তোমার ভালবাসার কথা বলেছে। ঈশ্বর যাতে সন্তুষ্ট হন সেইভাবে তুমি তাদের যাত্রার ব্যবস্থা করে দিলে ভাল করবে।</div>
<div class="v" id="v7"><span class="vn">7</span> তারা খ্রীষ্টের জন্যই বের হয়েছে এবং অবিশ্বাসীদের কাছ থেকে কিছুই গ্রহণ করে নি।</div>
<div class="v" id="v8"><span class="vn">8</span> সেইজন্য এই রকম লোকদের সাহায্য করা আমাদের উচিত, যেন ঈশ্বরের সত্যের জন্য আমরাও তাদের কাজের সংগী হই।</div>
<div class="v" id="v9"><span class="vn">9</span> <span class="br-p"><br><br></span>আমি মণ্ডলীর কাছে একটা চিঠি লিখেছিলাম, কিন্তু দিয়ত্রিফেস্‌ মণ্ডলীর মধ্যে প্রধান হতে চায় বলে আমাদের কথা মানে না।</div>
<div class="v" id="v10"><span class="vn">10</span> সেইজন্য সে যা করছে আমি আসলে পর তা সবাইকে জানাব। সে আমাদের বিরুদ্ধে হিংসা করে অনেক মিথ্যা কথা বলেছে। তাতেও সুখী না হয়ে সে নিজেও ভাইদের গ্রহণ করছে না এবং যারা তাদের গ্রহণ করতে চাইছে তাদেরও বাধা দিচ্ছে এবং মণ্ডলী থেকে বের করে দিচ্ছে।</div>
<div class="v" id="v11"><span class="vn">11</span> <span class="br-p"><br><br></span>প্রিয় বন্ধু, মন্দের পিছনে না গিয়ে বরং ভালোর পিছনে চল। যে ভাল কাজ করে সে ঈশ্বরের লোক, আর যে মন্দ কাজ করে সে ঈশ্বরকে দেখে নি।</div>
<div class="v" id="v12"><span class="vn">12</span> সবাই দীমীত্রিয়ের প্রশংসা করছে, এমন কি, ঈশ্বরের সত্যও তা করছে। আমরাও তাঁর প্রশংসা করছি। তুমি তো জান আমরা যা বলি তা সত্যি।</div>
<div class="v" id="v13"><span class="vn">13</span> <span class="br-p"><br><br></span>আমার অনেক কথাই তোমাকে লিখবার ছিল, কিন্তু কালি-কলমে আমি তা লিখতে চাই না।</div>
<div class="v" id="v14"><span class="vn">14</span> আশা করি শীঘ্রই তোমাকে দেখতে পাব, আর তখন মুখোমুখি হয়ে আমরা কথা বলতে পারব।</div>
<div class="v" id="v15"><span class="vn">15</span> <span class="br-p"><br><br></span>তোমার শান্তি হোক। তোমার বন্ধুরা তোমাকে শুভেচ্ছা জানাচ্ছে। ওখানকার বন্ধুদের প্রত্যেককে আলাদা আলাদা করে আমাদের শুভেচ্ছা জানায়ো।</div>
</div>
<!-- PARSED ABOVE; EDITING MAY BREAK PARSER -->
</body></html>