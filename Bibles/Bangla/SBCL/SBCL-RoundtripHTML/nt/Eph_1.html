<html><head>
<meta http-equiv="Content-Type" content="text/html;charset=utf-8" />
<title>Eph 1 &ndash; ইফিষীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 1);">
<div id="navbar"><a href="../index.html">Pobitro Baibel</a> &ndash; <b>ইফিষীয়</b> &ndash; <b>1</b> <a href="Eph_2.html">2</a> <a href="Eph_3.html">3</a> ... <a href="Eph_6.html">6</a> </div><hr>
<h1>Eph 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইফিষ শহরের মণ্ডলীর কাছে পৌলের লেখা চিঠির প্রধান বিষয় হল যেটাকে তিনি বলেছেন “গুপ্ত সত্য।” তিনি কথাটা এই অর্থে বলেন নি যে, সেটা বুঝতে পারা যায় না, বরং এটা এমন একটা আশ্চর্য সত্য যা আগে প্রকাশ করা হয় নি কিন্তু এখন প্রকাশিত হয়েছে। সেই আশ্চর্য সত্য হল যিহূদী ও অযিহূদীদের একত্রে খ্রীষ্টের দেহরূপ মণ্ডলীতে আনা, আর এটা ছিল ঈশ্বরের পরিকল্পনা। যীশু খ্রীষ্টের উপর বিশ্বাসের মধ্য দিয়ে যিহূদী ও অযিহূদী উভয়েই ঈশ্বরের পরিবারের লোক হতে পারে। ঈশ্বরের লোকেরা যে খ্রীষ্টের সংগে যুক্ত হয়ে এক হয়েছে তা দেখাবার জন্য পৌল কতগুলো তুলনামূলক কথা ব্যবহার করেছেন। তিনি বলেছেন: মণ্ডলী একটা দেহের মত যার মাথা হলেন খ্রীষ্ট; মণ্ডলী একটা দালানের মত যার কোণার পাথর হলেন খ্রীষ্ট; মণ্ডলী একজন স্ত্রীর মত যার স্বামী হলেন খ্রীষ্ট। এই চিঠির সারা জায়গায় ভালবাসা, ক্ষমা, দয়া এবং পবিত্রভাবে জীবন যাপনের কথা বলা হয়েছে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ভূমিকা (<!--raw 1 bo --><a href='B:560 1:1'><!--endraw 1-->১:১<!--raw 1 bo --></a><!--endraw 1-->,<!--raw 1 bo --><a href='B:560 1:2'><!--endraw 1-->২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) খ্রীষ্ট এবং মণ্ডলী (<!--raw 1 bo --><a href='B:560 1:3-3:21'><!--endraw 1-->১:৩-৩:২১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) খ্রীষ্টের সংগে যুক্ত হয়ে নতুন জীবন (<!--raw 1 bo --><a href='B:560 4:1-6:20'><!--endraw 1-->৪:১-৬:২০<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (ঘ) পৌলের ব্যক্তিগত বিষয়গুলো ও আশীর্বচন (<!--raw 1 bo --><a href='B:560 6:21-24'><!--endraw 1-->৬:২১-২৪<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি পৌল ঈশ্বরের ইচ্ছায় খ্রীষ্ট যীশুর একজন প্রেরিত্‌। ইফিষ শহরে যারা ঈশ্বরের লোক ও খ্রীষ্ট যীশুর উপর বিশ্বাসী তাদের কাছে আমি এই চিঠি লিখছি।</div>
<div class="v" id="v2"><span class="vn">2</span> <span class="br-p"><br><br></span>আমাদের পিতা ঈশ্বর ও প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v3"><h2>খ্রীষ্টের মধ্যেই আত্মিক আশীর্বাদ</h2><span class="vn">3</span> <span class="br-p"><br><br></span>আমাদের প্রভু যীশু খ্রীষ্টের পিতা ও ঈশ্বরের গৌরব হোক। আমরা খ্রীষ্টের সংগে যুক্ত হয়েছি বলে স্বর্গের প্রত্যেকটি আত্মিক আশীর্বাদ ঈশ্বর আমাদের দান করেছেন।</div>
<div class="v" id="v4"><span class="vn">4</span> আমরা যাতে ঈশ্বরের চোখে পবিত্র ও নিখুঁত হতে পারি সেইজন্য ঈশ্বর জগৎ সৃষ্টি করবার আগেই খ্রীষ্টের মধ্য দিয়ে আমাদের বেছে নিয়েছেন। তাঁর ভালবাসার দরুন তিনি খুশী হয়ে নিজের ইচ্ছায় আগেই ঠিক করেছিলেন যে, যীশু খ্রীষ্টের মধ্য দিয়ে তাঁর সন্তান হিসাবে তিনি আমাদের গ্রহণ করবেন।</div>
<div class="v" id="v6"><span class="vn">6</span> তিনি এটা করেছিলেন যেন তিনি তাঁর প্রিয় পুত্রের মধ্য দিয়ে বিনামূল্যে যে মহিমাপূর্ণ দয়া আমাদের করেছেন তাঁর প্রশংসা হয়।</div>
<div class="v" id="v7"><span class="vn">7</span> ঈশ্বরের অশেষ দয়া অনুসারে খ্রীষ্টের সংগে যুক্ত হয়ে তাঁর রক্তের দ্বারা আমরা মুক্ত হয়েছি, অর্থাৎ পাপের ক্ষমা পেয়েছি।</div>
<div class="v" id="v8"><span class="vn">8</span> এই দয়া ঈশ্বর তাঁর মহা জ্ঞান ও বুদ্ধির সংগে খোলা হাতে আমাদের দান করেছেন।</div>
<div class="v" id="v9"><span class="vn">9</span> ঠিক যেমন তিনি চেয়েছিলেন এবং খ্রীষ্টের মধ্য দিয়ে আগেই স্থির করে রেখেছিলেন, সেই অনুসারেই তিনি তাঁর গুপ্ত উদ্দেশ্য আমাদের জানিয়েছিলেন।</div>
<div class="v" id="v10"><span class="vn">10</span> তিনি স্থির করে রেখেছিলেন যে, সময় পূর্ণ হলে পর সেই উদ্দেশ্য কার্যকর করবার জন্য তিনি স্বর্গের ও পৃথিবীর সব কিছু মিলিত করে খ্রীষ্টের শাসনের অধীনে আনবেন।</div>
<div class="v" id="v11"><span class="vn">11</span> <span class="br-p"><br><br></span>ঈশ্বর তাঁর বিচারবুদ্ধি অনুসারে নিজের ইচ্ছামতই সব কাজ করেন। তাঁর উদ্দেশ্য অনুসারে তিনি আগেই যা ঠিক করে রেখেছিলেন সেইমতই খ্রীষ্টের মধ্য দিয়ে তাঁর নিজের লোক হবার জন্য তিনি আমাদের বেছে নিয়েছেন।</div>
<div class="v" id="v12"><span class="vn">12</span> আমরা যারা আগেই খ্রীষ্টের উপর আশা রেখেছি, সেই আমাদেরই মধ্য দিয়ে যেন ঈশ্বরের মহিমার প্রশংসা হয় সেইজন্যই তিনি আমাদের বেছে নিয়েছেন।</div>
<div class="v" id="v13"><span class="vn">13</span> আর তোমরাও সত্যের বাক্য, অর্থাৎ পাপ থেকে উদ্ধার পাবার সুখবর শুনে খ্রীষ্টের উপর বিশ্বাস করেছ। খ্রীষ্টের সংগে যুক্ত হয়েছ বলে ঈশ্বর তাঁর প্রতিজ্ঞা করা পবিত্র আত্মা দিয়ে তোমাদের সীলমোহর করে রেখেছেন।</div>
<div class="v" id="v14"><span class="vn">14</span> যারা ঈশ্বরের নিজের সম্পত্তি তাদের তিনি একটা অধিকার দেবার প্রতিজ্ঞা করেছেন। তাদের যতদিন না সম্পূর্ণভাবে মুক্ত করা হয় ততদিন পর্যন্ত সেই অধিকারের প্রথম অংশ হিসাবে পবিত্র আত্মাকে তাদের দেওয়া হয়েছে। আর এই সবের দ্বারাই ঈশ্বরের মহিমার প্রশংসা হবে।</div>
<div class="v" id="v15"><h2>ধন্যবাদ ও প্রার্থনা</h2><span class="vn">15</span> <span class="br-p"><br><br></span>এইজন্য যখন আমি প্রভু যীশুর উপর তোমাদের বিশ্বাস এবং ঈশ্বরের সমস্ত লোকদের প্রতি তোমাদের ভালবাসার কথা শুনলাম,</div>
<div class="v" id="v16"><span class="vn">16</span> তখন থেকে তোমাদের জন্য ধন্যবাদ দেওয়া আমি কখনও বন্ধ করি নি।</div>
<div class="v" id="v17"><span class="vn">17</span> প্রার্থনা করবার সময় আমি তোমাদের কথা ভুলে যাই না। আমি প্রার্থনা করি যেন আমাদের প্রভু যীশু খ্রীষ্টের ঈশ্বর, অর্থাৎ সেই গৌরবময় পিতা তোমাদের আত্মিক জ্ঞান ও বুঝবার ক্ষমতা দান করেন, যাতে তোমরা তাঁকে আরও ভাল করে জানতে পার।</div>
<div class="v" id="v18"><span class="vn">18</span> আমি আরও প্রার্থনা করি যেন তোমাদের অন্তরের চোখ খুলে যায়, যাতে তাঁর ডাকের ফলে তোমাদের অন্তরে যে আশা জেগেছে তা তোমরা বুঝতে পার; আর তার সংগে এও বুঝতে পার যে, তাঁর কাছে তাঁর লোকেরা কত বড় একটা সম্পত্তি এবং আমরা যারা বিশ্বাসী আমাদের অন্তরে তাঁর কত বড় শক্তি কাজ করছে। এ সেই একই মহাশক্তি,</div>
<div class="v" id="v20"><span class="vn">20</span> যার দ্বারা তিনি মৃত্যু থেকে খ্রীষ্টকে জীবিত করে তুলেছেন এবং স্বর্গে তাঁর ডান দিকে বসিয়েছেন।</div>
<div class="v" id="v21"><span class="vn">21</span> মহাকাশে যাদের হাতে সমস্ত শাসন, ক্ষমতা, শক্তি এবং কর্তৃত্ব রয়েছে তাদের তিনি খ্রীষ্টের অধীন করেছেন। আর যাকে যে নামই দেওয়া হোক না কেন, তা সে এই যুগেই হোক কিম্বা আগামী যুগেই হোক, সব নামের উপরে খ্রীষ্টের নাম।</div>
<div class="v" id="v22"><span class="vn">22</span> ঈশ্বর সব কিছু খ্রীষ্টের পায়ের তলায় রেখেছেন এবং তাঁকে সব কিছুর অধিকার দিয়েছেন, আর তাঁকেই মণ্ডলীর মাথা হিসাবে নিযুক্ত করেছেন।</div>
<div class="v" id="v23"><span class="vn">23</span> এই মণ্ডলী আসলে খ্রীষ্টেরই দেহ। যিনি সব দিক থেকে সব কিছু পূর্ণ করেন সেই খ্রীষ্টের পূর্ণতা হল এই মণ্ডলী।</div>
</div>
<!-- PARSED ABOVE; EDITING MAY BREAK PARSER -->
</body></html>