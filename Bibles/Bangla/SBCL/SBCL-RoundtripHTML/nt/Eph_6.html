<html><head>
<meta http-equiv="Content-Type" content="text/html;charset=utf-8" />
<title>Eph 6 &ndash; ইফিষীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 6);">
<div id="navbar"><a href="../index.html">Pobitro Baibel</a> &ndash; <b>ইফিষীয়</b> &ndash; <a href="Eph_1.html">1</a> ... <a href="Eph_4.html">4</a> <a href="Eph_5.html">5</a> <b>6</b> </div><hr>
<h1>Eph 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ছেলেমেয়ে ও মা-বাবার প্রতি উপদেশ</h2><span class="vn">1</span> <span class="br-p"><br><br></span>ছেলেমেয়েরা, প্রভু যেভাবে চান সেইভাবেই তোমরা মা-বাবার বাধ্য হয়ে চল, কারণ সেটাই হওয়া উচিত।</div>
<div class="v" id="v2"><span class="vn">2</span> পবিত্র শাস্ত্রে প্রথম যে আদেশের সংগে প্রতিজ্ঞা রয়েছে তা এই-“তোমার মা-বাবাকে সম্মান কর,</div>
<div class="v" id="v3"><span class="vn">3</span> যেন তোমার মংগল হয় এবং তুমি অনেক দিন পর্যন্ত এই পৃথিবীতে বেঁচে থাকতে পার।”</div>
<div class="v" id="v4"><span class="vn">4</span> তোমরা যারা বাবা, তোমরা তোমাদের ছেলেমেয়েদের বিরক্ত করে তুলো না, বরং প্রভুর শাসন ও শিক্ষায় তাদের মানুষ করে তোল।</div>
<div class="v" id="v5"><h2>দাস ও মনিবের প্রতি উপদেশ</h2><span class="vn">5</span> <span class="br-p"><br><br></span>তোমরা যারা দাস, তোমরা যেমন খ্রীষ্টের বাধ্য তেমনি ভয় ও সম্মানের সংগে অন্তর থেকে তোমাদের এই জগতের মনিবদের বাধ্য হয়ো।</div>
<div class="v" id="v6"><span class="vn">6</span> মানুষকে খুশী করবার মনোভাব নিয়ে তোমাদের মনিবদের চোখের সামনেই কেবল তাদের বাধ্য হয়ো না; তার চেয়ে বরং খ্রীষ্টের দাস হিসাবে ঈশ্বরের ইচ্ছা মনে-প্রাণে পালন করে তোমরা মনিবদের বাধ্য হয়ো।</div>
<div class="v" id="v7"><span class="vn">7</span> তোমরা যেন মানুষের সেবা করছ না কিন্তু প্রভুর সেবা করছ সেইভাবে সন্তুষ্ট মনে তোমাদের মনিবদের সেবা কোরো, কারণ তোমরা জান যে,</div>
<div class="v" id="v8"><span class="vn">8</span> প্রত্যেকেই তার সব ভাল কাজের জন্য প্রভুর কাছ থেকে পুরস্কার পাবে-তা সে দাসই হোক, আর স্বাধীনই হোক।</div>
<div class="v" id="v9"><span class="vn">9</span> <span class="br-p"><br><br></span>তোমরা যারা মনিব, তোমরাও তোমাদের দাসদের প্রতি ঠিক সেই রকম ব্যবহার কর। তাদের ভয় দেখানো ছেড়ে দাও, কারণ তোমরা তো জান যে, তাদের ও তোমাদের একই প্রভু এবং তিনি স্বর্গে আছেন; তাঁর চোখে সবাই সমান।</div>
<div class="v" id="v10"><h2>শয়তানের বিরুদ্ধে যুদ্ধ</h2><span class="vn">10</span> <span class="br-p"><br><br></span>শেষে বলি, প্রভুর সংগে যুক্ত হয়ে তাঁরই দেওয়া মহা শক্তিতে শক্তিমান হও।</div>
<div class="v" id="v11"><span class="vn">11</span> যুদ্ধের জন্য ঈশ্বরের দেওয়া সমস্ত সাজ-পোশাক পরে নাও, যেন তোমরা শয়তানের সব চালাকির বিরুদ্ধে শক্ত হয়ে দাঁড়াতে পার।</div>
<div class="v" id="v12"><span class="vn">12</span> আমাদের এই যুদ্ধ তো কোন মানুষের বিরুদ্ধে নয়, বরং তা অন্ধকার রাজ্যের সব শাসনকর্তা ও ক্ষমতার অধিকারীদের বিরুদ্ধে, অন্ধকার জগতের শক্তিশালী আত্মাদের বিরুদ্ধে, আর আকাশের সমস্ত মন্দ আত্মাদের বিরুদ্ধে।</div>
<div class="v" id="v13"><span class="vn">13</span> তাই তোমরা যুদ্ধের জন্য ঈশ্বরের দেওয়া সমস্ত সাজ-পোশাক পরে নাও, যেন শয়তান যেদিন আক্রমণ করবে সেই দিন তোমরা তাকে রুখে দাঁড়াতে পার এবং সব কিছু শেষ করে স্থির হয়ে দাঁড়িয়ে থাকতে পার।</div>
<div class="v" id="v14"><span class="vn">14</span> এইজন্য সত্য দিয়ে কোমর বেঁধে, বুক রক্ষার জন্য সৎ জীবন দিয়ে বুক ঢেকে,</div>
<div class="v" id="v15"><span class="vn">15</span> আর শান্তির সুখবর প্রচারের জন্য পা প্রস্তুত রেখে দাঁড়িয়ে থাক।</div>
<div class="v" id="v16"><span class="vn">16</span> এছাড়া বিশ্বাসের ঢালও তুলে নাও; সেই ঢাল দিয়ে তোমরা শয়তানের সব জ্বলন্ত তীর নিভিয়ে ফেলতে পারবে।</div>
<div class="v" id="v17"><span class="vn">17</span> মাথা রক্ষার জন্য ঈশ্বরের দেওয়া উদ্ধার মাথায় দিয়ে পবিত্র আত্মার ছোরা, অর্থাৎ ঈশ্বরের বাক্য গ্রহণ কর।</div>
<div class="v" id="v18"><span class="vn">18</span> পবিত্র আত্মার দ্বারা পরিচালিত হয়ে মনে-প্রাণে সব সময় প্রার্থনা কর। এইজন্য সজাগ থেকে ঈশ্বরের সমস্ত লোকদের জন্য সব সময় প্রার্থনা করতে থাক।</div>
<div class="v" id="v19"><span class="vn">19</span> <span class="br-p"><br><br></span>আমার জন্যও প্রার্থনা কর যেন আমি যখন কথা বলি তখন ঈশ্বর আমাকে এমন ভাষা যুগিয়ে দেন যাতে আমি সাহসের সংগে তাঁর দেওয়া সুখবরের গুপ্ত সত্য প্রচার করতে পারি।</div>
<div class="v" id="v20"><span class="vn">20</span> এই সুখবর প্রচারের জন্য আমি শিকলে বাঁধা পড়েও খ্রীষ্টের দূতের কাজ করছি। প্রার্থনা কর যেন জেলের মধ্যে থেকে যেভাবে সেই সুখবর আমার প্রচার করা উচিত সেইভাবে সাহসের সংগে তা করতে পারি।</div>
<div class="v" id="v21"><h2>শেষ কথা</h2><span class="vn">21</span> <span class="br-p"><br><br></span>আমি কেমন আছি এবং আমার দিন কিভাবে কাটছে তা প্রিয় ভাই ও প্রভুর বিশ্বস্ত সেবাকারী তুখিকের কাছ থেকে জানতে পারবে।</div>
<div class="v" id="v22"><span class="vn">22</span> আমাদের সম্বন্ধে যেন তোমরা জানতে পার আর তিনি যেন তোমাদের উৎসাহ দিতে পারেন সেইজন্যই আমি তাঁকে তোমাদের কাছে পাঠালাম।</div>
<div class="v" id="v23"><span class="vn">23</span> <span class="br-p"><br><br></span>পিতা ঈশ্বর আর প্রভু যীশু খ্রীষ্ট ভাইদের শান্তি, বিশ্বাস ও ভালবাসা দান করুন।</div>
<div class="v" id="v24"><span class="vn">24</span> আমাদের প্রভু যীশু খ্রীষ্টের প্রতি যাদের স্থির ভালবাসা আছে তাদের সকলের উপর ঈশ্বরের দয়া থাকুক।</div>
</div>
<!-- PARSED ABOVE; EDITING MAY BREAK PARSER -->
</body></html>