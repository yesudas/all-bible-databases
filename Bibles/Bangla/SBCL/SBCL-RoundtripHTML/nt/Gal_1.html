<html><head>
<meta http-equiv="Content-Type" content="text/html;charset=utf-8" />
<title>Gal 1 &ndash; গালাতীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 1);">
<div id="navbar"><a href="../index.html">Pobitro Baibel</a> &ndash; <b>গালাতীয়</b> &ndash; <b>1</b> <a href="Gal_2.html">2</a> <a href="Gal_3.html">3</a> ... <a href="Gal_6.html">6</a> </div><hr>
<h1>Gal 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->প্রেরিত্‌ পৌলের প্রথম প্রচার-যাত্রায় তিনি এশিয়া মাইনরে গিয়েছিলেন। এখন সেটিকে তুর্কী বলে। কেবলমাত্র খ্রীষ্টের উপর বিশ্বাসের মধ্য দিয়েই যে পাপ থেকে উদ্ধার পাওয়া যায় সেই খবরই পৌল প্রচার করেছিলেন। যিহূদী জাতির অনেকে সেই খবরে বিশ্বাস করে মণ্ডলী স্থাপন করেছিল। তাদের মধ্যে ছিল কয়েকজন অযিহূদী বিশ্বাসী। পৌল সেই এলাকা ছেড়ে যাবার পর কিছু শিক্ষক ভুল শিক্ষা দিতে লাগল যে, পাপ থেকে উদ্ধার পাবার জন্য যেমন বিশ্বাস দরকার তেমনি মোশির আইন-কানুন পালন করাও দরকার। তাঁর এই চিঠির মধ্যে পৌল প্রেরিত্‌ হবার তাঁর যোগ্যতা দেখিয়েছেন এবং যে সব গালাতীয়েরা ভুল শিক্ষা তাড়াতাড়ি গ্রহণ করেছিল তাদের কাছে তিনি সেই শিক্ষার প্রতিবাদ করেছিলেন। তিনি জোর দিয়ে বলেছেন যে, ভাল কাজের ফলে উদ্ধার পাওয়া যায় না কিন্তু উদ্ধার পাবার ফল হল ভাল কাজ। ঐ সব ভাল কাজ হল বিশ্বাসীদের জীবনে পবিত্র আত্মার কাজের ফল। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) পৌলের চিঠি লেখার উদ্দেশ্য (<!--raw 1 bo --><a href='B:550 1:1-10'><!--endraw 1-->১:১-১০<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (খ) প্রেরিত্‌ হিসাবে পৌলের অধিকার (<!--raw 1 bo --><a href='B:550 1:11-2:21'><!--endraw 1-->১:১১-২:২১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) আইন-কানুনের তুলনায় দয়ার সুখবর (৩,৪ অধ্যায়) <!--raw 1 bo --><br/><!--endraw 1-->• (ঘ) একজন খ্রীষ্টানের স্বাধীনতা ও দায়িত্ব (<!--raw 1 bo --><a href='B:550 5:1-6:10'><!--endraw 1-->৫:১-৬:১০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) উপসংহার (<!--raw 1 bo --><a href='B:550 6:11-18'><!--endraw 1-->৬:১১-১৮<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি পৌল খ্রীষ্টের একজন প্রেরিত্‌। এই প্রেরিত্‌-পদ কোন মানুষের কাছ থেকে বা কোন মানুষের মধ্য দিয়ে আমি পাই নি, বরং যীশু খ্রীষ্ট এবং পিতা ঈশ্বর, যিনি খ্রীষ্টকে মৃত্যু থেকে জীবিত করে তুলেছিলেন, তাঁদের মধ্য দিয়েই আমি তা পেয়েছি।</div>
<div class="v" id="v2"><span class="vn">2</span> আমি এবং আমার সংগে যে সব বিশ্বাসী ভাইয়েরা আছেন, আমরা সবাই গালাতিয়া মণ্ডলীগুলোর কাছে লিখছি।</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর এবং প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v4"><span class="vn">4</span> আমাদের ঈশ্বর ও পিতার ইচ্ছামত খ্রীষ্ট আমাদের পাপের জন্য নিজের জীবন দিয়েছিলেন, যেন তিনি এখনকার এই মন্দ জগতের হাত থেকে আমাদের রক্ষা করতে পারেন।</div>
<div class="v" id="v5"><span class="vn">5</span> চিরকাল ঈশ্বরের গৌরব হোক। আমেন।</div>
<div class="v" id="v6"><h2>সুখবর মাত্র একটাই</h2><span class="vn">6</span> <span class="br-p"><br><br></span>খ্রীষ্টের দয়াতে যিনি তাঁর নিজের লোক হবার জন্য তোমাদের ডেকেছিলেন, তোমরা এত তাড়াতাড়ি তাঁকে ছেড়ে দিয়ে অন্য রকম সুখবরের দিকে ঝুঁকে পড়েছ দেখে আমি আশ্চর্য হচ্ছি।</div>
<div class="v" id="v7"><span class="vn">7</span> আসলে ওটা তো কোন সুখবরই নয়। তবুও কিছু লোক আছে যারা তোমাদের স্থির থাকতে দিচ্ছে না, আর খ্রীষ্টের বিষয়ে সুখবর বদলাতে চাইছে।</div>
<div class="v" id="v8"><span class="vn">8</span> কিন্তু যে সুখবর আমরা তোমাদের কাছে প্রচার করেছি তা থেকে আলাদা কোন সুখবর যদি তোমাদের কাছে প্রচার করা হয়, তা আমরা নিজেরাই করি বা কোন স্বর্গদূতই করেন, তবে তার উপর অভিশাপ পড়ুক।</div>
<div class="v" id="v9"><span class="vn">9</span> আমি যেমন আগেও বলেছি তেমনি এখন আবার বলছি, যে সুখবর তোমরা গ্রহণ করেছ তা থেকে আলাদা কোন সুখবর যদি কেউ প্রচার করে তবে তার উপর অভিশাপ পড়ুক।</div>
<div class="v" id="v10"><span class="vn">10</span> <span class="br-p"><br><br></span>আমি এতে কার প্রশংসা পাবার চেষ্টা করছি, মানুষের না ঈশ্বরের? না কি মানুষকে সন্তুষ্ট করবার চেষ্টা করছি? আমি যদি এখনও মানুষকে সন্তুষ্ট করতে চেষ্টা করি তবে তো আমি খ্রীষ্টের দাস নই।</div>
<div class="v" id="v11"><h2>পৌল কিভাবে প্রেরিত্‌ হলেন</h2><span class="vn">11</span> <span class="br-p"><br><br></span>ভাইয়েরা, আমি তোমাদের জানাচ্ছি, আমি যে সুখবর প্রচার করেছি তা কোন মানুষের বানানো কথা নয়।</div>
<div class="v" id="v12"><span class="vn">12</span> আমি কোন লোকের কাছ থেকে তা পাই নি বা কেউ আমাকে তা শেখায় নি, বরং যীশু খ্রীষ্ট নিজেই আমার কাছে তা প্রকাশ করেছিলেন।</div>
<div class="v" id="v13"><span class="vn">13</span> <span class="br-p"><br><br></span>যিহূদী ধর্ম পালন করবার সময় কিভাবে আমি জীবন কাটাতাম তা তো তোমরা শুনেছ। আর তোমরা এও শুনেছ যে, কি ভীষণ ভাবে আমি ঈশ্বরের মণ্ডলীর উপরে অত্যাচার করতাম ও তা ধ্বংস করবার চেষ্টা করতাম।</div>
<div class="v" id="v14"><span class="vn">14</span> আমার বয়সের অনেক যিহূদীর চেয়েও আমি সেই ধর্মে অনেক দূর এগিয়ে যাচ্ছিলাম। এছাড়া আমার পূর্বপুরুষদের কাছ থেকে যে সব নিয়ম চলে আসছে সেই বিষয়েও আমি খুবই উৎসাহী ছিলাম।</div>
<div class="v" id="v15"><span class="vn">15</span> কিন্তু ঈশ্বর আমার জন্মের সময় থেকেই আমাকে নিযুক্ত করে রেখেছিলেন এবং তাঁরই দয়ায় প্রেরিত্‌ হবার জন্য তিনি আমাকে ডেকেছিলেন।</div>
<div class="v" id="v16"><span class="vn">16</span> আমি যেন অযিহূদীদের কাছে খ্রীষ্টের বিষয়ে সুখবর প্রচার করি, এইজন্য ঈশ্বর যখন তাঁর ইচ্ছা অনুসারে তাঁর পুুত্রকে আমার কাছে প্রকাশ করলেন তখন আমি কোন লোকের সংগে পরামর্শ করি নি।</div>
<div class="v" id="v17"><span class="vn">17</span> এমন কি, যাঁরা আমার আগে প্রেরিত্‌ হয়েছিলেন আমি যিরূশালেমে তাঁদের কাছেও যাই নি। আমি তখন আরব দেশে চলে গিয়েছিলাম এবং পরে আবার দামেস্ক শহরে ফিরে এসেছিলাম।</div>
<div class="v" id="v18"><span class="vn">18</span> <span class="br-p"><br><br></span>এর তিন বছর পরে আমি প্রথম বার পিতরের সংগে দেখা করবার জন্য যিরূশালেমে গিয়েছিলাম, আর সেখানে তাঁর সংগে পনেরো দিন ছিলাম।</div>
<div class="v" id="v19"><span class="vn">19</span> তখন প্রভুর ভাই যাকোব ছাড়া অন্য কোন প্রেরিতের সংগে আমার দেখা হয় নি।</div>
<div class="v" id="v20"><span class="vn">20</span> ঈশ্বর সাক্ষী যে, আমি তোমাদের কাছে যা লিখছি তার কিছুই মিথ্যা নয়।</div>
<div class="v" id="v21"><span class="vn">21</span> <span class="br-p"><br><br></span>তারপর আমি সিরিয়া ও কিলিকিয়ার মধ্যে ভিন্ন ভিন্ন জায়গায় গিয়েছিলাম।</div>
<div class="v" id="v22"><span class="vn">22</span> যিহূদিয়ার খ্রীষ্টীয় মণ্ডলীগুলো আমাকে চিনত না।</div>
<div class="v" id="v23"><span class="vn">23</span> তারা কেবল এই কথা শুনেছিল, “যে লোক আমাদের উপর অত্যাচার করত সে এখন খ্রীষ্টের উপর বিশ্বাসের কথা প্রচার করছে, অথচ তা সে আগে ধ্বংস করতে চেয়েছিল।”</div>
<div class="v" id="v24"><span class="vn">24</span> আর তারা আমার দরুন ঈশ্বরের গৌরব করতে লাগল।</div>
</div>
<!-- PARSED ABOVE; EDITING MAY BREAK PARSER -->
</body></html>