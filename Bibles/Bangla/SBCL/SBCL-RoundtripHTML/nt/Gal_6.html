<html><head>
<meta http-equiv="Content-Type" content="text/html;charset=utf-8" />
<title>Gal 6 &ndash; গালাতীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 6);">
<div id="navbar"><a href="../index.html">Pobitro Baibel</a> &ndash; <b>গালাতীয়</b> &ndash; <a href="Gal_1.html">1</a> ... <a href="Gal_4.html">4</a> <a href="Gal_5.html">5</a> <b>6</b> </div><hr>
<h1>Gal 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>একে অন্যের ভার বয়ে নেওয়া</h2><span class="vn">1</span> <span class="br-p"><br><br></span>ভাইয়েরা, তোমাদের মধ্যে কেউ যদি হঠাৎ কোন পাপে পড়ে যায়, তবে তোমরা যারা পবিত্র আত্মার অধীনে চলাফেরা করছ তোমরা তাকে তুলে এনো। তবে খুব নরম মনোভাব নিয়ে তোমরা এই কাজ কোরো এবং নিজের বিষয় সতর্ক থেকো, যাতে তোমরাও পাপে না পড়।</div>
<div class="v" id="v2"><span class="vn">2</span> তোমরা একে অন্যের ভার বয়ে নিয়ো। এইভাবেই তোমরা খ্রীষ্টের আইন পালন করতে পারবে।</div>
<div class="v" id="v3"><span class="vn">3</span> কিছু না হয়েও যদি কেউ নিজেকে বিশেষ কিছু বলে মনে করে তবে তো সে নিজেকে ঠকায়।</div>
<div class="v" id="v4"><span class="vn">4</span> প্রত্যেকে নিজের কাজ পরীক্ষা করে দেখুক। তাহলে অন্যের সংগে নিজের তুলনা না করে তার নিজের কাজের জন্য সে গর্ববোধ করতে পারবে,</div>
<div class="v" id="v5"><span class="vn">5</span> কারণ প্রত্যেকেরই উচিত নিজের দায়িত্ব বয়ে নেওয়া।</div>
<div class="v" id="v6"><span class="vn">6</span> যাকে ঈশ্বরের বাক্য শিক্ষা দেওয়া হয় সে যেন তার শিক্ষককে তার সব ভাল জিনিসের ভাগ দেয়।</div>
<div class="v" id="v7"><span class="vn">7</span> <span class="br-p"><br><br></span>তোমরা ভুল কোরো না, ঈশ্বরের সংগে তামাশা চলে না; কারণ যে যা বুনবে সে তা-ই কাটবে।</div>
<div class="v" id="v8"><span class="vn">8</span> পাপ-স্বভাবকে খুশী করবার বীজ বুনলে তা থেকে ধ্বংসের ফসল আসবে। কিন্তু পবিত্র আত্মাকে খুশী করবার বীজ বুনলে তা থেকে অনন্ত জীবনের ফসল আসবে।</div>
<div class="v" id="v9"><span class="vn">9</span> আমরা যেন সৎকাজ করতে করতে ভেংগে না পড়ি, কারণ তা ছেড়ে না দিয়ে করতে থাকলে আমরা ঠিক সময়ে তার ফসল পাব।</div>
<div class="v" id="v10"><span class="vn">10</span> সুযোগ পেলেই আমরা যেন সকলের, বিশেষভাবে ঈশ্বরের পরিবারের লোকদের উপকার করি।</div>
<div class="v" id="v11"><h2>শেষ কথা</h2><span class="vn">11</span> <span class="br-p"><br><br></span>দেখ, কত বড় বড় অক্ষরে আমি নিজের হাতে তোমাদের কাছে লিখছি।</div>
<div class="v" id="v12"><span class="vn">12</span> যারা বাইরে নিজেদের ভাল দেখাতে চায় তারাই সুন্নত করাবার জন্য তোমাদের বাধ্য করতে চেষ্টা করছে। খ্রীষ্টের ক্রুশের জন্য যেন তাদের উপর অত্যাচার না আসে সেইজন্যই তারা এই রকম করছে।</div>
<div class="v" id="v13"><span class="vn">13</span> যাদের সুন্নত করানো হয়েছে তারাও তো আইন-কানুন পালন করে না। তবুও তারা তোমাদের সুন্নত করাতে চায় যেন এই বলে গর্ব করতে পারে যে, তোমরাও তাদের দলে এসেছ।</div>
<div class="v" id="v14"><span class="vn">14</span> প্রভু যীশু খ্রীষ্টের ক্রুশ ছাড়া আমি যেন আর কিছুতে গর্ববোধ না করি। এই ক্রুশের মধ্য দিয়েই জগৎ আমার কাছে মরে গেছে এবং আমিও জগতের কাছে মরে গেছি।</div>
<div class="v" id="v15"><span class="vn">15</span> সুন্নত করানো বা না করানোর কোন দামই নেই, খ্রীষ্টের মধ্য দিয়ে নতুন সৃষ্টি হয়ে ওঠাই হল বড় কথা।</div>
<div class="v" id="v16"><span class="vn">16</span> যারা এই নিয়মে চলে তাদের, অর্থাৎ ঈশ্বরের আসল ইস্রায়েলীয়দের তিনি শান্তি ও করুণা দান করুন।</div>
<div class="v" id="v17"><span class="vn">17</span> <span class="br-p"><br><br></span>শেষে বলি, কেউ আমাকে কষ্ট না দিক, কারণ যীশুর আঘাতের চিহ্ন আমি আমার দেহে বয়ে নিয়ে বেড়াচ্ছি।</div>
<div class="v" id="v18"><span class="vn">18</span> <span class="br-p"><br><br></span>ভাইয়েরা, আমাদের প্রভু যীশু খ্রীষ্টের দয়া তোমাদের অন্তরে থাকুক। আমেন।</div>
</div>
<!-- PARSED ABOVE; EDITING MAY BREAK PARSER -->
</body></html>