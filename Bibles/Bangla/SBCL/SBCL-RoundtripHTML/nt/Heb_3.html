<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; ইব্রীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">Pobitro Baibel</a> &ndash; <b>ইব্রীয়</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যীশু মোশির চেয়েও মহান</h2><span class="vn">1</span> <span class="br-p"><br><br></span>সেইজন্য পবিত্র ভাইয়েরা, তোমরা যারা স্বর্গের অধিকারী হবার জন্য তাঁর ডাকে সাড়া দিয়েছ, তোমরা যীশুর বিষয়ে মনোযোগী হও। যাঁর উপর আমরা বিশ্বাস করেছি তিনিই ঈশ্বরের সেই পাঠানো লোক এবং সেই মহাপুরোহিত।</div>
<div class="v" id="v2"><span class="vn">2</span> ঈশ্বরের পরিবারের লোকদের দেখাশোনার কাজে মোশি যেমন বিশ্বস্ত ছিলেন তেমনি যীশুকে যিনি নিযুক্ত করেছিলেন সেই ঈশ্বরের কাছে তিনিও বিশ্বস্ত ছিলেন।</div>
<div class="v" id="v3"><span class="vn">3</span> যে লোক ঘর তৈরী করে সে যেমন সেই ঘরের চেয়ে বেশী সম্মান লাভ করে, সেই অনুসারে ঈশ্বর যীশুকে মোশির চেয়ে আরও বেশী গৌরব পাবার অধিকারী বলে মনে করলেন।</div>
<div class="v" id="v4"><span class="vn">4</span> প্রত্যেকটা ঘর কেউ না কেউ তৈরী করে থাকে, কিন্তু ঈশ্বরই সব কিছু তৈরী করেছেন।</div>
<div class="v" id="v5"><span class="vn">5</span> সত্যিই মোশি ঈশ্বরের পরিবারে সেবাকারী হিসাবে বিশ্বস্ত ছিলেন, যেন ভবিষ্যতে যা বলা হবে তার সম্বন্ধে তিনি সাক্ষ্য দিতে পারেন।</div>
<div class="v" id="v6"><span class="vn">6</span> কিন্তু খ্রীষ্ট সেই পরিবারের ভার-পাওয়া পুত্র হিসাবে বিশ্বস্ত ছিলেন। আমাদের নিশ্চিত আশার ফলে মনে যে সাহস ও আনন্দ আসে, তাতে যদি আমরা শেষ পর্যন্ত স্থির থাকি তবে দেখা যাবে যে, আমরাই ঈশ্বরের পরিবারের লোক।</div>
<div class="v" id="v7"><h2>অবিশ্বাসের বিষয়ে সতর্ক করা</h2><span class="vn">7</span> <span class="br-p"><br><br></span>সেইজন্য পবিত্র আত্মা বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>“আহা, আজ যদি তোমরা তাঁর কথায় কান দাও! <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি বলছেন, তোমাদের পূর্বপুরুষদের মত <br><span class="br-ind"><br><span class="indent">&nbsp;</span></span>তোমাদের অন্তর তোমরা কঠিন কোরো না। <br><span class="br-ind"><br><span class="indent">&nbsp;</span></span>তারা মরু-এলাকার মধ্যে বিদ্রোহী হয়ে আমার পরীক্ষা করেছিল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমাদের পূর্বপুরুষেরা সেখানে আমাকে যাচাই করেছিল, <br><span class="br-ind"><br><span class="indent">&nbsp;</span></span>আর চল্লিশ বছর ধরে সেই সময়কার লোকেরা <br><span class="br-ind"><br><span class="indent">&nbsp;</span></span>আমার কাজ দেখেছিল। <br></div>
<div class="v" id="v10"><span class="vn">10</span> <span class="br-p"><br><br></span>আমি তাদের উপর খুব বিরক্ত হয়ে বলেছিলাম, <span class="br-p"><br><br></span><span class="br-ind"><br><span class="indent">&nbsp;</span></span>‘এই লোকদের অন্তর বিপথে ঘুরে বেড়াচ্ছে; <br><span class="br-ind"><br><span class="indent">&nbsp;</span></span>তারা আমার পথ জানল না।’ <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেইজন্য আমি ক্রোধে শপথ করে বলেছিলাম, <br><span class="br-ind"><br><span class="indent">&nbsp;</span></span>‘আমার দেওয়া বিশ্রামের জায়গায় তারা যেতে পারবে না।’ ” <br></div>
<div class="v" id="v12"><span class="vn">12</span> <span class="br-p"><br><br></span>ভাইয়েরা, সাবধান! তোমাদের মধ্যে কারও মন যেন মন্দ ও অবিশ্বাসী না হয়। এই রকম মন জীবন্ত ঈশ্বরের কাছ থেকে দূরে সরে যায়।</div>
<div class="v" id="v13"><span class="vn">13</span> এর চেয়ে যতদিন পবিত্র শাস্ত্রের “আজ” কথাটা বলা যায়, তার প্রত্যেক দিনই তোমরা একে অন্যকে উৎসাহ দাও, যাতে তোমাদের কারও মন পাপের ছলনায় পড়ে কঠিন না হয়;</div>
<div class="v" id="v14"><span class="vn">14</span> কারণ প্রথমে যে নিশ্চয়তা আমাদের ছিল, যদি আমরা তাতে শেষ পর্যন্ত স্থির থাকি তবে দেখা যাবে যে, আমরা খ্রীষ্টের সংগে অংশীদার হয়েছি।</div>
<div class="v" id="v15"><span class="vn">15</span> একটু আগে বলা হয়েছে, <span class="br-p"><br><br></span><span class="br-ind"><br><span class="indent">&nbsp;</span></span>আহা, আজ যদি তোমরা তাঁর কথায় কান দাও! <br><span class="br-ind"><br><span class="indent">&nbsp;</span></span>তিনি বলেছেন, “তোমাদের পূর্বপুরুষদের মত <br><span class="br-ind"><br><span class="indent">&nbsp;</span></span>তোমাদের অন্তর তোমরা কঠিন কোরো না।” <br></div>
<div class="v" id="v16"><span class="vn">16</span> <span class="br-p"><br><br></span>কারা ঈশ্বরের কথা শুনেও তাঁকে বিরক্ত করেছিল? তারা কি সেই সব লোক নয় যাদের মোশি মিসর দেশ থেকে বের করে এনেছিলেন?</div>
<div class="v" id="v17"><span class="vn">17</span> আর চল্লিশ বছর ধরে ঈশ্বর কাদের উপর বিরক্ত ছিলেন? তারা কি সেই সব লোক নয় যারা পাপ করেছিল এবং যাদের মৃতদেহ মরু-এলাকায় পড়ে ছিল?</div>
<div class="v" id="v18"><span class="vn">18</span> আর কাদের কাছেই বা ঈশ্বর শপথ করে বলেছিলেন যে, তারা তাঁর দেওয়া বিশ্রামের জায়গায় যেতে পারবে না? তারা কি সেই সব লোক নয় যারা তাঁকে অবিশ্বাস করে অমান্য করেছিল?</div>
<div class="v" id="v19"><span class="vn">19</span> এতে দেখা যায় যে, তাদের অবিশ্বাসের জন্যই তারা ঈশ্বরের দেওয়া বিশ্রামের জায়গায় যেতে পারে নি।</div>
</div>
<!-- PARSED ABOVE; EDITING MAY BREAK PARSER -->
</body></html>