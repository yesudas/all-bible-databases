<html><head>
<meta http-equiv="Content-Type" content="text/html;charset=utf-8" />
<title>Heb 5 &ndash; ইব্রীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 5);">
<div id="navbar"><a href="../index.html">Pobitro Baibel</a> &ndash; <b>ইব্রীয়</b> &ndash; <a href="Heb_1.html">1</a> ... <a href="Heb_3.html">3</a> <a href="Heb_4.html">4</a> <b>5</b> <a href="Heb_6.html">6</a> <a href="Heb_7.html">7</a> ... <a href="Heb_13.html">13</a> </div><hr>
<h1>Heb 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>লোকদের পক্ষ হয়ে ঈশ্বরের সেবা করবার জন্য প্রত্যেক মহাপুরোহিতকে মানুষের মধ্য থেকে বেছে নিয়ে নিযুক্ত করা হয়, যেন তিনি মানুষের পাপের জন্য পশু উৎসর্গ করেন এবং অন্যান্য জিনিসও উৎসর্গ করেন।</div>
<div class="v" id="v2"><span class="vn">2</span> যারা না জেনে পাপ করে এবং বিপথে যায় তাদের সংগে তিনি নরম ব্যবহার করতে পারেন, কারণ তাঁর মধ্যেও দুর্বলতা আছে।</div>
<div class="v" id="v3"><span class="vn">3</span> তিনি যেমন অন্য লোকদের পাপের জন্য পশু উৎসর্গ করেন তেমনি নিজে দুর্বল বলে নিজের পাপের জন্যও তাঁকে সেই উৎসর্গ করতে হয়।</div>
<div class="v" id="v4"><span class="vn">4</span> <span class="br-p"><br><br></span>মহাপুরোহিত হবার সম্মান কেউ নিজে নিতে পারে না, কিন্তু ঈশ্বর যাঁকে ডাকেন তিনিই সেই সম্মান পান, যেমন মহাপুরোহিত হবার জন্য ঈশ্বর হারোণকে ডেকেছিলেন।</div>
<div class="v" id="v5"><span class="vn">5</span> কথাটা খ্রীষ্টের বেলায়ও খাটে। খ্রীষ্ট নিজের ইচ্ছায় মহাপুরোহিত হবার জন্য নিজেকে বড় করে তোলেন নি; ঈশ্বরই এই বলে তাঁকে সেই সম্মান দান করেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>তুমি আমার পুত্র, <br><span class="br-ind"><br><span class="indent">&nbsp;</span></span>আজই আমি তোমার পিতা হলাম। <br></div>
<div class="v" id="v6"><span class="vn">6</span> <span class="br-p"><br><br></span>তেমনি করে ঈশ্বর আর এক জায়গায় বলেছিলেন, <span class="br-p"><br><br></span><span class="br-ind"><br><span class="indent">&nbsp;</span></span>তুমি চিরকালের জন্য মল্কীষেদকের মত পুরোহিত। <br></div>
<div class="v" id="v7"><span class="vn">7</span> <span class="br-p"><br><br></span>যিনি তাঁকে মৃত্যুর হাত থেকে রক্ষা করতে পারতেন সেই ঈশ্বরের কাছে যীশু এই জগতে থাকবার সময় জোরে চিৎকার করে কেঁদে অনুরোধ করেছিলেন এবং ভিক্ষা চেয়েছিলেন। তাঁর ভক্তির সংগে বাধ্যতা ছিল বলে ঈশ্বর তাঁর প্রার্থনা শুনেছিলেন।</div>
<div class="v" id="v8"><span class="vn">8</span> কিন্তু ঈশ্বরের পুত্র হয়েও তিনি দুঃখভোগের মধ্য দিয়ে বাধ্যতা শিখেছিলেন।</div>
<div class="v" id="v9"><span class="vn">9</span> এইভাবে যখন তিনি পূর্ণতা পেলেন তখন তাঁর বাধ্য সকলের জন্য তিনি অনন্ত উদ্ধারের পথ হলেন।</div>
<div class="v" id="v10"><span class="vn">10</span> ঈশ্বর তাঁকে মল্কীষেদকের মত মহাপুরোহিত বলে ঘোষণা করলেন।</div>
<div class="v" id="v11"><h2>বিশ্বাস থেকে সরে যাবার বিষয়ে সতর্ক করা</h2><span class="vn">11</span> <span class="br-p"><br><br></span>এই বিষয়ে অনেক কথা আমাদের বলবার আছে কিন্তু তা বুঝিয়ে বলা শক্ত, কারণ আত্মিক সত্য তোমরা সহজে বুঝতে পার না।</div>
<div class="v" id="v12"><span class="vn">12</span> এত দিনে তোমাদের শিক্ষক হয়ে ওঠা উচিত ছিল, কিন্তু তার বদলে ঈশ্বরের বাক্যের গোড়ার কথাগুলোই আবার তোমাদের শিক্ষা দেবার জন্য শিক্ষকের দরকার হয়ে পড়েছ্‌ে। শক্ত খাবারের বদলে ছোট ছেলেমেয়েদের মত আবার তোমাদের দুধ খাওয়া দরকার হয়ে পড়েছে।</div>
<div class="v" id="v13"><span class="vn">13</span> যে দুধ খেয়ে বাঁচে সে তো এখনও শিশু, আর সৎ জীবন সম্বন্ধে যে শিক্ষা আছে তাতে সে কাঁচা।</div>
<div class="v" id="v14"><span class="vn">14</span> যাদের বয়স হয়েছে কেবল তারাই শক্ত খাবার খেতে পারে, অর্থাৎ ঈশ্বরের বাক্যের কঠিন শিক্ষাগুলো বুঝতে পারে। অনেক অভ্যাসের ফলে তারা ভাল-মন্দ বিচার করতে শিখেছে।</div>
</div>
<!-- PARSED ABOVE; EDITING MAY BREAK PARSER -->
</body></html>