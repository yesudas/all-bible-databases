<html><head>
<meta http-equiv="Content-Type" content="text/html;charset=utf-8" />
<title>Jas 1 &ndash; যাকো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 1);">
<div id="navbar"><a href="../index.html">Pobitro Baibel</a> &ndash; <b>যাকো</b> &ndash; <b>1</b> <a href="Jas_2.html">2</a> <a href="Jas_3.html">3</a> ... <a href="Jas_5.html">5</a> </div><hr>
<h1>Jas 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->এটা দৈনন্দিন জীবনে কাজে লাগাবার উপযুক্ত চিঠি। নূতন নিয়মে বোধ হয় এটিই প্রথমে লেখা হয়েছিল। যাকোব ছিলেন যীশুর সৎভাই যিনি যিরূশালেমের মণ্ডলীর পালক হয়েছিলেন (<!--raw 1 bo --><a href='B:510 15:1'><!--endraw 1-->প্রেরিত্‌ 15<!--raw 1 bo --></a><!--endraw 1--> অধ্যায়)। তিনি পাহাড়ের উপরে প্রভু যীশুর দেওয়া শিক্ষার উপরে বিশেষ জোর দিয়েছেন (<!--raw 1 bo --><a href='B:470 5:1-7:1'><!--endraw 1-->মথি 5-7<!--raw 1 bo --></a><!--endraw 1--> অধ্যায়)। নানা বিষয় বলবার জন্য যাকোব অনেক বাক্যালংকার ব্যবহার করেছেন ও অনেক আদেশ দিয়েছেন। সেই বিষয়গুলো হল: ধন-সম্পদ ও অভাব, প্রলোভন, ভাল স্বভাব, পূর্ব ধারণা, বিশ্বাস ও কাজ, জিভের ব্যবহার, জ্ঞান, ঝগড়াঝাঁটি, অহংকার, নম্রতা, অন্যদের সমালোচনা করা, ধৈর্য, প্রার্থনা ও সুস্থ করা। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) শুভেচ্ছা জানানো (<!--raw 1 bo --><a href='B:660 1:1'><!--endraw 1-->১:১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) পরীক্ষা ও প্রলোভন (১:২-1১৮ পদ) <!--raw 1 bo --><br/><!--endraw 1-->• (গ) ঈশ্বরের বাক্য শোনা ও সেই মত কাজ করা (<!--raw 1 bo --><a href='B:660 1:19-27'><!--endraw 1-->১:১৯-২৭<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) পক্ষপাতিত্বকে দোষ দেওয়া (<!--raw 1 bo --><a href='B:660 2:1-13'><!--endraw 1-->২:১-১৩<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) বিশ্বাস এবং কাজ (<!--raw 1 bo --><a href='B:660 2:14-26'><!--endraw 1-->২:১৪-২৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) খ্রীষ্টীয়ান ও তার জিভের ব্যবহার (৩ অধ্যায়) <!--raw 1 bo --><br/><!--endraw 1-->• (ছ) লোভ: এর কারণ ও তার প্রতীকার (৪ অধ্যায়) <!--raw 1 bo --><br/><!--endraw 1-->• (জ) ধনীদের বিচার (<!--raw 1 bo --><a href='B:660 5:1-6'><!--endraw 1-->৫:১-৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঝ) কষ্ট ভোগের সময়ে ধৈর্য ধরবার পরামর্শ (<!--raw 1 bo --><a href='B:660 5:7-12'><!--endraw 1-->৫:৭-১২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঞ) সুস্থ করবার ও আগের অবস্থায় ফিরিয়ে আনবার জন্য প্রার্থনার শক্তি (<!--raw 1 bo --><a href='B:660 5:13-20'><!--endraw 1-->৫:১৩-২০<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি ঈশ্বর ও প্রভু যীশু খ্রীষ্টের দাস যাকোব পৃথিবীর সব জায়গায় ছড়িয়ে পড়া যিহূদী জাতির বারোটি গোষ্ঠীর লোকদের শুভেচ্ছা জানাচ্ছি।</div>
<div class="v" id="v2"><h2>বিশ্বাসীদের পরীক্ষা</h2><span class="vn">2</span> <span class="br-p"><br><br></span>আমার ভাইয়েরা, তোমরা যখন নানা রকম পরীক্ষার মধ্যে পড় তখন তা খুব আনন্দের বিষয় বলেই মনে কোরো,</div>
<div class="v" id="v3"><span class="vn">3</span> কারণ তোমরা জান তোমাদের বিশ্বাসের পরীক্ষা তোমাদের ধৈর্যগুণ বাড়িয়ে দেয়।</div>
<div class="v" id="v4"><span class="vn">4</span> সেই ধৈর্যগুণকে তোমাদের জীবনে পুরোপুরিভাবে কাজ করতে দাও, যাতে তোমরা পাকা ও নিখুঁত হয়ে উঠতে পার, অর্থাৎ তোমাদের স্বভাবের মধ্যে যেন কোন রকম অভাব না থাকে।</div>
<div class="v" id="v5"><span class="vn">5</span> তোমাদের মধ্যে যদি কারও জ্ঞানের অভাব থাকে তবে সে যেন ঈশ্বরের কাছে চায়, আর ঈশ্বর তাকে তা দেবেন, কারণ তিনি বিরক্ত না হয়ে প্রত্যেককে প্রচুর পরিমাণে দান করেন।</div>
<div class="v" id="v6"><span class="vn">6</span> তবে কোন সন্দেহ না করে তাকে বিশ্বাস করেই চাইতে হবে, কারণ যে সন্দেহ করে সে বাতাসে দুলে ওঠা সমুদ্রের ঢেউয়ের মত; বাতাসই তাকে ঠেলে নিয়ে যায়।</div>
<div class="v" id="v7"><span class="vn">7</span> এই রকম লোক যে প্রভুর কাছ থেকে কিছু পাবে তা যেন সে আশা না করে।</div>
<div class="v" id="v8"><span class="vn">8</span> সে দু’মনা লোক এবং তার সব কাজেই সে অস্থির।</div>
<div class="v" id="v9"><span class="vn">9</span> <span class="br-p"><br><br></span>যে বিশ্বাসী ভাই গরীব, ঈশ্বর তাঁকে উঁচু করেছেন বলে সে নিজেকে ধন্য মনে করুক।</div>
<div class="v" id="v10"><span class="vn">10</span> আর যে ধনী, ঈশ্বর তাকে নম্র করেছেন বলে সেও নিজেকে ধন্য মনে করুক, কারণ সে ঘাসের ফুলের মতই ঝরে পড়ে যাবে।</div>
<div class="v" id="v11"><span class="vn">11</span> সূর্য যখন জ্বলন্ত তাপ নিয়ে ওঠে তখন সেই ঘাস শুকিয়ে যায়, ফুল ঝরে যায় ও তার সৌন্দর্য নষ্ট হয়ে যায়। ধনী লোকও ঠিক তেমনি করে তার জীবনের ব্যস্ততার মধ্যেই শেষ হয়ে যাবে।</div>
<div class="v" id="v12"><span class="vn">12</span> <span class="br-p"><br><br></span>পরীক্ষার সময়ে যে ধৈর্য ধরে সে ধন্য, কারণ যোগ্য প্রমাণিত হলে পর জয়ের মালা হিসাবে সে জীবন পাবে। ঈশ্বরকে যারা ভালবাসে তাদের তিনি এই জীবন দেবার প্রতিজ্ঞা করেছেন।</div>
<div class="v" id="v13"><span class="vn">13</span> <span class="br-p"><br><br></span>অন্তরে পাপের টান বোধ করলে কেউ যেন না বলে, “ঈশ্বর আমাকে পাপের দিকে টানছেন।” কোন মন্দই ঈশ্বরকে পাপের দিকে টানতে পারে না, আর ঈশ্বরও কাউকে পাপের দিকে টানেন না।</div>
<div class="v" id="v14"><span class="vn">14</span> মানুষের অন্তরের কামনাই মানুষকে পাপের দিকে টেনে নিয়ে যায় এবং ফাঁদে ফেলে।</div>
<div class="v" id="v15"><span class="vn">15</span> তারপর কামনা পরিপূর্ণ হলে পর পাপের জন্ম হয়, আর পাপ পরিপূর্ণ হলে পর মৃত্যুর জন্ম হয়।</div>
<div class="v" id="v16"><span class="vn">16</span> <span class="br-p"><br><br></span>আমার প্রিয় ভাইয়েরা, ভুল কোরো না।</div>
<div class="v" id="v17"><span class="vn">17</span> জীবনের প্রত্যেকটি সুন্দর ও নিখুঁত দান স্বর্গ থেকে নেমে আসে, আর তা আসে ঈশ্বরের কাছ থেকে, যিনি সমস্ত আলোর পিতা। চঞ্চল ছায়ার মত করে তিনি বদলে যান না।</div>
<div class="v" id="v18"><span class="vn">18</span> তাঁর নিজের ইচ্ছায় সত্যের বাক্যের মধ্য দিয়ে তিনি আমাদের তাঁর সন্তান করেছেন, যেন তাঁর সৃষ্ট জিনিসের মধ্যে আমরা এক রকম প্রথম ফলের মত হই।</div>
<div class="v" id="v19"><h2>শুনে সেইমত কাজ কর</h2><span class="vn">19</span> <span class="br-p"><br><br></span>আমার প্রিয় ভাইয়েরা, আমার এই কথাটা লক্ষ্য কর-তোমরা প্রত্যেকে শুনবার জন্য আগ্রহী হও, কিন্তু তাড়াতাড়ি করে কথা বলতে যেয়ো না বা রাগ কোরো না;</div>
<div class="v" id="v20"><span class="vn">20</span> কারণ ঈশ্বর আমাদের কাছ থেকে যে সৎ জীবন আশা করেন তা রাগের মধ্য দিয়ে আসে না।</div>
<div class="v" id="v21"><span class="vn">21</span> এইজন্য সব রকম অপবিত্রতা এবং যে সব মন্দতা এখনও তোমাদের জীবনে রয়েছে তা দূর কর। ঈশ্বরের বাক্যের বীজ যা তোমাদের অন্তরের মধ্যে বোনা হয়েছে তা নম্রভাবে গ্রহণ কর। পাপ থেকে তোমাদের উদ্ধার করবার ক্ষমতা এই বাক্যেরই আছে।</div>
<div class="v" id="v22"><span class="vn">22</span> <span class="br-p"><br><br></span>কেবল ঈশ্বরের বাক্য শুনলেই চলবে না, সেইমত কাজও করতে হবে। যদি তোমরা কেবল ঈশ্বরের বাক্য শোন কিন্তু সেইমত কাজ না কর তবে তোমরা নিজেদের ঠকাচ্ছ।</div>
<div class="v" id="v23"><span class="vn">23</span> যে কেবল সেই বাক্য শোনে কিন্তু সেইমত কাজ না করে সে এমন লোকের মত, যে আয়নাতে নিজের চেহারা দেখে চলে যায় আর তখনই তা ভুলে যায়।</div>
<div class="v" id="v25"><span class="vn">25</span> কিন্তু যে পরিপূর্ণ আইন মানুষকে স্বাধীনতা দান করে তার দিকে যে ভাল করে চেয়ে দেখে এবং মনোযোগ দেয়, সে সেই আইনের কথা শুনেই ভুলে যায় না বরং সেইমত কাজও করে। ফলে সে তার সব কাজে আশীর্বাদ পায়।</div>
<div class="v" id="v26"><span class="vn">26</span> <span class="br-p"><br><br></span>কেউ যদি নিজেকে ধার্মিক মনে করে অথচ নিজের জিভ্‌কে না সামলায় সে নিজেকে ঠকায়। তার ধর্মকর্ম মিথ্যা।</div>
<div class="v" id="v27"><span class="vn">27</span> বিধবা ও অনাথদের দুঃখ-কষ্টের সময়ে তাদের দেখাশোনা করা আর জগতের সব নোংরামি থেকে নিজেকে পরিষ্কার রাখাই হল পিতা ঈশ্বরের চোখে খাঁটি ও সত্য ধর্ম।</div>
</div>
<!-- PARSED ABOVE; EDITING MAY BREAK PARSER -->
</body></html>