<html><head>
<meta http-equiv="Content-Type" content="text/html;charset=utf-8" />
<title>Jas 3 &ndash; যাকো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 3);">
<div id="navbar"><a href="../index.html">Pobitro Baibel</a> &ndash; <b>যাকো</b> &ndash; <a href="Jas_1.html">1</a> <a href="Jas_2.html">2</a> <b>3</b> <a href="Jas_4.html">4</a> <a href="Jas_5.html">5</a> </div><hr>
<h1>Jas 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>জিভ্‌ সম্বন্ধে সাবধান হও</h2><span class="vn">1</span> <span class="br-p"><br><br></span>আমার ভাইয়েরা, তোমাদের মধ্যে সকলেই শিক্ষক হতে যেয়ো না, কারণ তোমরা তো জান, আমরা শিক্ষক বলে অন্যদের চেয়ে আমাদের আরও কঠিন ভাবে বিচার করা হবে।</div>
<div class="v" id="v2"><span class="vn">2</span> আমরা সবাই নানা ভাবে অন্যায় করে থাকি। যদি কেউ কথা দ্বারা অন্যায় না করে তবে সে নির্দোষ; তার সারা দেহকে সে সামলাতে পারে।</div>
<div class="v" id="v3"><span class="vn">3</span> <span class="br-p"><br><br></span>ঘোড়াকে বশে রাখবার জন্য আমরা তার মুখে লাগাম দিই, আর তখন তাকে যেখানে ইচ্ছা সেখানে চালিয়ে নিতে পারি।</div>
<div class="v" id="v4"><span class="vn">4</span> আবার দেখ, জাহাজ যদিও অনেক বড় আর জোর বাতাস সেটা ঠেলে নিয়ে যায় তবুও মাত্র ছোট একটা হাল দিয়ে নাবিক সেটাকে যেদিকে খুশী সেই দিকে নিয়ে যেতে পারে।</div>
<div class="v" id="v5"><span class="vn">5</span> জিভ্‌ও তেমনি; দেহের একটা ছোট অংশ হলেও তা অনেক বড় বড় কথা বলে। আবার অল্প একটুখানি আগুন কিভাবে একটা বড় জংগলকে জ্বালিয়ে ফেলতে পারে!</div>
<div class="v" id="v6"><span class="vn">6</span> তেমনি জিভ্‌ও ঠিক আগুনের মত। আমাদের দেহে যতগুলো অংশ আছে তাদের মধ্যে জিভ্‌ যেন একটা মন্দতার দুনিয়া। নরকের আগুনে জ্বলে উঠে সে গোটা দেহকেই নষ্ট করে এবং জীবন-পথে আগুন ধরিয়ে দেয়।</div>
<div class="v" id="v7"><span class="vn">7</span> <span class="br-p"><br><br></span>মানুষ সব রকম পশু, পাখী, বুকে-হাঁটা প্রাণী ও সাগরের প্রাণীকে দমন করে রাখতে পারে এবং রেখেছে,</div>
<div class="v" id="v8"><span class="vn">8</span> কিন্তু কোন মানুষ জিভ্‌কে দমন করে রাখতে পারে না। ওটা অস্থির ও মন্দ এবং ভয়ংকর বিষে ভরা।</div>
<div class="v" id="v9"><span class="vn">9</span> এই জিভ্‌ দিয়ে আমরা আমাদের প্রভুর, অর্থাৎ পিতা ঈশ্বরের গৌরব করি, আবার এই জিভ্‌ দিয়ে তাঁর মত করে গড়া মানুষকে অভিশাপ দিই।</div>
<div class="v" id="v10"><span class="vn">10</span> আমাদের একই মুখ দিয়ে গৌরব আর অভিশাপ বের হয়ে আসে। আমার ভাইয়েরা, এই রকম হওয়া উচিত নয়।</div>
<div class="v" id="v11"><span class="vn">11</span> একই জায়গা থেকে বের হয়ে আসা স্রোতের মধ্যে কি একই সময়ে মিষ্টি আর তেতো জল থাকে?</div>
<div class="v" id="v12"><span class="vn">12</span> আমার ভাইয়েরা, ডুমুর গাছে কি জলপাই ধরে? কিম্বা আংগুর লতায় কি ডুমুর ধরে? তেমনি করে নোনা জলের মধ্যে মিষ্টি জল পাওয়া যায় না।</div>
<div class="v" id="v13"><h2>দু’রকম জ্ঞানের বিষয়ে</h2><span class="vn">13</span> <span class="br-p"><br><br></span>তোমাদের মধ্যে জ্ঞানী ও বুদ্ধিমান কে? সে তার সৎ জীবন দিয়ে জ্ঞান থেকে বের হয়ে আসা নম্রতা-ভরা কাজ দেখাক।</div>
<div class="v" id="v14"><span class="vn">14</span> কিন্তু তোমাদের অন্তর যদি হিংসায় তেতো হয়ে ওঠে এবং স্বার্থপরতায় ভরা থাকে তবে জ্ঞানের গর্ব কোরো না, সত্যকে মিথ্যা বানায়ো না।</div>
<div class="v" id="v15"><span class="vn">15</span> এই রকম জ্ঞান স্বর্গ থেকে নেমে আসে না, বরং পৃথিবীর, মন্দ ইচ্ছার এবং মন্দ আত্মাদের সংগেই তার সম্বন্ধ;</div>
<div class="v" id="v16"><span class="vn">16</span> কারণ যেখানে হিংসা ও স্বার্থপরতা থাকে সেখানেই গোলমাল ও সব রকমের অন্যায় থাকে।</div>
<div class="v" id="v17"><span class="vn">17</span> কিন্তু যে জ্ঞান স্বর্গ থেকে আসে তা প্রথমতঃ খাঁটি, তারপর শান্তিপূর্ণ; তাতে থাকে সহ্যগুণ ও নম্রতা; তা করুণা ও সৎ কাজে পূর্ণ, স্থির ও ভণ্ডামিশূন্য।</div>
<div class="v" id="v18"><span class="vn">18</span> যারা শান্তির চেষ্টা করে তারা শান্তিতে বীজ বোনে এবং তার ফল হল সৎ জীবন।</div>
</div>
<!-- PARSED ABOVE; EDITING MAY BREAK PARSER -->
</body></html>