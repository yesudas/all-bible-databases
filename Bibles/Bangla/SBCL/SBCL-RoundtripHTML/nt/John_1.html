<html><head>
<meta http-equiv="Content-Type" content="text/html;charset=utf-8" />
<title>John 1 &ndash; যোহন &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 1);">
<div id="navbar"><a href="../index.html">Pobitro Baibel</a> &ndash; <b>যোহন</b> &ndash; <b>1</b> <a href="John_2.html">2</a> <a href="John_3.html">3</a> ... <a href="John_21.html">21</a> </div><hr>
<h1>John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->অন্য তিনটি সুখবরের চেয়ে যোহনের লেখা সুখবরটি একেবারে ভিন্ন রকমে শুরু হয়েছে। এর আরম্ভ হয়েছে এই কথা দিয়ে, “প্রথমেই বাক্য ছিলেন, বাক্য ঈশ্বরের সংগে ছিলেন এবং বাক্য নিজেই ঈশ্বর ছিলেন।” যোহন খ্রীষ্টের ঈশ্বরত্বের উপর জোর দিয়েছেন এবং বলেছেন যে, পাঠক যাতে খ্রীষ্টের উপর বিশ্বাস করে সেইজন্যই তিনি তাঁর সুখবরটি লিখেছিলেন। তিনি শেষে বলেছেন, “এই সব লেখা হল যাতে তোমরা বিশ্বাস কর যে, যীশুই মশীহ, ঈশ্বরের পুত্র, আর বিশ্বাস করে যেন তাঁর মধ্য দিয়ে জীবন পাও” (২০;৩১ পদ) জনসাধারণের সামনে করা খ্রীষ্টের সাতটি আশ্চর্য কাজ, যেগুলোকে যোহন চিহ্ন-কাজ বলেছেন, সেগুলোকে ঘিরেই তিনি তাঁর সুখবরটি সাজিয়েছেন। প্রত্যেকটি চিহ্ন-কাজ কোন না কোন ভাবেই প্রমাণ করে যে, যীশু ঈশ্বর (<!--raw 1 bo --><a href='B:500 2:9'><!--endraw 1-->২:৯<!--raw 1 bo --></a><!--endraw 1-->; <!--raw 1 bo --><a href='B:500 4:46-54'><!--endraw 1-->৪:৪৬-৫৪<!--raw 1 bo --></a><!--endraw 1-->; <!--raw 1 bo --><a href='B:500 5:2-9'><!--endraw 1-->৫:২-৯<!--raw 1 bo --></a><!--endraw 1-->; <!--raw 1 bo --><a href='B:500 6:1-14'><!--endraw 1-->৬:১-১৪<!--raw 1 bo --></a><!--endraw 1-->; <!--raw 1 bo --><a href='B:500 6:16-21'><!--endraw 1-->৬:১৬-২১<!--raw 1 bo --></a><!--endraw 1-->; <!--raw 1 bo --><a href='B:500 9:1-7'><!--endraw 1-->৯:১-৭<!--raw 1 bo --></a><!--endraw 1-->; <!--raw 1 bo --><a href='B:500 11:1-44'><!--endraw 1-->11:1-44<!--raw 1 bo --></a><!--endraw 1-->)। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ঈশ্বরের পুত্র যীশুর আগমন (<!--raw 1 bo --><a href='B:500 1:1-18'><!--endraw 1-->১:১-১৮<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (খ) বাপ্তিস্মদাতা যোহন এবং যীশুর প্রথম শিষ্যেরা (<!--raw 1 bo --><a href='B:500 1:19-51'><!--endraw 1-->১:১৯-৫১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) জনসাধারণের সামনে যীশুর কাজ (২-১২ অধ্যায়) <!--raw 1 bo --><br/><!--endraw 1-->• (ঘ) শিষ্যদের কাছে যীশুর শিক্ষাদান (১৩-১৭ অধ্যায়) <!--raw 1 bo --><br/><!--endraw 1-->• (ঙ) যীশুর কষ্টভোগ ও মৃত্যু (১৮,১৯ অধ্যায়) <!--raw 1 bo --><br/><!--endraw 1-->• (চ) যীশুর পুনরুত্থান ও নিজেকে প্রকাশ (২০,২১অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>ঈশ্বরের বাক্য মানুষ হয়ে জন্মগ্রহণ করলেন</h2><span class="vn">1</span> <span class="br-p"><br><br></span>প্রথমেই বাক্য ছিলেন, বাক্য ঈশ্বরের সংগে ছিলেন এবং বাক্য নিজেই ঈশ্বর ছিলেন।</div>
<div class="v" id="v2"><span class="vn">2</span> আর প্রথমেই তিনি ঈশ্বরের সংগে ছিলেন।</div>
<div class="v" id="v3"><span class="vn">3</span> সব কিছুই সেই বাক্যের দ্বারা সৃষ্ট হয়েছিল, আর যা কিছু সৃষ্ট হয়েছিল সেগুলোর মধ্যে কোন কিছুই তাঁকে ছাড়া সৃষ্ট হয় নি।</div>
<div class="v" id="v4"><span class="vn">4</span> তাঁর মধ্যে জীবন ছিল এবং সেই জীবনই ছিল মানুষের আলো।</div>
<div class="v" id="v5"><span class="vn">5</span> সেই আলো অন্ধকারের মধ্যে জ্বলছে কিন্তু অন্ধকার আলোকে জয় করতে পারে নি।</div>
<div class="v" id="v6"><span class="vn">6</span> <span class="br-p"><br><br></span>ঈশ্বর যোহন নামে একজন লোককে পাঠিয়েছিলেন।</div>
<div class="v" id="v7"><span class="vn">7</span> তিনি আলোর বিষয়ে সাক্ষী হিসাবে সাক্ষ্য দিতে এসেছিলেন যেন সকলে তাঁর সাক্ষ্য শুনে বিশ্বাস করতে পারে।</div>
<div class="v" id="v8"><span class="vn">8</span> যোহন নিজে সেই আলো ছিলেন না কিন্তু সেই আলোর বিষয়ে সাক্ষ্য দিতে এসেছিলেন।</div>
<div class="v" id="v9"><span class="vn">9</span> <span class="br-p"><br><br></span>সেই আসল আলো, যিনি প্রত্যেক মানুষকে আলো দান করেন, তিনি জগতে আসছিলেন।</div>
<div class="v" id="v10"><span class="vn">10</span> তিনি জগতেই ছিলেন এবং জগৎ তাঁর দ্বারাই সৃষ্ট হয়েছিল, তবু জগতের মানুষ তাঁকে চিনল না।</div>
<div class="v" id="v11"><span class="vn">11</span> তিনি নিজের দেশে আসলেন, কিন্তু তাঁর নিজের লোকেরাই তাঁকে গ্রহণ করল না।</div>
<div class="v" id="v12"><span class="vn">12</span> তবে যতজন তাঁর উপর বিশ্বাস করে তাঁকে গ্রহণ করল তাদের প্রত্যেককে তিনি ঈশ্বরের সন্তান হবার অধিকার দিলেন।</div>
<div class="v" id="v13"><span class="vn">13</span> এই লোকদের জন্ম রক্ত থেকে হয় নি, শারীরিক কামনা বা পুরুষের বাসনা থেকেও হয় নি, কিন্তু ঈশ্বর থেকেই হয়েছে।</div>
<div class="v" id="v14"><span class="vn">14</span> <span class="br-p"><br><br></span>সেই বাক্যই মানুষ হয়ে জন্মগ্রহণ করলেন এবং আমাদের মধ্যে বাস করলেন। পিতা ঈশ্বরের একমাত্র পুত্র হিসাবে তাঁর যে মহিমা সেই মহিমা আমরা দেখেছি। তিনি দয়া ও সত্যে পূর্ণ।</div>
<div class="v" id="v15"><span class="vn">15</span> <span class="br-p"><br><br></span>যোহন তাঁর বিষয়ে জোর গলায় সাক্ষ্য দিয়ে বললেন, “উনিই সেই লোক যাঁর বিষয়ে আমি বলেছিলাম, যিনি আমার পরে আসছেন তিনি আমার চেয়ে মহান, কারণ তিনি আমার অনেক আগে থেকেই আছেন।”</div>
<div class="v" id="v16"><span class="vn">16</span> <span class="br-p"><br><br></span>আমরা সকলে তাঁর সেই পূর্ণতা থেকে দয়ার উপরে আরও দয়া পেয়েছি।</div>
<div class="v" id="v17"><span class="vn">17</span> মোশির মধ্য দিয়ে আইন-কানুন দেওয়া হয়েছিল, কিন্তু যীশু খ্রীষ্টের মধ্য দিয়ে দয়া ও সত্য এসেছে।</div>
<div class="v" id="v18"><span class="vn">18</span> ঈশ্বরকে কেউ কখনও দেখে নি। তাঁর সংগে থাকা সেই একমাত্র পুত্র, যিনি নিজেই ঈশ্বর, তিনিই তাঁকে প্রকাশ করেছেন।</div>
<div class="v" id="v19"><h2>যোহনের সাক্ষ্য</h2><h2>(<b>470 3:11</b>; <b>480 1:6-8</b>; <b>490 3:15</b>, <b>490 16</b>)</h2><span class="vn">19</span> <span class="br-p"><br><br></span>যখন যিহূদী নেতারা যিরূশালেম শহর থেকে কয়েকজন পুরোহিত ও লেবীয়কে যোহনের কাছে পাঠালেন তখন যোহন তাঁদের কাছে সাক্ষ্য দিলেন। তাঁরা জিজ্ঞাসা করলেন, “আপনি কে?”</div>
<div class="v" id="v20"><span class="vn">20</span> <span class="br-p"><br><br></span>উত্তরে যোহন অস্বীকার করলেন না বরং স্বীকার করে বললেন, “আমি মশীহ নই।”</div>
<div class="v" id="v21"><span class="vn">21</span> <span class="br-p"><br><br></span>তখন তাঁরা যোহনকে জিজ্ঞাসা করলেন, “তবে কে? আপনি কি এলিয়?” <span class="br-p"><br><br></span>তিনি বললেন, “না, আমি এলিয় নই।” <span class="br-p"><br><br></span>তাঁরা বললেন, “তাহলে আপনি কি সেই নবী?” <span class="br-p"><br><br></span>উত্তরে তিনি বললেন, “না।”</div>
<div class="v" id="v22"><span class="vn">22</span> <span class="br-p"><br><br></span>তখন তাঁরা তাঁকে বললেন, “তাহলে আপনি কে? যাঁরা আমাদের পাঠিয়েছেন ফিরে গিয়ে তাঁদের তো আমাদের উত্তর দিতে হবে। আপনার নিজের সম্বন্ধে আপনি নিজে কি বলেন?”</div>
<div class="v" id="v23"><span class="vn">23</span> <span class="br-p"><br><br></span>যোহন বললেন, “আমিই সেই কণ্ঠস্বর, যার বিষয়ে নবী যিশাইয় বলেছেন, <span class="br-p"><br><br></span><span class="br-ind"><br><span class="indent">&nbsp;</span></span>মরু-এলাকায় একজনের কণ্ঠস্বর চিৎকার করে জানাচ্ছে, <br><span class="br-ind"><br><span class="indent">&nbsp;</span></span>তোমরা প্রভুর পথ সোজা কর।” <br></div>
<div class="v" id="v24"><span class="vn">24</span> <span class="br-p"><br><br></span>যোহনের কাছে যাঁদের পাঠানো হয়েছিল তাঁরা ছিলেন ফরীশী। তাঁরা যোহনকে জিজ্ঞাসা করলেন,</div>
<div class="v" id="v25"><span class="vn">25</span> “যদি আপনি মশীহও নন, এলিয়ও নন কিম্বা সেই নবীও নন, তবে কেন আপনি বাপ্তিস্ম দিচ্ছেন?”</div>
<div class="v" id="v26"><span class="vn">26</span> <span class="br-p"><br><br></span>যোহন উত্তরে সেই ফরীশীদের বললেন, “আমি জলে বাপ্তিস্ম দিচ্ছি বটে, কিন্তু আপনাদের মধ্যে এমন একজন আছেন যাঁকে আপনারা চেনেন না।</div>
<div class="v" id="v27"><span class="vn">27</span> উনিই সেই লোক যাঁর আমার পরে আসবার কথা ছিল। আমি তাঁর জুতার ফিতাটা পর্যন্ত খুলে দেবার যোগ্য নই।”</div>
<div class="v" id="v28"><span class="vn">28</span> <span class="br-p"><br><br></span>যর্দন নদীর অন্য পারে বৈথনিয়া গ্রামে যেখানে যোহন বাপ্তিস্ম দিচ্ছিলেন সেখানে এই সব ঘটেছিল।</div>
<div class="v" id="v29"><span class="vn">29</span> <span class="br-p"><br><br></span>পরের দিন যোহন যীশুকে তাঁর নিজের দিকে আসতে দেখে বললেন, “ঐ দেখ ঈশ্বরের মেষ-শিশু, যিনি মানুষের সমস্ত পাপ দূর করেন।</div>
<div class="v" id="v30"><span class="vn">30</span> ইনিই সেই লোক যাঁর বিষয়ে আমি বলেছিলাম, আমার পরে একজন আসছেন যিনি আমার চেয়ে মহান, কারণ তিনি আমার অনেক আগে থেকেই আছেন।</div>
<div class="v" id="v31"><span class="vn">31</span> আমি তাঁকে চিনতাম না, কিন্তু তিনি যেন ইস্রায়েলীয়দের কাছে প্রকাশিত হন সেইজন্য আমি এসে জলে বাপ্তিস্ম দিচ্ছি।”</div>
<div class="v" id="v32"><span class="vn">32</span> <span class="br-p"><br><br></span>তারপর যোহন এই সাক্ষ্য দিলেন, “আমি পবিত্র আত্মাকে কবুতরের মত হয়ে স্বর্গ থেকে নেমে এসে তাঁর উপরে থাকতে দেখেছি।</div>
<div class="v" id="v33"><span class="vn">33</span> আমি তাঁকে চিনতাম না, কিন্তু যিনি আমাকে জলে বাপ্তিস্ম দিতে পাঠিয়েছেন তিনিই আমাকে বলে দিয়েছেন, ‘যাঁর উপরে পবিত্র আত্মাকে নেমে এসে থাকতে দেখবে, তিনিই সেই জন যিনি পবিত্র আত্মাতে বাপ্তিস্ম দেবেন।’</div>
<div class="v" id="v34"><span class="vn">34</span> আমি তা দেখেছি আর সাক্ষ্য দিচ্ছি যে, ইনিই ঈশ্বরের পুত্র।”</div>
<div class="v" id="v35"><h2>শিষ্য গ্রহণ</h2><span class="vn">35</span> <span class="br-p"><br><br></span>পরের দিন যোহন ও তাঁর দু’জন শিষ্য আবার সেখানে ছিলেন।</div>
<div class="v" id="v36"><span class="vn">36</span> এমন সময় যীশুকে হেঁটে যেতে দেখে যোহন বললেন, “ঐ দেখ, ঈশ্বরের মেষ-শিশু।”</div>
<div class="v" id="v37"><span class="vn">37</span> <span class="br-p"><br><br></span>যোহনকে এই কথা বলতে শুনে সেই দু’জন শিষ্য যীশুর পিছনে পিছনে যেতে লাগলেন।</div>
<div class="v" id="v38"><span class="vn">38</span> যীশু পিছন ফিরে তাঁদের আসতে দেখে বললেন, “তোমরা কিসের খোঁজ করছ?” <span class="br-p"><br><br></span>যোহনের শিষ্যেরা জিজ্ঞাসা করলেন, “রব্বি (অর্থাৎ গুরু), আপনি কোথায় থাকেন?”</div>
<div class="v" id="v39"><span class="vn">39</span> <span class="br-p"><br><br></span>যীশু তাঁদের বললেন, “এসে দেখ।” তখন তাঁরা গিয়ে যীশু যেখানে থাকতেন সেই জায়গাটা দেখলেন এবং সেই দিন তাঁর সংগেই রইলেন। তখন প্রায় বিকাল চারটা।</div>
<div class="v" id="v40"><span class="vn">40</span> <span class="br-p"><br><br></span>যোহনের কথা শুনে যে দু’জন যীশুর পিছনে পিছনে গিয়েছিলেন তাঁদের একজনের নাম ছিল আন্দ্রিয়। ইনি ছিলেন শিমোন- পিতরের ভাই।</div>
<div class="v" id="v41"><span class="vn">41</span> আন্দ্রিয় প্রথমে তাঁর ভাই শিমোনকে খুঁজে বের করলেন এবং বললেন, “আমরা মশীহের (অর্থাৎ খ্রীষ্টের) দেখা পেয়েছি।”</div>
<div class="v" id="v42"><span class="vn">42</span> আন্দ্রিয় শিমোনকে যীশুর কাছে আনলেন। <span class="br-p"><br><br></span>যীশু শিমোনের দিকে তাকিয়ে বললেন, “তুমি যোহনের ছেলে শিমোন, কিন্তু তোমাকে কৈফা বলে ডাকা হবে।” এই নামের অর্থ পিতর, অর্থাৎ পাথর।</div>
<div class="v" id="v43"><span class="vn">43</span> <span class="br-p"><br><br></span>পরের দিন যীশু ঠিক করলেন তিনি গালীল প্রদেশে যাবেন। সেই সময় যীশু ফিলিপের খোঁজ পেয়ে তাঁকে বললেন, “এস, আমার শিষ্য হও।”</div>
<div class="v" id="v44"><span class="vn">44</span> <span class="br-p"><br><br></span>ফিলিপ ছিলেন বৈৎসৈদা গ্রামের লোক। আন্দ্রিয় আর পিতরও ঐ একই গ্রামের লোক ছিলেন।</div>
<div class="v" id="v45"><span class="vn">45</span> ফিলিপ নথনেলকে খুঁজে বের করে বললেন, “মোশি যাঁর কথা আইন-কানুনে লিখে গেছেন এবং যাঁর বিষয়ে নবীরাও লিখেছেন আমরা তাঁর দেখা পেয়েছি। তিনি যোষেফের পুত্র যীশু, নাসরত গ্রামের লোক।”</div>
<div class="v" id="v46"><span class="vn">46</span> <span class="br-p"><br><br></span>নথনেল ফিলিপকে বললেন, “নাসরত থেকে কি ভাল কোন কিছু আসতে পারে?” <span class="br-p"><br><br></span>ফিলিপ তাঁকে বললেন, “এসে দেখ।”</div>
<div class="v" id="v47"><span class="vn">47</span> <span class="br-p"><br><br></span>যীশু নথনেলকে নিজের দিকে আসতে দেখে তাঁর বিষয়ে বললেন, “ঐ দেখ, একজন সত্যিকারের ইস্রায়েলীয়। তার মনে কোন ছলনা নেই।”</div>
<div class="v" id="v48"><span class="vn">48</span> <span class="br-p"><br><br></span>নথনেল যীশুকে জিজ্ঞাসা করলেন, “আপনি কেমন করে আমাকে চিনলেন?” <span class="br-p"><br><br></span>যীশু উত্তরে তাঁকে বললেন, “ফিলিপ তোমাকে ডাকবার আগে যখন তুমি সেই ডুমুর গাছের তলায় ছিলে, আমি তখনই তোমাকে দেখেছিলাম।”</div>
<div class="v" id="v49"><span class="vn">49</span> <span class="br-p"><br><br></span>এতে নথনেল যীশুকে বললেন, “গুরু, আপনিই ঈশ্বরের পুত্র, আপনিই ইস্রায়েলীয়দের রাজা।”</div>
<div class="v" id="v50"><span class="vn">50</span> <span class="br-p"><br><br></span>যীশু তাঁকে বললেন, “তোমাকে সেই ডুমুর গাছের তলায় দেখেছি, এই কথা বলবার জন্যই কি বিশ্বাস করলে? এর চেয়ে আরও অনেক মহৎ ব্যাপার তুমি দেখতে পাবে।”</div>
<div class="v" id="v51"><span class="vn">51</span> পরে যীশু বললেন, “আমি তোমাদের সত্যিই বলছি, তোমরা স্বর্গ খোলা দেখবে, আর দেখবে ঈশ্বরের দূতেরা মনুষ্যপুত্রের কাছ থেকে উঠছেন এবং তাঁর কাছে নামছেন।”</div>
</div>
<!-- PARSED ABOVE; EDITING MAY BREAK PARSER -->
</body></html>