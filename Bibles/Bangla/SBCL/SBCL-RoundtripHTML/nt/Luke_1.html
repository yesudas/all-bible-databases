<html><head>
<meta http-equiv="Content-Type" content="text/html;charset=utf-8" />
<title>Luke 1 &ndash; লূক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 1);">
<div id="navbar"><a href="../index.html">Pobitro Baibel</a> &ndash; <b>লূক</b> &ndash; <b>1</b> <a href="Luke_2.html">2</a> <a href="Luke_3.html">3</a> ... <a href="Luke_24.html">24</a> </div><hr>
<h1>Luke 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->লূকের লেখা সুখবর নামে বইটি পবিত্র নূতন নিয়মের একটি গুরুত্বপূর্ণ বই। এই বইটির সংগে প্রেরিত্‌দের কাজ নামে যে বইটি আছে তা পড়লে প্রভু যীশুর জীবনের ও খ্রীষ্টীয় মণ্ডলীর আরম্ভের সম্পূর্ণ ইতিহাস জানা যায়। লূক তাঁর সুখবরের মধ্যে এমন বিষয়গুলো লিখেছিলেন যা সকলেই পড়তে পছন্দ করে। সেখানে খ্রীষ্টকে সমস্ত জাতির লোকদের উদ্ধারকর্তা হিসাবে উপস্থিত করা হয়েছে। খ্রীষ্টের মানবতার উপর জোর দেওয়া হয়েছে এবং প্রত্যেকের উপর তার মনোযোগের কথাও বলা হয়েছে। এছাড়া লূক প্রার্থনা, ধন্যবাদ, প্রশংসা ও আনন্দের উপর এবং দারিদ্র ও ধন-সম্পত্তির বিষয়ে শিক্ষার উপর জোর দিয়েছেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) সূচনা (<!--raw 1 bo --><a href='B:490 1:1-4'><!--endraw 1-->১:১-৪<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) মনুষ্যপুত্রের আগমন (<!--raw 1 bo --><a href='B:490 1:5-2:52'><!--endraw 1-->১:৫-২:৫২<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (গ) জনসাধারণের সামনে মনুষ্যপুত্র (<!--raw 1 bo --><a href='B:490 3:1-4:13'><!--endraw 1-->৩:১-৪:১৩<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) মনুষ্যপুত্রের কাজ (<!--raw 1 bo --><a href='B:490 4:14-21:38'><!--endraw 1-->৪:১৪-২১:৩৮<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) মনুষ্যপুত্রের কষ্টভোগ ও মৃত্যু (২২,২৩ অধ্যায়) <!--raw 1 bo --><br/><!--endraw 1-->• (চ) মনুষ্যপুত্রের পুনরুত্থান ও নিজেকে প্রকাশ (২৪ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>উৎসর্গ</h2><span class="vn">1</span> <span class="br-p"><br><br></span>মাননীয় থিয়ফিল, আমাদের মধ্যে যে সব ঘটনা ঘটেছে তা যাঁরা প্রথম থেকে নিজের চোখে দেখেছেন ও ঈশ্বরের সুখবর প্রচার করেছেন, তাঁরা আমাদের কাছে সব কিছু জানিয়েছেন, আর তাঁদের কথামতই অনেকে সেই সব বিষয়গুলো পরপর লিখেছেন।</div>
<div class="v" id="v3"><span class="vn">3</span> সেই সব বিষয় সম্বন্ধে প্রথম থেকে ভালভাবে খোঁজ-খবর নিয়ে আপনার জন্য তা একটা একটা করে লেখা আমিও ভাল মনে করলাম।</div>
<div class="v" id="v4"><span class="vn">4</span> এর ফলে আপনি যা জেনেছেন তা সত্যি কি না জানতে পারবেন।</div>
<div class="v" id="v5"><h2>বাপ্তিস্মদাতা যোহনের জন্মের বিষয়ে ভবিষ্যদ্বাণী</h2><span class="vn">5</span> <span class="br-p"><br><br></span>হেরোদ যখন যিহূদিয়া প্রদেশের রাজা ছিলেন সেই সময়ে পুরোহিত অবিয়ের দলে সখরিয় নামে যিহূদীদের একজন পুরোহিত ছিলেন। তাঁর স্ত্রীর নাম ছিল ইলীশাবেত। তিনিও ছিলেন পুরোহিত হারোণের একজন বংশধর।</div>
<div class="v" id="v6"><span class="vn">6</span> তাঁরা দু’জনেই ঈশ্বরের চোখে ধার্মিক ছিলেন। প্রভুর সমস্ত আদেশ ও নিয়ম তাঁরা নিখুঁতভাবে পালন করতেন।</div>
<div class="v" id="v7"><span class="vn">7</span> তাঁদের কোন ছেলেমেয়ে হয় নি কারণ ইলীশাবেত বন্ধ্যা ছিলেন। এছাড়া তাঁদের বয়সও খুব বেশী হয়ে গিয়েছিল।</div>
<div class="v" id="v8"><span class="vn">8</span> <span class="br-p"><br><br></span>একবার নিজের দলের পালার সময় সখরিয় পুরোহিত হিসাবে ঈশ্বরের সেবা করছিলেন।</div>
<div class="v" id="v9"><span class="vn">9</span> পুরোহিতের কাজের চলতি নিয়ম অনুসারে গুলিবাঁট দ্বারা তাঁকেই বেছে নেওয়া হয়েছিল, যেন তিনি প্রভুর উপাসনা-ঘরের পবিত্র স্থানে গিয়ে ধূপ জ্বালাতে পারেন।</div>
<div class="v" id="v10"><span class="vn">10</span> ধূপ জ্বালাবার সময় বাইরে অনেক লোক প্রার্থনা করছিল।</div>
<div class="v" id="v11"><span class="vn">11</span> এমন সময় ধূপ-বেদীর ডানদিকে প্রভুর একজন দূত হঠাৎ এসে সখরিয়কে দেখা দিলেন।</div>
<div class="v" id="v12"><span class="vn">12</span> স্বর্গদূতকে দেখে তাঁর মন অস্থির হয়ে উঠল এবং তিনি ভয় পেলেন।</div>
<div class="v" id="v13"><span class="vn">13</span> <span class="br-p"><br><br></span>স্বর্গদূত তাঁকে বললেন, “সখরিয়, ভয় কোরো না, কারণ ঈশ্বর তোমার প্রার্থনা শুনেছেন। তোমার স্ত্রী ইলীশাবেতের একটি ছেলে হবে। তুমি তার নাম রেখো যোহন।</div>
<div class="v" id="v14"><span class="vn">14</span> সে তোমার জীবনে মহা আনন্দের কারণ হবে এবং তার জন্মের দরুন আরও অনেকে আনন্দিত হবে,</div>
<div class="v" id="v15"><span class="vn">15</span> কারণ প্রভুর চোখে সে মহান হবে। সে কখনও আংগুর-রস বা কোন রকম মদ খাবে না এবং মায়ের গর্ভে থাকতেই সে পবিত্র আত্মাতে পূর্ণ হবে।</div>
<div class="v" id="v16"><span class="vn">16</span> ইস্রায়েলীয়দের অনেককেই সে তাদের প্রভু ঈশ্বরের কাছে ফিরিয়ে আনবে।</div>
<div class="v" id="v17"><span class="vn">17</span> নবী এলিয়ের মত মনোভাব ও শক্তি নিয়ে সে প্রভুর আগে আসবে। সে বাবার মন সন্তানের দিকে ফিরাবে এবং অবাধ্য লোকদের মনের ভাব বদলে ঈশ্বরভক্ত লোকদের মনের ভাবের মত করবে। এইভাবে সে প্রভুর জন্য এক দল লোককে সম্পূর্ণভাবে প্রস্তুত করবে।”</div>
<div class="v" id="v18"><span class="vn">18</span> <span class="br-p"><br><br></span>তখন সখরিয় স্বর্গদূতকে বললেন, “কিভাবে আমি তা বুঝব? আমি তো বুড়ো হয়ে গেছি এবং আমার স্ত্রীর বয়সও অনেক বেশী হয়ে গেছে।”</div>
<div class="v" id="v19"><span class="vn">19</span> <span class="br-p"><br><br></span>স্বর্গদূত তাঁকে বললেন, “আমার নাম গাব্রিয়েল; আমি ঈশ্বরের সামনে দাঁড়িয়ে থাকি। তোমার সংগে কথা বলবার জন্য ও তোমাকে এই সুখবর দেবার জন্য ঈশ্বর আমাকে পাঠিয়েছেন।</div>
<div class="v" id="v20"><span class="vn">20</span> দেখ, আমার কথা সময়মতই পূর্ণ হবে, কিন্তু তুমি আমার কথা বিশ্বাস কর নি বলে বোবা হয়ে থাকবে। যতদিন না এই সব ঘটে ততদিন তুমি কথা বলতে পারবে না।”</div>
<div class="v" id="v21"><span class="vn">21</span> <span class="br-p"><br><br></span>এদিকে লোকেরা সখরিয়ের জন্য অপেক্ষা করছিল। উপাসনা-ঘরের পবিত্র স্থানে তাঁর দেরি হচ্ছে দেখে তারা ভাবতে লাগল।</div>
<div class="v" id="v22"><span class="vn">22</span> পরে সখরিয় যখন বের হয়ে আসলেন তখন লোকদের সংগে কথা বলতে পারলেন না। এতে লোকেরা বুঝতে পারল পবিত্র স্থানে তিনি কোন দর্শন পেয়েছেন। তিনি লোকদের কাছে ইশারায় কথা বলতে থাকলেন এবং বোবা হয়ে রইলেন।</div>
<div class="v" id="v23"><span class="vn">23</span> <span class="br-p"><br><br></span>পুরোহিতের কাজের পালা শেষ হবার পরে সখরিয় বাড়ী চলে গেলেন।</div>
<div class="v" id="v24"><span class="vn">24</span> এর পরে তাঁর স্ত্রী ইলীশাবেত গর্ভবতী হলেন এবং পাঁচ মাস পর্যন্ত বাড়ী ছেড়ে বাইরে গেলেন না। তিনি বললেন,</div>
<div class="v" id="v25"><span class="vn">25</span> “এটা প্রভুরই কাজ। মানুষের কাছে আমার লজ্জা দূর করবার জন্য তিনি এখন আমার দিকে চোখ তুলে চেয়েছেন।”</div>
<div class="v" id="v26"><h2>প্রভু যীশুর জন্মের বিষয়ে ভবিষ্যদ্বাণী</h2><span class="vn">26</span> <span class="br-p"><br><br></span>ইলীশাবেতের যখন ছয় মাসের গর্ভ তখন ঈশ্বর গালীল প্রদেশের নাসরত গ্রামের মরিয়ম নামে একটি কুমারী মেয়ের কাছে গাব্রিয়েল দূতকে পাঠালেন। রাজা দায়ূদের বংশের যোষেফ নামে একজন লোকের সংগে তাঁর বিয়ের কথাবার্তা ঠিক হয়েছিল।</div>
<div class="v" id="v28"><span class="vn">28</span> স্বর্গদূত মরিয়মের কাছে এসে তাঁকে শুভেচ্ছা জানিয়ে বললেন, “প্রভু তোমার সংগে আছেন এবং তোমাকে অনেক আশীর্বাদ করেছেন।”</div>
<div class="v" id="v29"><span class="vn">29</span> <span class="br-p"><br><br></span>এই কথা শুনে মরিয়মের মন খুব অস্থির হয়ে উঠল। তিনি ভাবতে লাগলেন এই রকম শুভেচ্ছার মানে কি।</div>
<div class="v" id="v30"><span class="vn">30</span> স্বর্গদূত তাঁকে বললেন, “মরিয়ম, ভয় কোরো না, কারণ ঈশ্বর তোমাকে খুব দয়া করেছেন।</div>
<div class="v" id="v31"><span class="vn">31</span> শোন, তুমি গর্ভবতী হবে আর তোমার একটি ছেলে হবে। তুমি তাঁর নাম যীশু রাখবে।</div>
<div class="v" id="v32"><span class="vn">32</span> তিনি মহান হবেন। তাঁকে মহান ঈশ্বরের পুত্র বলা হবে। প্রভু ঈশ্বর তাঁর পূর্বপুরুষ রাজা দায়ূদের সিংহাসন তাঁকে দেবেন।</div>
<div class="v" id="v33"><span class="vn">33</span> তিনি যাকোবের বংশের লোকদের উপরে চিরকাল ধরে রাজত্ব করবেন। তাঁর রাজত্ব কখনও শেষ হবে না।”</div>
<div class="v" id="v34"><span class="vn">34</span> <span class="br-p"><br><br></span>তখন মরিয়ম স্বর্গদূতকে বললেন, “এ কেমন করে হবে? আমার তো বিয়ে হয় নি।”</div>
<div class="v" id="v35"><span class="vn">35</span> <span class="br-p"><br><br></span>স্বর্গদূত বললেন, “পবিত্র আত্মা তোমার উপরে আসবেন এবং মহান ঈশ্বরের শক্তির ছায়া তোমার উপরে পড়বে। এইজন্য যে পবিত্র সন্তান জন্মগ্রহণ করবেন তাঁকে ঈশ্বরের পুত্র বলা হবে।</div>
<div class="v" id="v36"><span class="vn">36</span> দেখ, এই বুড়ো বয়সে তোমার আত্মীয়া ইলীশাবেতের গর্ভেও ছেলের জন্ম হয়েছে। লোকে বলত তার ছেলেমেয়ে হবে না, কিন্তু এখন তার ছয় মাস চলছে।</div>
<div class="v" id="v37"><span class="vn">37</span> ঈশ্বরের কাছে অসম্ভব বলে কোন কিছুই নেই।”</div>
<div class="v" id="v38"><span class="vn">38</span> <span class="br-p"><br><br></span>মরিয়ম বললেন, “আমি প্রভুর দাসী, আপনার কথামতই আমার উপর সব কিছু হোক।” এর পরে স্বর্গদূত মরিয়মের কাছ থেকে চলে গেলেন।</div>
<div class="v" id="v39"><h2>ইলীশাবেতের ঘরে মরিয়ম</h2><span class="vn">39</span> <span class="br-p"><br><br></span>তারপর মরিয়ম তাড়াতাড়ি করে যিহূদিয়া প্রদেশের একটা গ্রামে গেলেন। গ্রামটা পাহাড়ী এলাকায় ছিল।</div>
<div class="v" id="v40"><span class="vn">40</span> মরিয়ম সেখানে সখরিয়ের বাড়ীতে ঢুকে ইলীশাবেতকে শুভেচ্ছা জানালেন।</div>
<div class="v" id="v41"><span class="vn">41</span> ইলীশাবেত যখন মরিয়মের কথা শুনলেন তখন তাঁর গর্ভের শিশুটি নেচে উঠল। তিনি পবিত্র আত্মাতে পূর্ণ হয়ে জোরে জোরে বললেন, “সমস্ত স্ত্রীলোকদের মধ্যে তুমি ধন্যা এবং তোমার যে সন্তান হবে সেই সন্তানও ধন্য।</div>
<div class="v" id="v43"><span class="vn">43</span> আমার প্রভুর মা আমার কাছে এসেছেন, এ কেমন করে সম্ভব হল?</div>
<div class="v" id="v44"><span class="vn">44</span> যখনই আমি তোমার কথা শুনলাম তখনই আমার গর্ভের শিশুটি আনন্দে নেচে উঠল।</div>
<div class="v" id="v45"><span class="vn">45</span> তুমি ধন্যা, কারণ তুমি বিশ্বাস করেছ যে, প্রভু তোমাকে যা বলেছেন তা পূর্ণ হবে।”</div>
<div class="v" id="v46"><span class="vn">46</span> <span class="br-p"><br><br></span>তখন মরিয়ম বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার হৃদয় প্রভুর প্রশংসা করছে; <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>আমার উদ্ধারকর্তা ঈশ্বরকে নিয়ে <br><span class="br-ind"><br><span class="indent">&nbsp;</span></span>আমার অন্তর আনন্দে ভরে উঠছে, <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>কারণ তাঁর এই সামান্যা দাসীর দিকে <br><span class="br-ind"><br><span class="indent">&nbsp;</span></span>তিনি মনোযোগ দিয়েছেন। <br><span class="br-ind"><br><span class="indent">&nbsp;</span></span>এখন থেকে সব লোক আমাকে ধন্যা বলবে, <br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>কারণ শক্তিমান ঈশ্বর আমার জন্য <br><span class="br-ind"><br><span class="indent">&nbsp;</span></span>কত না মহৎ কাজ করেছেন। <br><span class="br-ind"><br><span class="indent">&nbsp;</span></span>তিনি পবিত্র। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>যারা তাঁকে ভক্তি করে <br><span class="br-ind"><br><span class="indent">&nbsp;</span></span>তাদের প্রতি তিনি করুণা করেন, <br><span class="br-ind"><br><span class="indent">&nbsp;</span></span>বংশের পর বংশ ধরেই করেন। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>তিনি হাত বাড়িয়ে মহাশক্তির কাজ করেছেন; <br><span class="br-ind"><br><span class="indent">&nbsp;</span></span>যাদের মন অহংকারে ভরা <br><span class="br-ind"><br><span class="indent">&nbsp;</span></span>তাদের তিনি চারদিকে দূর করে দিয়েছেন। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>সিংহাসন থেকে রাজাদের তিনি নামিয়ে দিয়েছেন, <br><span class="br-ind"><br><span class="indent">&nbsp;</span></span>কিন্তু সাধারণ লোকদের তুলে ধরেছেন। <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>যাদের অভাব আছে, <br><span class="br-ind"><br><span class="indent">&nbsp;</span></span>ভাল ভাল জিনিস দিয়ে <br><span class="br-ind"><br><span class="indent">&nbsp;</span></span>তিনি তাদের অভাব পূরণ করেছেন, <br><span class="br-ind"><br><span class="indent">&nbsp;</span></span>কিন্তু ধনীদের খালি হাতে বিদায় করেছেন। <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>তিনি আমাদের পূর্বপুরুষদের কাছে <br><span class="br-ind"><br><span class="indent">&nbsp;</span></span>যে প্রতিজ্ঞা করেছিলেন, <br><span class="br-ind"><br><span class="indent">&nbsp;</span></span>সেইমতই তিনি তাঁর দাস <br><span class="br-ind"><br><span class="indent">&nbsp;</span></span>ইস্রায়েলকে সাহায্য করেছেন। <br><span class="br-ind"><br><span class="indent">&nbsp;</span></span>অব্রাহাম ও তাঁর বংশের লোকদের উপরে <br><span class="br-ind"><br><span class="indent">&nbsp;</span></span>চিরকাল করুণা করবার কথা তিনি মনে রেখেছেন।” <br></div>
<div class="v" id="v56"><span class="vn">56</span> <span class="br-p"><br><br></span>প্রায় তিন মাস ইলীশাবেতের কাছে থাকবার পর মরিয়ম নিজের বাড়ীতে ফিরে গেলেন।</div>
<div class="v" id="v57"><h2>বাপ্তিস্মদাতা যোহনের জন্ম</h2><span class="vn">57</span> <span class="br-p"><br><br></span>সময় পূর্ণ হলে পর ইলীশাবেতের একটি ছেলে হল।</div>
<div class="v" id="v58"><span class="vn">58</span> তাঁর উপর প্রভুর প্রচুর করুণার কথা শুনে প্রতিবেশীরা ও আত্মীয়েরা তাঁর সংগে আনন্দ করতে লাগল।</div>
<div class="v" id="v59"><span class="vn">59</span> যিহূদীদের নিয়ম মত আট দিনের দিন তারা ছেলেটির সুন্নত করাবার কাজে যোগ দিতে আসল। তারা ছেলেটির নাম তার বাবার নামের মত সখরিয় রাখতে চাইল,</div>
<div class="v" id="v60"><span class="vn">60</span> কিন্তু তার মা বললেন, “না, এর নাম যোহন রাখা হবে।”</div>
<div class="v" id="v61"><span class="vn">61</span> <span class="br-p"><br><br></span>তারা ইলীশাবেতকে বলল, “আপনার আত্মীয়-স্বজনদের মধ্যে তো কারও ঐ নাম নেই।”</div>
<div class="v" id="v62"><span class="vn">62</span> <span class="br-p"><br><br></span>তারা ইশারা করে ছেলেটির বাবার কাছ থেকে জানতে চাইল তিনি কি নাম দিতে চান।</div>
<div class="v" id="v63"><span class="vn">63</span> সখরিয় লিখবার জিনিস চেয়ে নিয়ে লিখলেন, “ওর নাম যোহন।” <span class="br-p"><br><br></span>এতে তারা সবাই অবাক হল,</div>
<div class="v" id="v64"><span class="vn">64</span> আর তখনই সখরিয়ের মুখ ও জিভ্‌ খুলে গেল এবং তিনি কথা বলতে ও ঈশ্বরের গৌরব করতে লাগলেন।</div>
<div class="v" id="v65"><span class="vn">65</span> এ দেখে প্রতিবেশীরা সবাই ভয় পেল, আর যিহূদিয়ার সমস্ত পাহাড়ী এলাকার লোকেরা এই সব বিষয়ে বলাবলি করতে লাগল।</div>
<div class="v" id="v66"><span class="vn">66</span> যারা এই সব কথা শুনল তারা প্রত্যেকেই মনে মনে তা ভাবতে লাগল আর বলল, “বড় হয়ে এই ছেলেটি তবে কি হবে!” তারা এই কথা বলল, কারণ প্রভুর শক্তি এই ছেলেটির উপর দেখা গিয়েছিল।</div>
<div class="v" id="v67"><h2>সখরিয়ের মুখে ঈশ্বরের প্রশংসা</h2><span class="vn">67</span> <span class="br-p"><br><br></span>পরে ছেলেটির পিতা সখরিয় পবিত্র আত্মাতে পূর্ণ হয়ে নবী হিসাবে এই কথা বলতে লাগলেন,</div>
<div class="v" id="v68"><span class="vn">68</span> <span class="br-p"><br><br></span><span class="br-ind"><br><span class="indent">&nbsp;</span></span>“ইস্রায়েলের প্রভু ঈশ্বরের প্রশংসা হোক, <br><span class="br-ind"><br><span class="indent">&nbsp;</span></span>কারণ তিনি তাঁর নিজের লোকদের দিকে <br><span class="br-ind"><br><span class="indent">&nbsp;</span></span>মনোযোগ দিয়েছেন আর তাদের মুক্ত করেছেন। <br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>তিনি আমাদের জন্য <br><span class="br-ind"><br><span class="indent">&nbsp;</span></span>তাঁর দাস দায়ূদের বংশ থেকে <br><span class="br-ind"><br><span class="indent">&nbsp;</span></span>একজন শক্তিশালী উদ্ধারকর্তা তুলেছেন। <br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>এই কথা তাঁর পবিত্র নবীদের মুখ দিয়ে <br><span class="br-ind"><br><span class="indent">&nbsp;</span></span>তিনি অনেক দিন আগেই বলেছিলেন। <br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>তিনি শত্রুদের হাত থেকে <br><span class="br-ind"><br><span class="indent">&nbsp;</span></span>আর যারা ঘৃণা করে তাদের সকলের হাত থেকে <br><span class="br-ind"><br><span class="indent">&nbsp;</span></span>আমাদের রক্ষা করেছেন। <br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>তিনি আমাদের পূর্বপুরুষদের করুণা করবার জন্য <br><span class="br-ind"><br><span class="indent">&nbsp;</span></span>আর তাঁর পবিত্র ব্যবস্থা, অর্থাৎ তাঁর শপথ <br><span class="br-ind"><br><span class="indent">&nbsp;</span></span>পূর্ণ করবার জন্য আমাদের রক্ষা করেছেন। <br></div>
<div class="v" id="v73"><span class="vn">73</span> <span class="br-ind"><br><span class="indent">&nbsp;</span></span>সেই শপথ তিনি আমাদের পূর্বপুরুষ <br><span class="br-ind"><br><span class="indent">&nbsp;</span></span>অব্রাহামের কাছে করেছিলেন। <br><span class="br-ind"><br><span class="indent">&nbsp;</span></span>তিনি শত্রুদের হাত থেকে <br><span class="br-ind"><br><span class="indent">&nbsp;</span></span>আমাদের উদ্ধার করেছেন <br><span class="br-ind"><br><span class="indent">&nbsp;</span></span>যেন যতদিন বেঁচে থাকি <br><span class="br-ind"><br><span class="indent">&nbsp;</span></span>পবিত্র ও সৎভাবে তাঁর সামনে দাঁড়িয়ে <br><span class="br-ind"><br><span class="indent">&nbsp;</span></span>নির্ভয়ে তাঁর সেবা করতে পারি। <br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>সন্তান আমার, <br><span class="br-ind"><br><span class="indent">&nbsp;</span></span>তোমাকে মহান ঈশ্বরের নবী বলা হবে, <br><span class="br-ind"><br><span class="indent">&nbsp;</span></span>কারণ তুমি তাঁর পথ ঠিক করবার জন্য <br><span class="br-ind"><br><span class="indent">&nbsp;</span></span>তাঁর আগে আগে চলবে। <br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>তুমি তাঁর লোকদের জানাবে, <br><span class="br-ind"><br><span class="indent">&nbsp;</span></span>কিভাবে আমাদের ঈশ্বরের করুণার দরুন <br><span class="br-ind"><br><span class="indent">&nbsp;</span></span>পাপের ক্ষমা পেয়ে <br><span class="br-ind"><br><span class="indent">&nbsp;</span></span>পাপ থেকে উদ্ধার পাওয়া যায়। <br><span class="br-ind"><br><span class="indent">&nbsp;</span></span>তাঁর করুণায় স্বর্গ থেকে এক উঠন্ত সূর্য <br><span class="br-ind"><br><span class="indent">&nbsp;</span></span>আমাদের উপর নেমে আসবেন, <br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যাতে অন্ধকারে ও মৃত্যুর ছায়ায় যারা বসে আছে <br><span class="br-ind"><br><span class="indent">&nbsp;</span></span>তাদের আলো দিতে পারেন, <br><span class="br-ind"><br><span class="indent">&nbsp;</span></span>আর শান্তির পথে আমাদের চালাতে পারেন।” <br></div>
<div class="v" id="v80"><span class="vn">80</span> <span class="br-p"><br><br></span>পরে যোহন বেড়ে উঠতে লাগলেন এবং অন্তরে শক্তিশালী হয়ে উঠতে থাকলেন। ইস্রায়েলীয়দের সামনে খোলাখুলিভাবে উপস্থিতির আগ পর্যন্ত তিনি মরু-এলাকায় ছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>