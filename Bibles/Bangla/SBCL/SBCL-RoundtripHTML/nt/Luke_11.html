<html><head>
<meta http-equiv="Content-Type" content="text/html;charset=utf-8" />
<title>Luke 11 &ndash; লূক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 11);">
<div id="navbar"><a href="../index.html">Pobitro Baibel</a> &ndash; <b>লূক</b> &ndash; <a href="Luke_1.html">1</a> ... <a href="Luke_9.html">9</a> <a href="Luke_10.html">10</a> <b>11</b> <a href="Luke_12.html">12</a> <a href="Luke_13.html">13</a> ... <a href="Luke_24.html">24</a> </div><hr>
<h1>Luke 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রার্থনার বিষয়ে শিক্ষা</h2><h2>(<b>470 6:5-15</b>; <b>470 7:7-11</b>)</h2><span class="vn">1</span> <span class="br-p"><br><br></span>এক সময়ে যীশু কোন একটা জায়গায় প্রার্থনা করছিলেন। প্রার্থনা শেষ হলে পর তাঁর একজন শিষ্য তাঁকে বললেন, “প্রভু, বাপ্তিস্মদাতা যোহন যেমন তাঁর শিষ্যদের প্রার্থনা করতে শিখিয়েছিলেন তেমনি আমাদেরও আপনি প্রার্থনা করতে শিখান।”</div>
<div class="v" id="v2"><span class="vn">2</span> যীশু তাঁদের বললেন, “যখন তোমরা প্রার্থনা কর তখন বোলো, <span class="br-p"><br><br></span><span class="br-ind"><br><span class="indent">&nbsp;</span></span>‘হে আমাদের স্বর্গস্থ পিতা, তোমার নাম পবিত্র বলে মান্য হোক। <br><span class="br-ind"><br><span class="indent">&nbsp;</span></span>তোমার রাজ্য আসুক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>প্রত্যেক দিনের খাবার তুমি আমাদের <br><span class="br-ind"><br><span class="indent">&nbsp;</span></span>প্রত্যেক দিন দাও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমাদের পাপ ক্ষমা কর, <br><span class="br-ind"><br><span class="indent">&nbsp;</span></span>কারণ যারা আমাদের বিরুদ্ধে পাপ করে <br><span class="br-ind"><br><span class="indent">&nbsp;</span></span>আমরা তাদের ক্ষমা করি। <br><span class="br-ind"><br><span class="indent">&nbsp;</span></span>আমাদের তুমি পরীক্ষায় পড়তে দিয়ো না।’ ” <br></div>
<div class="v" id="v5"><span class="vn">5</span> <span class="br-p"><br><br></span>তারপর যীশু তাঁর শিষ্যদের বললেন, “মনে কর, মাঝ রাতে তোমাদের মধ্যে একজন তার বন্ধুর বাড়ীতে গিয়ে বলল, ‘বন্ধু, আমাকে তিনটা রুটি ধার দাও।</div>
<div class="v" id="v6"><span class="vn">6</span> আমার এক বন্ধু পথে যেতে যেতে আমার কাছে এসেছে। তাকে খেতে দেবার মত আমার কিছুই নেই।’</div>
<div class="v" id="v7"><span class="vn">7</span> তখন ঘরের ভিতর থেকে তার বন্ধু উত্তর দিল, ‘আমাকে কষ্ট দিয়ো না। দরজা এখন বন্ধ আর আমার ছেলেমেয়েরা বিছানায় আমার কাছে শুয়ে আছে। আমি উঠে তোমাকে কিছুই দিতে পারব না।’</div>
<div class="v" id="v8"><span class="vn">8</span> আমি তোমাদের বলছি, সে যদি বন্ধু হিসাবে উঠে তাকে কিছু না-ও দেয়, তবু লোকটি বারবার অনুরোধ করছে বলে সে উঠবে এবং তার যা দরকার তা তাকে দেবে।</div>
<div class="v" id="v9"><span class="vn">9</span> <span class="br-p"><br><br></span>“এইজন্য আমি তোমাদের বলছি, চাও, তোমাদের দেওয়া হবে; খোঁজ কর, পাবে; দরজায় ঘা দেও, তোমাদের জন্য খোলা হবে।</div>
<div class="v" id="v10"><span class="vn">10</span> যারা চায় তারা প্রত্যেকে পায়; যে খোঁজ করে সে পায়; আর যে দরজায় ঘা দেয় তার জন্য দরজা খোলা হয়।</div>
<div class="v" id="v11"><span class="vn">11</span> তোমাদের মধ্যে এমন বাবা কে আছে, যে তার ছেলে রুটি চাইলে তাকে পাথর দেবে, কিম্বা মাছ চাইলে সাপ দেবে,</div>
<div class="v" id="v12"><span class="vn">12</span> কিম্বা ডিম চাইলে বিছা দেবে?</div>
<div class="v" id="v13"><span class="vn">13</span> তাহলে তোমরা মন্দ হয়েও যদি তোমাদের ছেলেমেয়েদের ভাল ভাল জিনিস দিতে জান, তবে যারা স্বর্গস্থ পিতার কাছে চায়, তিনি যে তাদের পবিত্র আত্মাকে দেবেন এটা কত না নিশ্চয়!”</div>
<div class="v" id="v14"><h2>প্রভু যীশু কার সাহায্যে কাজ করেন?</h2><h2>(<b>470 12:22-30</b>, <b>470 43-45</b>; <b>480 3:20-27</b>)</h2><span class="vn">14</span> <span class="br-p"><br><br></span>অন্য এক সময়ে যীশু একটা বোবা মন্দ আত্মা দূর করছিলেন। মন্দ আত্মা দূর হয়ে গেলে পর বোবা লোকটা কথা বলতে লাগল। এতে লোকেরা আশ্চর্য হল,</div>
<div class="v" id="v15"><span class="vn">15</span> কিন্তু কয়েকজন বলল, “মন্দ আত্মাদের রাজা বেল্‌সবূলের সাহায্যে সে মন্দ আত্মা ছাড়ায়।”</div>
<div class="v" id="v16"><span class="vn">16</span> <span class="br-p"><br><br></span>অন্য লোকেরা যীশুকে পরীক্ষা করবার জন্য স্বর্গ থেকে একটা চিহ্ন দেখাতে বলল।</div>
<div class="v" id="v17"><span class="vn">17</span> তাদের মনের কথা বুুঝতে পেরে যীশু বললেন, “যে রাজ্য নিজের মধ্যে ভাগ হয়ে যায় সেই রাজ্য ধ্বংস হয়, আর তাতে সেই রাজ্যের পরিবারগুলোও ভাগ হয়ে যায়।</div>
<div class="v" id="v18"><span class="vn">18</span> শয়তানও যদি নিজের বিরুদ্ধে দাঁড়ায় তবে কেমন করে তার রাজ্য টিকবে? আপনারা বলছেন আমি বেল্‌সবূলের সাহায্যে মন্দ আত্মা ছাড়াই।</div>
<div class="v" id="v19"><span class="vn">19</span> বেশ ভাল, আমি যদি বেল্‌সবূলের সাহায্যেই তাদের ছাড়াই তবে আপনাদের লোকেরা কার সাহায্যে মন্দ আত্মা ছাড়ায়? আপনারা ঠিক কথা বলছেন কিনা আপনাদের লোকেরাই তা বিচার করবেন।</div>
<div class="v" id="v20"><span class="vn">20</span> কিন্তু আমি যদি ঈশ্বরের শক্তিতে মন্দ আত্মা ছাড়াই তবে ঈশ্বরের রাজ্য তো আপনাদের কাছে এসে গেছে।</div>
<div class="v" id="v21"><span class="vn">21</span> <span class="br-p"><br><br></span>“একজন বলবান লোক সব রকম অস্ত্রশস্ত্র নিয়ে যখন নিজের ঘর পাহারা দেয় তখন তার জিনিসপত্র নিরাপদে থাকে।</div>
<div class="v" id="v22"><span class="vn">22</span> কিন্তু তার চেয়ে বলবান কেউ এসে যদি তাকে আক্রমণ করে হারিয়ে দেয় তবে যে অস্ত্রশস্ত্রের উপর সে নির্ভর করেছিল, অন্য লোকটি সেগুলো কেড়ে নেয় আর লুট-করা জিনিসগুলো ভাগ করে নেয়।</div>
<div class="v" id="v23"><span class="vn">23</span> <span class="br-p"><br><br></span>“যদি কেউ আমার পক্ষে না থাকে তবে তো সে আমার বিপক্ষে আছে। যে আমার সংগে কুড়ায় না সে ছড়ায়।</div>
<div class="v" id="v24"><span class="vn">24</span> <span class="br-p"><br><br></span>“কোন মন্দ আত্মা যখন একজন লোকের মধ্য থেকে বের হয়ে যায় তখন সে বিশ্রামের খোঁজে শুকনা জায়গার মধ্য দিয়ে ঘোরাফেরা করতে থাকে। পরে তা না পেয়ে সে বলে, ‘আমি যে ঘর থেকে বের হয়ে এসেছি আবার আমি সেই ঘরেই ফিরে যাব।’</div>
<div class="v" id="v25"><span class="vn">25</span> ফিরে এসে সেই ঘরটা সে খালি, পরিষ্কার এবং সাজানো দেখতে পায়।</div>
<div class="v" id="v26"><span class="vn">26</span> তখন সে গিয়ে নিজের চেয়েও খারাপ অন্য আরও সাতটা মন্দ আত্মা সংগে করে নিয়ে আসে এবং সেখানে ঢুকে বাস করতে থাকে। তার ফলে সেই লোকটার প্রথম দশা থেকে শেষ দশা আরও খারাপ হয়।”</div>
<div class="v" id="v27"><span class="vn">27</span> <span class="br-p"><br><br></span>যীশু যখন কথা বলছিলেন তখন ভিড়ের মধ্য থেকে একজন স্ত্রীলোক চিৎকার করে বলল, “ধন্য সেই স্ত্রীলোক, যিনি আপনাকে গর্ভে ধরেছেন এবং বুকের দুধ খাইয়েছেন।”</div>
<div class="v" id="v28"><span class="vn">28</span> <span class="br-p"><br><br></span>কিন্তু যীশু বললেন, “এর চেয়ে বরং তারা ধন্য যারা ঈশ্বরের বাক্য শোনে এবং সেইমত কাজ করে।”</div>
<div class="v" id="v29"><h2>নানা রকম উপদেশ</h2><h2>(<b>470 12:38-42</b>; <b>470 5:15</b>; <b>470 6:22</b>, <b>470 23</b>; <b>480 8:11</b>, <b>480 12</b>)</h2><span class="vn">29</span> <span class="br-p"><br><br></span>আরও লোক যীশুর চারদিকে জড়ো হতে থাকল। তখন যীশু বললেন, “এই কালের লোকেরা খারাপ। তারা চিহ্নের খোঁজ করে কিন্তু নবী যোনার চিহ্ন ছাড়া আর কোন চিহ্ন তাদের দেখানো হবে না।</div>
<div class="v" id="v30"><span class="vn">30</span> নীনবী শহরের লোকদের জন্য যোনা যেমন নিজেই চিহ্ন হয়েছিলেন ঠিক তেমনি করে এই কালের লোকদের জন্য মনুষ্যপুত্র চিহ্ন হবেন।</div>
<div class="v" id="v31"><span class="vn">31</span> বিচারের দিনে দক্ষিণ দেশের রাণী উঠে এই কালের লোকদের দোষ দেখিয়ে দেবেন, কারণ শলোমন রাজার জ্ঞানের কথাবার্তা শুনবার জন্য তিনি পৃথিবীর শেষ সীমা থেকে এসেছিলেন; আর দেখুন, এখানে শলোমনের চেয়েও আরও মহান একজন আছেন।</div>
<div class="v" id="v32"><span class="vn">32</span> বিচারের দিনে নীনবী শহরের লোকেরা উঠে এই কালের লোকদের দোষ দেখিয়ে দেবে, কারণ যোনার প্রচারের ফলে নীনবীর লোকেরা পাপ থেকে মন ফিরিয়েছিল; আর দেখুন, এখানে যোনার চেয়েও আরও মহান একজন আছেন।</div>
<div class="v" id="v33"><span class="vn">33</span> <span class="br-p"><br><br></span>“কেউ বাতি জ্বেলে কোন গোপন জায়গায় বা ঝুড়ির নীচে রাখে না বরং বাতিদানের উপরেই রাখে, যেন ভিতরে যারা ঢোকে তারা আলো দেখতে পায়।</div>
<div class="v" id="v34"><span class="vn">34</span> আপনার চোখ হল আপনার দেহের প্রদীপ। যদি আপনার চোখ ভাল হয় তবে আপনার সমস্ত দেহ আলোতে পূর্ণ হবে, কিন্তু চোখ মন্দ হলে আপনার দেহও অন্ধকারে পূর্ণ হবে।</div>
<div class="v" id="v35"><span class="vn">35</span> আপনার মধ্যে যে আলো আছে তা আসলে অন্ধকার কি না সেই বিষয়ে সাবধান হোন।</div>
<div class="v" id="v36"><span class="vn">36</span> আপনার সারা দেহ যদি আলোতে পূর্ণ হয় এবং একটুও অন্ধকার না থাকে তবে তা সম্পূর্ণ আলোময় হবে, ঠিক যেমন বাতির আলো আপনার উপর পড়লে আপনার দেহ আলোময় হয়।”</div>
<div class="v" id="v37"><h2>ধর্ম-নেতাদের সম্বন্ধে প্রভু যীশুর মতামত</h2><h2>(<b>470 23:1-36</b>; <b>480 12:38-40</b>; <b>490 20:45-47</b>)</h2><span class="vn">37</span> <span class="br-p"><br><br></span>যীশু কথা বলা শেষ করলে পর একজন ফরীশী যীশুকে খাওয়ার নিমন্ত্রণ করলেন। তখন যীশু ভিতরে গিয়ে খেতে বসলেন।</div>
<div class="v" id="v38"><span class="vn">38</span> সেই ফরীশী যখন দেখলেন খাওয়ার আগে যীশু ধর্মের নিয়ম মত হাত ধুলেন না তখন তিনি অবাক হলেন।</div>
<div class="v" id="v39"><span class="vn">39</span> <span class="br-p"><br><br></span>প্রভু তাঁকে বললেন, “তবে শুনুন, আপনারা, অর্থাৎ ফরীশীরা থালা ও বাটির বাইরের দিকটা পরিষ্কার করে থাকেন, কিন্তু আপনাদের ভিতরটা লোভ ও মন্দতায় ভরা।</div>
<div class="v" id="v40"><span class="vn">40</span> আপনারা মূর্খ! যিনি বাইরের দিক তৈরী করেছেন তিনি কি ভিতরের দিকও তৈরী করেন নি?</div>
<div class="v" id="v41"><span class="vn">41</span> আপনাদের থালা-বাটির ভিতরে যা আছে তা-ই বরং ভিক্ষার মত দান করুন; দেখবেন, সব কিছুই আপনাদের কাছে শুচি হবে।</div>
<div class="v" id="v42"><span class="vn">42</span> <span class="br-p"><br><br></span>“ধিক্‌ ফরীশীরা! আপনারা ঈশ্বরকে পুদিনা, তেজপাতা ও সব রকম শাকের দশ ভাগের এক ভাগ দিয়ে থাকেন, কিন্তু ন্যায়বিচার ও ঈশ্বরের প্রতি ভালবাসার দিকে মনোযোগ দেন না। আগেরগুলো পালন করবার সংগে সংগে পরেরগুলোও পালন করা আপনাদের উচিত।</div>
<div class="v" id="v43"><span class="vn">43</span> <span class="br-p"><br><br></span>“ধিক্‌ ফরীশীরা! সমাজ-ঘরের প্রধান প্রধান আসনে বসতে এবং হাটে-বাজারে সম্মান পেতে আপনারা ভালবাসেন।</div>
<div class="v" id="v44"><span class="vn">44</span> ধিক্‌ আপনাদের! আপনারা তো চিহ্ন না দেওয়া কবরের মত। লোকে না জেনে তার উপর দিয়ে হেঁটে যায়।”</div>
<div class="v" id="v45"><span class="vn">45</span> <span class="br-p"><br><br></span>তখন ধর্ম-শিক্ষকদের মধ্যে একজন যীশুকে বললেন, “গুরু, এই কথা বলে আপনি আমাদেরও অপমান করছেন।”</div>
<div class="v" id="v46"><span class="vn">46</span> <span class="br-p"><br><br></span>যীশু বললেন, “ধিক্‌ ধর্ম-শিক্ষকেরা! আপনারা লোকদের উপর ভারী বোঝা চাপিয়ে দিয়ে থাকেন, কিন্তু তাদের সাহায্য করবার জন্য নিজেরা একটা আংগুলও নাড়ান না।</div>
<div class="v" id="v47"><span class="vn">47</span> <span class="br-p"><br><br></span>“ধিক্‌ আপনাদের! নবীদের কবর আপনারা নতুন করে গেঁথে থাকেন, অথচ আপনাদের পূর্বপুরুষেরাই তো তাঁদের খুন করেছিল।</div>
<div class="v" id="v48"><span class="vn">48</span> সেইজন্য আপনাদের পূর্বপুরুষদের কাজের সাক্ষী আপনারাই এবং তাদের সেই কাজ আপনারা মেনেও নিচ্ছেন। একদিকে তারা নবীদের খুন করেছে, অন্যদিকে আপনারা সেই নবীদের কবর গাঁথছেন।</div>
<div class="v" id="v49"><span class="vn">49</span> এইজন্য ঈশ্বর তাঁর উদ্দেশ্য অনুসারে এই কথা বলেছেন, ‘আমি তাদের কাছে নবীদের ও প্রেরিতদের পাঠিয়ে দেব। তাদের মধ্যে কয়েকজনকে তারা খুন করবে এবং অন্যদের উপর অত্যাচার করবে।’</div>
<div class="v" id="v50"><span class="vn">50</span> এর ফল হল, জগৎ সৃষ্টির সময় থেকে আরম্ভ করে যতজন নবীকে খুন করা হয়েছে, তাঁদের রক্তের দায়ী হবে এই কালের লোকেরা।</div>
<div class="v" id="v51"><span class="vn">51</span> হ্যাঁ, আমি আপনাদের বলছি, হেবলের খুন থেকে আরম্ভ করে যে সখরিয়কে বেদী এবং পবিত্র স্থানের মধ্যে মেরে ফেলা হয়েছিল সেই সখরিয়ের খুন পর্যন্ত সমস্ত রক্তের দায়ী হবে এই কালের লোকেরা।</div>
<div class="v" id="v52"><span class="vn">52</span> <span class="br-p"><br><br></span>“ধিক্‌ ধর্ম-শিক্ষকেরা! আপনারা জ্ঞানের চাবি নিয়ে গেছেন। নিজেরাও ভিতরে ঢোকেন নি এবং যারা ভিতরে ঢুকতে চাইছিল তাদের ও ঢুকতে দেন নি।”</div>
<div class="v" id="v53"><span class="vn">53</span> <span class="br-p"><br><br></span>তিনি সেই জায়গা ছেড়ে চলে যাবার সময়ে ধর্ম-শিক্ষকেরা এবং ফরীশীরা তাঁর বিরুদ্ধে শত্রুতা করবার জন্য উঠে-পড়ে লেগে গেলেন। নানা বিষয়ে প্রশ্ন জিজ্ঞাসা করে তাঁকে কথার ফাঁদে ফেলবার জন্য তাঁরা অপেক্ষা করতে লাগলেন।</div>
</div>
<!-- PARSED ABOVE; EDITING MAY BREAK PARSER -->
</body></html>