<html><head>
<meta http-equiv="Content-Type" content="text/html;charset=utf-8" />
<title>Luke 17 &ndash; লূক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 17);">
<div id="navbar"><a href="../index.html">Pobitro Baibel</a> &ndash; <b>লূক</b> &ndash; <a href="Luke_1.html">1</a> ... <a href="Luke_15.html">15</a> <a href="Luke_16.html">16</a> <b>17</b> <a href="Luke_18.html">18</a> <a href="Luke_19.html">19</a> ... <a href="Luke_24.html">24</a> </div><hr>
<h1>Luke 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পাপ ও বিশ্বাস সম্বন্ধে শিক্ষা</h2><h2>(<b>470 18:6</b>, <b>470 7</b>, <b>470 21</b>, <b>470 22</b>; <b>480 9:42</b>)</h2><span class="vn">1</span> <span class="br-p"><br><br></span>যীশু তাঁর শিষ্যদের বললেন, “পাপের পথে নিয়ে যাবার জন্য উসকানি আসবেই আসবে, কিন্তু ধিক্‌ সেই লোককে, যার মধ্য দিয়ে সেই উসকানি আসে!</div>
<div class="v" id="v2"><span class="vn">2</span> এই ছোটদের মধ্যে একজনকে যদি কেউ পাপের পথে নিয়ে যায়, তবে তার গলায় বড় পাথর বেঁধে তাকে সাগরে ফেলে দেওয়া বরং তার পক্ষে ভাল।</div>
<div class="v" id="v3"><span class="vn">3</span> <span class="br-p"><br><br></span>“তোমরা সাবধান হও। যদি তোমার ভাই তোমার বিরুদ্ধে অন্যায় করে তাকে বকুনি দাও। যদি সে সেই অন্যায় থেকে মন ফিরায় তবে তাকে ক্ষমা কর।</div>
<div class="v" id="v4"><span class="vn">4</span> যদি দিনের মধ্যে সাতবার তোমার বিরুদ্ধে সে অন্যায় করে এবং সাতবারই এসে বলে, ‘আমি এই অন্যায় থেকে মন ফিরিয়েছি,’ তাহলে তাকে ক্ষমা করতে হবে।”</div>
<div class="v" id="v5"><span class="vn">5</span> <span class="br-p"><br><br></span>সেই বারোজন প্রেরিত্‌ প্রভুকে বললেন, “আমাদের বিশ্বাস বাড়িয়ে দিন।”</div>
<div class="v" id="v6"><span class="vn">6</span> <span class="br-p"><br><br></span>প্রভু বললেন, “একটা সর্ষে-দানার মতও যদি তোমাদের বিশ্বাস থাকে তবে তোমরা এই তুঁত গাছটাকে বলতে পারবে, ‘শিকড় সুদ্ধ উঠে গিয়ে নিজেকে সাগরে পুঁতে রাখ’; তাতে সেই গাছটি তোমাদের কথা শুনবে।</div>
<div class="v" id="v7"><span class="vn">7</span> <span class="br-p"><br><br></span>“মনে কর, তোমাদের একজনের দাস হাল বাইছে বা ভেড়া চরাচ্ছে। যখন সেই দাস মাঠ থেকে আসবে তখন কি তার মনিব তাকে বলবেন, ‘তাড়াতাড়ি গিয়ে খেতে বস’?</div>
<div class="v" id="v8"><span class="vn">8</span> না, তা বলবেন না, বরং বলবেন, ‘আমার খাওয়ার আয়োজন কর, আর আমি যতক্ষণ খাওয়া-দাওয়া করি ততক্ষণ কোমরে কাপড় জড়িয়ে আমার সেবা-যত্ন কর। তারপর তুমি খাওয়া-দাওয়া করবে।’</div>
<div class="v" id="v9"><span class="vn">9</span> সেই দাস তাঁর আদেশ মত কাজ করেছে বলে কি তিনি তাকে ধন্যবাদ দেবেন?</div>
<div class="v" id="v10"><span class="vn">10</span> সেইভাবে ঈশ্বরের আদেশ মত সমস্ত কাজ করবার পরে তোমরা বোলো, ‘আমরা অপদার্থ দাস; যা করা উচিত আমরা কেবল তা-ই করেছি।’ ”</div>
<div class="v" id="v11"><h2>দশজন চর্মরোগীকে সুস্থ করা</h2><span class="vn">11</span> <span class="br-p"><br><br></span>যিরূশালেমে যাবার পথে যীশু শমরিয়া ও গালীলের মধ্য দিয়ে যাচ্ছিলেন।</div>
<div class="v" id="v12"><span class="vn">12</span> তখন একটা গ্রামে ঢুকবার সময় তিনি দশজন চর্মরোগীকে দেখতে পেলেন। তারা দূরে দাঁড়িয়ে চিৎকার করে বলল, “যীশু, প্রভু, আমাদের দয়া করুন।”</div>
<div class="v" id="v14"><span class="vn">14</span> <span class="br-p"><br><br></span>সেই রোগীদের দেখে যীশু বললেন, “পুরোহিতদের কাছে গিয়ে নিজেদের দেখাও।” <span class="br-p"><br><br></span>তারা পথে যেতে যেতেই সুস্থ হয়ে গেল।</div>
<div class="v" id="v15"><span class="vn">15</span> তাদের মধ্যে একজন যখন দেখল সে ভাল হয়ে গেছে তখন সে চিৎকার করে ঈশ্বরের গৌরব করতে করতে ফিরে আসল এবং যীশুর পায়ের কাছে উবুড় হয়ে পড়ে তাঁকে ধন্যবাদ দিল। সে ছিল শমরিয়া প্রদেশের লোক।</div>
<div class="v" id="v17"><span class="vn">17</span> <span class="br-p"><br><br></span>তখন যীশু বললেন, “দশজনকে কি সুস্থ করা হয় নি? তবে বাকী ন’জন কোথায়?</div>
<div class="v" id="v18"><span class="vn">18</span> ঈশ্বরের গৌরব করবার জন্য এই বিদেশী লোকটি ছাড়া আর কেউ কি ফিরে আসল না?”</div>
<div class="v" id="v19"><span class="vn">19</span> <span class="br-p"><br><br></span>তারপর যীশু লোকটিকে বললেন, “উঠে চলে যাও। বিশ্বাস করেছ বলে তুমি ভাল হয়েছ।”</div>
<div class="v" id="v20"><h2>ঈশ্বরের রাজ্য আসবার বিষয়ে শিক্ষা</h2><h2>(<b>470 24:23-28</b>, <b>470 37-41</b>; <b>480 13:21-23</b>)</h2><span class="vn">20</span> <span class="br-p"><br><br></span>কয়েকজন ফরীশী যীশুকে জিজ্ঞাসা করলেন কবে ঈশ্বরের রাজ্য আসবে। উত্তরে যীশু বললেন, “ঈশ্বরের রাজ্য আসবার সময় কোন চিহ্ন দেখা যায় না।</div>
<div class="v" id="v21"><span class="vn">21</span> কেউই বলবে না, “দেখ, ‘ঈশ্বরের রাজ্য এখানে,’ বা ‘দেখ, ঈশ্বরের রাজ্য ওখানে,’ কারণ আপনাদের মধ্যেই তো ঈশ্বরের রাজ্য আছে।”</div>
<div class="v" id="v22"><span class="vn">22</span> <span class="br-p"><br><br></span>এর পরে তিনি তাঁর শিষ্যদের বললেন, “এমন দিন আসছে যখন তোমরা চাইবে যেন মনুষ্যপুত্রের সময়কার একটা দিন তোমরা দেখতে পাও, কিন্তু তা দেখতে পাবে না।</div>
<div class="v" id="v23"><span class="vn">23</span> লোকে তোমাদের বলবে, ‘ওখানে দেখ,’ বা ‘এখানে দেখ।’ বাইরে যেয়ো না বা তাদের পিছনে দৌড়িও না।</div>
<div class="v" id="v24"><span class="vn">24</span> বিদ্যুৎ চমকালে যেমন আকাশের একদিক থেকে অন্যদিক পর্যন্ত আলো হয়ে যায়, মনুষ্যপুত্রের আসা সেইভাবে হবে।</div>
<div class="v" id="v25"><span class="vn">25</span> কিন্তু প্রথমে তাঁকে অনেক দুঃখ-কষ্ট ভোগ করতে হবে। তা ছাড়া এই কালের লোকেরা তাঁকে অগ্রাহ্য করবে।</div>
<div class="v" id="v26"><span class="vn">26</span> <span class="br-p"><br><br></span>“নোহের সময়ে যেমন হয়েছিল মনুষ্যপুত্রের সময়েও তেমনি হবে।</div>
<div class="v" id="v27"><span class="vn">27</span> যে পর্যন্ত না নোহ জাহাজে উঠলেন এবং বন্যা এসে লোকদের সবাইকে ধ্বংস করল সেই পর্যন্ত লোকেরা খাওয়া-দাওয়া করছিল, বিয়ে করছিল ও বিয়ে দিচ্ছিল।</div>
<div class="v" id="v28"><span class="vn">28</span> আবার লোটের সময়ে যেমন হয়েছিল তেমনি হবে। সেই সময়ে লোকে খাওয়া-দাওয়া, বেচা-কেনা, চাষ-বাস এবং ঘর-বাড়ী তৈরী করছিল।</div>
<div class="v" id="v29"><span class="vn">29</span> কিন্তু যেদিন লোট সদোম ছেড়ে আসলেন সেই দিন স্বর্গ থেকে আগুন ও গন্ধকের বৃষ্টি পড়ে লোকদের সবাইকে ধ্বংস করল।</div>
<div class="v" id="v30"><span class="vn">30</span> যেদিন মনুষ্যপুত্র প্রকাশিত হবেন সেই দিন এই রকমই হবে।</div>
<div class="v" id="v31"><span class="vn">31</span> <span class="br-p"><br><br></span>“সেই দিন ছাদের উপরে যে থাকবে সে ঘর থেকে জিনিসপত্র নেবার জন্য নীচে না নামুক। তেমনি করে ক্ষেতের মধ্যে যে থাকবে সে ফিরে না আসুক।</div>
<div class="v" id="v32"><span class="vn">32</span> লোটের স্ত্রীর কথা মনে করে দেখ।</div>
<div class="v" id="v33"><span class="vn">33</span> যে কেউ তার জীবন রক্ষা করতে চেষ্টা করে সে তার সত্যিকারের জীবন হারাবে, আর যে কেউ তার প্রাণ হারায় সে তার সত্যিকারের জীবন রক্ষা করবে।</div>
<div class="v" id="v34"><span class="vn">34</span> আমি তোমাদের বলছি, সেই রাতে এক বিছানায় দু’জন থাকবে; একজনকে নেওয়া হবে আর অন্যজনকে ফেলে যাওয়া হবে।</div>
<div class="v" id="v35"><span class="vn">35</span> তখন দু’জন স্ত্রীলোক একসংগে জাঁতা ঘুরাবে; একজনকে নেওয়া হবে আর অন্যজনকে ফেলে যাওয়া হবে।”</div>
<div class="v" id="v37"><span class="vn">37</span> <span class="br-p"><br><br></span>শিষ্যেরা বললেন, “প্রভু, কোথায়?” <span class="br-p"><br><br></span>উত্তরে যীশু বললেন, “মৃতদেহ যেখানে থাকে সেখানেই তো শকুন এসে জড়ো হয়।”</div>
</div>
<!-- PARSED ABOVE; EDITING MAY BREAK PARSER -->
</body></html>