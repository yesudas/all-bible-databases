<html><head>
<meta http-equiv="Content-Type" content="text/html;charset=utf-8" />
<title>Luke 22 &ndash; লূক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 22);">
<div id="navbar"><a href="../index.html">Pobitro Baibel</a> &ndash; <b>লূক</b> &ndash; <a href="Luke_1.html">1</a> ... <a href="Luke_20.html">20</a> <a href="Luke_21.html">21</a> <b>22</b> <a href="Luke_23.html">23</a> <a href="Luke_24.html">24</a> </div><hr>
<h1>Luke 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু যীশুকে মেরে ফেলবার ষড়যন্ত্র</h2><h2>(<b>470 26:1-5</b>, <b>470 14-16</b>; <b>480 14:1</b>, <b>480 2</b>, <b>480 10</b>, <b>480 11</b>; <b>500 11:45-53</b>)</h2><span class="vn">1</span> <span class="br-p"><br><br></span>সেই সময় যিহূদীদের খামিহীন রুটির পর্ব কাছে এসে গিয়েছিল। এটাকে উদ্ধার-পর্বও বলা হয়।</div>
<div class="v" id="v2"><span class="vn">2</span> প্রধান পুরোহিতেরা ও ধর্ম-শিক্ষকেরা যীশুকে গোপনে মেরে ফেলবার উপায় খুঁজছিলেন, কারণ তাঁরা লোকদের ভয় করতেন।</div>
<div class="v" id="v3"><span class="vn">3</span> <span class="br-p"><br><br></span>এই সময় যিহূদা, যাকে ইষ্কারিয়োৎ বলা হত, তার ভিতরে শয়তান ঢুকল। এই যিহূদা ছিল যীশুর বারোজন শিষ্যর মধ্যে একজন।</div>
<div class="v" id="v4"><span class="vn">4</span> কেমন করে যীশুকে প্রধান পুরোহিতদের ও উপাসনা-ঘরের কর্মচারীদের হাতে ধরিয়ে দেবে এই বিষয়ে সে গিয়ে তাঁদের সংগে পরামর্শ করল।</div>
<div class="v" id="v5"><span class="vn">5</span> এতে তাঁরা খুব খুশী হয়ে যিহূদাকে টাকা দিতে স্বীকার করলেন।</div>
<div class="v" id="v6"><span class="vn">6</span> তখন যিহূদা রাজী হয়ে উপযুক্ত সুযোগ খুঁজতে লাগল যাতে লোকদের অনুপস্থিতিতে যীশুকে ধরিয়ে দিতে পারে।</div>
<div class="v" id="v7"><h2>শেষ উদ্ধার-পর্বের ভোজ</h2><h2>(<b>470 26:17-30</b>; <b>480 14:12-26</b>; <b>530 11:23-25</b>)</h2><span class="vn">7</span> <span class="br-p"><br><br></span>খামিহীন রুটির পর্বের দিনে উদ্ধার-পর্বের ভোজের জন্য ভেড়ার বাচ্চা কাটা হত। সেই দিনটা উপস্থিত হলে পর যীশু পিতর ও যোহনকে এই বলে পাঠিয়ে দিলেন, “তোমরা গিয়ে আমাদের জন্য উদ্ধার-পর্বের ভোজ প্রস্তুত কর যেন আমরা তা খেতে পারি।”</div>
<div class="v" id="v9"><span class="vn">9</span> <span class="br-p"><br><br></span>তাঁরা যীশুকে জিজ্ঞাসা করলেন, “আপনি কোথায় এই ভোজ আমাদের প্রস্তুত করতে বলেন?”</div>
<div class="v" id="v10"><span class="vn">10</span> <span class="br-p"><br><br></span>যীশু বললেন, “দেখ, তোমরা যখন শহরে ঢুকবে তখন একজন পুরুষ লোককে এক কলসী জল নিয়ে যেতে দেখবে। তার পিছন পিছন গিয়ে সে যে ঘরে ঢুকবে সেই ঘরের মালিককে বলবে, ‘গুরু জানতে চাইছেন, তিনি শিষ্যদের সংগে যেখানে উদ্ধার-পর্বের ভোজ খেতে পারেন সেই অতিথি-ঘরটা কোথায়?’</div>
<div class="v" id="v12"><span class="vn">12</span> তখন সে তোমাদের উপরতলার একটা সাজানো বড় ঘর দেখিয়ে দেবে; সেখানেই সব কিছু প্রস্তুত কোরো।”</div>
<div class="v" id="v13"><span class="vn">13</span> <span class="br-p"><br><br></span>যীশু তাঁদের যেমন বলেছিলেন, তাঁরা গিয়ে সব কিছু সেই রকমই দেখতে পেলেন এবং উদ্ধার-পর্বের ভোজ প্রস্তুত করলেন।</div>
<div class="v" id="v14"><span class="vn">14</span> তারপর সময় মত যীশু প্রেরিত্‌দের সংগে খেতে বসলেন।</div>
<div class="v" id="v15"><span class="vn">15</span> তিনি তাঁদের বললেন, “আমি কষ্টভোগ করবার আগে তোমাদের সংগে উদ্ধার-পর্বের এই ভোজ খাবার আমার খুবই ইচ্ছা ছিল।</div>
<div class="v" id="v16"><span class="vn">16</span> আমি তোমাদের বলছি, ঈশ্বরের রাজ্যে এর উদ্দেশ্য পূর্ণ না হওয়া পর্যন্ত আমি আর কখনও এই ভোজ খাব না।”</div>
<div class="v" id="v17"><span class="vn">17</span> <span class="br-p"><br><br></span>এর পর যীশু পেয়ালা নিলেন এবং ঈশ্বরকে ধন্যবাদ দিয়ে বললেন, “তোমাদের মধ্যে এটা ভাগ করে নাও,</div>
<div class="v" id="v18"><span class="vn">18</span> কারণ আমি তোমাদের বলছি, এখন থেকে ঈশ্বরের রাজ্য না আসা পর্যন্ত আমি আর কখনও আংগুর ফলের রস খাব না।”</div>
<div class="v" id="v19"><span class="vn">19</span> <span class="br-p"><br><br></span>তারপর তিনি রুটি নিয়ে ঈশ্বরকে ধন্যবাদ দিলেন। পরে সেই রুটি টুকরা টুকরা করে শিষ্যদের দিয়ে বললেন, “এটা আমার দেহ যা তোমাদের জন্য দেওয়া হবে। আমাকে মনে করবার জন্য এই রকম কোরো।”</div>
<div class="v" id="v20"><span class="vn">20</span> <span class="br-p"><br><br></span>খাওয়ার পরে সেইভাবে তিনি পেয়ালাটা তাঁদের দিয়ে বললেন, “আমার রক্তের দ্বারা ঈশ্বরের যে নতুন ব্যবস্থা বহাল করা হবে সেই ব্যবস্থার চিহ্ন হল এই পেয়ালা। আমার এই রক্ত তোমাদের জন্য দেওয়া হবে।</div>
<div class="v" id="v21"><span class="vn">21</span> দেখ, যে আমাকে ধরিয়ে দেবে তার হাত আমার হাতের সংগে এই টেবিলের উপরেই আছে।</div>
<div class="v" id="v22"><span class="vn">22</span> ঈশ্বর যা ঠিক করে রেখেছেন সেই ভাবেই মনুষ্যপুত্র মারা যাবেন বটে; কিন্তু হায় সেই লোক, যে তাঁকে ধরিয়ে দেয়!”</div>
<div class="v" id="v23"><span class="vn">23</span> <span class="br-p"><br><br></span>শিষ্যেরা একে অন্যকে জিজ্ঞাসা করতে লাগলেন যে, তাঁদের মধ্যে কে এমন কাজ করবেন।</div>
<div class="v" id="v24"><h2>শিষ্যদের সংগে প্রভু যীশুর কথাবার্তা</h2><h2>(<b>470 26:31-35</b>; <b>480 14:27-31</b>; <b>500 13:36-38</b>)</h2><span class="vn">24</span> <span class="br-p"><br><br></span>কাকে সবচেয়ে বড় বলা হবে এ নিয়ে শিষ্যদের মধ্যে কথা কাটাকাটি হল।</div>
<div class="v" id="v25"><span class="vn">25</span> যীশু তাঁদের বললেন, “অযিহূদীদের মধ্যেই রাজারা প্রভুত্ব করেন আর তাদের শাসনকর্তাদের উপকারী নেতা বলা হয়,</div>
<div class="v" id="v26"><span class="vn">26</span> কিন্তু তোমাদের মধ্যে এই রকম হওয়া উচিত নয়। তোমাদের মধ্যে যে সবচেয়ে বড়, সে বরং সবচেয়ে যে ছোট তারই মত হোক, আর যে নেতা, সে সেবাকারীর মত হোক।</div>
<div class="v" id="v27"><span class="vn">27</span> কে বড়, যে খেতে বসে, না যে চাকর পরিবেশন করে? যে খেতে বসে, সে নয় কি? কিন্তু আমি তোমাদের মধ্যে সেবাকারীর মত হয়েছি।</div>
<div class="v" id="v28"><span class="vn">28</span> <span class="br-p"><br><br></span>“আমার সব দুঃখ-কষ্টের সময়ে তোমরা আমাকে ছেড়ে যাও নি।</div>
<div class="v" id="v29"><span class="vn">29</span> আমার পিতা যেমন আমাকে শাসন-ক্ষমতা দান করেছেন তেমনি আমিও তোমাদের ক্ষমতা দান করছি।</div>
<div class="v" id="v30"><span class="vn">30</span> এতে আমার রাজ্যে তোমরা আমার সংগে খাওয়া-দাওয়া করবে এবং সিংহাসনে বসে ইস্রায়েলের বারোটি গোষ্ঠীর বিচার করবে।</div>
<div class="v" id="v31"><span class="vn">31</span> <span class="br-p"><br><br></span>“শিমোন, শিমোন, দেখ, শয়তান তোমাদের গমের মত করে চালুনি দিয়ে চেলে দেখবার অনুমতি চেয়েছে।</div>
<div class="v" id="v32"><span class="vn">32</span> কিন্তু আমি তোমার জন্য প্রার্থনা করেছি যেন তোমার বিশ্বাসে ভাংগন না ধরে। তুমি যখন আমার কাছে ফিরে আসবে তখন তোমার এই ভাইদের শক্তিশালী করে তুলো।”</div>
<div class="v" id="v33"><span class="vn">33</span> <span class="br-p"><br><br></span>পিতর যীশুকে বললেন, “প্রভু, আপনার সংগে আমি জেলে যেতে এবং মরতেও প্রস্তুত আছি।”</div>
<div class="v" id="v34"><span class="vn">34</span> <span class="br-p"><br><br></span>উত্তরে যীশু বললেন, “পিতর, আমি তোমাকে বলছি, আজ মোরগ ডাকবার আগে তুমি তিন বার আমাকে অস্বীকার করে বলবে যে, তুমি আমাকে চেন না।”</div>
<div class="v" id="v35"><span class="vn">35</span> <span class="br-p"><br><br></span>তারপর যীশু তাঁর শিষ্যদের বললেন, “আমি যখন তোমাদের টাকার থলি, ঝুলি ও জুতা ছাড়া পাঠিয়েছিলাম তখন কি তোমাদের কোন অভাব হয়েছিল?” <span class="br-p"><br><br></span>শিষ্যেরা বললেন, “না, হয় নি।”</div>
<div class="v" id="v36"><span class="vn">36</span> <span class="br-p"><br><br></span>যীশু বললেন, “কিন্তু এখন আমি বলছি, যার টাকার থলি বা ঝুলি আছে সে তা নিয়ে যাক। যার ছোরা নেই সে তার চাদর বিক্রি করে একটা ছোরা কিনুক।</div>
<div class="v" id="v37"><span class="vn">37</span> পবিত্র শাস্ত্রে লেখা আছে, ‘তাঁকে পাপীদের সংগে গোণা হল।’ আমি তোমাদের বলছি, এই কথা আমার মধ্যেই পূর্ণ হতে হবে, কারণ আমার বিষয়ে যা লেখা আছে তা পূর্ণ হতে যাচ্ছে।”</div>
<div class="v" id="v38"><span class="vn">38</span> <span class="br-p"><br><br></span>তখন শিষ্যেরা বললেন, “প্রভু, দেখুন, এখানে দু’টা ছোরা আছে।” <span class="br-p"><br><br></span>যীশু উত্তর দিলেন, “থাক্‌, আর নয়।”</div>
<div class="v" id="v39"><h2>প্রার্থনার সময়ে প্রভু যীশুর দুঃখ প্রকাশ</h2><h2>(<b>470 26:36-46</b>; <b>480 14:32-42</b>)</h2><span class="vn">39</span> <span class="br-p"><br><br></span>যীশু সেই জায়গা ছেড়ে নিজের নিয়ম মত জৈতুন পাহাড়ে গেলেন। তাঁর শিষ্যেরা তাঁর পিছনে পিছনে গেলেন।</div>
<div class="v" id="v40"><span class="vn">40</span> ঠিক জায়গায় পৌঁছাবার পর যীশু তাঁদের বললেন, “প্রার্থনা কর যেন পরীক্ষায় না পড়।”</div>
<div class="v" id="v41"><span class="vn">41</span> <span class="br-p"><br><br></span>তারপর যীশু শিষ্যদের কাছ থেকে কিছু দূরে গিয়ে হাঁটু পেতে প্রার্থনা করতে লাগলেন,</div>
<div class="v" id="v42"><span class="vn">42</span> “পিতা, যদি তুমি চাও তবে এই দুঃখের পেয়ালা আমার কাছ থেকে সরিয়ে নাও। তবুও আমার ইচ্ছামত নয়, তোমার ইচ্ছামতই হোক।”</div>
<div class="v" id="v43"><span class="vn">43</span> <span class="br-p"><br><br></span>তখন স্বর্গ থেকে একজন দূত এসে যীশুকে শক্তি দান করলেন।</div>
<div class="v" id="v44"><span class="vn">44</span> মনের কষ্টে যীশু আরও আকুলভাবে প্রার্থনা করলেন। তাঁর গায়ের ঘাম রক্তের ফোঁটার মত হয়ে মাটিতে পড়তে লাগল।</div>
<div class="v" id="v45"><span class="vn">45</span> <span class="br-p"><br><br></span>প্রার্থনার পরে তিনি উঠে তাঁর শিষ্যদের কাছে আসলেন। মনের দুঃখে ক্লান্ত হয়ে শিষ্যেরা ঘুমিয়ে পড়েছেন দেখে যীশু তাঁদের বললেন, “কেন ঘুমাচ্ছ? উঠে প্রার্থনা কর যেন পরীক্ষায় না পড়।”</div>
<div class="v" id="v47"><span class="vn">47</span> <span class="br-p"><br><br></span>যীশু তখনও কথা বলছেন এমন সময় অনেক লোক সেখানে আসল। যিহূদা নামে তাঁর বারোজন শিষ্যের মধ্যে একজন সেই লোকদের আগে আগে আসছিল। যিহূদা যীশুকে চুমু দেবার জন্য তাঁর কাছে আসল।</div>
<div class="v" id="v48"><span class="vn">48</span> তখন যীশু তাকে বললেন, “যিহূদা, চুমু দিয়ে কি মনুষ্যপুত্রকে ধরিয়ে দিচ্ছ?”</div>
<div class="v" id="v49"><h2>শত্রুদের হাতে প্রভু যীশু</h2><h2>(<b>470 26:47-56</b>; <b>480 14:43-50</b>; <b>500 18:3-11</b>)</h2><span class="vn">49</span> <span class="br-p"><br><br></span>যাঁরা যীশুর চারপাশে ছিলেন তাঁরা বুঝলেন কি হতে যাচ্ছে। এইজন্য তাঁরা যীশুকে বললেন, “প্রভু, আমরা কি ছোরা দিয়ে আঘাত করব?”</div>
<div class="v" id="v50"><span class="vn">50</span> <span class="br-p"><br><br></span>শিষ্যদের মধ্যে একজন ছোরার আঘাতে মহাপুরোহিতের দাসের ডান কানটা কেটে ফেললেন।</div>
<div class="v" id="v51"><span class="vn">51</span> যীশু বললেন, “থাক্‌, আর নয়।” এই বলে তিনি লোকটির কান ছুঁয়ে তাকে ভাল করলেন।</div>
<div class="v" id="v52"><span class="vn">52</span> <span class="br-p"><br><br></span>যে সব প্রধান পুরোহিতেরা, উপাসনা-ঘরের কর্মচারীরা এবং বৃদ্ধ নেতারা যীশুকে ধরতে এসেছিলেন যীশু তাঁদের বললেন, “আমি কি ডাকাত যে, আপনারা ছোরা ও লাঠি নিয়ে এসেছেন?</div>
<div class="v" id="v53"><span class="vn">53</span> উপাসনা-ঘরে দিনের পর দিন আমি আপনাদের সামনে ছিলাম, কিন্তু তখন তো আপনারা আমাকে ধরেন নি। তবে এখন অবশ্য আপনাদেরই সময়; অন্ধকারের ক্ষমতা এখন দেখা যাচ্ছে।”</div>
<div class="v" id="v54"><h2>পিতরের অস্বীকার</h2><h2>(<b>470 26:59-75</b>; <b>480 14:54</b>, <b>480 66-72</b>; <b>500 18:15-18</b>, <b>500 25-27</b>)</h2><span class="vn">54</span> <span class="br-p"><br><br></span>তখন তাঁরা যীশুকে ধরে মহাপুরোহিতের বাড়ীতে নিয়ে গেলেন। পিতর দূরে থেকে পিছনে পিছনে যাচ্ছিলেন।</div>
<div class="v" id="v55"><span class="vn">55</span> উঠানের মাঝখানে যারা আগুন জ্বেলে বসে ছিল পিতর এসে তাদের মধ্যে বসলেন।</div>
<div class="v" id="v56"><span class="vn">56</span> একজন চাকরাণী সেই আগুনের আলোতে পিতরকে দেখতে পেল এবং ভাল করে তাকিয়ে দেখে বলল, “এই লোকটাও ওর সংগে ছিল।”</div>
<div class="v" id="v57"><span class="vn">57</span> <span class="br-p"><br><br></span>পিতর অস্বীকার করে বললেন, “আমি ওকে চিনি না।”</div>
<div class="v" id="v58"><span class="vn">58</span> <span class="br-p"><br><br></span>কিছুক্ষণ পরে আর একজন লোক তাঁকে দেখে বলল, “তুমিও তো ওদের একজন।” <span class="br-p"><br><br></span>পিতর বললেন, “না, আমি নই।”</div>
<div class="v" id="v59"><span class="vn">59</span> <span class="br-p"><br><br></span>এক ঘণ্টা পরে আর একজন জোর দিয়ে বলল, “এই লোকটি নিশ্চয়ই ওর সংগে ছিল, কারণ এ তো গালীল প্রদেশের লোক।”</div>
<div class="v" id="v60"><span class="vn">60</span> <span class="br-p"><br><br></span>পিতর বললেন, “দেখ, তুমি কি বলছ আমি বুঝতে পারছি না।” <span class="br-p"><br><br></span>পিতরের কথা শেষ হতে না হতেই একটা মোরগ ডেকে উঠল।</div>
<div class="v" id="v61"><span class="vn">61</span> তখন প্রভু মুখ ফিরিয়ে পিতরের দিকে দেখলেন। এতে যে কথা প্রভু তাঁকে বলেছিলেন সেই কথা পিতরের মনে পড়ল, “আজ মোরগ ডাকবার আগে তুমি তিন বার বলবে যে, তুমি আমাকে চেন না।”</div>
<div class="v" id="v62"><span class="vn">62</span> তখন পিতর বাইরে গিয়ে খুব কাঁদতে লাগলেন।</div>
<div class="v" id="v63"><h2>মহাসভার সামনে প্রভু যীশুর বিচার</h2><h2>(<b>470 26:59-68</b>; <b>480 14:55-65</b>; <b>500 18:19-24</b>)</h2><span class="vn">63</span> <span class="br-p"><br><br></span>যারা যীশুকে পাহারা দিচ্ছিল তারা তাঁকে ঠাট্টা করতে ও মারতে লাগল।</div>
<div class="v" id="v64"><span class="vn">64</span> তারা যীশুর চোখ বেঁধে দিয়ে বলল, “বল্‌ তো দেখি, কে তোকে মারল?”</div>
<div class="v" id="v65"><span class="vn">65</span> এইভাবে তারা আরও অনেক কথা বলে তাঁকে অপমান করল।</div>
<div class="v" id="v66"><span class="vn">66</span> <span class="br-p"><br><br></span>সকাল হলে পর যিহূদীদের বৃদ্ধনেতারা, প্রধান পুরোহিতেরা এবং ধর্ম-শিক্ষকেরা একসংগে মিলিত হলেন এবং যীশুকে তাঁদের মহাসভার সামনে এনে বললেন,</div>
<div class="v" id="v67"><span class="vn">67</span> “তুমি যদি মশীহ হও তবে আমাদের বল।” <span class="br-p"><br><br></span>যীশু বললেন, “আমি যদি বলি তবুও আপনারা কোনমতেই বিশ্বাস করবেন না এবং আপনাদের কিছু জিজ্ঞাসা করলে উত্তর দেবেন না।</div>
<div class="v" id="v69"><span class="vn">69</span> কিন্তু মনুষ্যপুত্র এখন থেকে সর্বশক্তিমান ঈশ্বরের ডানপাশে বসে থাকবেন।”</div>
<div class="v" id="v70"><span class="vn">70</span> <span class="br-p"><br><br></span>তখন সকলে জিজ্ঞাসা করলেন, “তাহলে তুমি কি ঈশ্বরের পুত্র?” <span class="br-p"><br><br></span>তিনি তাঁদের বললেন, “আপনারা ঠিকই বলছেন যে, আমি সে-ই।”</div>
<div class="v" id="v71"><span class="vn">71</span> <span class="br-p"><br><br></span>তখন নেতারা বললেন, “আমাদের আর সাক্ষ্যের কি দরকার? আমরা নিজেরাই তো ওর মুখে শুনলাম।”</div>
</div>
<!-- PARSED ABOVE; EDITING MAY BREAK PARSER -->
</body></html>