<html><head>
<meta http-equiv="Content-Type" content="text/html;charset=utf-8" />
<title>Mark 15 &ndash; মার্ক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 15);">
<div id="navbar"><a href="../index.html">Pobitro Baibel</a> &ndash; <b>মার্ক</b> &ndash; <a href="Mark_1.html">1</a> ... <a href="Mark_13.html">13</a> <a href="Mark_14.html">14</a> <b>15</b> <a href="Mark_16.html">16</a> </div><hr>
<h1>Mark 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পীলাতের সামনে যীশু</h2><h2>(<b>470 27:1-26</b>; <b>490 23:1-25</b>; <b>500 19:16</b>)</h2><span class="vn">1</span> <span class="br-p"><br><br></span>প্রধান পুরোহিতেরা খুব ভোরে বৃদ্ধ নেতাদের, ধর্ম-শিক্ষকদের ও মহাসভার সমস্ত লোকদের সংগে একটা পরামর্শ করলেন। তারপর তাঁরা যীশুকে বেঁধে নিয়ে গিয়ে তাঁকে রোমীয় প্রধান শাসনকর্তা পীলাতের হাতে দিলেন।</div>
<div class="v" id="v2"><span class="vn">2</span> তখন পীলাত যীশুকে জিজ্ঞাসা করলেন, “তুমি কি যিহূদীদের রাজা?” <span class="br-p"><br><br></span>যীশু উত্তর দিলেন, “আপনি ঠিক কথাই বলছেন।”</div>
<div class="v" id="v3"><span class="vn">3</span> <span class="br-p"><br><br></span>প্রধান পুরোহিতেরা যীশুর নামে অনেক দোষ দিলেন।</div>
<div class="v" id="v4"><span class="vn">4</span> এতে পীলাত আবার যীশুকে জিজ্ঞাসা করলেন, “তুমি কি উত্তর দেবে না? দেখ, তারা তোমাকে কত দোষ দিচ্ছে।”</div>
<div class="v" id="v5"><span class="vn">5</span> <span class="br-p"><br><br></span>যীশু কিন্তু আর কোন উত্তরই দিলেন না। এতে পীলাত আশ্চর্য হলেন।</div>
<div class="v" id="v6"><span class="vn">6</span> <span class="br-p"><br><br></span>উদ্ধার-পর্বের সময়ে লোকেরা যে কয়েদীকে চাইত পীলাত তাকে ছেড়ে দিতেন।</div>
<div class="v" id="v7"><span class="vn">7</span> সেই সময় বারাব্বা নামে একজন লোক জেলখানায় বন্দী ছিল। বিদ্রোহের সময় সে বিদ্রোহীদের সংগে থেকে খুন করেছিল।</div>
<div class="v" id="v8"><span class="vn">8</span> লোকেরা পীলাতের কাছে এসে বলল, “আপনি সব সময় যা করে থাকেন এখন তা- ই করুন।”</div>
<div class="v" id="v9"><span class="vn">9</span> <span class="br-p"><br><br></span>পীলাত তাদের বললেন, “তোমরা কি চাও যে, আমি যিহূদীদের রাজাকে ছেড়ে দিই?”</div>
<div class="v" id="v10"><span class="vn">10</span> প্রধান পুরোহিতেরা যে হিংসা করেই যীশুকে তাঁর হাতে দিয়েছেন পীলাত তা জানতেন।</div>
<div class="v" id="v11"><span class="vn">11</span> কিন্তু প্রধান পুরোহিতেরা লোকদের উস্‌কিয়েছিলেন যেন তারা যীশুর বদলে বারাব্বাকে চেয়ে নেয়।</div>
<div class="v" id="v12"><span class="vn">12</span> <span class="br-p"><br><br></span>পীলাত আবার লোকদের জিজ্ঞাসা করলেন, “তাহলে তোমরা যাকে যিহূদীদের রাজা বল তাকে নিয়ে আমি কি করব?”</div>
<div class="v" id="v13"><span class="vn">13</span> <span class="br-p"><br><br></span>লোকেরা চেঁচিয়ে বলল, “ওকে ক্রুশে দিন।”</div>
<div class="v" id="v14"><span class="vn">14</span> <span class="br-p"><br><br></span>পীলাত বললেন, “কেন, সে কি দোষ করেছে?” <span class="br-p"><br><br></span>কিন্তু লোকেরা আরও জোরে চেঁচিয়ে বলতে লাগল, “ওকে ক্রুশে দিন।”</div>
<div class="v" id="v15"><span class="vn">15</span> <span class="br-p"><br><br></span>তখন পীলাত লোকদের সন্তুষ্ট করবার জন্য বারাব্বাকে তাদের কাছে ছেড়ে দিলেন, আর যীশুকে ভীষণভাবে চাবুক মারবার হুকুম দিয়ে ক্রুশে দেবার জন্য দিলেন।</div>
<div class="v" id="v16"><h2>সৈন্যদের ঠাট্টা-তামাশা</h2><h2>(<b>470 27:27-31</b>; <b>500 19:2</b>, <b>500 3</b>)</h2><span class="vn">16</span> <span class="br-p"><br><br></span>তারপর সৈন্যেরা যীশুকে নিয়ে প্রধান শাসনকর্তার বাড়ীর ভিতরে গেল। সেখানে তারা অন্য সব সৈন্যদের একত্র করল।</div>
<div class="v" id="v17"><span class="vn">17</span> তারা যীশুকে বেগুনে কাপড় পরাল, আর কাঁটা-লতা দিয়ে একটা মুকুট গেঁথে তাঁর মাথায় পরিয়ে দিল।</div>
<div class="v" id="v18"><span class="vn">18</span> তার পরে তারা যীশুকে বলতে লাগল, “যিহূদী-রাজ, জয় হোক!”</div>
<div class="v" id="v19"><span class="vn">19</span> <span class="br-p"><br><br></span>তারা একটা লাঠি দিয়ে যীশুর মাথায় বারবার মারতে লাগল এবং তাঁর গায়ে থুথু দিল, আর হাঁটু পেতে তাঁকে সম্মান দেখাবার ভান করল।</div>
<div class="v" id="v20"><span class="vn">20</span> এইভাবে তাঁকে ঠাট্টা-তামাশা করবার পর তারা সেই বেগুনে কাপড় খুলে নিয়ে তাঁকে তাঁর নিজের কাপড় পরিয়ে দিল এবং ক্রুশে দেবার জন্য নিয়ে চলল।</div>
<div class="v" id="v21"><h2>ক্রুশের উপর প্রভু যীশু</h2><h2>(<b>470 27:32-44</b>; <b>490 23:26-43</b>; <b>500 19:17-27</b>)</h2><span class="vn">21</span> <span class="br-p"><br><br></span>সেই সময় শিমোন নামে কূরীণী শহরের একজন লোক গ্রামের দিক থেকে এসে সেই পথে যাচ্ছিলেন। ইনি ছিলেন আলেকসান্দর ও রূফের বাবা। সৈন্যেরা তাঁকে যীশুর ক্রুশটা বয়ে নিয়ে যেতে বাধ্য করল।</div>
<div class="v" id="v22"><span class="vn">22</span> তারা যীশুকে গল্‌গথা, অর্থাৎ মাথার খুলির স্থান নামে একটা জায়গায় নিয়ে গেল।</div>
<div class="v" id="v23"><span class="vn">23</span> পরে তারা যীশুকে গন্ধরস মিশানো সির্কা খেতে দিল, কিন্তু তিনি তা খেলেন না।</div>
<div class="v" id="v24"><span class="vn">24</span> এর পরে তারা যীশুকে ক্রুশে দিল। সৈন্যেরা যীশুর কাপড়-চোপড় ভাগ করবার জন্য গুলিবাঁট করে দেখতে চাইল কার ভাগ্যে কি পড়ে।</div>
<div class="v" id="v25"><span class="vn">25</span> <span class="br-p"><br><br></span>সকাল ন’টার সময় তারা যীশুকে ক্রুশে দিয়েছিল।</div>
<div class="v" id="v26"><span class="vn">26</span> যীশুর বিরুদ্ধে দোষ-নামাতে লেখা ছিল, “যিহূদীদের রাজা।”</div>
<div class="v" id="v27"><span class="vn">27</span> তারা দু’জন ডাকাতকেও যীশুর সংগে ক্রুশে দিল, একজনকে ডান দিকে ও অন্যজনকে বাঁ দিকে।</div>
<div class="v" id="v28"><span class="vn">28</span> তাতে পবিত্র শাস্ত্রের এই কথা পূর্ণ হল: “তাঁকে অন্যায়কারীদের সংগে গোণা হল।”</div>
<div class="v" id="v29"><span class="vn">29</span> <span class="br-p"><br><br></span>যারা সেই পথ দিয়ে যাচ্ছিল তারা মাথা নেড়ে যীশুকে ঠাট্টা করে বলল, “ওহে, তুমি না উপাসনা-ঘর ভেংগে আবার তিন দিনের মধ্যে তা তৈরী করতে পার!</div>
<div class="v" id="v30"><span class="vn">30</span> এখন ক্রুশ থেকে নেমে এসে নিজেকে রক্ষা কর!”</div>
<div class="v" id="v31"><span class="vn">31</span> <span class="br-p"><br><br></span>প্রধান পুরোহিতেরা ও ধর্ম-শিক্ষকেরাও যীশুকে ঠাট্টা করবার উদ্দেশ্যে নিজেদের মধ্যে বলাবলি করতে লাগলেন, “ও অন্যদের রক্ষা করত, নিজেকে রক্ষা করতে পারে না।</div>
<div class="v" id="v32"><span class="vn">32</span> ঐ যে মশীহ, ইস্রায়েলীয়দের রাজা! ক্রুশ থেকে ও নেমে আসুক যেন আমরা দেখে বিশ্বাস করতে পারি।” <span class="br-p"><br><br></span>যীশুর সংগে যাদের ক্রুশে দেওয়া হয়েছিল তারাও তাঁকে টিট্‌কারি দিল।</div>
<div class="v" id="v33"><h2>প্রভু যীশুর মৃত্যু</h2><h2>(<b>470 27:45-56</b>; <b>490 23:44-49</b>; <b>500 19:28-30</b>)</h2><span class="vn">33</span> <span class="br-p"><br><br></span>পরে দুপুর বারোটা থেকে বেলা তিনটা পর্যন্ত সারা দেশ অন্ধকার হয়ে রইল।</div>
<div class="v" id="v34"><span class="vn">34</span> বেলা তিনটার সময় যীশু জোরে চিৎকার করে বললেন, “এলোই, এলোই, লামা শবক্তানী,” অর্থাৎ “ঈশ্বর আমার, ঈশ্বর আমার, কেন তুমি আমাকে ত্যাগ করেছ?”</div>
<div class="v" id="v35"><span class="vn">35</span> <span class="br-p"><br><br></span>যারা কাছে দাঁড়িয়ে ছিল তাদের কয়েকজন এই কথা শুনে বলল, “শোন, শোন, ও এলিয়কে ডাকছে।”</div>
<div class="v" id="v36"><span class="vn">36</span> <span class="br-p"><br><br></span>তখন একজন লোক দৌড়ে গিয়ে একটা সপঞ্জ সির্কায় ভিজাল এবং একটা লাঠির মাথায় লাগিয়ে তা যীশুকে খেতে দিল। <span class="br-p"><br><br></span>সে বলল, “থাক্‌, দেখি এলিয় ওকে নামিয়ে নিতে আসেন কি না।”</div>
<div class="v" id="v37"><span class="vn">37</span> <span class="br-p"><br><br></span>এর পরে যীশু জোরে চিৎকার করে প্রাণত্যাগ করলেন।</div>
<div class="v" id="v38"><span class="vn">38</span> তখন উপাসনা-ঘরের পর্দাটা উপর থেকে নীচ পর্যন্ত চিরে দু’ভাগ হয়ে গেল।</div>
<div class="v" id="v39"><span class="vn">39</span> যে সেনাপতি যীশুর সামনে দাঁড়িয়ে ছিল সে যীশুকে এইভাবে মারা যেতে দেখে বলল, “সত্যিই ইনি ঈশ্বরের পুত্র ছিলেন।”</div>
<div class="v" id="v40"><span class="vn">40</span> <span class="br-p"><br><br></span>কয়েকজন স্ত্রীলোক দূরে দাঁড়িয়ে এই সব দেখছিলেন। তাঁদের মধ্যে ছিলেন মগ্‌দলীনী মরিয়ম, দুই যাকোবের মধ্যে ছোট যাকোব ও যোষেফের মা মরিয়ম আর শালোমী।</div>
<div class="v" id="v41"><span class="vn">41</span> যীশু যখন গালীলে ছিলেন তখন এই স্ত্রীলোকেরা তাঁর সংগে সব জায়গায় যেতেন এবং তাঁর সেবা করতেন। আরও অনেক স্ত্রীলোক, যাঁরা যীশুর সংগে সংগে যিরূশালেমে এসেছিলেন, তাঁরাও সেখানে ছিলেন।</div>
<div class="v" id="v42"><h2>প্রভু যীশুর কবর</h2><h2>(<b>470 27:57-61</b>; <b>490 23:50-56</b>; <b>500 19:38-42</b>)</h2><span class="vn">42</span> <span class="br-p"><br><br></span>সেই দিনটা ছিল আয়োজনের দিন, অর্থাৎ বিশ্রামবারের আগের দিন।</div>
<div class="v" id="v43"><span class="vn">43</span> যখন সন্ধ্যা হয়ে আসল তখন অরিমাথিয়া গ্রামের যোষেফ সাহস করে পীলাতের কাছে গিয়ে যীশুর দেহটি চাইলেন। তিনি মহাসভার একজন নাম- করা সভ্য ছিলেন এবং তিনি নিজে ঈশ্বরের রাজ্যের জন্য অপেক্ষা করছিলেন।</div>
<div class="v" id="v44"><span class="vn">44</span> পীলাত আশ্চর্য হলেন যে, যীশু এত তাড়াতাড়ি মারা গেছেন। সত্যি সত্যি যীশুর মৃত্যু হয়েছে কি না, তা সেনাপতিকে ডেকে তিনি জিজ্ঞাসা করলেন।</div>
<div class="v" id="v45"><span class="vn">45</span> যখন সেনাপতির কাছ থেকে তিনি জানতে পারলেন যে, সত্যিই তাঁর মৃত্যু হয়েছে তখন দেহটি যোষেফকে দিলেন।</div>
<div class="v" id="v46"><span class="vn">46</span> যোষেফ গিয়ে কাপড় কিনে আনলেন এবং যীশুর মৃতদেহটি নামিয়ে সেই কাপড়ে জড়ালেন, আর পাহাড় কেটে তৈরী করা একটা কবরে সেই দেহটি রাখলেন। তারপর তিনি কবরের মুখে একটা পাথর গড়িয়ে দিলেন।</div>
<div class="v" id="v47"><span class="vn">47</span> যীশুর মৃতদেহটি কোথায় রাখা হল তা মগ্‌দলীনী মরিয়ম ও যোষেফের মা মরিয়ম দেখলেন।</div>
</div>
<!-- PARSED ABOVE; EDITING MAY BREAK PARSER -->
</body></html>