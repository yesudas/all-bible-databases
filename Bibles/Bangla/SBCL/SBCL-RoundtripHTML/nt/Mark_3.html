<html><head>
<meta http-equiv="Content-Type" content="text/html;charset=utf-8" />
<title>Mark 3 &ndash; মার্ক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 3);">
<div id="navbar"><a href="../index.html">Pobitro Baibel</a> &ndash; <b>মার্ক</b> &ndash; <a href="Mark_1.html">1</a> <a href="Mark_2.html">2</a> <b>3</b> <a href="Mark_4.html">4</a> <a href="Mark_5.html">5</a> ... <a href="Mark_16.html">16</a> </div><hr>
<h1>Mark 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুকনা-হাত লোকটি সুস্থ হল</h2><h2>(<b>470 12:9-14</b>; <b>490 6:6-11</b>)</h2><span class="vn">1</span> <span class="br-p"><br><br></span>এর পরে যীশু আবার সমাজ-ঘরে গেলেন। সেখানে একজন লোক ছিল যার একটা হাত শুকিয়ে গিয়েছিল।</div>
<div class="v" id="v2"><span class="vn">2</span> ফরীশীদের মধ্যে কয়েকজন যীশুকে দোষ দেবার অজুহাত খুঁজছিলেন। বিশ্রামবারে যীশু লোকটাকে সুস্থ করেন কি না তা দেখবার জন্য তাঁরা তাঁর উপর ভাল করে নজর রাখতে লাগলেন।</div>
<div class="v" id="v3"><span class="vn">3</span> যীশু সেই শুকনা-হাত লোকটিকে বললেন, “সকলের সামনে এসে দাঁড়াও।”</div>
<div class="v" id="v4"><span class="vn">4</span> <span class="br-p"><br><br></span>তারপর যীশু ফরীশীদের জিজ্ঞাসা করলেন, “বিশ্রামবারে ভাল কাজ করা উচিত, না মন্দ কাজ করা উচিত? প্রাণ রক্ষা করা উচিত, না নষ্ট করা উচিত?” <span class="br-p"><br><br></span>ফরীশীরা কিন্তু কোনই উত্তর দিলেন না।</div>
<div class="v" id="v5"><span class="vn">5</span> তখন যীশু বিরক্ত হয়ে তাঁদের দিকে তাকিয়ে দেখলেন এবং তাঁদের অন্তরের কঠিনতার জন্য গভীর দুঃখের সংগে সেই লোকটিকে বললেন, “তোমার হাত বাড়িয়ে দাও।” <span class="br-p"><br><br></span>লোকটি হাত বাড়িয়ে দিলে পর তার হাত একেবারে ভাল হয়ে গেল।</div>
<div class="v" id="v6"><span class="vn">6</span> তখন ফরীশীরা বাইরে গেলেন এবং কিভাবে যীশুকে মেরে ফেলা যায় সেই বিষয়ে রাজা হেরোদের দলের লোকদের সংগে পরামর্শ করতে লাগলেন।</div>
<div class="v" id="v7"><h2>প্রভু যীশুর পিছনে পিছনে লোকেরা</h2><span class="vn">7</span> <span class="br-p"><br><br></span>এর পরে যীশু তাঁর শিষ্যদের সংগে সাগরের ধারে গেলেন। গালীল প্রদেশের অনেক লোক তাঁর পিছনে পিছনে চলল। যীশু যে সব কাজ করছিলেন সেগুলোর কথা শুনে যিহূদিয়া, যিরূশালেম, ইদোম, যর্দন নদীর ওপার এবং সোর ও সীদোন শহরের চারদিক থেকে অনেক লোক তাঁর কাছে আসল।</div>
<div class="v" id="v9"><span class="vn">9</span> যীশু নিজের জন্য একটা ছোট নৌকা তাঁর শিষ্যদের ঠিক করে রাখতে বললেন যেন ভিড়ের দরুন লোকে চাপাচাপি করে তাঁর উপর না পড়ে।</div>
<div class="v" id="v10"><span class="vn">10</span> তিনি অনেক লোককে সুস্থ করেছিলেন বলে রোগীরা তাঁকে ছোঁবার জন্য ঠেলাঠেলি করছিল।</div>
<div class="v" id="v11"><span class="vn">11</span> <span class="br-p"><br><br></span>মন্দ আত্মারা যখনই তাঁকে দেখত তখনই তাঁর সামনে মাটিতে পড়ে চিৎকার করে বলত, “আপনিই ঈশ্বরের পুত্র।”</div>
<div class="v" id="v12"><span class="vn">12</span> কিন্তু তিনি খুব কড়াভাবে তাদের আদেশ দিতেন যেন তারা কাউকে না বলে তিনি কে।</div>
<div class="v" id="v13"><h2>বারোজন শিষ্যকে প্রেরিত্‌-পদ দান</h2><h2>(<b>470 10:1-4</b>; <b>490 6:12-16</b>)</h2><span class="vn">13</span> <span class="br-p"><br><br></span>এর পরে যীশু পাহাড়ের উপরে উঠলেন এবং নিজের ইচ্ছামত কিছু লোককে তাঁর কাছে ডেকে নিলেন। তাঁরা যীশুর কাছে আসলে পর তিনি বারোজনকে প্রেরিত্‌-পদে নিযুক্ত করলেন যেন তাঁরা তাঁর সংগে সংগে থাকেন এবং মন্দ আত্মা ছাড়াবার ক্ষমতা দিয়ে তিনি তাঁদের প্রচার-কাজে পাঠাতে পারেন।</div>
<div class="v" id="v16"><span class="vn">16</span> যে বারোজনকে তিনি নিযুক্ত করেছিলেন তাঁরা হলেন শিমোন, যাঁর নাম তিনি দিলেন পিতর;</div>
<div class="v" id="v17"><span class="vn">17</span> সিবদিয়ের দুই ছেলে যাকোব ও যোহন (এঁদের নাম তিনি দিলেন বোয়ানের্গিস, অর্থাৎ বজ্রধ্বনির পুত্রেরা);</div>
<div class="v" id="v18"><span class="vn">18</span> আন্দ্রিয়, ফিলিপ, বর্‌থলময়, মথি, থোমা, আলফেয়ের ছেলে যাকোব, থদ্দেয়, মৌলবাদী শিমোন,</div>
<div class="v" id="v19"><span class="vn">19</span> আর যিহূদা ইষ্কারিয়োৎ, যে যীশুকে শত্রুদের হাতে ধরিয়ে দিয়েছিল।</div>
<div class="v" id="v20"><h2>প্রভু যীশু ও মন্দ আত্মাদের রাজা</h2><h2>(<b>470 12:22-32</b>, <b>470 46-50</b>; <b>490 8:19-21</b>; <b>490 11:14-23</b>; <b>490 12:10</b>)</h2><span class="vn">20</span> <span class="br-p"><br><br></span>যীশু ঘরে আসলে পর আবার এত লোক তাঁর কাছে জড়ো হল যে, তিনি ও তাঁর শিষ্যেরা কিছু খেতেও পারলেন না।</div>
<div class="v" id="v21"><span class="vn">21</span> যীশুর নিজের লোকেরা এই খবর শুনে তাঁকে বের করে নিতে আসলেন। তাঁরা বললেন, “ও পাগল হয়ে গেছে।”</div>
<div class="v" id="v22"><span class="vn">22</span> <span class="br-p"><br><br></span>যিরূশালেম থেকে যে ধর্ম-শিক্ষকেরা এসেছিলেন তাঁরা বললেন, “ওকে বেল্‌সবূলে পেয়েছে। মন্দ আত্মাদের রাজার সাহায্যেই ও মন্দ আত্মা ছাড়ায়।”</div>
<div class="v" id="v23"><span class="vn">23</span> <span class="br-p"><br><br></span>যীশু সেই ধর্ম-শিক্ষকদের ডাকলেন এবং শিক্ষা দেবার জন্য বললেন, “শয়তান কেমন করে শয়তানকে তাড়িয়ে দিতে পারে?</div>
<div class="v" id="v24"><span class="vn">24</span> কোন রাজ্য নিজের মধ্যে ভাগ হয়ে গেলে সেই রাজ্য টিকতে পারে না।</div>
<div class="v" id="v25"><span class="vn">25</span> আবার কোন পরিবার যদি ভাগ হয়ে যায় তবে সেই পরিবারও টিকতে পারে না।</div>
<div class="v" id="v26"><span class="vn">26</span> সেইভাবে শয়তানও যদি নিজের বিরুদ্ধে দাঁড়িয়ে তাঁর শক্তিতে ভাংগন ধরায় তবে সেও টিকতে পারে না এবং সেখানেই তার শেষ হয়।</div>
<div class="v" id="v27"><span class="vn">27</span> এই কথা ঠিক যে, একজন বলবান লোককে প্রথমে বেঁধে না রেখে তার ঘরে ঢুকে তার জিনিসপত্র কেউই নিয়ে যেতে পারে না। তাকে বাঁধলে পরে তবেই সে তার ঘর লুট করতে পারবে।</div>
<div class="v" id="v28"><span class="vn">28</span> আমি আপনাদের সত্যি বলছি, মানুষের সমস্ত পাপ এবং ঈশ্বরের বিরুদ্ধে অপমানের কথা ক্ষমা করা হবে,</div>
<div class="v" id="v29"><span class="vn">29</span> কিন্তু পবিত্র আত্মার বিরুদ্ধে অপমানের কথা কখনও ক্ষমা করা হবে না। সেই লোকের পাপ চিরকাল থাকবে।”</div>
<div class="v" id="v30"><span class="vn">30</span> <span class="br-p"><br><br></span>ধর্ম-শিক্ষকেরা যে বলেছিলেন, “ওকে মন্দ আত্মায় পেয়েছে,” তাঁদের সেই কথার জন্যই যীশু এই সব বললেন।</div>
<div class="v" id="v31"><span class="vn">31</span> <span class="br-p"><br><br></span>এর পরে যীশুর মা ও ভাইয়েরা সেখানে আসলেন এবং বাইরে দাঁড়িয়ে থেকে যীশুকে ডেকে পাঠালেন।</div>
<div class="v" id="v32"><span class="vn">32</span> যীশুর চারদিকে তখন অনেক লোক বসে ছিল। তারা যীশুকে বলল, “আপনার মা ও ভাইয়েরা বাইরে আপনার খোঁজ করছেন।”</div>
<div class="v" id="v33"><span class="vn">33</span> <span class="br-p"><br><br></span>যীশু বললেন, “কে আমার মা, আর কারা আমার ভাই?”</div>
<div class="v" id="v34"><span class="vn">34</span> <span class="br-p"><br><br></span>যারা তাঁকে ঘিরে বসে ছিল তিনি তাদের দিকে তাকিয়ে বললেন, “এই তো আমার মা ও ভাইয়েরা!</div>
<div class="v" id="v35"><span class="vn">35</span> ঈশ্বরের ইচ্ছা যারা পালন করে তারাই আমার ভাই, বোন ও মা।”</div>
</div>
<!-- PARSED ABOVE; EDITING MAY BREAK PARSER -->
</body></html>