<html><head>
<meta http-equiv="Content-Type" content="text/html;charset=utf-8" />
<title>Matt 22 &ndash; মথি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 22);">
<div id="navbar"><a href="../index.html">Pobitro Baibel</a> &ndash; <b>মথি</b> &ndash; <a href="Matt_1.html">1</a> ... <a href="Matt_20.html">20</a> <a href="Matt_21.html">21</a> <b>22</b> <a href="Matt_23.html">23</a> <a href="Matt_24.html">24</a> ... <a href="Matt_28.html">28</a> </div><hr>
<h1>Matt 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিয়ের ভোজের গল্প</h2><h2>(<b>490 14:15-24</b>)</h2><span class="vn">1</span> <span class="br-p"><br><br></span>শিক্ষা দেবার জন্য যীশু আবার সেই ধর্ম-নেতাদের কাছে এই গল্পটা বললেন,</div>
<div class="v" id="v2"><span class="vn">2</span> “স্বর্গ-রাজ্য এমন একজন রাজার মত যিনি তাঁর ছেলের বিয়ের ভোজ প্রস্তুত করলেন।</div>
<div class="v" id="v3"><span class="vn">3</span> সেই ভোজে নিমন্ত্রিত লোকদের ডাকবার জন্য তিনি তাঁর দাসদের পাঠিয়ে দিলেন, কিন্তু তারা আসতে চাইল না।</div>
<div class="v" id="v4"><span class="vn">4</span> তখন তিনি আবার অন্য দাসদের দিয়ে নিমন্ত্রিতদের বলে পাঠালেন, ‘দেখুন, আমি আমার বলদ ও মোটাসোটা বাছুরগুলো কেটে ভোজ প্রস্তুত করেছি। এখন সবই প্রস্তুত, আপনারা ভোজে আসুন।’</div>
<div class="v" id="v5"><span class="vn">5</span> <span class="br-p"><br><br></span>“নিমন্ত্রিত লোকেরা কিন্তু সেই দাসদের কথা না শুনে একজন তার নিজের ক্ষেতে ও আর একজন তার নিজের কাজে চলে গেল।</div>
<div class="v" id="v6"><span class="vn">6</span> বাকী সবাই রাজার দাসদের ধরে অপমান করল ও মেরে ফেলল।</div>
<div class="v" id="v7"><span class="vn">7</span> তখন রাজা খুব রেগে গেলেন এবং সৈন্য পাঠিয়ে তিনি সেই খুনীদের ধ্বংস করলেন আর তাদের শহর পুড়িয়ে দিলেন।</div>
<div class="v" id="v8"><span class="vn">8</span> পরে তিনি তাঁর দাসদের বললেন, ‘ভোজ প্রস্তুত, কিন্তু যাদের নিমন্ত্রণ করা হয়েছিল তারা এর যোগ্য নয়।</div>
<div class="v" id="v9"><span class="vn">9</span> তোমরা বরং রাস্তার মোড়ে মোড়ে যাও, আর যত জনের দেখা পাও সবাইকে বিয়ের ভোজে ডেকে আন।’</div>
<div class="v" id="v10"><span class="vn">10</span> তখন সেই দাসেরা বাইরে রাস্তায় রাস্তায় গিয়ে ভাল-মন্দ যাদের পেল সবাইকে ডেকে আনল। তাতে বিয়ে-বাড়ী সেই অতিথিতে ভরে গেল।</div>
<div class="v" id="v11"><span class="vn">11</span> <span class="br-p"><br><br></span>“এর পর রাজা অতিথিদের দেখবার জন্য ভিতরে এসে দেখলেন,</div>
<div class="v" id="v12"><span class="vn">12</span> একজন লোক বিয়ের কাপড় না পরেই সেখানে এসেছে। রাজা তাকে জিজ্ঞাসা করলেন, ‘বন্ধু, বিয়ের কাপড় ছাড়া কেমন করে এখানে ঢুকলে?’ সে এর কোন উত্তর দিতে পারল না।</div>
<div class="v" id="v13"><span class="vn">13</span> তখন রাজা চাকরদের বললেন, ‘এর হাত-পা বেঁধে বাইরের অন্ধকারে ফেলে দাও। সেই জায়গায় লোকে কান্নাকাটি করবে ও যন্ত্রণায় দাঁতে দাঁত ঘষতে থাকবে।’ ”</div>
<div class="v" id="v14"><span class="vn">14</span> <span class="br-p"><br><br></span>গল্পের শেষে যীশু বললেন, “এইজন্য বলি, অনেক লোককে ডাকা হয়েছে কিন্তু অল্প লোককে বেছে নেওয়া হয়েছে।”</div>
<div class="v" id="v15"><h2>কর্‌ দেবার বিষয়ে</h2><h2>(<b>480 12:13-17</b>; <b>490 20:20-26</b>)</h2><span class="vn">15</span> <span class="br-p"><br><br></span>তখন ফরীশীরা চলে গেলেন এবং কেমন করে যীশুকে তাঁর কথার ফাঁদে ফেলা যায় সেই পরামর্শ করতে লাগলেন।</div>
<div class="v" id="v16"><span class="vn">16</span> তারা হেরোদের দলের কয়েকজন লোকের সংগে নিজেদের কয়েকজন শিষ্যকে যীশুর কাছে পাঠালেন। তারা যীশুকে বলল, “গুরু, আমরা জানি আপনি একজন সৎ লোক। ঈশ্বরের পথের বিষয়ে আপনি সত্যভাবে শিক্ষা দিয়ে থাকেন। লোকে কি মনে করবে না করবে তাতে আপনার কিছু যায় আসে না, কারণ আপনি কারও মুখ চেয়ে কিছু করেন না।</div>
<div class="v" id="v17"><span class="vn">17</span> তাহলে আপনি বলুন, মোশির আইন- কানুন অনুসারে রোম-সম্রাটকে কি কর্‌ দেওয়া উচিত? আপনার কি মনে হয়?”</div>
<div class="v" id="v18"><span class="vn">18</span> <span class="br-p"><br><br></span>তাদের মন্দ উদ্দেশ্য বুঝতে পেরে যীশু বললেন, “ভণ্ডেরা, কেন আমাকে পরীক্ষা করছ?</div>
<div class="v" id="v19"><span class="vn">19</span> যে টাকায় কর্‌ দেবে তার একটা আমাকে দেখাও।” তারা একটা দীনার যীশুর কাছে আনল।</div>
<div class="v" id="v20"><span class="vn">20</span> তখন যীশু তাদের বললেন, “এর উপরে এই ছবি ও নাম কার?”</div>
<div class="v" id="v21"><span class="vn">21</span> <span class="br-p"><br><br></span>তারা বলল, “রোম-সম্রাটের।” <span class="br-p"><br><br></span>যীশু তাদের বললেন, “তবে যা সম্রাটের তা সম্রাটকে দাও, আর যা ঈশ্বরের তা ঈশ্বরকে দাও।”</div>
<div class="v" id="v22"><span class="vn">22</span> <span class="br-p"><br><br></span>এই কথা শুনে তারা আশ্চর্য হল এবং তাঁকে ছেড়ে চলে গেল।</div>
<div class="v" id="v23"><h2>জীবিত হয়ে উঠবার বিষয়ে</h2><h2>(<b>480 12:18-27</b>; <b>490 20:27-40</b>)</h2><span class="vn">23</span> <span class="br-p"><br><br></span>সেই একই দিনে কয়েকজন সদ্দূকী যীশুর কাছে আসলেন। সদ্দূকীদের মতে মৃতদের জীবিত হয়ে ওঠা বলে কিছু নেই।</div>
<div class="v" id="v24"><span class="vn">24</span> এইজন্য তাঁরা যীশুকে জিজ্ঞাসা করলেন, “গুরু, মোশি বলেছেন, যদি কোন লোক সন্তানহীন অবস্থায় মারা যায় তবে তার ভাই তার স্ত্রীকে বিয়ে করে ভাইয়ের হয়ে তার বংশ রক্ষা করবে।</div>
<div class="v" id="v25"><span class="vn">25</span> আমাদের এখানে সাত ভাই ছিল। প্রথম জন বিয়ে করে মারা গেল এবং সন্তান না থাকাতে সে তার ভাইয়ের জন্য নিজের স্ত্রীকে রেখে গেল।</div>
<div class="v" id="v26"><span class="vn">26</span> এইভাবে দ্বিতীয়, তৃতীয় ও সপ্তম ভাই পর্যন্ত সেই স্ত্রীকে বিয়ে করল।</div>
<div class="v" id="v27"><span class="vn">27</span> শেষে সেই স্ত্রীলোকটিও মারা গেল।</div>
<div class="v" id="v28"><span class="vn">28</span> তাহলে মৃতেরা যখন জীবিত হয়ে উঠবে তখন ঐ সাত ভাইয়ের মধ্যে এই স্ত্রীলোকটি কার স্ত্রী হবে? তারা সবাই তো তাকে বিয়ে করেছিল।”</div>
<div class="v" id="v29"><span class="vn">29</span> <span class="br-p"><br><br></span>যীশু তাঁদের বললেন, “আপনারা ভুল করছেন, কারণ আপনারা শাস্ত্রও জানেন না, ঈশ্বরের শক্তির বিষয়েও জানেন না।</div>
<div class="v" id="v30"><span class="vn">30</span> মৃতেরা জীবিত হয়ে উঠবার পরে বিয়ে করবে না এবং তাদের বিয়ে দেওয়াও হবে না; তারা স্বর্গদূতদের মত হবে।</div>
<div class="v" id="v31"><span class="vn">31</span> মৃতদের জীবিত হয়ে উঠবার বিষয়ে ঈশ্বর যে কথা আপনাদের বলেছেন সেই কথা কি আপনারা শাস্ত্রে পড়েন নি?</div>
<div class="v" id="v32"><span class="vn">32</span> তাতে লেখা আছে, ‘আমি অব্রাহামের ঈশ্বর, ইস্‌হাকের ঈশ্বর এবং যাকোবের ঈশ্বর।’ কিন্তু ঈশ্বর তো মৃতদের ঈশ্বর নন, তিনি জীবিতদেরই ঈশ্বর।”</div>
<div class="v" id="v33"><span class="vn">33</span> <span class="br-p"><br><br></span>এই কথা শুনে লোকেরা তাঁর শিক্ষায় আশ্চর্য হল।</div>
<div class="v" id="v34"><h2>সবচেয়ে বড় আদেশ</h2><h2>(<b>480 12:28-34</b>)</h2><span class="vn">34</span> <span class="br-p"><br><br></span>যীশু সদ্দূকীদের মুখ বন্ধ করে দিয়েছেন শুনে ফরীশীরা একত্র হলেন।</div>
<div class="v" id="v35"><span class="vn">35</span> তাঁদের মধ্যে একজন ধর্ম-শিক্ষক যীশুকে পরীক্ষা করবার জন্য জিজ্ঞাসা করলেন,</div>
<div class="v" id="v36"><span class="vn">36</span> “গুরু, মোশির আইন-কানুনের মধ্যে সবচেয়ে বড় আদেশ কোন্‌টা?”</div>
<div class="v" id="v37"><span class="vn">37</span> <span class="br-p"><br><br></span>যীশু তাঁকে বললেন, “সবচেয়ে বড় এবং সবচেয়ে দরকারী আদেশ হল, ‘তোমরা প্রত্যেকে তোমাদের সমস্ত অন্তর, সমস্ত প্রাণ ও সমস্ত মন দিয়ে তোমাদের প্রভু ঈশ্বরকে ভালবাসবে।’</div>
<div class="v" id="v39"><span class="vn">39</span> তার পরের দরকারী আদেশটা প্রথমটারই মত-‘তোমার প্রতিবেশীকে নিজের মত ভালবাসবে।’</div>
<div class="v" id="v40"><span class="vn">40</span> মোশির সমস্ত আইন-কানুন এবং নবীদের সমস্ত শিক্ষা এই দু’টি আদেশের উপরেই নির্ভর করে আছে।”</div>
<div class="v" id="v41"><h2>ধর্ম-শিক্ষকদের কাছে প্রভু যীশুর প্রশ্ন</h2><h2>(<b>480 12:35-37</b>; <b>490 20:41-44</b>)</h2><span class="vn">41</span> <span class="br-p"><br><br></span>ফরীশীরা তখনও একসংগে ছিলেন, এমন সময় যীশু তাদের জিজ্ঞাসা করলেন,</div>
<div class="v" id="v42"><span class="vn">42</span> “আপনারা মশীহের বিষয়ে কি মনে করেন? তিনি কার বংশধর?” <span class="br-p"><br><br></span>তাঁরা যীশুকে বললেন, “দায়ূদের বংশধর।”</div>
<div class="v" id="v43"><span class="vn">43</span> <span class="br-p"><br><br></span>তখন যীশু তাঁদের বললেন, “তবে দায়ূদ কেমন করে মশীহকে পবিত্র আত্মার পরিচালনায় প্রভু বলে ডেকেছিলেন? তিনি বলেছিলেন,</div>
<div class="v" id="v44"><span class="vn">44</span> <span class="br-p"><br><br></span><span class="br-ind"><br><span class="indent">&nbsp;</span></span>‘সদাপ্রভু আমার প্রভুকে বললেন, <br><span class="br-ind"><br><span class="indent">&nbsp;</span></span>যতক্ষণ না আমি তোমার শত্রুদের <br><span class="br-ind"><br><span class="indent">&nbsp;</span></span>তোমার পায়ের তলায় রাখি, <br><span class="br-ind"><br><span class="indent">&nbsp;</span></span>ততক্ষণ তুমি আমার ডানদিকে বস।’ <br></div>
<div class="v" id="v45"><span class="vn">45</span> <span class="br-p"><br><br></span>তাহলে দায়ূদ যখন মশীহকে প্রভু বলে ডেকেছেন তখন মশীহ কেমন করে দায়ূদের বংশধর হতে পারেন?”</div>
<div class="v" id="v46"><span class="vn">46</span> <span class="br-p"><br><br></span>এর উত্তরে কেউ এক কথাও তাঁকে বলতে পারল না এবং সেই দিন থেকে কেউ তাঁকে আর কিছু জিজ্ঞাসা করতেও সাহস করল না।</div>
</div>
<!-- PARSED ABOVE; EDITING MAY BREAK PARSER -->
</body></html>