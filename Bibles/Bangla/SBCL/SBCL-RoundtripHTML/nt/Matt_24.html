<html><head>
<meta http-equiv="Content-Type" content="text/html;charset=utf-8" />
<title>Matt 24 &ndash; মথি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 24);">
<div id="navbar"><a href="../index.html">Pobitro Baibel</a> &ndash; <b>মথি</b> &ndash; <a href="Matt_1.html">1</a> ... <a href="Matt_22.html">22</a> <a href="Matt_23.html">23</a> <b>24</b> <a href="Matt_25.html">25</a> <a href="Matt_26.html">26</a> ... <a href="Matt_28.html">28</a> </div><hr>
<h1>Matt 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যুগের শেষের দিনগুলো</h2><h2>(<b>480 13:1-13</b>; <b>490 21:5-19</b>)</h2><span class="vn">1</span> <span class="br-p"><br><br></span>যীশু উপাসনা-ঘর থেকে বের হয়ে চলে যাচ্ছিলেন, এমন সময় তাঁর শিষ্যেরা তাঁকে উপাসনা-ঘরের দালানগুলো দেখাবার জন্য তাঁর কাছে আসলেন।</div>
<div class="v" id="v2"><span class="vn">2</span> তখন যীশু তাঁদের বললেন, “তোমরা তো এই সব দেখছ, কিন্তু আমি তোমাদের সত্যিই বলছি, এখানে একটা পাথরের উপরে আর একটা পাথর থাকবে না; সমস্তই ভেংগে ফেলা হবে।”</div>
<div class="v" id="v3"><span class="vn">3</span> <span class="br-p"><br><br></span>পরে যীশু যখন জৈতুন পাহাড়ে বসে ছিলেন তখন শিষ্যেরা গোপনে তাঁর কাছে এসে বললেন, “আমাদের বলুন, কখন এই সব হবে এবং কি রকম চিহ্নের দ্বারা বুঝা যাবে আপনার আসবার সময় ও যুগ শেষ হবার সময় হয়েছে?”</div>
<div class="v" id="v4"><span class="vn">4</span> <span class="br-p"><br><br></span>উত্তরে যীশু তাঁদের বললেন, “দেখো, কেউ যেন তোমাদের না ঠকায়,</div>
<div class="v" id="v5"><span class="vn">5</span> কারণ অনেকেই আমার নাম নিয়ে এসে বলবে, ‘আমিই মশীহ,’ এবং অনেক লোককে ঠকাবে।</div>
<div class="v" id="v6"><span class="vn">6</span> তোমাদের কানে যুদ্ধের আওয়াজ আসবে আর যুদ্ধের খবরাখবরও তোমরা শুনতে পাবে। কিন্তু সাবধান! এতে ভয় পেয়ো না, কারণ এই সব হবেই; কিন্তু তখনও শেষ নয়।</div>
<div class="v" id="v7"><span class="vn">7</span> এক জাতি অন্য জাতির বিরুদ্ধে এবং এক রাজ্য অন্য রাজ্যের বিরুদ্ধে যুদ্ধ করবে। অনেক জায়গায় দুর্ভিক্ষ ও ভূমিকম্প হবে।</div>
<div class="v" id="v8"><span class="vn">8</span> কিন্তু এই সব কেবল যন্ত্রণার আরম্ভ।</div>
<div class="v" id="v9"><span class="vn">9</span> <span class="br-p"><br><br></span>“সেই সময়ে লোকে তোমাদের কষ্ট দেবার জন্য ধরিয়ে দেবে এবং তোমাদের খুন করবে। আমার জন্য সব লোকেরা তোমাদের ঘৃণা করবে।</div>
<div class="v" id="v10"><span class="vn">10</span> সেই সময়ে অনেকেই পিছিয়ে যাবে এবং একে অন্যকে ধরিয়ে দেবে ও ঘৃণা করবে।</div>
<div class="v" id="v11"><span class="vn">11</span> অনেক ভণ্ড নবী এসে অনেককে ঠকাবে।</div>
<div class="v" id="v12"><span class="vn">12</span> দুষ্টতা বেড়ে যাবে বলে অনেকের ভালবাসা খুব কমে যাবে।</div>
<div class="v" id="v13"><span class="vn">13</span> কিন্তু যে শেষ পর্যন্ত স্থির থাকবে সে উদ্ধার পাবে।</div>
<div class="v" id="v14"><span class="vn">14</span> সমস্ত জাতির কাছে সাক্ষ্য দেবার জন্য স্বর্গ- রাজ্যের সুখবর সারা জগতে প্রচার করা হবে এবং তার পরেই শেষ সময় উপস্থিত হবে।</div>
<div class="v" id="v15"><h2>শেষের দিনের ভীষণ কষ্ট</h2><h2>(<b>480 13:14-23</b>; <b>490 21:20-24</b>)</h2><span class="vn">15</span> <span class="br-p"><br><br></span>“নবী দানিয়েলের মধ্য দিয়ে যে সর্বনাশা ঘৃণার জিনিসের কথা বলা হয়েছিল তা তোমরা পবিত্র জায়গায় রাখা হয়েছে দেখতে পাবে। (যে পড়ে সে বুঝুক।)</div>
<div class="v" id="v16"><span class="vn">16</span> সেই সময় যারা যিহূদিয়াতে থাকবে তারা পাহাড়ী এলাকায় পালিয়ে যাক।</div>
<div class="v" id="v17"><span class="vn">17</span> যে ছাদের উপরে থাকবে সে ঘর থেকে জিনিসপত্র নেবার জন্য নীচে না নামুক।</div>
<div class="v" id="v18"><span class="vn">18</span> ক্ষেতের মধ্যে যে থাকবে সে তার গায়ের চাদর নেবার জন্য না ফিরুক।</div>
<div class="v" id="v19"><span class="vn">19</span> তখন যারা গর্ভবতী আর যারা সন্তানকে বুকের দুধ খাওয়ায় তাদের অবস্থা কি ভীষণই না হবে!</div>
<div class="v" id="v20"><span class="vn">20</span> প্রার্থনা কর যেন শীতকালে বা বিশ্রামবারে তোমাদের পালাতে না হয়।</div>
<div class="v" id="v21"><span class="vn">21</span> তখন এমন মহাকষ্ট হবে যা জগতের আরম্ভ থেকে এই সময় পর্যন্ত কখনও হয় নি এবং হবেও না।</div>
<div class="v" id="v22"><span class="vn">22</span> সেই কষ্টের দিনগুলো যদি ঈশ্বর কমিয়ে না দিতেন তবে কেউই বাঁচত না। কিন্তু তাঁর বাছাই করা লোকদের জন্য ঈশ্বর সেই দিনগুলো কমিয়ে দেবেন।</div>
<div class="v" id="v23"><span class="vn">23</span> <span class="br-p"><br><br></span>“সেই সময়ে যদি কেউ তোমাদের বলে, ‘দেখ, মশীহ এখানে’ কিম্বা ‘দেখ, মশীহ ওখানে,’ তবে তা বিশ্বাস কোরো না;</div>
<div class="v" id="v24"><span class="vn">24</span> কারণ তখন অনেক ভণ্ড মশীহ ও ভণ্ড নবী আসবে এবং বড় বড় আশ্চর্য ও চিহ্ন-কাজ করবে যাতে সম্ভব হলে ঈশ্বরের বাছাই করা লোকদেরও তারা ঠকাতে পারে।</div>
<div class="v" id="v25"><span class="vn">25</span> দেখ, আমি আগেই তোমাদের এই সব বলে রাখলাম।</div>
<div class="v" id="v26"><span class="vn">26</span> <span class="br-p"><br><br></span>“সেইজন্য লোকে যদি তোমাদের বলে, ‘তিনি মরু-এলাকায় আছেন,’ তোমরা বাইরে যেয়ো না। যদি বলে, ‘তিনি ভিতরের ঘরে আছেন,’ বিশ্বাস কোরো না।</div>
<div class="v" id="v27"><span class="vn">27</span> বিদ্যুৎ যেমন পূর্ব দিকে দেখা দিয়ে পশ্চিম দিক পর্যন্ত চম্‌কে যায় মনুষ্যপুত্রের আসা সেইভাবেই হবে।</div>
<div class="v" id="v28"><span class="vn">28</span> যেখানে মৃতদেহ থাকবে সেখানেই শকুন এসে একসংগে জড়ো হবে।</div>
<div class="v" id="v29"><h2>মনুষ্যপুত্র যেভাবে আসবেন</h2><h2>(<b>480 13:24-31</b>; <b>490 21:25-33</b>)</h2><span class="vn">29</span> <span class="br-p"><br><br></span>“সেই সময়কার কষ্টের ঠিক পরেই সূর্য অন্ধকার হয়ে যাবে, চাঁদ আর আলো দেবে না, তারাগুলো আকাশ থেকে খসে পড়ে যাবে এবং চাঁদ-সূর্য-তারা আর স্থির থাকবে না।</div>
<div class="v" id="v30"><span class="vn">30</span> এমন সময় আকাশে মনুষ্যপুত্রের চিহ্ন দেখা দেবে। তখন পৃথিবীর সমস্ত লোক দুঃখে বুক চাপড়াবে। তারা মনুষ্যপুত্রকে শক্তি ও মহিমার সংগে মেঘে করে আসতে দেখবে।</div>
<div class="v" id="v31"><span class="vn">31</span> জোরে জোরে তূরী বেজে উঠবে আর সংগে সংগে মনুষ্যপুত্র তাঁর স্বর্গদূতদের পাঠিয়ে দেবেন। সেই দূতেরা পৃথিবীর এক দিক থেকে অন্য দিক পর্যন্ত চার দিক থেকে তাঁর বাছাই করা লোকদের একসংগে জড়ো করবেন।</div>
<div class="v" id="v32"><span class="vn">32</span> <span class="br-p"><br><br></span>“ডুমুর গাছ দেখে শিক্ষা লাভ কর। যখন তার ডালপালা নরম হয়ে তাতে পাতা বের হয় তখন তোমরা জানতে পার যে, গরমকাল কাছে এসেছে।</div>
<div class="v" id="v33"><span class="vn">33</span> সেইভাবে তোমরা এই সব ঘটনা দেখলে পর বুঝতে পারবে যে, মনুষ্যপুত্র কাছে এসে গেছেন, এমন কি, দরজায় উপস্থিত।</div>
<div class="v" id="v34"><span class="vn">34</span> আমি তোমাদের সত্যি বলছি, যখন এই সব হবে তখনও এই কালের কিছু লোক বেঁচে থাকবে।</div>
<div class="v" id="v35"><span class="vn">35</span> আকাশ ও পৃথিবীর শেষ হবে, কিন্তু আমার কথা চিরদিন থাকবে।</div>
<div class="v" id="v36"><h2>মনুষ্যপুত্র কখন আসবেন</h2><h2>(<b>480 13:32-37</b>; <b>490 17:26-30</b>, <b>490 34-36</b>)</h2><span class="vn">36</span> <span class="br-p"><br><br></span>“সেই দিন ও সেই সময়ের কথা কেউই জানে না, স্বর্গের দূতেরাও না, পুত্রও না; কেবল পিতাই জানেন।</div>
<div class="v" id="v37"><span class="vn">37</span> <span class="br-p"><br><br></span>“নোহের সময়ে যে অবস্থা হয়েছিল মনুষ্যপুত্রের আসবার সময়ে ঠিক সেই অবস্থাই হবে।</div>
<div class="v" id="v38"><span class="vn">38</span> বন্যার আগের দিনগুলোতে নোহ জাহাজে না ঢোকা পর্যন্ত লোকে খাওয়া-দাওয়া করেছে, বিয়ে করেছে এবং বিয়ে দিয়েছে।</div>
<div class="v" id="v39"><span class="vn">39</span> যে পর্যন্ত না বন্যা এসে তাদের সবাইকে ভাসিয়ে নিয়ে গেল সেই পর্যন্ত তারা কিছুই বুঝতে পারল না। মনুষ্যপুত্রের আসাও ঠিক সেই রকমই হবে।</div>
<div class="v" id="v40"><span class="vn">40</span> তখন দু’জন লোক মাঠে থাকবে; একজনকে নেওয়া হবে এবং অন্যজনকে ফেলে যাওয়া হবে।</div>
<div class="v" id="v41"><span class="vn">41</span> দু’জন স্ত্রীলোক জাঁতা ঘুরাবে; একজনকে নেওয়া হবে, অন্যজনকে ফেলে যাওয়া হবে।</div>
<div class="v" id="v42"><span class="vn">42</span> <span class="br-p"><br><br></span>“তাই বলি, তোমরা সতর্ক থাক, কারণ তোমাদের প্রভু কোন্‌ দিন আসবেন তা তোমরা জান না।</div>
<div class="v" id="v43"><span class="vn">43</span> তবে তোমরা এই কথা জেনো, ঘরের কর্তা যদি জানতেন কোন্‌ সময় চোর আসবে তাহলে তিনি জেগেই থাকতেন, নিজের ঘরে তিনি চোরকে ঢুকতে দিতেন না।</div>
<div class="v" id="v44"><span class="vn">44</span> সেইজন্য তোমরাও প্রস্তুত থাক, কারণ যে সময়ের কথা তোমরা চিন্তাও করবে না সেই সময়েই মনুষ্যপুত্র আসবেন।</div>
<div class="v" id="v45"><h2>বিশ্বস্ত হওয়ার উপদেশ</h2><h2>(<b>490 12:41-48</b>)</h2><span class="vn">45</span> <span class="br-p"><br><br></span>“সেই বিশ্বস্ত ও বুদ্ধিমান দাস কে, যাকে তার মনিব তাঁর অন্যান্য দাসদের ঠিক সময়ে খাবার দেবার ভার দিয়েছেন?</div>
<div class="v" id="v46"><span class="vn">46</span> সেই দাস ধন্য, যাকে তার মনিব এসে বিশ্বস্তভাবে কাজ করতে দেখবেন।</div>
<div class="v" id="v47"><span class="vn">47</span> আমি তোমাদের সত্যি বলছি, তিনি সেই দাসকেই তাঁর সমস্ত বিষয়-সম্পত্তির ভার দেবেন।</div>
<div class="v" id="v48"><span class="vn">48</span> কিন্তু ধর, সেই দাস দুষ্ট, আর সে মনে মনে বলল, ‘আমার মনিব আসতে দেরি করছেন।’</div>
<div class="v" id="v49"><span class="vn">49</span> সেই সুযোগে সে তার সংগী-দাসদের মারধর করতে লাগল এবং মাতালদের সংগে খাওয়া-দাওয়া করে মদ খেতে লাগল।</div>
<div class="v" id="v50"><span class="vn">50</span> কিন্তু যেদিন ও যে সময়ের কথা সেই দাস চিন্তাও করবে না, জানবেও না, সেই দিন ও সেই সময়েই তার মনিব এসে হাজির হবেন।</div>
<div class="v" id="v51"><span class="vn">51</span> তখন তিনি তাকে কেটে দু’টুকরা করে ভণ্ডদের মধ্যে তার স্থান ঠিক করবেন। সেখানে লোকে কান্নাকাটি করবে ও যন্ত্রণায় দাঁতে দাঁত ঘষতে থাকবে।</div>
</div>
<!-- PARSED ABOVE; EDITING MAY BREAK PARSER -->
</body></html>