<html><head>
<meta http-equiv="Content-Type" content="text/html;charset=utf-8" />
<title>Matt 4 &ndash; মথি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 4);">
<div id="navbar"><a href="../index.html">Pobitro Baibel</a> &ndash; <b>মথি</b> &ndash; <a href="Matt_1.html">1</a> <a href="Matt_2.html">2</a> <a href="Matt_3.html">3</a> <b>4</b> <a href="Matt_5.html">5</a> <a href="Matt_6.html">6</a> ... <a href="Matt_28.html">28</a> </div><hr>
<h1>Matt 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রভু যীশুকে পাপে ফেলবার চেষ্টা</h2><h2>(<b>480 1:12</b>, <b>480 13</b>; <b>490 4:1-13</b>)</h2><span class="vn">1</span> <span class="br-p"><br><br></span>এর পরে পবিত্র আত্মা যীশুকে মরু-এলাকায় নিয়ে গেলেন যেন শয়তান যীশুকে লোভ দেখিয়ে পাপে ফেলবার চেষ্টা করতে পারে।</div>
<div class="v" id="v2"><span class="vn">2</span> সেখানে চল্লিশ দিন ও চল্লিশ রাত উপবাস করবার পর যীশুর খিদে পেল।</div>
<div class="v" id="v3"><span class="vn">3</span> তখন শয়তান এসে তাঁকে বলল, “তুমি যদি ঈশ্বরের পুত্র হও তবে এই পাথরগুলোকে রুটি হয়ে যেতে বল।”</div>
<div class="v" id="v4"><span class="vn">4</span> <span class="br-p"><br><br></span>যীশু উত্তরে বললেন, “পবিত্র শাস্ত্রে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>মানুষ কেবল রুটিতেই বাঁচে না, <br><span class="br-ind"><br><span class="indent">&nbsp;</span></span>কিন্তু ঈশ্বরের মুখের প্রত্যেকটি কথাতেই বাঁচে।” <br></div>
<div class="v" id="v5"><span class="vn">5</span> <span class="br-p"><br><br></span>তখন শয়তান যীশুকে পবিত্র শহর যিরূশালেমে নিয়ে গেল এবং উপাসনা-ঘরের চূড়ার উপর তাঁকে দাঁড় করিয়ে বলল,</div>
<div class="v" id="v6"><span class="vn">6</span> “তুমি যদি ঈশ্বরের পুত্র হও তবে লাফ দিয়ে নীচে পড়, কারণ পবিত্র শাস্ত্রে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর তাঁর দূতদের তোমার বিষয়ে আদেশ দেবেন; <br><span class="br-ind"><br><span class="indent">&nbsp;</span></span>তাঁরা তোমাকে হাত দিয়ে ধরে ফেলবেন <br><span class="br-ind"><br><span class="indent">&nbsp;</span></span>যাতে তোমার পায়ে পাথরের আঘাত না লাগে।” <br></div>
<div class="v" id="v7"><span class="vn">7</span> <span class="br-p"><br><br></span>যীশু শয়তানকে বললেন, “আবার এই কথাও লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>তোমার প্রভু ঈশ্বরকে তুমি পরীক্ষা করতে যেয়ো না।” <br></div>
<div class="v" id="v8"><span class="vn">8</span> <span class="br-p"><br><br></span>তখন শয়তান আবার তাঁকে খুব উঁচু একটা পাহাড়ে নিয়ে গেল এবং জগতের সমস্ত রাজ্য ও তাঁদের জাঁকজমক দেখিয়ে বলল,</div>
<div class="v" id="v9"><span class="vn">9</span> “তুমি যদি মাটিতে পড়ে আমাকে প্রণাম করে তোমার প্রভু বলে স্বীকার কর তবে এই সবই আমি তোমাকে দেব।”</div>
<div class="v" id="v10"><span class="vn">10</span> <span class="br-p"><br><br></span>তখন যীশু তাকে বললেন, “দূর হও, শয়তান। পবিত্র শাস্ত্রে লেখা আছে, <span class="br-p"><br><br></span><span class="br-ind"><br><span class="indent">&nbsp;</span></span>তুমি তোমার প্রভু ঈশ্বরকেই ভক্তি করবে, <br><span class="br-ind"><br><span class="indent">&nbsp;</span></span>কেবল তাঁরই সেবা করবে।” <br></div>
<div class="v" id="v11"><span class="vn">11</span> <span class="br-p"><br><br></span>তখন শয়তান তাঁকে ছেড়ে চলে গেল, আর স্বর্গদূতেরা এসে তাঁর সেবা-যত্ন করতে লাগলেন।</div>
<div class="v" id="v12"><h2>প্রভু যীশুর কাজের আরম্ভ</h2><h2>(<b>480 1:14</b>, <b>480 15</b>; <b>490 4:14</b>, <b>490 15</b>)</h2><span class="vn">12</span> <span class="br-p"><br><br></span>পরে যীশু শুনলেন যোহনকে জেলখানায় বন্দী করে রাখা হয়েছে। তখন তিনি গালীলে চলে গেলেন এবং নাসরত গ্রাম ছেড়ে সবূলূন ও নপ্তালি এলাকার মধ্যে সাগর পারের কফরনাহূম শহরে গিয়ে রইলেন।</div>
<div class="v" id="v14"><span class="vn">14</span> এটা হল যাতে নবী যিশাইয়ের মধ্য দিয়ে এই যে কথা বলা হয়েছিল তা পূর্ণ হয়:</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>সবূলূন ও নপ্তালি এলাকার, সমুদ্রের দিকের, <br><span class="br-ind"><br><span class="indent">&nbsp;</span></span>যর্দনের অন্য পারের এবং অযিহূদীদের গালীলের <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোকেরা অন্ধকারে বাস করে, <br><span class="br-ind"><br><span class="indent">&nbsp;</span></span>তারা মহা আলো দেখতে পাবে। <br><span class="br-ind"><br><span class="indent">&nbsp;</span></span>যারা ঘন অন্ধকারের দেশে বাস করে, <br><span class="br-ind"><br><span class="indent">&nbsp;</span></span>তাদের কাছে আলো প্রকাশিত হবে। <br></div>
<div class="v" id="v17"><span class="vn">17</span> <span class="br-p"><br><br></span>সেই সময় থেকে যীশু এই বলে প্রচার করতে লাগলেন, “পাপ থেকে মন ফিরাও, কারণ স্বর্গ-রাজ্য কাছে এসে গেছে।”</div>
<div class="v" id="v18"><h2>শিষ্য-গ্রহণ</h2><h2>(<b>480 1:16-20</b>; <b>490 5:1-11</b>)</h2><span class="vn">18</span> <span class="br-p"><br><br></span>যীশু গালীল সাগরের পার দিয়ে যাবার সময় শিমোন, যাঁকে পিতর বলা হয় আর তাঁর ভাই আন্দ্রিয়কে দেখতে পেলেন। তাঁরা সাগরে জাল ফেলছিলেন, কারণ তাঁরা ছিলেন জেলে।</div>
<div class="v" id="v19"><span class="vn">19</span> যীশু তাঁদের বললেন, “আমার সংগে চল, আমি তোমাদের মানুষ-ধরা জেলে করব।”</div>
<div class="v" id="v20"><span class="vn">20</span> তখনই তাঁরা জাল ফেলে রেখে যীশুর সংগে গেলেন।</div>
<div class="v" id="v21"><span class="vn">21</span> <span class="br-p"><br><br></span>সেখান থেকে এগিয়ে গিয়ে তিনি যাকোব ও যোহন নামে অন্য দুই ভাইকে দেখতে পেলেন। তাঁরা ছিলেন সিবদিয়ের ছেলে। তাঁদের বাবা সিবদিয়ের সংগে নৌকায় বসে তাঁরা জাল ঠিক করছিলেন। যীশু সেই দুই ভাইকেও ডাকলেন।</div>
<div class="v" id="v22"><span class="vn">22</span> তাঁরা তখনই তাঁদের নৌকা ও বাবাকে ছেড়ে যীশুর সংগে গেলেন।</div>
<div class="v" id="v23"><h2>অনেকে সুস্থ হল</h2><h2>(<b>490 6:17-19</b>)</h2><span class="vn">23</span> <span class="br-p"><br><br></span>গালীল প্রদেশের সমস্ত জায়গায় ঘুরে ঘুরে যিহূদীদের ভিন্ন ভিন্ন সমাজ-ঘরে যীশু শিক্ষা দিতে লাগলেন। এছাড়া তিনি স্বর্গ-রাজ্যের সুখবর প্রচার করতে এবং লোকদের সব রকম রোগ ভাল করতে লাগলেন।</div>
<div class="v" id="v24"><span class="vn">24</span> সমস্ত সিরিয়া দেশে তাঁর কথা ছড়িয়ে পড়ল। যে সব লোকেরা নানা রকম রোগে ও ভীষণ যন্ত্রণায় কষ্ট পাচ্ছিল, যাদের মন্দ আত্মায় ধরেছিল এবং যারা মৃগী ও অবশ-রোগে ভুগছিল, লোকেরা তাদের যীশুর কাছে আনল। তিনি তাদের সবাইকে সুস্থ করলেন।</div>
<div class="v" id="v25"><span class="vn">25</span> গালীল, দিকাপলি, যিরূশালেম, যিহূদিয়া এবং যর্দনের অন্য পার থেকে অনেক লোক যীশুর পিছনে পিছনে চলল।</div>
</div>
<!-- PARSED ABOVE; EDITING MAY BREAK PARSER -->
</body></html>