<html><head>
<meta http-equiv="Content-Type" content="text/html;charset=utf-8" />
<title>Matt 6 &ndash; মথি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 6);">
<div id="navbar"><a href="../index.html">Pobitro Baibel</a> &ndash; <b>মথি</b> &ndash; <a href="Matt_1.html">1</a> ... <a href="Matt_4.html">4</a> <a href="Matt_5.html">5</a> <b>6</b> <a href="Matt_7.html">7</a> <a href="Matt_8.html">8</a> ... <a href="Matt_28.html">28</a> </div><hr>
<h1>Matt 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দান করবার বিষয়ে শিক্ষা</h2><span class="vn">1</span> <span class="br-p"><br><br></span>“সাবধান, লোককে দেখাবার জন্য ধর্মকর্ম কোরো না; যদি কর তবে তোমাদের স্বর্গস্থ পিতার কাছ থেকে কোন পুরস্কার পাবে না।</div>
<div class="v" id="v2"><span class="vn">2</span> <span class="br-p"><br><br></span>“এইজন্য যখন তুমি গরীবদের কিছু দাও তখন ভণ্ডদের মত কোরো না। তারা তো লোকদের প্রশংসা পাবার জন্য সমাজ-ঘরে এবং পথে পথে ঢাক- ঢোল বাজিয়ে ভিক্ষা দেয়। আমি তোমাদের সত্যিই বলছি, তারা তাদের পুরস্কার পেয়ে গেছে।</div>
<div class="v" id="v3"><span class="vn">3</span> কিন্তু তুমি যখন গরীবদের কিছু দাও তখন তোমার ডান হাত কি করছে তা তোমার বাঁ হাতকে জানতে দিয়ো না,</div>
<div class="v" id="v4"><span class="vn">4</span> যেন তোমার দান করা গোপনে হয়। তাহলে তোমার পিতা, যিনি গোপনে সব কিছু দেখেন, তিনিই তোমাকে পুরস্কার দেবেন।</div>
<div class="v" id="v5"><h2>প্রার্থনার বিষয়ে শিক্ষা</h2><h2>(<b>490 11:2-4</b>)</h2><span class="vn">5</span> <span class="br-p"><br><br></span>“তোমরা যখন প্রার্থনা কর তখন ভণ্ডদের মত কোরো না, কারণ তারা লোকদের কাছে নিজেদের দেখাবার জন্য সমাজ-ঘরে ও রাস্তার মোড়ে দাঁড়িয়ে প্রার্থনা করতে ভালবাসে। আমি তোমাদের সত্যিই বলছি, তারা তাদের পুরস্কার পেয়ে গেছে।</div>
<div class="v" id="v6"><span class="vn">6</span> কিন্তু তুমি যখন প্রার্থনা কর তখন ভিতরের ঘরে গিয়ে দরজা বন্ধ কোরো এবং তোমার পিতা, যাঁকে দেখা না গেলেও উপস্থিত আছেন, তাঁর কাছে প্রার্থনা কোরো। তোমার পিতা, যিনি গোপন সব কিছু দেখেন, তিনিই তোমাকে পুরস্কার দেবেন।</div>
<div class="v" id="v7"><span class="vn">7</span> <span class="br-p"><br><br></span>“যখন তোমরা প্রার্থনা কর তখন অযিহূদীদের মত অর্থহীন কথা বার বার বোলো না। অযিহূদীরা মনে করে, বেশী কথা বললেই ঈশ্বর তাদের প্রার্থনা শুনবেন।</div>
<div class="v" id="v8"><span class="vn">8</span> তাদের মত কোরো না, কারণ তোমাদের পিতার কাছে চাইবার আগেই তিনি জানেন তোমাদের কি দরকার।</div>
<div class="v" id="v9"><span class="vn">9</span> এইজন্য তোমরা এইভাবে প্রার্থনা কোরো: <span class="br-p"><br><br></span><span class="br-ind"><br><span class="indent">&nbsp;</span></span>হে আমাদের স্বর্গস্থ পিতা, <br><span class="br-ind"><br><span class="indent">&nbsp;</span></span>তোমার নাম পবিত্র বলে মান্য হোক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার রাজ্য আসুক। <br><span class="br-ind"><br><span class="indent">&nbsp;</span></span>তোমার ইচ্ছা যেমন স্বর্গে <br><span class="br-ind"><br><span class="indent">&nbsp;</span></span>তেমনি পৃথিবীতেও পূর্ণ হোক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যে খাবার আমাদের দরকার <br><span class="br-ind"><br><span class="indent">&nbsp;</span></span>তা আজ আমাদের দাও। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যারা আমাদের উপর অন্যায় করে, <br><span class="br-ind"><br><span class="indent">&nbsp;</span></span>আমরা যেমন তাদের ক্ষমা করেছি <br><span class="br-ind"><br><span class="indent">&nbsp;</span></span>তেমনি তুমিও আমাদের সমস্ত অন্যায় ক্ষমা কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমাদের তুমি পরীক্ষায় পড়তে দিয়ো না, <br><span class="br-ind"><br><span class="indent">&nbsp;</span></span>বরং শয়তানের হাত থেকে রক্ষা কর। <br></div>
<div class="v" id="v14"><span class="vn">14</span> <span class="br-p"><br><br></span>তোমরা যদি অন্যদের দোষ ক্ষমা কর তবে তোমাদের স্বর্গস্থ পিতা তোমাদেরও ক্ষমা করবেন।</div>
<div class="v" id="v15"><span class="vn">15</span> কিন্তু তোমরা যদি অন্যদের ক্ষমা না কর তবে তোমাদের পিতা তোমাদেরও ক্ষমা করবেন না।</div>
<div class="v" id="v16"><h2>উপবাসের বিষয়ে শিক্ষা</h2><span class="vn">16</span> <span class="br-p"><br><br></span>“তোমরা যখন উপবাস কর তখন ভণ্ডদের মত মুখ কালো করে রেখো না। তারা যে উপবাস করছে তা লোকদের দেখাবার জন্য তারা মাথায় ও মুখে ছাই মেখে বেড়ায়। আমি তোমাদের সত্যিই বলছি, তারা তাদের পুরস্কার পেয়ে গেছে।</div>
<div class="v" id="v17"><span class="vn">17</span> কিন্তু তুমি যখন উপবাস কর তখন মাথায় তেল দিয়ো ও মুখ ধুয়ো,</div>
<div class="v" id="v18"><span class="vn">18</span> যেন অন্যেরা জানতে না পারে যে, তুমি উপবাস করছ। তাহলে তোমার পিতা, যিনি দেখা না গেলেও উপস্থিত আছেন, কেবল তিনিই তা দেখতে পাবেন। তোমার পিতা, যিনি গোপন সব কিছু দেখেন, তিনিই তোমাকে পুরস্কার দেবেন।</div>
<div class="v" id="v19"><h2>জীবনের সবচেয়ে দরকারী বিষয়ে শিক্ষা</h2><h2>(<b>490 12:22-34</b>; <b>490 16:13</b>)</h2><span class="vn">19</span> <span class="br-p"><br><br></span>“এই পৃথিবীতে তোমরা নিজেদের জন্য ধন-সম্পদ জমা কোরো না। এখানে মরচে ধরে ও পোকায় নষ্ট করে এবং চোর সিঁদ কেটে চুরি করে।</div>
<div class="v" id="v20"><span class="vn">20</span> কিন্তু স্বর্গে মরচেও ধরে না, পোকায় নষ্টও করে না এবং চোর সিঁদ কেটে চুরিও করে না। তাই স্বর্গে নিজেদের জন্য ধন জমা কর,</div>
<div class="v" id="v21"><span class="vn">21</span> কারণ তোমার ধন যেখানে থাকবে তোমার মনও সেখানে থাকবে।</div>
<div class="v" id="v22"><span class="vn">22</span> <span class="br-p"><br><br></span>“চোখ দেহের প্রদীপ। সেইজন্য তোমার চোখ যদি ভাল হয় তবে তোমার সমস্ত দেহই আলোতে পূর্ণ হবে।</div>
<div class="v" id="v23"><span class="vn">23</span> কিন্তু তোমার চোখ যদি মন্দ হয় তবে তোমার সমস্ত দেহ অন্ধকারে পূর্ণ হবে। তোমার মধ্যে যে আলো আছে তা যদি আসলে অন্ধকারই হয় তবে সেই অন্ধকার কি ভীষণ!</div>
<div class="v" id="v24"><span class="vn">24</span> <span class="br-p"><br><br></span>“কেউই দুই কর্তার সেবা করতে পারে না, কারণ সে একজনকে ঘৃণা করবে ও অন্যজনকে ভালবাসবে। সে একজনের উপরে মনোযোগ দেবে ও অন্যজনকে তুচ্ছ করবে। ঈশ্বর এবং ধন-সম্পত্তি এই দু’য়ের সেবা তোমরা একসংগে করতে পার না।</div>
<div class="v" id="v25"><span class="vn">25</span> <span class="br-p"><br><br></span>“এইজন্য আমি তোমাদের বলছি, কি খাবে বলে বেঁচে থাকবার বিষয়ে কিম্বা কি পরবে বলে দেহের বিষয়ে চিন্তা কোরো না। প্রাণটা কেবল খাওয়া-দাওয়ার ব্যাপার নয়, আর দেহটা কেবল কাপড়- চোপড়ের ব্যাপার নয়।</div>
<div class="v" id="v26"><span class="vn">26</span> <span class="br-p"><br><br></span>“আকাশের পাখীদের দিকে তাকিয়ে দেখ; তারা বীজ বোনে না, কাটে না, গোলাঘরে জমাও করে না, আর তবুও তোমাদের স্বর্গস্থ পিতা তাদের খাইয়ে থাকেন। তোমরা কি তাদের থেকে আরও মূল্যবান নও?</div>
<div class="v" id="v27"><span class="vn">27</span> তোমাদের মধ্যে কে চিন্তা-ভাবনা করে নিজের আয়ু এক ঘণ্টা বাড়াতে পারে?</div>
<div class="v" id="v28"><span class="vn">28</span> <span class="br-p"><br><br></span>“কাপড়-চোপড়ের জন্য কেন চিন্তা কর? মাঠের ফুলগুলোর কথা ভেবে দেখ সেগুলো কেমন করে বেড়ে ওঠে। তারা পরিশ্রম করে না, সুতাও কাটে না।</div>
<div class="v" id="v29"><span class="vn">29</span> কিন্তু আমি তোমাদের বলছি, শলোমন রাজা এত জাঁকজমকের মধ্যে থেকেও এগুলোর একটারও মত তিনি নিজেকে সাজাতে পারেন নি।</div>
<div class="v" id="v30"><span class="vn">30</span> মাঠের যে ঘাস আজ আছে আর কাল চুলায় ফেলে দেওয়া হবে, তা যখন ঈশ্বর এইভাবে সাজান তখন ওহে অল্প বিশ্বাসীরা, তিনি যে তোমাদের নিশ্চয়ই সাজাবেন তাতে কোন সন্দেহ নেই।</div>
<div class="v" id="v31"><span class="vn">31</span> এইজন্য ‘কি খাব’ বা ‘কি পরব’ বলে চিন্তা কোরো না। অযিহূদীরাই এই সব বিষয়ের জন্য ব্যস্ত হয়;</div>
<div class="v" id="v32"><span class="vn">32</span> তা ছাড়া তোমাদের স্বর্গস্থ পিতা তো জানেন যে, এই সব জিনিস তোমাদের দরকার আছে।</div>
<div class="v" id="v33"><span class="vn">33</span> কিন্তু তোমরা প্রথমে ঈশ্বরের রাজ্যের বিষয়ে ও তাঁর ইচ্ছামত চলবার জন্য ব্যস্ত হও। তাহলে ঐ সব জিনিসও তোমরা পাবে। কালকের বিষয় চিন্তা কোরো না;</div>
<div class="v" id="v34"><span class="vn">34</span> কালকের চিন্তা কালকের উপর ছেড়ে দাও। দিনের কষ্ট দিনের জন্য যথেষ্ট।</div>
</div>
<!-- PARSED ABOVE; EDITING MAY BREAK PARSER -->
</body></html>