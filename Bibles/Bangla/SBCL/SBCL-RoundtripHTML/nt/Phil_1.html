<html><head>
<meta http-equiv="Content-Type" content="text/html;charset=utf-8" />
<title>Phil 1 &ndash; ফিলিপীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phil', 1);">
<div id="navbar"><a href="../index.html">Pobitro Baibel</a> &ndash; <b>ফিলিপীয়</b> &ndash; <b>1</b> <a href="Phil_2.html">2</a> <a href="Phil_3.html">3</a> <a href="Phil_4.html">4</a> </div><hr>
<h1>Phil 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ফিলিপী মণ্ডলীর কাছে পৌলের লেখা চিঠিটা ছিল আনন্দের। এখানেই ইউরোপের মধ্যে প্রথম মণ্ডলী স্থাপিত হয়েছিল। এই মণ্ডলীটি ছিল উত্তর গ্রীসের মধ্যে রোমীয়দের অধীন ম্যাসিডোনিয়া প্রদেশে। ফিলিপীতে জেলে থাকবার দশ বছর পরে তিনি এই চিঠিটা লিখেছিলেন। সেখানে থাকবার সময় ঈশ্বর তাঁর হয়ে এক আশ্চর্য কাজ করেছিলেন (<!--raw 1 bo --><a href='B:510 16:16-34'><!--endraw 1-->প্রেরিত্‌ ১৬:১৬-৩৪<!--raw 1 bo --></a><!--endraw 1-->)। সবচেয়ে বড় আশ্চর্য কাজ হল অল্প কয়েকদিনের মধ্যে বেশ কিছু লোক খ্রীষ্টের উপর বিশ্বাস করেছিল। পৌল যখন এই চিঠি লিখছিলেন তখন তিনি আবার জেলে ছিলেন। খ্রীষ্টের পক্ষে অন্যান্য যারা কাজ করছিল তাদের বিরুদ্ধতার জন্য তিনি কষ্ট পাচ্ছিলেন এবং ফিলিপীতে ভুল শিক্ষা দেওয়ার দরুন অস্বস্তি বোধ করছিলেন। এই সব থাকলেও তাঁর খ্রীষ্টের উপর নির্ভরতার ও মহা আনন্দের কথা তিনি তাদের জানিয়েছিলেন। তাঁর প্রচার-যাত্রায় ফিলিপীয় বিশ্বাসীদের আর্থিক সাহায্যের জন্য ধন্যবাদ জানানোই ছিল এই চিঠি লেখার বিশেষ উদ্দেশ্য। যদিও তিনি তাদের কাছে অল্প কিছুদিন ছিলেন তবুও তাঁর এই চিঠিতে পরিষ্কারভাবে বুঝা যায় যে, ফিলিপীয় মণ্ডলীর প্রতি তাঁর ভালবাসা কত গভীর ছিল। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) পৌলের শুভেচ্ছা, প্রশংসা ও প্রার্থনা (<!--raw 1 bo --><a href='B:570 1:1-11'><!--endraw 1-->১:১-১১<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (খ) পৌলের ব্যক্তিগত অবস্থা (<!--raw 1 bo --><a href='B:570 1:12-26'><!--endraw 1-->১:১২-২৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) খ্রীষ্টের আদর্শ অনুসারে চলা (<!--raw 1 bo --><a href='B:570 1:27-2:18'><!--endraw 1-->১:২৭-২:১৮<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (ঘ) তীমথিয় ও ইপাফ্রদীতের দৃষ্টান্ত (<!--raw 1 bo --><a href='B:570 2:19-30'><!--endraw 1-->২:১৯-৩০<!--raw 1 bo --></a><!--endraw 1-->পদ) <!--raw 1 bo --><br/><!--endraw 1-->• (ঙ) ভুল শিক্ষকদের সম্বন্ধে সাবধান করা (<!--raw 1 bo --><a href='B:570 3:1-4:9'><!--endraw 1-->৩:১-৪:৯<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) ফিলিপীয় মণ্ডলীর উপহারের জন্য পৌলের ধন্যবাদ (<!--raw 1 bo --><a href='B:570 4:10-20'><!--endraw 1-->৪:১০-২০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ছ) শেষ শুভেচ্ছা ও আশীর্বচন (<!--raw 1 bo --><a href='B:570 4:21-23'><!--endraw 1-->৪:২১-২৩<!--raw 1 bo --></a><!--endraw 1-->পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তীমথিয় আর আমি পৌল-আমরা খ্রীষ্ট যীশুর দাস। খ্রীষ্ট যীশুর সংগে যুক্ত ঈশ্বরের যে সব লোক ফিলিপী শহরে আছে আমরা তাদের কাছে এবং তাদের পরিচালকদের ও পরিচারকদের কাছে লিখছি।</div>
<div class="v" id="v2"><span class="vn">2</span> <span class="br-p"><br><br></span>আমাদের পিতা ঈশ্বর এবং প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v3"><h2>ফিলিপীয়দের জন্য প্রার্থনা</h2><span class="vn">3</span> <span class="br-p"><br><br></span>আমি যতবার তোমাদের কথা মনে করি ততবারই আমার ঈশ্বরকে ধন্যবাদ দিই।</div>
<div class="v" id="v4"><span class="vn">4</span> তোমাদের জন্য প্রার্থনার সময়ে আমি সব সময় আনন্দের সংগে প্রার্থনা করে থাকি,</div>
<div class="v" id="v5"><span class="vn">5</span> কারণ যীশু খ্রীষ্টের বিষয়ে সুখবর প্রচারের কাজে তোমরা প্রথম দিন থেকে এই পর্যন্ত আমাকে সাহায্য করে আসছ।</div>
<div class="v" id="v6"><span class="vn">6</span> আমার এই বিশ্বাস আছে, তোমাদের অন্তরে যিনি ভাল কাজ করতে আরম্ভ করেছেন তিনি খ্রীষ্ট যীশুর আসবার দিন পর্যন্ত তা চালিয়ে নিয়ে শেষ করবেন।</div>
<div class="v" id="v7"><span class="vn">7</span> <span class="br-p"><br><br></span>তোমাদের সকলের সম্বন্ধে আমার মনের ভাব এই রকম হওয়াই উচিত, কারণ তোমরা আমার প্রিয়। আমি জেলে থাকি বা সুখবরের পক্ষে দাঁড়িয়ে তার সত্যতা প্রমাণ করি, তাতে তোমরা সবাই আমার সংগে ঈশ্বরের দয়ার ভাগী।</div>
<div class="v" id="v8"><span class="vn">8</span> খ্রীষ্ট যীশুর ভালবাসা অন্তরে রেখে আমি যে তোমাদের কত ভালবাসি তার সাক্ষী ঈশ্বর।</div>
<div class="v" id="v9"><span class="vn">9</span> <span class="br-p"><br><br></span>আমি প্রার্থনা করি তোমাদের ভালবাসা যেন জ্ঞান ও বিচারবুদ্ধির সংগে মিলিত হয়ে বেড়েই চলে।</div>
<div class="v" id="v10"><span class="vn">10</span> তাহলে যা সত্যিসত্যিই সবচেয়ে ভাল তা তোমরা বুঝে বেছে নিতে পারবে। এতে তোমরা যীশু খ্রীষ্টের মধ্য দিয়ে সৎ জীবনের ফল দ্বারা পরিপূর্ণ হয়ে খ্রীষ্টের আসবার দিন পর্যন্ত খাঁটি ও নিখুঁত থাকতে পারবে, আর এতে ঈশ্বরের গৌরব ও প্রশংসা হবে।</div>
<div class="v" id="v12"><h2>জীবন মানে খ্রীষ্ট</h2><span class="vn">12</span> <span class="br-p"><br><br></span>ভাইয়েরা, আমি চাই যেন তোমরা জানতে পার যে, আমার উপর যা ঘটেছে তার ফলে সুখবর প্রচারের কাজ আরও এগিয়ে গেছে।</div>
<div class="v" id="v13"><span class="vn">13</span> আর তাতে এখানকার রাজবাড়ীর সৈন্যদল ও অন্য সকলে জানতে পেরেছে যে, খ্রীষ্টের জন্যই আমি বন্দী অবস্থায় আছি।</div>
<div class="v" id="v14"><span class="vn">14</span> এছাড়া আমার এই বন্দী অবস্থায় থাকবার দরুন বেশীর ভাগ ভাইয়েরা প্রভুর উপর আরও বেশী করে নির্ভর করতে শিখেছে এবং সেইজন্যই তারা নির্ভয়ে ঈশ্বরের বাক্য প্রচার করতে আরও সাহসী হয়েছে।</div>
<div class="v" id="v15"><span class="vn">15</span> <span class="br-p"><br><br></span>তাদের মধ্যে কেউ কেউ অবশ্য হিংসা ও দলাদলির মনোভাব নিয়ে খ্রীষ্টের বিষয় প্রচার করে, আবার অন্যেরা ভাল উদ্দেশ্য নিয়েই তা করে।</div>
<div class="v" id="v16"><span class="vn">16</span> এই লোকদের মনে ভালবাসা আছে বলেই তারা খ্রীষ্টের বিষয় প্রচার করে, কারণ এরা জানে যে, সুখবরের পক্ষে দাঁড়িয়ে কথা বলবার জন্যই আমি নিযুক্ত।</div>
<div class="v" id="v17"><span class="vn">17</span> কিন্তু ঐ প্রথম দলের লোকেরা নিজেদের স্বার্থের জন্য খ্রীষ্টের বিষয় প্রচার করে থাকে, কোন ভাল উদ্দেশ্য নিয়ে তা করে না। ওরা মনে করে, এতে আমার বন্দী অবস্থায় ওরা আমাকে কষ্ট দিতে পারবে।</div>
<div class="v" id="v18"><span class="vn">18</span> কিন্তু তাতে কি এসে যায়? আসল কথা হল, এতে যেভাবেই হোক খ্রীষ্টের বিষয় প্রচারিত হচ্ছে-তা ছলনার উদ্দেশ্যেই হোক আর সৎ উদ্দেশ্যেই হোক; আর তাতেই আমার আনন্দ। <span class="br-p"><br><br></span>আমার এই আনন্দ কখনও শেষ হবে না,</div>
<div class="v" id="v19"><span class="vn">19</span> কারণ আমি জানি, আমার উপর যা ঘটেছে তার শেষ ফল হবে আমার মুক্তি; আর তা তোমাদের প্রার্থনার দ্বারা ও যীশু খ্রীষ্টের আত্মার সাহায্যেই হবে।</div>
<div class="v" id="v20"><span class="vn">20</span> আমার স্থির বিশ্বাস আছে যে, আমি কোন কিছুতেই লজ্জা পাব না বরং আমার যথেষ্ট সাহস থাকবে, যাতে আগে যেমন আমার মধ্য দিয়ে খ্রীষ্টের গৌরব প্রকাশ হত তেমনি এখনও হবে-তা আমি বাঁচি বা মরি;</div>
<div class="v" id="v21"><span class="vn">21</span> কারণ আমার পক্ষে জীবন হল খ্রীষ্ট এবং মরণ হল লাভ।</div>
<div class="v" id="v22"><span class="vn">22</span> কিন্তু যদি আমি বেঁচেই থাকি তবে সেটা আমাকে এমন একটা কাজের সুযোগ দেবে যাতে যথেষ্ট ফল হয়। কোন্‌টা আমি বেছে নেব তা জানি না।</div>
<div class="v" id="v23"><span class="vn">23</span> দু’দিকই আমাকে টানছে। আমি মরে গিয়ে খ্রীষ্টের সংগে থাকতে চাই, কারণ সেটা অনেক ভাল।</div>
<div class="v" id="v24"><span class="vn">24</span> তবুও তোমাদের জন্য আমার বেঁচে থাকবার দরকার আরও বেশী।</div>
<div class="v" id="v25"><span class="vn">25</span> আমি নিশ্চয় করে জানি আমি বেঁচে থাকব এবং তোমাদের সকলের সংগেই থাকব, যেন তোমাদের বিশ্বাস বেড়ে যায় এবং তাতে তোমরা আনন্দিত হও।</div>
<div class="v" id="v26"><span class="vn">26</span> ফলে তোমাদের মধ্যে আমার আবার আসবার দরুন তোমরা খ্রীষ্ট যীশুর মধ্য দিয়ে আমাকে নিয়ে আনন্দে উপ্‌চে পড়বে।</div>
<div class="v" id="v27"><span class="vn">27</span> <span class="br-p"><br><br></span>সবচেয়ে বড় কথা হল, তোমরা এমনভাবে তোমাদের জীবন কাটাও যা খ্রীষ্টের বিষয়ে সুখবরের উপযুক্ত। তাহলে আমি নিজে এসে তোমাদের দেখি বা দূর থেকে তোমাদের কথা শুনি, আমি জানব যে, তোমরা মনে-প্রাণে এক হয়ে স্থির ভাবে দাঁড়িয়ে আছ এবং যে বিশ্বাস সুখবরের মধ্য দিয়ে আসে তার জন্য একসংগে পরিশ্রম করছ।</div>
<div class="v" id="v28"><span class="vn">28</span> যারা তোমাদের বিরুদ্ধে আছে তাদের দিক থেকে কোন কিছুতে তোমরা ভয় পেয়ো না। এতেই প্রমাণ হবে যে, তারা ধ্বংস হতে যাচ্ছে আর তোমরা উদ্ধার পেতে যাচ্ছ; আর এই উদ্ধার ঈশ্বরের কাছ থেকেই আসে।</div>
<div class="v" id="v29"><span class="vn">29</span> তোমাদের দয়া করা হয়েছে যেন তোমরা যে কেবল খ্রীষ্টের উপর বিশ্বাস করতে পার এমন নয়, তাঁর জন্য কষ্টভোগও করতে পার।</div>
<div class="v" id="v30"><span class="vn">30</span> তোমরা আগে আমাকে যেভাবে কষ্ট স্বীকার করতে দেখেছ এবং এখনও সেই সম্বন্ধে যা শুনছ, তোমরাও সেই একই রকম কষ্টের মধ্যে জড়িয়ে পড়েছ।</div>
</div>
<!-- PARSED ABOVE; EDITING MAY BREAK PARSER -->
</body></html>