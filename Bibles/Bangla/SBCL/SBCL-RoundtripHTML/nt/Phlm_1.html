<html><head>
<meta http-equiv="Content-Type" content="text/html;charset=utf-8" />
<title>ফিলীমন &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Phlm', 1);">
<div id="navbar"><a href="../index.html">Pobitro Baibel</a> &ndash; <b>ফিলীমন</b></div><hr>
<h1>Phlm</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ফিলীমন ছিলেন একজন নাম-করা খ্রীষ্টিয়ান। তিনি বোধ হয় কলসী মণ্ডলীর একজন সভ্য ছিলেন এবং ওনীষিম নামে তঁাঁর একজন ক্রীতদাস ছিল। ওনীষিম তার মনিবের কাছ থেকে পালিয়ে গিয়ে যে কোন রকমে হোক পৌলের কাছে গিয়েছিল। পৌল তখন জেলে ছিলেন এবং তাঁর মধ্য দিয়েই ওনীষিম খ্রীষ্টে বিশ্বাসী হয়ে পৌলের একজন বিশেষ সাহায্যকারী হয়েছিল। তাঁরা দু’জনেই ঠিক করেছিলেন যে, ওনীষিম ফিলীমনের কাছে ফিরে যাবে এবং তার আগের অন্যায় স্বীকার করে সব কিছু ঠিক করে নেবে, কারণ সেটাই হবে তার পক্ষে উপযুক্ত কাজ। পৌল ফিলীমনের কাছে লিখে পাঠালেন যেন তিনি তাঁর ক্রীতদাসকে দয়া করে ফিরিয়ে নেন এবং এবার কেবল ক্রীতদাস হিসাবে নয় কিন্তু একজন খ্রীষ্টিয়ান ভাই হিসাবে গ্রহণ করেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) শুভেচ্ছা জানানো (১-৩ পদ) <!--raw 1 bo --><br/><!--endraw 1-->• (খ) পৌল কর্তৃক ফিলীমনের প্রশংসা (৪-৭ পদ) <!--raw 1 bo --><br/><!--endraw 1-->• (গ) ওনীষিমের জন্য অনুরোধ (৮-২১ পদ) <!--raw 1 bo --><br/><!--endraw 1-->• (ঘ) পৌলের শেষ কথা (২২-২৫ পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি পৌল খ্রীষ্ট যীশুর বন্দী হয়েছি। আমি ও আমাদের বিশ্বাসী ভাই তীমথিয় আমাদের প্রিয় বন্ধু ও সহকর্মী ফিলীমনের কাছে,</div>
<div class="v" id="v2"><span class="vn">2</span> আমাদের বোন আপ্পিয়ার কাছে, আমাদের সহযোদ্ধা আর্খিপ্পের কাছে এবং তোমার বাড়ীতে যারা মণ্ডলী হিসাবে মিলিত হয় তাদের কাছে এই চিঠি লিখছি।</div>
<div class="v" id="v3"><span class="vn">3</span> <span class="br-p"><br><br></span>আমাদের পিতা ঈশ্বর ও প্রভু যীশু খ্রীষ্ট তোমাদের দয়া করুন ও শান্তি দান করুন।</div>
<div class="v" id="v4"><h2>পৌলের প্রার্থনা</h2><span class="vn">4</span> <span class="br-p"><br><br></span>আমি সব সময় প্রার্থনায় তোমার কথা মনে করে তোমার জন্য ঈশ্বরকে ধন্যবাদ দিয়ে থাকি,</div>
<div class="v" id="v5"><span class="vn">5</span> কারণ প্রভু যীশুর উপর তোমার বিশ্বাস ও ঈশ্বরের সব লোকদের প্রতি তোমার ভালবাসার কথা আমি শুনতে পাচ্ছি।</div>
<div class="v" id="v6"><span class="vn">6</span> আমি এই প্রার্থনা করি যে, তোমার বিশ্বাসের দরুন তোমার দান করবার মধ্য দিয়ে যেন খ্রীষ্ট গৌরব পান। এছাড়া খ্রীষ্টের সংগে যুক্ত হয়ে আমরা যে সব আশীর্বাদ পেয়েছি তা সম্পূর্ণভাবে বুঝতে পেরে তোমার দান করবার কাজ যেন আরও বেড়ে যায়।</div>
<div class="v" id="v7"><span class="vn">7</span> ভাই, তোমার ভালবাসা দেখে আমি খুব আনন্দ ও উৎসাহ পেয়েছি, কারণ তুমি ঈশ্বরের লোকদের অন্তরে নতুন উৎসাহ জাগিয়ে তুলেছ।</div>
<div class="v" id="v8"><h2>ওনীষিমের জন্য অনুরোধ</h2><span class="vn">8</span> <span class="br-p"><br><br></span>এইজন্য যদিও আমি খ্রীষ্টের মধ্য দিয়ে তোমাকে তোমার কর্তব্যের সম্বন্ধে খুব সাহসের সংগে আদেশ দিতে পারতাম,</div>
<div class="v" id="v9"><span class="vn">9</span> তবুও ভালবাসার জন্য তার বদলে আমি তোমাকে অনুরোধ করছি। একজন বৃদ্ধ হিসাবে এবং বর্তমানে খ্রীষ্ট যীশুর জন্য বন্দী হিসাবে আমি পৌল তোমার কাছে আমার সন্তান ওনীষিমের জন্য অনুরোধ করছি। জেলখানায় আমার বন্দী অবস্থায় সে বিশ্বাসী হিসাবে আমার সন্তান হয়েছে।</div>
<div class="v" id="v11"><span class="vn">11</span> এক সময় ছিল যখন তোমার কাছে তার কোন মূল্য ছিল না, কিন্তু এখন সে তোমার ও আমার দু’জনের কাছেই মুল্যবান।</div>
<div class="v" id="v12"><span class="vn">12</span> <span class="br-p"><br><br></span>যা হোক, আমি তাকে তোমার কাছে ফিরে পাঠাচ্ছি; সে আমার প্রাণের মতই প্রিয়।</div>
<div class="v" id="v13"><span class="vn">13</span> আমি তাকে আমার নিজের কাছেই রাখতে চেয়েছিলাম, যেন সুখবর প্রচার করবার দরুন আমার এই বন্দী অবস্থায় সে তোমার হয়ে আমার সেবা করতে পারে।</div>
<div class="v" id="v14"><span class="vn">14</span> কিন্তু তোমার অনুমতি ছাড়া আমি কিছুই করতে চাই নি, যেন জোর করে তোমার দয়া আদায় করতে না হয়, বরং তুমি যেন নিজে থেকেই দয়া কর।</div>
<div class="v" id="v15"><span class="vn">15</span> তুমি যাতে চিরকালের জন্য তাকে ফিরে পেতে পার, হয়তো সেইজন্যই সে অল্প কালের জন্য তোমার কাছ থেকে আলাদা হয়ে গিয়েছিল।</div>
<div class="v" id="v16"><span class="vn">16</span> কিন্তু তুমি তাকে আর দাস হিসাবে পাবে না বরং দাসের চেয়ে বেশী, অর্থাৎ প্রিয় ভাই হিসাবে পাবে। সে আমার কাছে খুবই প্রিয়, কিন্তু মানুষ ও বিশ্বাসী ভাই হিসাবে তোমার কাছে আরও প্রিয়।</div>
<div class="v" id="v17"><span class="vn">17</span> <span class="br-p"><br><br></span>সেইজন্য যদি তুমি আমাকে একই বিশ্বাসে বিশ্বাসী বলে মনে কর তবে আমাকে যেভাবে গ্রহণ করতে ওনীষিমকেও ঠিক সেইভাবে গ্রহণ কর।</div>
<div class="v" id="v18"><span class="vn">18</span> যদি সে তোমার কোন ক্ষতি করে থাকে বা তোমার কাছে কোন বিষয়ে ঋণী থাকে তবে তা আমার ঋণ বলেই ধোরো।</div>
<div class="v" id="v19"><span class="vn">19</span> আমি পৌল নিজের হাতেই লিখছি যে, আমি সেই ঋণ শোধ করে দেব। অবশ্য এই কথা আমার বলবার দরকার নেই যে, খ্রীষ্টের উপর বিশ্বাসের ব্যাপারে তুমি নিজেই আমার কাছে ঋণী আছ।</div>
<div class="v" id="v20"><span class="vn">20</span> ভাই, আমরা প্রভুর হয়েছি বলে আমি চাই যে, তুমি আমার একটা উপকার কর। বিশ্বাসী ভাই হিসাবে তুমি আমার অন্তরে নতুন উৎসাহ জাগিয়ে তোলো।</div>
<div class="v" id="v21"><span class="vn">21</span> তুমি আমার কথা মেনে নেবে জেনেই আমি তোমার কাছে এই চিঠি লিখছি। অবশ্য আমি জানি, আমি যা বলছি তুমি তার চেয়েও বেশী করবে।</div>
<div class="v" id="v22"><span class="vn">22</span> <span class="br-p"><br><br></span>আর একটা কথা বলছি-অতিথিদের ঘরখানা আমার জন্য প্রস্তুত রেখো, কারণ আমি আশা রাখি যে, তোমাদের প্রার্থনার ফলে আমাকে তোমাদের কাছে ফিরিয়ে দেওয়া হবে।</div>
<div class="v" id="v23"><span class="vn">23</span> <span class="br-p"><br><br></span>ইপাফ্রা তোমাকে শুভেচ্ছা জানাচ্ছেন; তিনি খ্রীষ্ট যীশুর জন্য আমার সংগে বন্দী আছেন।</div>
<div class="v" id="v24"><span class="vn">24</span> এছাড়া মার্ক, আরিষ্টার্খ, দীমা ও লূক-আমার এই সহকর্মীরাও তোমাকে শুভেচ্ছা জানাচ্ছেন।</div>
<div class="v" id="v25"><span class="vn">25</span> <span class="br-p"><br><br></span>আমাদের প্রভু যীশু খ্রীষ্টের দয়া তোমাদের অন্তরে থাকুক।</div>
</div>
<!-- PARSED ABOVE; EDITING MAY BREAK PARSER -->
</body></html>