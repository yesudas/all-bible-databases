<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; প্রকাশিত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">Pobitro Baibel</a> &ndash; <b>প্রকাশিত</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সাতজন স্বর্গদূত ও সাতটা আঘাত</h2><span class="vn">1</span> <span class="br-p"><br><br></span>পরে আমি স্বর্গে আর একটা মহান ও আশ্চর্য চিহ্ন দেখলাম। দেখলাম, সাতজন স্বর্গদূত আর তাদের হাতে শেষ সাতটা আঘাত। এগুলোকে শেষ আঘাত বলা হচ্ছে, কারণ এগুলো দিয়ে ঈশ্বরের ক্রোধেরও শেষ হবে।</div>
<div class="v" id="v2"><span class="vn">2</span> তারপর আমি আগুন মেশানো কাচের একটা সমুদ্রের মত দেখলাম, আর যারা সেই জন্তু ও তার মূর্তি এবং তার নামের সংখ্যার উপরে জয়লাভ করেছে তাদেরও দেখলাম। ঈশ্বরের দেওয়া বীণা হাতে করে তারা সেই কাচের সমুদ্রের ধারে দাঁড়িয়ে ছিল।</div>
<div class="v" id="v3"><span class="vn">3</span> তারা ঈশ্বরের দাস মোশির এবং সেই মেষ-শিশুর এই গানটি গাইছিল: <span class="br-p"><br><br></span><span class="br-ind"><br><span class="indent">&nbsp;</span></span>“সর্বশক্তিমান প্রভু ঈশ্বর, <br><span class="br-ind"><br><span class="indent">&nbsp;</span></span>কত মহান ও আশ্চর্য তোমার কাজ! <br><span class="br-ind"><br><span class="indent">&nbsp;</span></span>হে সমস্ত জাতির রাজা, <br><span class="br-ind"><br><span class="indent">&nbsp;</span></span>কত ন্যায় ও সত্য তোমার পথ! <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রভু, কে না তোমাকে ভয় করবে? <br><span class="br-ind"><br><span class="indent">&nbsp;</span></span>কে না তোমার নামের গৌরব করবে? <br><span class="br-ind"><br><span class="indent">&nbsp;</span></span>কেবল তুমিই তো পবিত্র। <br><span class="br-ind"><br><span class="indent">&nbsp;</span></span>সমস্ত জাতি তোমার কাছে আসবে, <br><span class="br-ind"><br><span class="indent">&nbsp;</span></span>সবাই তোমার উপাসনা করবে; <br><span class="br-ind"><br><span class="indent">&nbsp;</span></span>কারণ তোমার ন্যায়বিচার প্রকাশিত হয়েছে।” <br></div>
<div class="v" id="v5"><span class="vn">5</span> <span class="br-p"><br><br></span>এর পরে আমি দেখলাম, স্বর্গে সেই উপাসনা-ঘরটা, অর্থাৎ সাক্ষ্য-তাম্বুটা খোলা হল।</div>
<div class="v" id="v6"><span class="vn">6</span> তখন সেই সাতজন স্বর্গদূত সাতটা আঘাত নিয়ে উপাসনা-ঘর থেকে বের হয়ে আসলেন। তাঁদের পরনে ছিল পরিষ্কার ঝক্‌ঝকে কাপড় আর বুকে বাঁধা ছিল সোনার পটি।</div>
<div class="v" id="v7"><span class="vn">7</span> সেই চারজন জীবন্ত প্রাণীর একজন সেই সাতজন স্বর্গদূতকে সাতটা সোনার বাটি দিলেন। ঈশ্বর, যিনি যুগ যুগ ধরে চিরকাল জীবিত আছেন, সেই বাটিগুলো তাঁর ক্রোধে পূর্ণ ছিল।</div>
<div class="v" id="v8"><span class="vn">8</span> ঈশ্বরের মহিমা ও শক্তি থেকে যে ধূমা বের হচ্ছিল সেই ধূমায় উপাসনা-ঘরটা পূর্ণ হল। সেই সাতজন স্বর্গদূতের সাতটা আঘাত শেষ না হওয়া পর্যন্ত কেউ সেই উপাসনা-ঘরে ঢুকতে পারল না।</div>
</div>
<!-- PARSED ABOVE; EDITING MAY BREAK PARSER -->
</body></html>