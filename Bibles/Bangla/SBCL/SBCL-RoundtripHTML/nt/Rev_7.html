<html><head>
<meta http-equiv="Content-Type" content="text/html;charset=utf-8" />
<title>Rev 7 &ndash; প্রকাশিত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 7);">
<div id="navbar"><a href="../index.html">Pobitro Baibel</a> &ndash; <b>প্রকাশিত</b> &ndash; <a href="Rev_1.html">1</a> ... <a href="Rev_5.html">5</a> <a href="Rev_6.html">6</a> <b>7</b> <a href="Rev_8.html">8</a> <a href="Rev_9.html">9</a> ... <a href="Rev_22.html">22</a> </div><hr>
<h1>Rev 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সীলমোহর করা একশো চুয়াল্লিশ হাজার ইস্রায়েলীয়</h2><span class="vn">1</span> <span class="br-p"><br><br></span>এর পর আমি চারজন স্বর্গদূতকে পৃথিবীর চার কোণায় দাঁড়িয়ে থাকতে দেখলাম। তাঁরা পৃথিবীর চার কোণের বাতাস আট্‌কে রাখছিলেন, যেন পৃথিবী, সমুদ্র কিম্বা কোন গাছের উপরে বাতাস না বয়।</div>
<div class="v" id="v2"><span class="vn">2</span> পরে আমি আর একজন স্বর্গদূতকে পূর্ব দিক থেকে উঠে আসতে দেখলাম। তাঁর কাছে জীবন্ত ঈশ্বরের সীলমোহর ছিল। যে চারজন স্বর্গদূতকে পৃথিবী ও সমুদ্রের ক্ষতি করবার ক্ষমতা দেওয়া হয়েছিল সেই চারজন স্বর্গদূতকে তিনি খুব জোরে চিৎকার করে বললেন,</div>
<div class="v" id="v3"><span class="vn">3</span> “আমাদের ঈশ্বরের দাসদের কপালে সীলমোহর না দেওয়া পর্যন্ত পৃথিবী, সমুদ্র বা গাছপালার ক্ষতি কোরো না।”</div>
<div class="v" id="v4"><span class="vn">4</span> তারপর আমি সেই সীলমোহর করা লোকদের সংখ্যা শুনলাম। ইস্রায়েলীয়দের সমস্ত বংশের মধ্য থেকে মোট একশো চুয়াল্লিশ হাজার লোককে সীলমোহর করা হয়েছিল:</div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>যিহূদার বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>রূবেণের বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>গাদের বংশের মধ্য থেকে বারো হাজার। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আশেরের বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>নপ্তালির বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>মনঃশির বংশের মধ্য থেকে বারো হাজার। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>শিমিয়োনের বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>লেবির বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>ইষাখরের বংশের মধ্য থেকে বারো হাজার। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সবূলূনের বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>যোষেফের বংশের মধ্য থেকে বারো হাজার। <br><span class="br-ind"><br><span class="indent">&nbsp;</span></span>বিন্যামীনের বংশের মধ্য থেকে বারো হাজার। <br></div>
<div class="v" id="v9"><h2>সাদা পোশাক পরা লোকের ভিড়</h2><span class="vn">9</span> <span class="br-p"><br><br></span>এর পরে আমি প্রত্যেক জাতি, বংশ, দেশ ও ভাষার মধ্য থেকে এত লোকের ভিড় দেখলাম যে, তাদের সংখ্যা কেউ গুণতে পারল না। সাদা পোশাক পরে তারা সেই সিংহাসন ও মেষ-শিশুর সামনে খেজুর পাতা হাতে নিয়ে দাঁড়িয়ে ছিল।</div>
<div class="v" id="v10"><span class="vn">10</span> তারা জোরে চিৎকার করে বলছিল: <span class="br-p"><br><br></span><span class="br-ind"><br><span class="indent">&nbsp;</span></span>“যিনি সিংহাসনে বসে আছেন, <br><span class="br-ind"><br><span class="indent">&nbsp;</span></span>আমাদের সেই ঈশ্বর এবং মেষ-শিশুর হাতেই <br><span class="br-ind"><br><span class="indent">&nbsp;</span></span>পাপ থেকে উদ্ধার রয়েছে।” <br></div>
<div class="v" id="v11"><span class="vn">11</span> <span class="br-p"><br><br></span>তারপর স্বর্গদূতেরা সকলেই সেই সিংহাসনের, নেতাদের ও চারজন জীবন্ত প্রাণীর চারপাশে দাঁড়ালেন। তাঁরা সিংহাসনের সামনে উবুড় হয়ে ঈশ্বরকে প্রণাম করে বললেন,</div>
<div class="v" id="v12"><span class="vn">12</span> “আমেন। প্রশংসা, গৌরব, জ্ঞান, ধন্যবাদ, সম্মান, ক্ষমতা ও শক্তি চিরকাল ধরে আমাদের ঈশ্বরেরই হোক। আমেন।”</div>
<div class="v" id="v13"><span class="vn">13</span> <span class="br-p"><br><br></span>তখন একজন নেতা আমাকে বললেন, “সাদা পোশাক পরা এই সব লোক কারা? আর কোথা থেকেই বা তারা এসেছে?”</div>
<div class="v" id="v14"><span class="vn">14</span> <span class="br-p"><br><br></span>আমি তাঁকে বললাম, “দেখুন, তা আপনিই জানেন।” <span class="br-p"><br><br></span>তিনি আমাকে বললেন, “সেই মহাকষ্টের মধ্য থেকে যারা এসেছে এরা তারাই। এরা এদের পোশাক মেষ-শিশুর রক্তে ধুয়ে সাদা করেছে।</div>
<div class="v" id="v15"><span class="vn">15</span> সেইজন্য এরা ঈশ্বরের সিংহাসনের সামনে আছে আর স্বর্গের উপাসনা-ঘরে এরা দিনরাত তাঁর সেবা করছে। যিনি সিংহাসনের উপরে বসে আছেন তিনিই এদের উপরে তাঁর তাম্বু খাটাবেন।</div>
<div class="v" id="v16"><span class="vn">16</span> এদের আর খিদে পাবে না, পিপাসাও পাবে না; সূর্যের তেজ এদের গায়ে আর লাগবে না, ভীষণ গরমও লাগবে না,</div>
<div class="v" id="v17"><span class="vn">17</span> কারণ সেই মেষ-শিশু যিনি সিংহাসনের উপরে আছেন তিনিই এদের রাখাল হবেন। জীবন্ত জলের ফোয়ারার কাছে তিনি এদের নিয়ে যাবেন, আর ঈশ্বর এদের চোখের জল মুছে দেবেন।”</div>
</div>
<!-- PARSED ABOVE; EDITING MAY BREAK PARSER -->
</body></html>