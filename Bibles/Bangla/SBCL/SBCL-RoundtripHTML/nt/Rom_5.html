<html><head>
<meta http-equiv="Content-Type" content="text/html;charset=utf-8" />
<title>Rom 5 &ndash; রোমীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 5);">
<div id="navbar"><a href="../index.html">Pobitro Baibel</a> &ndash; <b>রোমীয়</b> &ndash; <a href="Rom_1.html">1</a> ... <a href="Rom_3.html">3</a> <a href="Rom_4.html">4</a> <b>5</b> <a href="Rom_6.html">6</a> <a href="Rom_7.html">7</a> ... <a href="Rom_16.html">16</a> </div><hr>
<h1>Rom 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>নির্দোষ বলে গ্রহণের ফল</h2><span class="vn">1</span> <span class="br-p"><br><br></span>বিশ্বাসের মধ্য দিয়েই আমাদের নির্দোষ বলে গ্রহণ করা হয়েছে আর তার ফলেই প্রভু যীশু খ্রীষ্টের মধ্য দিয়ে ঈশ্বর ও আমাদের মধ্যে শান্তি হয়েছে।</div>
<div class="v" id="v2"><span class="vn">2</span> ঈশ্বরের এই যে দয়ার পথে এখন আমরা চলছি সেখানে আমরা খ্রীষ্টের মধ্য দিয়ে বিশ্বাসের দ্বারাই পৌঁছেছি। ঈশ্বরের মহিমা পাবার আশায় আমরা আনন্দ বোধ করছি।</div>
<div class="v" id="v3"><span class="vn">3</span> কেবল তা-ই নয়, দুঃখ-কষ্টের মধ্যেও আমরা আনন্দ বোধ করছি, কারণ আমরা জানি দুঃখ-কষ্টের ফল ধৈর্য,</div>
<div class="v" id="v4"><span class="vn">4</span> ধৈর্যের ফল খাঁটি স্বভাব এবং খাঁটি স্বভাবের ফল আশা।</div>
<div class="v" id="v5"><span class="vn">5</span> এই আশা আমাদের লজ্জায় ফেলে না, কারণ ঈশ্বর তাঁর দেওয়া পবিত্র আত্মার দ্বারা আমাদের অন্তর তাঁরই ভালবাসা দিয়ে পূর্ণ করেছেন।</div>
<div class="v" id="v6"><span class="vn">6</span> <span class="br-p"><br><br></span>যখন আমাদের কোন শক্তিই ছিল না তখন ঠিক সময়েই খ্রীষ্ট ঈশ্বরের প্রতি ভক্তিহীন মানুষের জন্য, অর্থাৎ আমাদের জন্য প্রাণ দিলেন। কোন সৎ লোকের জন্য কেউ প্রাণ দেয় না বললেই চলে।</div>
<div class="v" id="v7"><span class="vn">7</span> যিনি অন্যের উপকার করেন সেই রকম লোকের জন্য হয়তো বা কেউ সাহস করে প্রাণ দিলেও দিতে পারে।</div>
<div class="v" id="v8"><span class="vn">8</span> কিন্তু ঈশ্বর যে আমাদের ভালবাসেন তার প্রমাণ এই যে, আমরা পাপী থাকতেই খ্রীষ্ট আমাদের জন্য প্রাণ দিয়েছিলেন।</div>
<div class="v" id="v9"><span class="vn">9</span> <span class="br-p"><br><br></span>তাহলে খ্রীষ্টের রক্তের দ্বারা যখন আমাদের নির্দোষ বলে গ্রহণ করা হয়েছে তখন আমরা খ্রীষ্টের মধ্য দিয়েই ঈশ্বরের শাস্তি থেকে নিশ্চয়ই রেহাই পাব।</div>
<div class="v" id="v10"><span class="vn">10</span> আমরা যখন ঈশ্বরের শত্রু ছিলাম তখন তাঁরই পুত্রের মৃত্যুর মধ্য দিয়ে তাঁর সংগে আমাদের মিলন হয়েছে। এইভাবে মিলন হয়েছে বলে খ্রীষ্টের জীবন দ্বারা আমরা নিশ্চয়ই পাপ থেকে উদ্ধার পাব।</div>
<div class="v" id="v11"><span class="vn">11</span> কেবল তা-ই নয়, যাঁর দ্বারা ঈশ্বরের সংগে আমাদের মিলন হয়েছে সেই প্রভু যীশু খ্রীষ্টের মধ্য দিয়ে ঈশ্বরকে নিয়ে আমরা আনন্দও বোধ করছি।</div>
<div class="v" id="v12"><h2>আদম ও খ্রীষ্ট</h2><span class="vn">12</span> <span class="br-p"><br><br></span>একটি মানুষের মধ্য দিয়ে পাপ জগতে এসেছিল ও সেই পাপের মধ্য দিয়ে মৃত্যুও এসেছিল। সব মানুষ পাপ করেছে বলে এইভাবে সকলের কাছেই মৃত্যু উপস্থিত হয়েছে।</div>
<div class="v" id="v13"><span class="vn">13</span> মোশির আইন-কানুন দেবার আগেই জগতে পাপ ছিল, কিন্তু আইন-কানুন না থাকলে তো পাপকে পাপ বলে ধরা হয় না।</div>
<div class="v" id="v14"><span class="vn">14</span> তবুও আদমের সময় থেকে আরম্ভ করে মোশির সময় পর্যন্ত সকলের উপরেই মৃত্যু রাজত্ব করছিল। এমন কি, ঈশ্বরের আদেশ অমান্য করে যারা আদমের মত পাপ করে নি তাদের উপরেও মৃত্যু রাজত্ব করছিল। <span class="br-p"><br><br></span>যাঁর আসবার কথা ছিল আদম ছিলেন একদিক থেকে সেই যীশু খ্রীষ্টেরই ছবি।</div>
<div class="v" id="v15"><span class="vn">15</span> কিন্তু আদমের পাপ যে রকম, ঈশ্বরের বিনামূল্যের দান সেই রকম নয়। যখন একজন লোকের পাপের ফলে অনেকে মরল তখন ঈশ্বরের দয়ার এবং আর একজন মানুষের দয়ার মধ্য দিয়ে যে দান আসল, তা সেই অনেকের জন্য আরও কত না বেশী করে উপ্‌চে পড়ল! সেই আর একজন মানুষ হলেন যীশু খ্রীষ্ট।</div>
<div class="v" id="v16"><span class="vn">16</span> ঈশ্বরের দান আদমের পাপের ফলের মত নয়, কারণ একটা পাপের বিচারের ফলে সব মানুষকেই শাস্তির যোগ্য বলে ধরা হয়েছে, কিন্তু নির্দোষ বলে ঈশ্বরের গ্রহণযোগ্য হওয়ার এই যে দয়ার দান, তা অনেক পাপের ফলে এসেছে।</div>
<div class="v" id="v17"><span class="vn">17</span> একজন মানুষের পাপের দরুন মৃত্যু সেই একজনের মধ্য দিয়েই রাজত্ব করতে আরম্ভ করেছিল। কিন্তু যারা প্রচুর পরিমাণে ঈশ্বরের দয়া ও নির্দোষ বলে তাঁর গ্রহণযোগ্য হওয়ার দান পায়, তারা সেই একজন মানুষের, অর্থাৎ যীশু খ্রীষ্টের মধ্য দিয়ে জীবনের পরিপূর্ণতা নিয়ে নিশ্চয়ই রাজত্ব করবে।</div>
<div class="v" id="v18"><span class="vn">18</span> <span class="br-p"><br><br></span>তাহলে একটা পাপের মধ্য দিয়ে যেমন সব মানুষকেই শাস্তির যোগ্য বলে ধরা হয়েছে, তেমনি একটা ন্যায় কাজের মধ্য দিয়ে সব মানুষকেই নির্দোষ বলে গ্রহণ করবার ব্যবস্থাও করা হয়েছে এবং তার ফল হল অনন্ত জীবন।</div>
<div class="v" id="v19"><span class="vn">19</span> যেমন একজন মানুষের অবাধ্যতার মধ্য দিয়ে অনেককেই পাপী বলে ধরা হয়েছিল, তেমনি একজন মানুষের বাধ্যতার মধ্য দিয়ে অনেককেই নির্দোষ বলে গ্রহণ করা হবে।</div>
<div class="v" id="v20"><span class="vn">20</span> আইন-কানুন দেওয়া হল যাতে অন্যায় বেড়ে যায়, কিন্তু যেখানে অন্যায় বাড়ল সেখানে ঈশ্বরের দয়াও আরও অনেক পরিমাণে বাড়ল।</div>
<div class="v" id="v21"><span class="vn">21</span> সেই দয়া এইজন্য বাড়ল যাতে মৃত্যুর মধ্য দিয়ে যেমন পাপ রাজত্ব করেছিল, তেমনি মানুষকে নির্দোষ বলে গ্রহণ করবার মধ্য দিয়ে এখন তাঁর দয়া রাজত্ব করতে পারে; আর তারই ফল হল আমাদের প্রভু যীশু খ্রীষ্টের মধ্য দিয়ে অনন্ত জীবন লাভ।</div>
</div>
<!-- PARSED ABOVE; EDITING MAY BREAK PARSER -->
</body></html>