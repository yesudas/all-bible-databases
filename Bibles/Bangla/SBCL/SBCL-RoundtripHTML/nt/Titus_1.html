<html><head>
<meta http-equiv="Content-Type" content="text/html;charset=utf-8" />
<title>Titus 1 &ndash; তীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 1);">
<div id="navbar"><a href="../index.html">Pobitro Baibel</a> &ndash; <b>তীত</b> &ndash; <b>1</b> <a href="Titus_2.html">2</a> <a href="Titus_3.html">3</a> </div><hr>
<h1>Titus 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->সেই বৃদ্ধ প্রচারক পৌল প্রায় অজানা একটা দ্বীপের তীত নামে একজন অযিহূদী প্রচারক, যিনি সুপরিচিত ছিলেন না, তাঁর কাছে এই চিঠিটা লিখেছিলেন। পৌলের প্রচার কাজে তীত তাঁকে সাহায্য করেছিলেন। পৌল তাঁকে ক্রীট দ্বীপে রেখে গিয়েছিলেন যেন তিনি সেখানকার মণ্ডলীর কাজের দেখাশোনা করতে পারেন। এই কাজে তীতকে সাহায্য করবার জন্য পৌল তাঁর কাছে অল্প কথায় লিখেছিলেন যে, কেমন করে একজন বিশ্বাসী ঈশ্বরের প্রতি তার ভক্তি দেখিয়ে ভাল কাজ করে তার জীবনে ঈশ্বরের দয়া প্রকাশ করতে পারে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) শুভেচ্ছা জানানো (<!--raw 1 bo --><a href='B:630 1:1-4'><!--endraw 1-->১:১-৪<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) মণ্ডলীর নেতারা (<!--raw 1 bo --><a href='B:630 1:5-16'><!--endraw 1-->১:৫-১৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) মণ্ডলীর বিভিন্ন লোকদের কর্তব্য (২ অধ্যায়) <!--raw 1 bo --><br/><!--endraw 1-->• (ঘ) পরামর্শ ও সাবধান করা (<!--raw 1 bo --><a href='B:630 3:1-11'><!--endraw 1-->৩:১-১১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) উপসংহার (<!--raw 1 bo --><a href='B:630 3:12-15'><!--endraw 1-->৩:১২-১৫<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমি পৌল ঈশ্বরের দাস ও যীশু খ্রীষ্টের একজন প্রেরিত্‌ হয়েছি, যেন আমি ঈশ্বরের বাছাই করা লোকদের বিশ্বাসের পথে নিয়ে আসতে পারি, আর ঈশ্বরভক্তির সংগে যে সত্যের যোগ আছে সেই সত্যকে জানতে তাদের সাহায্য করতে পারি।</div>
<div class="v" id="v2"><span class="vn">2</span> অনন্ত জীবন পাবার আশা নিয়ে আমি খ্রীষ্টের সেবা করে যাচ্ছি। জগৎ সৃষ্ট হবার আগেই ঈশ্বর, যিনি মিথ্যা বলেন না, তিনি এই জীবন দেবার প্রতিজ্ঞা করেছিলেন।</div>
<div class="v" id="v3"><span class="vn">3</span> আমাদের উদ্ধারকর্তা ঈশ্বরের আদেশ মত আমি যা প্রচার করি তার মধ্য দিয়ে ঈশ্বর তাঁর বাক্য ঠিক সময়েই প্রকাশ করেছেন।</div>
<div class="v" id="v4"><span class="vn">4</span> <span class="br-p"><br><br></span>খ্রীষ্টের উপর বিশ্বাসে যে আমার সংগে এক হয়ে গেছে, আমার সেই সত্যিকারের সন্তান তীতের কাছে আমি এই চিঠি লিখছি। <span class="br-p"><br><br></span>পিতা ঈশ্বর ও আমাদের উদ্ধারকর্তা খ্রীষ্ট যীশু তোমাকে দয়া করুন ও শান্তি দান করুন।</div>
<div class="v" id="v5"><h2>ক্রীট দ্বীপে তীতের কাজ</h2><span class="vn">5</span> <span class="br-p"><br><br></span>ক্রীট দ্বীপে যে কাজ এখনও অসম্পূর্ণ অবস্থায় রয়ে গেছে তা ঠিক করবার জন্যই আমি তোমাকে ক্রীট দ্বীপে রেখে এসেছি। আমি তোমাকে যে আদেশ দিয়েছিলাম সেই অনুসারে প্রত্যেক শহরের মণ্ডলীতে প্রধান নেতাদের কাজে বহাল কোরো।</div>
<div class="v" id="v6"><span class="vn">6</span> মণ্ডলীর প্রধান নেতাকে এমন হতে হবে যেন কেউ তাঁকে দোষ দিতে না পারে। তাঁর মাত্র একজনই স্ত্রী থাকবে। তাঁর ছেলেমেয়েরা যেন খ্রীষ্টে বিশ্বাসী হয়, যেন তারা নিজেদের খুশীমত না চলে এবং অবাধ্য না হয়।</div>
<div class="v" id="v7"><span class="vn">7</span> ঈশ্বরের কাছ থেকে দায়িত্বভার পাওয়া লোক হিসাবে সেই পরিচালককে এমন হতে হবে যাতে কেউ তাঁর নিন্দা করতে না পারে। তিনি যেন একগুঁয়ে, রাগী, মাতাল বা বদ্‌মেজাজী না হন। অন্যায় লাভের দিকে যেন তাঁর ঝোঁক না থাকে;</div>
<div class="v" id="v8"><span class="vn">8</span> তার বদলে অতিথি সেবা ও দয়ার কাজ করতে তিনি যেন ভালবাসেন। তাঁর ভাল বিচারবুদ্ধি থাকবে, তিনি সৎ ও ঈশ্বরের বাধ্য হবেন এবং নিজেকে দমনে রাখবেন।</div>
<div class="v" id="v9"><span class="vn">9</span> ঈশ্বরের বিশ্বাসযোগ্য বাক্য, যা আমি শিক্ষা দিয়েছি, তাঁকে তা শক্ত করে ধরে রাখতে হবে, যেন সত্য শিক্ষার বিষয় তিনি প্রচার করতে পারেন এবং যারা বিরুদ্ধে দাঁড়ায় তাদের ভুল দেখিয়ে দিতে পারেন।</div>
<div class="v" id="v10"><span class="vn">10</span> <span class="br-p"><br><br></span>এমন অনেক লোক আছে যারা অবাধ্য, যারা বাজে কথা বলে ও যারা ছলনা করে বেড়ায়। যারা সুন্নত করানোর উপর জোর দেয়, বিশেষ করে আমি তাদের কথাই বলছি।</div>
<div class="v" id="v11"><span class="vn">11</span> এই লোকদের মুখ বন্ধ করে দেওয়া দরকার, কারণ অন্যায় লাভের জন্য তারা এমন শিক্ষা দেয় যা তাদের দেওয়া উচিত নয়; আর এইভাবে তারা কতগুলো পরিবারকে ধ্বংস করে ফেলেছে।</div>
<div class="v" id="v12"><span class="vn">12</span> তাদের নিজেদেরই একজন নবী এই কথা বলেছেন, “ক্রীট দ্বীপের লোকেরা বরাবরই মিথ্যাবাদী, বুনো পশুর মত এবং অলস ও পেটুক।”</div>
<div class="v" id="v13"><span class="vn">13</span> কথাটা সত্যি। এইজন্য খুব কড়াকড়ি ভাবে তাদের দোষ দেখিয়ে দাও যেন তারা খ্রীষ্টীয় ধর্ম-বিশ্বাসকে ঠিকভাবে ধরে রাখে,</div>
<div class="v" id="v14"><span class="vn">14</span> আর যিহূদীদের গল্প-কথায় ও যারা ঈশ্বরের সত্যের কাছ থেকে ফিরে গেছে তাদের আদেশে কান না দেয়।</div>
<div class="v" id="v15"><span class="vn">15</span> যাদের অন্তর শুচি তাদের কাছে সব কিছুই শুচি, কিন্তু যাদের অন্তর নোংরা ও যারা অবিশ্বাসী তাদের কাছে কিছুই শুচি নয়; এমন কি, তাদের মন ও বিবেক পর্যন্ত নোংরা।</div>
<div class="v" id="v16"><span class="vn">16</span> মুখে তারা বলে তারা ঈশ্বরকে জানে, কিন্তু তাদের কাজ দ্বারা তারা তাঁকে অস্বীকার করে। তারা ঘৃণার যোগ্য ও অবাধ্য; তারা কোন ভাল কাজেরই উপযুক্ত নয়।</div>
</div>
<!-- PARSED ABOVE; EDITING MAY BREAK PARSER -->
</body></html>