<html><head>
<meta http-equiv="Content-Type" content="text/html;charset=utf-8" />
<title>1Chr 16 &ndash; ১ রাজাবলি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 16);">
<div id="navbar"><a href="../index.html">Pobitro Baibel</a> &ndash; <b>১ রাজাবলি</b> &ndash; <a href="1Chr_1.html">1</a> ... <a href="1Chr_14.html">14</a> <a href="1Chr_15.html">15</a> <b>16</b> <a href="1Chr_17.html">17</a> <a href="1Chr_18.html">18</a> ... <a href="1Chr_29.html">29</a> </div><hr>
<h1>1Chr 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঈশ্বরের সিন্দুকের জন্য দায়ূদ যে তাম্বু খাটিয়েছিলেন লোকেরা সিন্দুকটি এনে তার ভিতরে রাখল। এর পর ঈশ্বরের সামনে পোড়ানো-উৎসর্গ ও যোগাযোগ-উৎসর্গের অনুষ্ঠান করা হল।</div>
<div class="v" id="v2"><span class="vn">2</span> সেই সব উৎসর্গের অনুষ্ঠান করা শেষ হয়ে গেলে পর দায়ূদ সদাপ্রভুর নামে লোকদের আশীর্বাদ করলেন।</div>
<div class="v" id="v3"><span class="vn">3</span> তারপর তিনি ইস্রায়েলীয় প্রত্যেক স্ত্রীলোক ও পুরুষকে একটা করে রুটি, এক খণ্ড মাংস ও এক তাল কিশমিশ দিলেন।</div>
<div class="v" id="v4"><span class="vn">4</span> <span class="br-p"><br><br></span>সদাপ্রভুর সিন্দুকের সামনে সেবা-কাজের জন্য দায়ূদ কয়েকজন লেবীয়কে নিযুক্ত করলেন যাতে তারা প্রার্থনা করতে, ধন্যবাদ দিতে এবং ইস্রায়েলের ঈশ্বর সদাপ্রভুর গৌরব করতে পারে।</div>
<div class="v" id="v5"><span class="vn">5</span> এই লোকদের নেতা ছিলেন আসফ, দ্বিতীয় ছিলেন সখরিয়, তারপরে ছিলেন যিয়ীয়েল, শমীরামোৎ, যিহীয়েল, মত্তিথিয়, ইলীয়াব, বনায়, ওবেদ-ইদোম ও যিয়ীয়েল। এঁরা বাজাতেন বীণা ও সুরবাহার আর আসফ বাজাতেন করতাল;</div>
<div class="v" id="v6"><span class="vn">6</span> পুরোহিত বনায় আর যহসীয়েল ঈশ্বরের সেই ব্যবস্থা-সিন্দুকের সামনে নিয়মিত ভাবে তূরী বাজাতেন।</div>
<div class="v" id="v7"><h2>দায়ূদের ধন্যবাদের গান</h2><span class="vn">7</span> <span class="br-p"><br><br></span>সেই দিন দায়ূদ প্রথমে সদাপ্রভুর উদ্দেশে ধন্যবাদের এই গান গাইবার ভার আসফ ও তাঁর লোকদের উপর দিলেন:</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুকে ধন্যবাদ দাও, <br><span class="br-ind"><br><span class="indent">&nbsp;</span></span>তাঁর গুণের কথা ঘোষণা কর; <br><span class="br-ind"><br><span class="indent">&nbsp;</span></span>তাঁর কাজের কথা <br><span class="br-ind"><br><span class="indent">&nbsp;</span></span>অন্যান্য জাতিদের জানাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর উদ্দেশে গান গাও, <br><span class="br-ind"><br><span class="indent">&nbsp;</span></span>তাঁর প্রশংসা-গান কর; <br><span class="br-ind"><br><span class="indent">&nbsp;</span></span>তাঁর সব আশ্চর্য কাজের কথা বল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁর পবিত্রতার গৌরব কর; <br><span class="br-ind"><br><span class="indent">&nbsp;</span></span>যারা সদাপ্রভুকে গভীরভাবে জানতে আগ্রহী <br><span class="br-ind"><br><span class="indent">&nbsp;</span></span>তাদের অন্তর আনন্দিত হোক। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু ও তাঁর শক্তিকে বুঝতে চেষ্টা কর; <br><span class="br-ind"><br><span class="indent">&nbsp;</span></span>সব সময় তাঁর সংগে যোগাযোগ রাখতে <br><span class="br-ind"><br><span class="indent">&nbsp;</span></span>আগ্রহী হও। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে তাঁর দাস ইস্রায়েলের বংশধরেরা, <br><span class="br-ind"><br><span class="indent">&nbsp;</span></span>তাঁর বেছে নেওয়া যাকোবের সন্তানেরা, <br><span class="br-ind"><br><span class="indent">&nbsp;</span></span>তোমরা তাঁর মহান কাজগুলোর কথা <br><span class="br-ind"><br><span class="indent">&nbsp;</span></span>মনে রেখো; <br><span class="br-ind"><br><span class="indent">&nbsp;</span></span>তাঁর আশ্চর্য আশ্চর্য কাজের কথা <br><span class="br-ind"><br><span class="indent">&nbsp;</span></span>আর বিচারে যে শাস্তির কথা <br><span class="br-ind"><br><span class="indent">&nbsp;</span></span>তিনি বলেছেন তা মনে রেখো। <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনিই আমাদের ঈশ্বর সদাপ্রভু; <br><span class="br-ind"><br><span class="indent">&nbsp;</span></span>গোটা দুনিয়া তাঁরই শাসনে চলছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে বাক্যের নির্দেশ তিনি দিয়েছিলেন <br><span class="br-ind"><br><span class="indent">&nbsp;</span></span>হাজার হাজার বংশের জন্য, <br><span class="br-ind"><br><span class="indent">&nbsp;</span></span>তাঁর সেই ব্যবস্থার কথা <br><span class="br-ind"><br><span class="indent">&nbsp;</span></span>চিরকাল মনে রেখো। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই ব্যবস্থা তিনি অব্রাহামের জন্য <br><span class="br-ind"><br><span class="indent">&nbsp;</span></span>স্থাপন করেছিলেন <br><span class="br-ind"><br><span class="indent">&nbsp;</span></span>আর ইস্‌হাকের কাছে শপথ করেছিলেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি তাঁর ব্যবস্থা যাকোবের কাছে <br><span class="br-ind"><br><span class="indent">&nbsp;</span></span>নিয়ম হিসাবে <br><span class="br-ind"><br><span class="indent">&nbsp;</span></span>আর ইস্রায়েলের কাছে <br><span class="br-ind"><br><span class="indent">&nbsp;</span></span>চিরস্থায়ী ব্যবস্থা হিসাবে <br><span class="br-ind"><br><span class="indent">&nbsp;</span></span>ঘোষণা করেছিলেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি বলেছিলেন, <br><span class="br-ind"><br><span class="indent">&nbsp;</span></span>“আমি তোমাকে কনান দেশটা দেব, <br><span class="br-ind"><br><span class="indent">&nbsp;</span></span>সেটাই হবে তোমার পাওনা সম্পত্তি।” <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাদের সংখ্যা যখন কম ছিল, <br><span class="br-ind"><br><span class="indent">&nbsp;</span></span>খুবই কম ছিল, <br><span class="br-ind"><br><span class="indent">&nbsp;</span></span>আর তারা সেখানে বিদেশী ছিল, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তারা যখন সেখানে বিভিন্ন জাতির মধ্যে <br><span class="br-ind"><br><span class="indent">&nbsp;</span></span>আর বিভিন্ন রাজ্যের মধ্যে ঘুরে বেড়াত, <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তখন তিনি কাউকে তাদের অত্যাচার <br><span class="br-ind"><br><span class="indent">&nbsp;</span></span>করতে দিতেন না। <br><span class="br-ind"><br><span class="indent">&nbsp;</span></span>তাদের জন্য তিনি রাজাদের ধম্‌কে দিতেন, <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বলতেন, “আমার অভিষিক্ত লোকদের <br><span class="br-ind"><br><span class="indent">&nbsp;</span></span>ছোঁবে না; <br><span class="br-ind"><br><span class="indent">&nbsp;</span></span>আমার নবীদের কোন ক্ষতি করবে না।” <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>পৃথিবীর সব লোক, <br><span class="br-ind"><br><span class="indent">&nbsp;</span></span>তোমরা সদাপ্রভুর উদ্দেশে গান কর; <br><span class="br-ind"><br><span class="indent">&nbsp;</span></span>তাঁর দেওয়া উদ্ধারের কথা <br><span class="br-ind"><br><span class="indent">&nbsp;</span></span>দিনের পর দিন ঘোষণা কর। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বিভিন্ন জাতির মধ্যে তাঁর মহিমা <br><span class="br-ind"><br><span class="indent">&nbsp;</span></span>ঘোষণা কর; <br><span class="br-ind"><br><span class="indent">&nbsp;</span></span>সমস্ত লোকের মধ্যে তাঁর সব <br><span class="br-ind"><br><span class="indent">&nbsp;</span></span>আশ্চর্য কাজের কথা ঘোষণা কর। <span class="br-p"><br><br></span> <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>সদাপ্রভুই মহান এবং সবার উপরে <br><span class="br-ind"><br><span class="indent">&nbsp;</span></span>প্রশংসার যোগ্য; <br><span class="br-ind"><br><span class="indent">&nbsp;</span></span>সব দেব-দেবতার চেয়ে তিনি বেশী <br><span class="br-ind"><br><span class="indent">&nbsp;</span></span>ভয় জাগান। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>বিভিন্ন জাতির দেব-দেবতারা অসার মাত্র, <br><span class="br-ind"><br><span class="indent">&nbsp;</span></span>কিন্তু সদাপ্রভু মহাকাশের সৃষ্টিকর্তা। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাঁকেই ঘিরে রয়েছে গৌরব ও মহিমা; <br><span class="br-ind"><br><span class="indent">&nbsp;</span></span>তাঁর বাসস্থানে রয়েছে শক্তি ও আনন্দ। <span class="br-p"><br><br></span> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>হে বিভিন্ন জাতির সমস্ত গোষ্ঠী, <br><span class="br-ind"><br><span class="indent">&nbsp;</span></span>স্বীকার কর সমস্ত গৌরব ও শক্তি সদাপ্রভুরই। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তোমরা স্বীকার কর সমস্ত গৌরব সদাপ্রভুর; <br><span class="br-ind"><br><span class="indent">&nbsp;</span></span>উৎসর্গের জিনিস নিয়ে তাঁর সামনে এস। <br><span class="br-ind"><br><span class="indent">&nbsp;</span></span>সদাপ্রভুর মহিমাপূর্ণ পবিত্রতার কথা ভেবে <br><span class="br-ind"><br><span class="indent">&nbsp;</span></span>তাঁকে শ্রদ্ধা জানাও। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>পৃথিবীর সমস্ত লোক, <br><span class="br-ind"><br><span class="indent">&nbsp;</span></span>তোমরা তাঁর সামনে কেঁপে ওঠো। <br><span class="br-ind"><br><span class="indent">&nbsp;</span></span>পৃথিবী অটলভাবে স্থাপিত হল, <br><span class="br-ind"><br><span class="indent">&nbsp;</span></span>তা কখনও নড়বে না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>আকাশ আনন্দ করুক, পৃথিবী খুশী হোক; <br><span class="br-ind"><br><span class="indent">&nbsp;</span></span>বিভিন্ন জাতির মধ্যে তারা ঘোষণা করুক, <br><span class="br-ind"><br><span class="indent">&nbsp;</span></span>“সদাপ্রভুই রাজত্ব করেন।” <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সাগর ও তার মধ্যেকার সব কিছু <br><span class="br-ind"><br><span class="indent">&nbsp;</span></span>গর্জন করুক; <br><span class="br-ind"><br><span class="indent">&nbsp;</span></span>মাঠ ও তার মধ্যেকার সব কিছু <br><span class="br-ind"><br><span class="indent">&nbsp;</span></span>আনন্দিত হোক। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তাহলে বনের গাছপালাও <br><span class="br-ind"><br><span class="indent">&nbsp;</span></span>সদাপ্রভুর সামনে আনন্দে গান করবে, <br><span class="br-ind"><br><span class="indent">&nbsp;</span></span>কারণ তিনি পৃথিবীর বিচার করতে আসছেন। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তোমরা সদাপ্রভুর ধন্যবাদ কর, <br><span class="br-ind"><br><span class="indent">&nbsp;</span></span>কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর অটল ভালবাসা চিরকাল স্থায়ী। <span class="br-p"><br><br></span> <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তোমরা বল, “হে আমাদের উদ্ধারকর্তা ঈশ্বর, <br><span class="br-ind"><br><span class="indent">&nbsp;</span></span>আমাদের উদ্ধার কর; <br><span class="br-ind"><br><span class="indent">&nbsp;</span></span>অন্যান্য জাতিদের মধ্য থেকে <br><span class="br-ind"><br><span class="indent">&nbsp;</span></span>তুমি আমাদের এক জায়গায় নিয়ে এসে <br><span class="br-ind"><br><span class="indent">&nbsp;</span></span>আমাদের রক্ষা কর, <br><span class="br-ind"><br><span class="indent">&nbsp;</span></span>যাতে আমরা তোমার পবিত্রতার উদ্দেশে <br><span class="br-ind"><br><span class="indent">&nbsp;</span></span>ধন্যবাদ দিতে পারি <br><span class="br-ind"><br><span class="indent">&nbsp;</span></span>আর তোমার গুণগান করতে পারছি বলে <br><span class="br-ind"><br><span class="indent">&nbsp;</span></span>গর্ববোধ করতে পারি। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>সৃষ্টির আগে থেকে অনন্তকাল পর্যন্ত <br><span class="br-ind"><br><span class="indent">&nbsp;</span></span>ইস্রায়েলের ঈশ্বর সদাপ্রভুর গৌরব হোক।” <br> <span class="br-p"><br><br></span>এর পর সব লোকেরা বলল, “আমেন, সদাপ্রভুর গৌরব হোক।”</div>
<div class="v" id="v37"><span class="vn">37</span> <span class="br-p"><br><br></span>প্রতিদিনের প্রয়োজন অনুসারে নিয়মিত সেবা-কাজের জন্য দায়ূদ সদাপ্রভুর ব্যবস্থা-সিন্দুকের কাছে আসফ ও তাঁর লোকদের রেখে গেলেন।</div>
<div class="v" id="v38"><span class="vn">38</span> তাদের সাহায্য করবার জন্য তিনি ওবেদ-ইদোম ও তাঁর আটষট্টিজন লোককেও রেখে গেলেন। যিদূথূনের ছেলে ওবেদ-ইদোম ও হোষা ছিলেন রক্ষী।</div>
<div class="v" id="v39"><span class="vn">39</span> <span class="br-p"><br><br></span>দায়ূদ গিবিয়োনের উপাসনার উঁচু স্থানে সদাপ্রভুর আবাস-তাম্বুর সামনে পুরোহিত সাদোক ও তাঁর সংগের পুরোহিতদের রেখে গেলেন।</div>
<div class="v" id="v40"><span class="vn">40</span> এর উদ্দেশ্য ছিল সদাপ্রভু ইস্রায়েলীয়দের যে আইন-কানুন দিয়েছিলেন তাতে যা যা লেখা ছিল সেই অনুসারে যেন তাঁরা সদাপ্রভুর উদ্দেশে পোড়ানো-উৎসর্গের বেদীর উপর প্রতিদিন সকালে ও বিকালে নিয়মিতভাবে পোড়ানো-উৎসর্গের অনুষ্ঠান করতে পারেন।</div>
<div class="v" id="v41"><span class="vn">41</span> তাঁদের সংগে ছিলেন হেমন ও যিদূথূন আর বাদবাকী লোক, যাদের নাম উল্লেখ করে বেছে নেওয়া হয়েছিল যাতে তারা সদাপ্রভুর চিরকাল স্থায়ী অটল ভালবাসার জন্য তাঁকে ধন্যবাদ দিতে পারে।</div>
<div class="v" id="v42"><span class="vn">42</span> ঈশ্বরের উদ্দেশে গান করবার সময়ে তূরী, করতাল ও অন্যান্য বাজনা বাজাবার জন্য হেমন ও যিদূথূনের উপর ভার দেওয়া হল। যিদূথূনের বংশের লোকদের রক্ষী হিসাবে নিযুক্ত করা হল।</div>
<div class="v" id="v43"><span class="vn">43</span> <span class="br-p"><br><br></span>এর পর সব লোক যে যার বাড়ীর দিকে রওনা হল এবং দায়ূদ তাঁর পরিবারের লোকদের আশীর্বাদ করবার জন্য বাড়ীতে ফিরে গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>