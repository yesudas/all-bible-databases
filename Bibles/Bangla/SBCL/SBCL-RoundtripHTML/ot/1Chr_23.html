<html><head>
<meta http-equiv="Content-Type" content="text/html;charset=utf-8" />
<title>1Chr 23 &ndash; ১ রাজাবলি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 23);">
<div id="navbar"><a href="../index.html">Pobitro Baibel</a> &ndash; <b>১ রাজাবলি</b> &ndash; <a href="1Chr_1.html">1</a> ... <a href="1Chr_21.html">21</a> <a href="1Chr_22.html">22</a> <b>23</b> <a href="1Chr_24.html">24</a> <a href="1Chr_25.html">25</a> ... <a href="1Chr_29.html">29</a> </div><hr>
<h1>1Chr 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>দায়ূদ যখন খুব বেশী বুড়ো হয়ে গেলেন তখন তাঁর ছেলে শলোমনকে তিনি ইস্রায়েলের উপরে রাজা করলেন।</div>
<div class="v" id="v2"><h2>লেবীয়দের দলভাগ</h2><span class="vn">2</span> <span class="br-p"><br><br></span>দায়ূদ ইস্রায়েলের সমস্ত নেতা, পুরোহিত এবং লেবীয়দের একত্র করলেন।</div>
<div class="v" id="v3"><span class="vn">3</span> যে সব লেবীয় পুরুষেরা ত্রিশ কিম্বা তার বেশী বয়সের ছিল তাদের গণনা করলে দেখা গেল তাদের সংখ্যা আটত্রিশ হাজার।</div>
<div class="v" id="v4"><span class="vn">4</span> এদের মধ্য থেকে চব্বিশ হাজার জন সদাপ্রভুর ঘরের কাজের দেখাশোনা করবার জন্য নিযুক্ত হল আর ছয় হাজার জন হল কর্মকর্তা ও বিচারক এবং চার হাজার জন হল রক্ষী। দায়ূদ যে সব বাজনা তৈরী করিয়েছিলেন তা ব্যবহার করে সদাপ্রভুর প্রশংসা করবার জন্য বাকী চার হাজার লেবীয় নিযুক্ত হল।</div>
<div class="v" id="v6"><span class="vn">6</span> <span class="br-p"><br><br></span>লেবির ছেলে গের্শোন, কহাৎ ও মরারির বংশ অনুসারে দায়ূদ লেবীয়দের তিনটি দলে ভাগ করলেন।</div>
<div class="v" id="v7"><span class="vn">7</span> <span class="br-p"><br><br></span>গের্শোনের বংশের মধ্যে ছিলেন লাদন ও শিমিয়ি।</div>
<div class="v" id="v8"><span class="vn">8</span> লাদনের তিনজন ছেলের মধ্যে প্রধান ছিলেন যিহীয়েল, তারপর সেথম ও যোয়েল।</div>
<div class="v" id="v9"><span class="vn">9</span> শিমিয়ির তিনজন ছেলে হল শলোমৎ, হসীয়েল ও হারণ। এঁরা ছিলেন লাদনের বিভিন্ন বংশের নেতা।</div>
<div class="v" id="v10"><span class="vn">10</span> <span class="br-p"><br><br></span>শিমিয়ির চারজন ছেলে হল যহৎ, সীন, যিয়ূশ ও বরীয়।</div>
<div class="v" id="v11"><span class="vn">11</span> এঁদের মধ্যে প্রথম ছিলেন যহৎ আর দ্বিতীয় ছিলেন সীন; কিন্তু যিয়ূশ ও বরীয়ের ছেলের সংখ্যা কম ছিল বলে তাঁদের সবাইকে একটা বংশের মধ্যে ধরা হল।</div>
<div class="v" id="v12"><span class="vn">12</span> <span class="br-p"><br><br></span>কহাতের চারজন ছেলে হল অম্রাম, যিষ্‌হর, হিব্রোণ ও উষীয়েল।</div>
<div class="v" id="v13"><span class="vn">13</span> অম্রামের ছেলেরা হল হারোণ ও মোশি। হারোণ ও তাঁর বংশধরদের চিরকালের জন্য ঈশ্বরের উদ্দেশ্যে আলাদা করা হল যেন তাঁরা মহাপবিত্র জিনিসগুলোর ভার নিতে পারেন, সদাপ্রভুর সামনে আগুনে করা উৎসর্গের অনুষ্ঠান করতে পারেন, তাঁর সামনে সেবা-কাজ করতে পারেন এবং তাঁর নামে আশীর্বাদ উচ্চারণ করতে পারেন।</div>
<div class="v" id="v14"><span class="vn">14</span> কিন্তু ঈশ্বরের লোক মোশির ছেলেদের বাকী লেবীয়দের মধ্যে ধরা হত।</div>
<div class="v" id="v15"><span class="vn">15</span> মোশির ছেলেরা হল গের্শোম ও ইলীয়েষর।</div>
<div class="v" id="v16"><span class="vn">16</span> গের্শোমের বংশধরদের মধ্যে শবূয়েল ছিলেন নেতা।</div>
<div class="v" id="v17"><span class="vn">17</span> ইলীয়েষরের বংশধরদের মধ্যে রহবিয় ছিলেন নেতা। ইলীয়েষরের আর কোন ছেলে ছিল না, কিন্তু রহবিয়ের ছেলের সংখ্যা ছিল অনেক।</div>
<div class="v" id="v18"><span class="vn">18</span> যিষ্‌হরের বংশধরদের মধ্যে শলোমীৎ ছিলেন নেতা।</div>
<div class="v" id="v19"><span class="vn">19</span> হিব্রোণের ছেলেদের মধ্যে প্রথম ছিলেন যিরিয়, দ্বিতীয় অমরিয়, তৃতীয় যহসীয়েল ও চতুর্থ যিকমিয়াম।</div>
<div class="v" id="v20"><span class="vn">20</span> উষীয়েলের ছেলেদের মধ্যে মীখা ছিলেন প্রথম ও যিশিয় ছিলেন দ্বিতীয়।</div>
<div class="v" id="v21"><span class="vn">21</span> <span class="br-p"><br><br></span>মরারির ছেলেরা হল মহলি ও মূশি। মহলির ছেলেরা হল ইলিয়াসর ও কীশ।</div>
<div class="v" id="v22"><span class="vn">22</span> ইলিয়াসর কোন ছেলে না রেখেই মারা গেলেন, তাঁর কেবল মেয়েই ছিল। কীশের ছেলেরা, অর্থাৎ তাদের কাকার ছেলেরা সেই মেয়েদের বিয়ে করল।</div>
<div class="v" id="v23"><span class="vn">23</span> মূশির তিনজন ছেলে হল মহলি, এদর ও যিরেমোৎ।</div>
<div class="v" id="v24"><h2>লেবীয়দের কাজ</h2><span class="vn">24</span> <span class="br-p"><br><br></span>এঁরাই ছিলেন বংশ অনুসারে লেবি-গোষ্ঠীর বিভিন্ন বংশের নেতা। এঁদের বংশের লোকদের মধ্যে যাদের বয়স ছিল বিশ কিম্বা তার চেয়েও বেশী তাদের গণনা করে নাম লেখা হয়েছিল, আর তারাই ছিল সদাপ্রভুর ঘরের সেবাকারী।</div>
<div class="v" id="v25"><span class="vn">25</span> দায়ূদ বলেছিলেন, “ইস্রায়েলের ঈশ্বর সদাপ্রভু তাঁর লোকদের শান্তি দিয়েছেন এবং তিনি চিরকালের জন্য যিরূশালেমে বাস করবেন।</div>
<div class="v" id="v26"><span class="vn">26</span> কাজেই সেবা-কাজে ব্যবহার করবার জন্য আবাস-তাম্বু কিম্বা অন্য কোন জিনিস লেবীয়দের আর বহন করে নিয়ে যেতে হবে না।”</div>
<div class="v" id="v27"><span class="vn">27</span> দায়ূদের শেষ নির্দেশ অনুসারে বিশ বছর থেকে শুরু করে তার বেশী বয়সের লেবীয়দের গণনা করা হয়েছিল।</div>
<div class="v" id="v28"><span class="vn">28</span> <span class="br-p"><br><br></span>এই লেবীয়দের কাজ ছিল সদাপ্রভুর ঘরের সেবা-কাজে হারোণের বংশধরদের সাহায্য করা। এর মধ্যে ছিল উপাসনা-ঘরের উঠান ও পাশের কামরাগুলোর দেখাশোনা করা, সমস্ত পবিত্র জিনিসগুলো শুচি করে নেওয়া এবং ঈশ্বরের ঘরের অন্যান্য কাজ করা।</div>
<div class="v" id="v29"><span class="vn">29</span> তাদের উপরে এই সব জিনিসের ভার ছিল- সম্মুখ-রুটি, শস্য-উৎসর্গের ময়দা, খামিহীন রুটি, সেঁকা রুটি এবং তেল মেশানো ময়দা। এছাড়া তাদের উপর ভার ছিল সব কিছুর ওজন ও পরিমাণ দেখা,</div>
<div class="v" id="v30"><span class="vn">30</span> প্রত্যেক দিন সকালে এবং বিকালে দাঁড়িয়ে সদাপ্রভুর ধন্যবাদ ও প্রশংসা করা এবং বিশ্রামবারে, অমাবস্যার উৎসবে ও অন্যান্য নির্দিষ্ট পর্বে যখন সদাপ্রভুর উদ্দেশে পোড়ানো-উৎসর্গের অনুষ্ঠান করা হয় সেই সময়ও সদাপ্রভুর ধন্যবাদ ও প্রশংসা করা। সদাপ্রভুর সামনে নিয়মিত ভাবে, তাঁর নির্দেশ অনুসারে এবং নির্দিষ্ট সংখ্যায় তাদের সেবা-কাজ করতে হত।</div>
<div class="v" id="v32"><span class="vn">32</span> <span class="br-p"><br><br></span>এইভাবে লেবীয়েরা মিলন-তাম্বুর ও পবিত্র স্থানের দেখাশোনা করত এবং সদাপ্রভুর ঘরের সেবা-কাজের জন্য তাদের ভাই হারোণের বংশধরদের অধীনে কাজ করত।</div>
</div>
<!-- PARSED ABOVE; EDITING MAY BREAK PARSER -->
</body></html>