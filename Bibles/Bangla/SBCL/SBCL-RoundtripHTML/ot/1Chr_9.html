<html><head>
<meta http-equiv="Content-Type" content="text/html;charset=utf-8" />
<title>1Chr 9 &ndash; ১ রাজাবলি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 9);">
<div id="navbar"><a href="../index.html">Pobitro Baibel</a> &ndash; <b>১ রাজাবলি</b> &ndash; <a href="1Chr_1.html">1</a> ... <a href="1Chr_7.html">7</a> <a href="1Chr_8.html">8</a> <b>9</b> <a href="1Chr_10.html">10</a> <a href="1Chr_11.html">11</a> ... <a href="1Chr_29.html">29</a> </div><hr>
<h1>1Chr 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>এরারারা সবাই ছিল বিন্যামীন-গোষ্ঠীর লোক। <span class="br-p"><br><br></span>“ইস্রায়েলীয় রাজাদের বই”-তে সমস্ত ইস্রায়েলীয়দের বংশ-তালিকা লেখা রয়েছে। <span class="br-p"><br><br></span>যিহূদার লোকদের অবিশ্বস্ততার জন্য তাদের বাবিলে বন্দী করে নিয়ে যাওয়া হয়েছিল।</div>
<div class="v" id="v2"><h2>যিরূশালেমে ইস্রায়েলীয়েরা</h2><span class="vn">2</span> যারা প্রথমে ফিরে এসে নিজেদের শহর ও গ্রামে নিজেদের জায়গা-জমির উপর আবার বাস করতে শুরু করল তারা ছিল পুরোহিত, লেবীয়, উপাসনা-ঘরের সেবাকারী এবং অন্যান্য ইস্রায়েলীয়েরা।</div>
<div class="v" id="v3"><span class="vn">3</span> <span class="br-p"><br><br></span>যিহূদা, বিন্যামীন, ইফ্রয়িম ও মনঃশি-গোষ্ঠীর যারা যিরূশালেমে বাস করতে লাগল তারা হল:</div>
<div class="v" id="v4"><span class="vn">4</span> <span class="br-p"><br><br></span>যিহূদা-গোষ্ঠী থেকে: <span class="br-p"><br><br></span>যিহূদার ছেলে পেরসের বংশের উথয়। উথয় ছিল অম্মীহূদের ছেলে, অম্মীহূদ অম্রির ছেলে, অম্রি ইম্রির ছেলে, ইম্রি বানির ছেলে ও বানি পেরসের ছেলে।</div>
<div class="v" id="v5"><span class="vn">5</span> <span class="br-p"><br><br></span>যিহূদার ছেলে শেলার বংশের অসায় ও তার ছেলেরা। অসায় ছিল তার বাবার বড় ছেলে।</div>
<div class="v" id="v6"><span class="vn">6</span> <span class="br-p"><br><br></span>যিহূদার ছেলে শেরহের বংশের যুয়েল। <span class="br-p"><br><br></span>যিহূদা-গোষ্ঠীর যে লোকেরা যিরূশালেমে বাস করল তাদের সংখ্যা হল ছ’শো নব্বই জন।</div>
<div class="v" id="v7"><span class="vn">7</span> <span class="br-p"><br><br></span>বিন্যামীন-গোষ্ঠী থেকে: <span class="br-p"><br><br></span>মশুল্লমের ছেলে সল্লু। তাঁর পূর্বপুরুষদের মধ্যে ছিল হোদবিয় এবং হস্‌নূয়।</div>
<div class="v" id="v8"><span class="vn">8</span> <span class="br-p"><br><br></span>যিরোহমের ছেলে যিব্‌নিয়। <span class="br-p"><br><br></span>মিখ্রির নাতি, অর্থাৎ উষির ছেলে এলা। <span class="br-p"><br><br></span>শফটিয়ের ছেলে মশুল্লম। তাঁর পূর্বপুরুষদের মধ্যে ছিল রূয়েল ও যিব্‌নিয়।</div>
<div class="v" id="v9"><span class="vn">9</span> <span class="br-p"><br><br></span>এঁরা ছিলেন নিজের নিজের বংশের নেতা। বিন্যামীনের বংশ-তালিকা অনুসারে যে সব লোক যিরূশালেমে বাস করল তাদের সংখ্যা ছিল ন’শো ছাপান্ন জন।</div>
<div class="v" id="v10"><span class="vn">10</span> <span class="br-p"><br><br></span>পুরোহিতদের থেকে: <span class="br-p"><br><br></span>যিদয়িয়, যিহোয়ারীব, যাখীন ও হিল্কিয়ের ছেলে অসরিয়। অসরিয় ছিলেন ঈশ্বরের ঘরের ভার পাওয়া লোকদের মধ্যে প্রধান। তাঁর পূর্বপুরুষদের মধ্যে ছিলেন মশুল্লম, সাদোক, মরায়োৎ ও অহীটূব।</div>
<div class="v" id="v12"><span class="vn">12</span> <span class="br-p"><br><br></span>যিরোহমের ছেলে অদায়া। তাঁর পূর্বপুরুষদের মধ্যে ছিল পশ্‌হূর ও মল্কিয়। <span class="br-p"><br><br></span>অদীয়েলের ছেলে মাসয়। তাঁর পূর্বপুরুষদের মধ্যে ছিল যহসেরা, মশুল্লম, মশিল্লমীত ও ইম্মের।</div>
<div class="v" id="v13"><span class="vn">13</span> <span class="br-p"><br><br></span>এঁরা ছিলেন নিজের নিজের বংশের নেতা। যে পুরোহিতেরা যিরূশালেমে বাস করলেন তাঁদের সংখ্যা ছিল এক হাজার সাতশো ষাট জন। এঁরা ঈশ্বরের ঘরের সেবা-কাজের ভার-পাওয়া যোগ্য লোক।</div>
<div class="v" id="v14"><span class="vn">14</span> <span class="br-p"><br><br></span>লেবীয়দের থেকে: <span class="br-p"><br><br></span>হশূবের ছেলে শময়িয়। তার পূর্বপুরুষদের মধ্যে ছিল অস্রীকাম, হশবিয় ও মরারি।</div>
<div class="v" id="v15"><span class="vn">15</span> <span class="br-p"><br><br></span>বকবকর, হেরশ, গালল ও মীখার ছেলে মত্তনিয়। মত্তনিয়ের পূর্বপুরুষদের মধ্যে ছিল সিখ্রি ও আসফ।</div>
<div class="v" id="v16"><span class="vn">16</span> <span class="br-p"><br><br></span>শময়িয়ের ছেলে ওবদিয়। তার পূর্বপুরুষদের মধ্যে ছিল গালল ও যিদূথূন। <span class="br-p"><br><br></span>ইল্‌কানার নাতি, অর্থাৎ আসার ছেলে বেরিখিয়। সে নটোফাতীয়দের গ্রামে বাস করত।</div>
<div class="v" id="v17"><span class="vn">17</span> <span class="br-p"><br><br></span>রক্ষীদের থেকে: <span class="br-p"><br><br></span>শল্লুম, অক্কুব, টল্‌মোন, অহীমান ও তাদের বংশের লোকেরা। এই লোকেরা ছিল লেবি-গোষ্ঠীর ছাউনির রক্ষী। কোরির ছেলে শল্লুম ছিলেন তাদের নেতা। তাঁর পূর্বপুরুষদের মধ্যে ছিল ইবীয়াসফ ও কোরহ। শল্লুম ও তাঁর বংশের লোকদের, অর্থাৎ কোরহীয়দের উপর উপাসনা-ঘরের দরজাগুলো পাহারা দেবার ভার ছিল। আজও তারা রাজবাড়ীর পূর্ব দিকের ফটকে থাকে। তাদের পূর্বপুরুষদের উপরেও ঠিক এইভাবেই সদাপ্রভুর আবাস-তাম্বুর দরজা পাহারা দেবার ভার ছিল।</div>
<div class="v" id="v20"><span class="vn">20</span> সেই সময় ইলীয়াসরের ছেলে পীনহসের উপর রক্ষীদের দেখাশোনার ভার ছিল এবং সদাপ্রভু তাঁর সংগে ছিলেন।</div>
<div class="v" id="v21"><span class="vn">21</span> মশেলেমিয়ের ছেলে সখরিয় মিলন-তাম্বুর দরজার পাহারাদার ছিল।</div>
<div class="v" id="v22"><span class="vn">22</span> <span class="br-p"><br><br></span>দরজাগুলো পাহারা দেবার জন্য যাদের বেছে নেওয়া হয়েছিল তাদের সংখ্যা ছিল মোট দু’শো বারো। তাদের গ্রামগুলোতে যে সব বংশ-তালিকা ছিল সেখানে তাদের নাম লেখা হয়েছিল। দায়ূদ ও দর্শক শমূয়েল এই লোকদের দায়িত্বপূর্ণ দারোয়ানের কাজে নিযুক্ত করেছিলেন।</div>
<div class="v" id="v23"><span class="vn">23</span> তাদের ও তাদের বংশের লোকেরা সদাপ্রভুর ঘরের, অর্থাৎ আবাস-তাম্বুর দরজাগুলো পাহারা দিত।</div>
<div class="v" id="v24"><span class="vn">24</span> পূর্ব, পশ্চিম, উত্তর ও দক্ষিণ- এই চারদিকেই রক্ষীরা পাহারা দিত।</div>
<div class="v" id="v25"><span class="vn">25</span> গ্রাম থেকে তাদের ভাইদেরও পালা অনুসারে এসে সাত দিন করে তাদের কাজে সাহায্য করতে হত।</div>
<div class="v" id="v26"><span class="vn">26</span> যে চারজন লেবীয় প্রধান রক্ষী ছিল তাদের উপর ছিল ঈশ্বরের ঘরের ধনভাণ্ডারের কামরাগুলোর ভার।</div>
<div class="v" id="v27"><span class="vn">27</span> তারা ঈশ্বরের ঘরের কাছে বাস করত, কারণ সেই ঘর রক্ষা করবার ভার তাদের উপর ছিল, আর রোজ সকালে ঘরের দরজাও তাদের খুলে দিতে হত।</div>
<div class="v" id="v28"><span class="vn">28</span> <span class="br-p"><br><br></span>লেবীয়দের মধ্যে কয়েকজনের উপর উপাসনা-ঘরের সেবা-কাজে ব্যবহার করা জিনিসপত্র রক্ষা করবার ভার ছিল। সেগুলো বের করবার ও ভিতরে আনবার সময় তারা গুণে দেখত।</div>
<div class="v" id="v29"><span class="vn">29</span> অন্যদের উপর ছিল উপাসনা-ঘরের আসবাবপত্র এবং সমস্ত পাত্র, ময়দা ও আংগুর-রস, তেল, লোবান ও সব সুগন্ধি মশলা রক্ষা করবার ভার।</div>
<div class="v" id="v30"><span class="vn">30</span> কিন্তু সুগন্ধি মশলাগুলো মেশাবার ভার ছিল পুরোহিতদের মধ্যে কয়েকজনের উপর।</div>
<div class="v" id="v31"><span class="vn">31</span> লেবীয়দের মধ্যে কোরহীয় শল্লুমের বড় ছেলে মত্তথিয়ের উপর শস্য-উৎসর্গের জিনিস সেঁকে আনবার ভার দেওয়া হয়েছিল।</div>
<div class="v" id="v32"><span class="vn">32</span> প্রত্যেক বিশ্রামবারে টেবিলের উপর যে সম্মুখ-রুটি সাজিয়ে রাখা হত তা তৈরী করবার ভার ছিল লেবীয়দের মধ্যে কয়েকজন কহাতীয়ের উপর।</div>
<div class="v" id="v33"><span class="vn">33</span> <span class="br-p"><br><br></span>লেবি-গোষ্ঠীর বংশ-নেতারা যাঁরা গান-বাজনা করতেন তাঁরা উপাসনা-ঘরের কামরাগুলোতে থাকতেন। গান-বাজনার কাজে তাঁরা দিনরাত ব্যস্ত থাকতেন বলে তাঁদের উপর অন্য কোন কাজের ভার দেওয়া হয় নি।</div>
<div class="v" id="v34"><span class="vn">34</span> <span class="br-p"><br><br></span>বংশ-তালিকা অনুসারে এঁরা সবাই ছিলেন লেবি-গোষ্ঠীর নিজের নিজের বংশের নেতা। এঁরা যিরূশালেমে বাস করতেন।</div>
<div class="v" id="v35"><h2>শৌলের বংশ-তালিকা</h2><span class="vn">35</span> <span class="br-p"><br><br></span>যিয়ীয়েল গিবিয়োন গ্রামটা গড়ে তুলে সেখানে বাস করত। তার স্ত্রীর নাম ছিল মাখা।</div>
<div class="v" id="v36"><span class="vn">36</span> তার বড় ছেলের নাম অব্দোন, তার পরে সূর, কীশ, বাল, নের, নাদব,</div>
<div class="v" id="v37"><span class="vn">37</span> গাদোর, অহিয়ো, সখরিয় ও মিক্লোৎ।</div>
<div class="v" id="v38"><span class="vn">38</span> মিক্লোতের ছেলে শিমিয়াম। এরা যিরূশালেমে তাদের বংশের লোকদের কাছে বাস করত।</div>
<div class="v" id="v39"><span class="vn">39</span> <span class="br-p"><br><br></span>নেরের ছেলে কীশ, কীশের ছেলে শৌল এবং শৌলের ছেলেরা হল যোনাথন, মল্কীশূয়, অবীনাদব ও ইশ্‌বাল।</div>
<div class="v" id="v40"><span class="vn">40</span> যোনাথনের ছেলে মরীব্‌-বাল, মরীব্‌-বালের ছেলে মীখা এবং মীখার ছেলেরা হল পিথোন, মেলক, তহরেয় ও আহস।</div>
<div class="v" id="v42"><span class="vn">42</span> আহসের ছেলে যারঃ এবং যারের ছেলেরা হল আলেমৎ, অস্‌মাবৎ ও সিম্রি। সিম্রির ছেলে মোৎসা,</div>
<div class="v" id="v43"><span class="vn">43</span> মোৎসার ছেলে বিনিয়া, বিনিয়ার ছেলে রফায়, রফায়ের ছেলে ইলীয়াসা এবং ইলীয়াসার ছেলে আৎসেল।</div>
<div class="v" id="v44"><span class="vn">44</span> আৎসেলের ছয়জন ছেলের নাম হল অস্রীকাম, বোখরূ, ইশ্মায়েল, শিয়রিয়, ওবদিয় ও হানান।</div>
</div>
<!-- PARSED ABOVE; EDITING MAY BREAK PARSER -->
</body></html>