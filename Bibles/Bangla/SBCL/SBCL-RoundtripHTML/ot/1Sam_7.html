<html><head>
<meta http-equiv="Content-Type" content="text/html;charset=utf-8" />
<title>1Sam 7 &ndash; ১ শমূয়েল &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 7);">
<div id="navbar"><a href="../index.html">Pobitro Baibel</a> &ndash; <b>১ শমূয়েল</b> &ndash; <a href="1Sam_1.html">1</a> ... <a href="1Sam_5.html">5</a> <a href="1Sam_6.html">6</a> <b>7</b> <a href="1Sam_8.html">8</a> <a href="1Sam_9.html">9</a> ... <a href="1Sam_31.html">31</a> </div><hr>
<h1>1Sam 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কাজেই কিরিয়ৎ-যিয়ারীমের লোকেরা এসে সদাপ্রভুর সিন্দুকটি নিয়ে গেল। তারা সিন্দুকটি নিয়ে পাহাড়ের উপরকার তাদের শহরে অবীনাদবের বাড়ীতে রাখল এবং তা দেখাশোনা করবার জন্য অবীনাদবের ছেলে ইলিয়াসরকে সদাপ্রভুর উদ্দেশ্যে আলাদা করে নিল।</div>
<div class="v" id="v2"><h2>মিসপাতে ইস্রায়েলীয়দের জয়লাভ</h2><span class="vn">2</span> <span class="br-p"><br><br></span>সদাপ্রভুর সিন্দুকটি কিরিয়ৎ-যিয়ারীমে রাখবার পর অনেক দিন পার হয়ে গেল, অর্থাৎ বিশ বছর কেটে গেল। সেই সময় সদাপ্রভুর কাছে ফিরে আসবার জন্য ইস্রায়েলীয়দের প্রাণ কাঁদছিল।</div>
<div class="v" id="v3"><span class="vn">3</span> তাতে শমূয়েল সমস্ত ইস্রায়েলীয়দের বললেন, “যদি তোমরা তোমাদের সমস্ত অন্তরের সংগে আবার সদাপ্রভুর কাছে ফিরে আসতে চাও, তবে তোমাদের মধ্য থেকে অন্য জাতিদের দেব-দেবতা এবং অষ্টারোৎ দেবীর মূর্তিগুলো দূর করে দাও এবং সদাপ্রভুর দিকে নিজেদের অন্তর স্থির করে কেবল তাঁরই সেবা কর। তাহলে তিনি পলেষ্টীয়দের হাত থেকে তোমাদের উদ্ধার করবেন।”</div>
<div class="v" id="v4"><span class="vn">4</span> এই কথা শুনে ইস্রায়েলীয়েরা তাদের বাল দেবতা ও অষ্টারোৎ দেবীর মূর্তিগুলো দূর করে দিয়ে কেবল সদাপ্রভুর সেবা করতে লাগল।</div>
<div class="v" id="v5"><span class="vn">5</span> <span class="br-p"><br><br></span>তখন শমূয়েল বললেন, “মিসপাতে সমস্ত ইস্রায়েলীয়দের জড়ো কর। আমি তোমাদের জন্য সদাপ্রভুর কাছে মিনতি করব।”</div>
<div class="v" id="v6"><span class="vn">6</span> এতে তারা সবাই মিসপাতে জড়ো হল। তারা জল তুলে সদাপ্রভুর সামনে ঢেলে দিয়ে সেই দিন সেখানে উপবাস করল এবং বলল, “আমরা সদাপ্রভুর বিরুদ্ধে পাপ করেছি।” শমূয়েল মিসপাতে থেকে ইস্রায়েলীয়দের শাসন করতেন।</div>
<div class="v" id="v7"><span class="vn">7</span> <span class="br-p"><br><br></span>ইস্রায়েলীয়েরা মিসপাতে জড়ো হয়েছে শুনে পলেষ্টীয়দের শাসনকর্তারা তাদের বিরুদ্ধে যুদ্ধ করবার জন্য গেলেন। সেই কথা শুনে ইস্রায়েলীয়েরা পলেষ্টীয়দের দরুন ভয় পেল।</div>
<div class="v" id="v8"><span class="vn">8</span> তারা শমূয়েলকে বলল, “আমাদের ঈশ্বর সদাপ্রভু যেন পলেষ্টীয়দের হাত থেকে আমাদের উদ্ধার করেন সেইজন্য সদাপ্রভুর কাছে আপনি কান্নাকাটি করতে থাকুন।”</div>
<div class="v" id="v9"><span class="vn">9</span> তখন শমূয়েল এমন একটা ভেড়ার বাচ্চা নিলেন যেটা দুধ ছাড়ে নি আর গোটা বাচ্চাটা দিয়ে তিনি সদাপ্রভুর উদ্দেশে একটা পোড়ানো-উৎসর্গের অনুষ্ঠান করলেন। তিনি ইস্রায়েলীয়দের হয়ে সদাপ্রভুকে ডাকলেন এবং সদাপ্রভুও তাঁকে উত্তর দিলেন।</div>
<div class="v" id="v10"><span class="vn">10</span> <span class="br-p"><br><br></span>শমূয়েল যখন পোড়ানো-উৎসর্গের অনুষ্ঠান করছিলেন সেই সময় ইস্রায়েলীয়দের সংগে যুদ্ধ করবার জন্য পলেষ্টীয়েরা এগিয়ে আসল। কিন্তু সেই দিন সদাপ্রভু পলেষ্টীয়দের বিরুদ্ধে বাজ পড়বার মত ভীষণ শব্দে গর্জন করে উঠলেন। তাতে ভয়ে তাদের দল ভেংগে গেল এবং তারা ইস্রায়েলীয়দের কাছে হেরে গেল।</div>
<div class="v" id="v11"><span class="vn">11</span> ইস্রায়েলীয়েরা তখন মিসপা থেকে বের হয়ে পলেষ্টীয়দের তাড়া করল এবং তাদের মারতে মারতে বৈৎ-কর গ্রামের নীচু জায়গা পর্যন্ত নিয়ে গেল।</div>
<div class="v" id="v12"><span class="vn">12</span> <span class="br-p"><br><br></span>শমূয়েল তখন একটা পাথর নিয়ে মিসপা ও শেন নামে একটা জায়গার মাঝখানে খাড়া করে রাখলেন এবং বললেন, “এই পর্যন্ত সদাপ্রভু আমাদের সাহায্য করেছেন।” এই বলে তিনি সেটার নাম দিলেন এবন্‌-এষর (যার মানে “সাহায্যের পাথর”)।</div>
<div class="v" id="v13"><span class="vn">13</span> <span class="br-p"><br><br></span>এইভাবে পলেষ্টীয়দের দমন করা হল। এর পরে তারা আর ইস্রায়েলীয়দের সীমানায় ঢোকে নি। শমূয়েল যতদিন বেঁচে ছিলেন ততদিন পর্যন্ত সদাপ্রভু পলেষ্টীয়দের বিরুদ্ধে ছিলেন।</div>
<div class="v" id="v14"><span class="vn">14</span> ইক্রোণ থেকে গাত পর্যন্ত ইস্রায়েলীয়দের যে শহর ও গ্রামগুলো পলেষ্টীয়েরা অধিকার করে নিয়েছিল তা আবার ইস্রায়েলীয়েরা ফিরে পেল। ইস্রায়েলীয়েরা সেগুলোর চারপাশের সমস্ত জায়গাও পলেষ্টীয়দের হাত থেকে উদ্ধার করে নিল। এতে ইস্রায়েলীয় ও ইমোরীয়দের মধ্যে শান্তি স্থাপিত হল।</div>
<div class="v" id="v15"><span class="vn">15</span> <span class="br-p"><br><br></span>এর পর শমূয়েল যতদিন বেঁচে ছিলেন ততদিন ইস্রায়েলীয়দের শাসন করেছিলেন।</div>
<div class="v" id="v16"><span class="vn">16</span> তিনি প্রত্যেক বছর বৈথেল, গিল্‌গল ও মিসপাতে গিয়ে ইস্রায়েলীয়দের শাসন করতেন।</div>
<div class="v" id="v17"><span class="vn">17</span> তারপর তিনি রামায় তাঁর বাড়ীতে ফিরে যেতেন। তিনি সেখানেও ইস্রায়েলীয়দের শাসন করতেন। সেখানে সদাপ্রভুর উদ্দেশে তিনি একটা বেদী তৈরী করেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>