<html><head>
<meta http-equiv="Content-Type" content="text/html;charset=utf-8" />
<title>1Sam 8 &ndash; ১ শমূয়েল &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Sam', 8);">
<div id="navbar"><a href="../index.html">Pobitro Baibel</a> &ndash; <b>১ শমূয়েল</b> &ndash; <a href="1Sam_1.html">1</a> ... <a href="1Sam_6.html">6</a> <a href="1Sam_7.html">7</a> <b>8</b> <a href="1Sam_9.html">9</a> <a href="1Sam_10.html">10</a> ... <a href="1Sam_31.html">31</a> </div><hr>
<h1>1Sam 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়েরা রাজা চাইল</h2><span class="vn">1</span> <span class="br-p"><br><br></span>শমূয়েল বুড়ো বয়সে ইস্রায়েলীয়দের শাসনকর্তা হিসাবে তাঁর ছেলেদের নিযুক্ত করলেন।</div>
<div class="v" id="v2"><span class="vn">2</span> তাঁর বড় ছেলের নাম ছিল যোয়েল এবং দ্বিতীয় ছেলের নাম ছিল অবিয়। তারা বের্‌-শেবাতে শাসনকর্তার কাজ করত,</div>
<div class="v" id="v3"><span class="vn">3</span> কিন্তু তারা তাদের বাবার মত চলত না। তারা অন্যায়ভাবে ধন লাভের আশায় ন্যায়ের পথ ছেড়ে দিয়েছিল। তারা ঘুষ নিয়ে ন্যায়কে অন্যায় এবং অন্যায়কে ন্যায় বলে রায় দিত।</div>
<div class="v" id="v4"><span class="vn">4</span> <span class="br-p"><br><br></span>কাজেই ইস্রায়েলীয়দের বৃদ্ধ নেতারা একত্র হলেন এবং রামায় গিয়ে শমূয়েলকে বললেন, “দেখুন, আপনি বুড়ো হয়ে গেছেন আর আপনার ছেলেরাও আপনার পথে চলছে না, তাই আপনি অন্যান্য জাতিদের মত আমাদের শাসন করবার জন্য একজন রাজা নিযুক্ত করুন।”</div>
<div class="v" id="v6"><span class="vn">6</span> <span class="br-p"><br><br></span>“আমাদের শাসন করবার জন্য একজন রাজা নিযুক্ত করুন,” লোকদের এই কথাটা শমূয়েলের কাছে ভাল মনে হল না। সেইজন্য তিনি সদাপ্রভুর কাছে প্রার্থনা করতে লাগলেন।</div>
<div class="v" id="v7"><span class="vn">7</span> তখন সদাপ্রভু তাঁকে বললেন, “লোকেরা তোমাকে যা বলছে তুমি তা-ই কর। তারা তোমাকে অগ্রাহ্য করে নি, আসলে আমাকেই অগ্রাহ্য করেছে যেন আমি তাদের উপর রাজত্ব না করি।</div>
<div class="v" id="v8"><span class="vn">8</span> মিসর দেশ থেকে তাদের বের করে আনবার পর থেকে আজ পর্যন্ত তারা আমার প্রতি যা করেছে তোমার প্রতিও তা-ই করেছে; আমাকে বাদ দিয়ে তারা দেব-দেবতার পূজা করেছে।</div>
<div class="v" id="v9"><span class="vn">9</span> এখন তুমি তাদের কথা মেনে নাও; তবে তুমি তাদের সাবধান করে বলে দাও যে, তাদের উপর যে রাজা রাজত্ব করবে সে তাদের উপর কি রকম ব্যবহার করবে।”</div>
<div class="v" id="v10"><span class="vn">10</span> <span class="br-p"><br><br></span>যারা শমূয়েলের কাছে একজন রাজা চেয়েছিল তাদের কাছে শমূয়েল সদাপ্রভুর সমস্ত কথা জানালেন।</div>
<div class="v" id="v11"><span class="vn">11</span> তিনি বললেন, “যিনি রাজা হয়ে তোমাদের উপরে রাজত্ব করবেন তাঁর ব্যবহার এই রকম হবে: তিনি তোমাদের ছেলেদের নিয়ে সৈন্য হিসাবে কাজে লাগাবেন; তাদের কেউ কেউ হবে রথ-চালক, কেউ কেউ হবে ঘোড়সওয়ার এবং কেউ কেউ তাঁর সমস্ত রথের আগে আগে দৌড়াবে।</div>
<div class="v" id="v12"><span class="vn">12</span> তিনি নিজের জন্য কাউকে কাউকে হাজার সৈন্যের উপরে, কাউকে কাউকে পঞ্চাশজন সৈন্যের উপরে সেনাপতি নিযুক্ত করবেন। অন্যদের তিনি তাঁর জমি চাষের ও ফসল কাটবার কাজে এবং যুদ্ধের অস্ত্রশস্ত্র ও রথের সাজসরঞ্জাম তৈরী করবার কাজে লাগাবেন।</div>
<div class="v" id="v13"><span class="vn">13</span> তোমাদের মেয়েদের দিয়ে তিনি সুগন্ধি তৈরী, রান্নাবান্না ও রুটি সেঁকবার কাজ করাবেন।</div>
<div class="v" id="v14"><span class="vn">14</span> তিনি তোমাদের সবচেয়ে ভাল জমি, আংগুর ক্ষেত ও জলপাই বাগান নিয়ে তাঁর কর্মচারীদের দেবেন।</div>
<div class="v" id="v15"><span class="vn">15</span> তোমাদের শস্য ও আংগুরের দশ ভাগের এক ভাগ নিয়ে তিনি তাঁর রাজকর্মচারী ও অন্যান্য কর্মচারীদের দেবেন।</div>
<div class="v" id="v16"><span class="vn">16</span> তিনি তোমাদের দাসদাসী এবং তোমাদের সেরা যুবকদের ও গাধাগুলো নিয়ে নিজের কাজে লাগাবেন।</div>
<div class="v" id="v17"><span class="vn">17</span> তোমাদের ভেড়ার পালের দশ ভাগের এক ভাগ তিনি নিয়ে নেবেন আর তোমরা তাঁর দাস হবে।</div>
<div class="v" id="v18"><span class="vn">18</span> সেই দিন তোমরা তোমাদের চেয়ে নেওয়া রাজার দরুন কাঁদবে, কিন্তু তখন সদাপ্রভু তোমাদের ডাকে সাড়া দেবেন না।”</div>
<div class="v" id="v19"><span class="vn">19</span> <span class="br-p"><br><br></span>লোকেরা কিন্তু শমূয়েলের এই সব কথা শুনতে রাজী হল না। তারা বলল, “না, আমরা একজন রাজা চাই।</div>
<div class="v" id="v20"><span class="vn">20</span> তাহলে আমরা অন্য সব জাতির মত হতে পারব। আমাদের রাজা আমাদের শাসন করবেন এবং আমাদের আগে আগে থেকে যুদ্ধ করবেন।”</div>
<div class="v" id="v21"><span class="vn">21</span> <span class="br-p"><br><br></span>শমূয়েল লোকদের সব কথা শুনলেন এবং সদাপ্রভুর কাছে তা বললেন।</div>
<div class="v" id="v22"><span class="vn">22</span> তাতে সদাপ্রভু শমূয়েলকে বললেন, “তুমি তাদের কথা শোন এবং তাদের জন্য তুমি একজন রাজা নিযুক্ত কর।” <span class="br-p"><br><br></span>তখন শমূয়েল ইস্রায়েলীয়দের বললেন, “তোমরা নিজের নিজের বাড়ীতে ফিরে যাও।”</div>
</div>
<!-- PARSED ABOVE; EDITING MAY BREAK PARSER -->
</body></html>