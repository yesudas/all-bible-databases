<html><head>
<meta http-equiv="Content-Type" content="text/html;charset=utf-8" />
<title>2Kgs 24 &ndash; ২ রাজাবলি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Kgs', 24);">
<div id="navbar"><a href="../index.html">Pobitro Baibel</a> &ndash; <b>২ রাজাবলি</b> &ndash; <a href="2Kgs_1.html">1</a> ... <a href="2Kgs_22.html">22</a> <a href="2Kgs_23.html">23</a> <b>24</b> <a href="2Kgs_25.html">25</a> </div><hr>
<h1>2Kgs 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহোয়াকীমের রাজত্বের সময় বাবিলের রাজা নবূখদ্‌নিৎসর যিহূদা দেশ আক্রমণ করলেন। যিহোয়াকীম তিন বছর তাঁর অধীনে ছিলেন। কিন্তু পরে তিনি নবূখদ্‌নিৎসরের বিরুদ্ধে বিদ্রোহ করলেন।</div>
<div class="v" id="v2"><span class="vn">2</span> সদাপ্রভু যিহোয়াকীমের বিরুদ্ধে বাবিলোনীয়, অরামীয়, মোয়াবীয় ও অম্মোনীয় লুটেরাদের পাঠিয়ে দিলেন। সদাপ্রভু তাঁর দাসদের, অর্থাৎ নবীদের মধ্য দিয়ে যে কথা ঘোষণা করেছিলেন সেই অনুসারে যিহূদা দেশকে ধ্বংস করবার জন্য তিনি তাদের পাঠিয়ে দিয়েছিলেন।</div>
<div class="v" id="v3"><span class="vn">3</span> সদাপ্রভুর আদেশ অনুসারেই যিহূদার প্রতি এই সব ঘটেছিল যাতে তিনি নিজের সামনে থেকে তাদের দূর করে দিতে পারেন। এই সব ঘটেছিল মনঃশির সমস্ত পাপের দরুন এবং নির্দোষ লোকদের রক্তপাতের দরুন। তিনি তাদের রক্তে যিরূশালেম পূর্ণ করেছিলেন, আর সদাপ্রভু তা ক্ষমা করতে রাজী হলেন না।</div>
<div class="v" id="v5"><span class="vn">5</span> <span class="br-p"><br><br></span>যিহোয়াকীমের অন্যান্য সমস্ত কাজের কথা “যিহূদার রাজাদের ইতিহাস” নামে বইটিতে লেখা আছে।</div>
<div class="v" id="v6"><span class="vn">6</span> পরে তিনি তাঁর পূর্বপুরুষদের কাছে চলে গেলেন এবং তাঁর জায়গায় তাঁর ছেলে যিহোয়াখীন রাজা হলেন।</div>
<div class="v" id="v7"><span class="vn">7</span> <span class="br-p"><br><br></span>মিসরের রাজা যুদ্ধ করবার জন্য তাঁর রাজ্য থেকে আর বের হন নি, কারণ বাবিলের রাজা মিসরের শুকনা নদী থেকে ইউফ্রেটিস নদী পর্যন্ত সমস্ত রাজ্যটা দখল করে নিয়েছিলেন।</div>
<div class="v" id="v8"><h2>যিহূদার রাজা যিহোয়াখীন</h2><span class="vn">8</span> <span class="br-p"><br><br></span>আঠারো বছর বয়সের সময় যিহোয়াখীন রাজা হয়েছিলেন এবং তিন মাস যিরূশালেমে রাজত্ব করেছিলেন। তাঁর মায়ের নাম ছিল নহুষ্টা; তিনি ছিলেন যিরূশালেম শহরের ইল্‌নাথনের মেয়ে।</div>
<div class="v" id="v9"><span class="vn">9</span> যিহোয়াখীন তাঁর বাবার মতই সদাপ্রভুর চোখে যা মন্দ তা-ই করতেন।</div>
<div class="v" id="v10"><span class="vn">10</span> <span class="br-p"><br><br></span>সেই সময় বাবিলের রাজা নবূখদ্‌নিৎসরের সৈন্যেরা যিরূশালেমে এসে তা ঘেরাও করল।</div>
<div class="v" id="v11"><span class="vn">11</span> তাঁর সৈন্যেরা যখন শহর ঘেরাও করছিল তখন নবূখদ্‌নিৎসর নিজে শহরের কাছে গেলেন।</div>
<div class="v" id="v12"><span class="vn">12</span> যিহূদার রাজা যিহোয়াখীন, তাঁর মা, তাঁর সাহায্যকারীরা, তাঁর সেনাপতিরা ও তাঁর কর্মচারীরা সবাই নবূখদ্‌নিৎসরের হাতে নিজেদের তুলে দিলেন। <span class="br-p"><br><br></span>নবূখদ্‌নিৎসরের রাজত্বের আট বছরের সময় তিনি যিহোয়াখীনকে বন্দী করে নিয়ে গেলেন।</div>
<div class="v" id="v13"><span class="vn">13</span> সদাপ্রভু যেমন বলেছিলেন তেমনি করে নবূখদ্‌নিৎসর সদাপ্রভুর ঘর ও রাজবাড়ী থেকে সব ধন-রত্ন নিয়ে গেলেন এবং ইস্রায়েলের রাজা শলোমন সদাপ্রভুর ঘরের জন্য সোনা দিয়ে যে সব জিনিস তৈরী করেছিলেন তা তিনি কেটে টুকরা টুকরা করলেন।</div>
<div class="v" id="v14"><span class="vn">14</span> এছাড়া যিরূশালেমের সবাইকে, অর্থাৎ সমস্ত কর্মচারী ও যোদ্ধাদের, সমস্ত কারিগর ও কর্মকারদের- মোট দশ হাজার লোককে তিনি বন্দী করে নিয়ে গেলেন। দেশে গরীব লোক ছাড়া আর কেউ রইল না।</div>
<div class="v" id="v15"><span class="vn">15</span> <span class="br-p"><br><br></span>নবূখদ্‌নিৎসর যিহোয়াখীনকে বন্দী হিসাবে বাবিলে নিয়ে গিয়েছিলেন। তিনি যিরূশালেম থেকে রাজার মাকে, তাঁর স্ত্রীদের, তাঁর কর্মচারীদের এবং দেশের গণ্যমান্য লোকদেরও নিয়ে গিয়েছিলেন।</div>
<div class="v" id="v16"><span class="vn">16</span> তিনি যুদ্ধের জন্য উপযুক্ত ও শক্তিশালী সাত হাজার যোদ্ধার গোটা সৈন্যদল এবং এক হাজার কারিগর ও কর্মকারদের বন্দী করে বাবিলে নিয়ে গিয়েছিলেন।</div>
<div class="v" id="v17"><span class="vn">17</span> তিনি যিহোয়াখীনের জায়গায় তাঁর কাকা মত্তনিয়কে রাজা করলেন এবং তাঁর নাম বদ্‌লে সিদিকিয় রাখলেন।</div>
<div class="v" id="v18"><h2>যিহূদার রাজা সিদিকিয়</h2><span class="vn">18</span> <span class="br-p"><br><br></span>একুশ বছর বয়সে সিদিকিয় রাজা হলেন। তিনি যিরূশালেমে এগারো বছর রাজত্ব করেছিলেন। তাঁর মায়ের নাম ছিল হমূটল; তিনি ছিলেন লিব্‌না শহরের যিরমিয়ের মেয়ে।</div>
<div class="v" id="v19"><span class="vn">19</span> যিহোয়াকীমের মত সিদিকিয় সদাপ্রভুর চোখে যা মন্দ তা-ই করতেন।</div>
<div class="v" id="v20"><span class="vn">20</span> যিরূশালেম ও যিহূদার লোকদের দরুন সদাপ্রভু ক্রোধে জ্বলে উঠেছিলেন এবং শেষে তিনি তাঁর সামনে থেকে তাদের দূর করে দিয়েছিলেন। পরে সিদিকিয় বাবিলের রাজার বিরুদ্ধে বিদ্রোহ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>