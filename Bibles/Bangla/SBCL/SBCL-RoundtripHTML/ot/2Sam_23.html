<html><head>
<meta http-equiv="Content-Type" content="text/html;charset=utf-8" />
<title>2Sam 23 &ndash; ২ শমূয়েল &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Sam', 23);">
<div id="navbar"><a href="../index.html">Pobitro Baibel</a> &ndash; <b>২ শমূয়েল</b> &ndash; <a href="2Sam_1.html">1</a> ... <a href="2Sam_21.html">21</a> <a href="2Sam_22.html">22</a> <b>23</b> <a href="2Sam_24.html">24</a> </div><hr>
<h1>2Sam 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দায়ূদের শেষ কথা</h2><span class="vn">1</span> <span class="br-p"><br><br></span>যিশয়ের ছেলে দায়ূদের শেষ কথা এই: <span class="br-p"><br><br></span><span class="br-ind"><br><span class="indent">&nbsp;</span></span>“যাঁকে তুলে ধরা হয়েছে, <br><span class="br-ind"><br><span class="indent">&nbsp;</span></span>যাকোবের ঈশ্বর যাঁকে অভিষেক করেছেন, <br><span class="br-ind"><br><span class="indent">&nbsp;</span></span>যিনি ইস্রায়েলের মধ্যে মধুর গায়ক, <br><span class="br-ind"><br><span class="indent">&nbsp;</span></span>তিনি বলছেন, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর আত্মা আমার মধ্য দিয়ে <br><span class="br-ind"><br><span class="indent">&nbsp;</span></span>কথা বলেছেন, <br><span class="br-ind"><br><span class="indent">&nbsp;</span></span>আমার মুখে আছে তাঁর বাক্য। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ইস্রায়েলের ঈশ্বর বলেছেন, <br><span class="br-ind"><br><span class="indent">&nbsp;</span></span>ইস্রায়েলের আশ্রয়-পাহাড় <br><span class="br-ind"><br><span class="indent">&nbsp;</span></span>আমাকে বলেছেন, <br><span class="br-ind"><br><span class="indent">&nbsp;</span></span>‘যে লোক সৎভাবে লোকদের শাসন করে <br><span class="br-ind"><br><span class="indent">&nbsp;</span></span>আর ঈশ্বরকে ভয় করে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সে মেঘশূন্য ভোরে ওঠা সূর্যের আলোর মত; <br><span class="br-ind"><br><span class="indent">&nbsp;</span></span>বৃষ্টির পরে সূর্যের যে আলোতে <br><span class="br-ind"><br><span class="indent">&nbsp;</span></span>মাটি থেকে ঘাস গজায় <br><span class="br-ind"><br><span class="indent">&nbsp;</span></span>সে তারই মত।’ <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বরের কাছে আমার বংশ কি তেমন নয়? <br><span class="br-ind"><br><span class="indent">&nbsp;</span></span>আমার জন্য তিনি তো একটা <br><span class="br-ind"><br><span class="indent">&nbsp;</span></span>চিরস্থায়ী ব্যবস্থা করেছেন। <br><span class="br-ind"><br><span class="indent">&nbsp;</span></span>সেই ব্যবস্থার সব কথা ঠিকভাবে <br><span class="br-ind"><br><span class="indent">&nbsp;</span></span>সাজানো এবং সুরক্ষিত। <br><span class="br-ind"><br><span class="indent">&nbsp;</span></span>আমার উদ্ধার তিনি সফল করবেন, <br><span class="br-ind"><br><span class="indent">&nbsp;</span></span>আমার ইচ্ছা তিনি পূরণ করবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কিন্তু দুষ্ট লোকেরা সবাই উপ্‌ড়ে ফেলা <br><span class="br-ind"><br><span class="indent">&nbsp;</span></span>কাঁটার মত, <br><span class="br-ind"><br><span class="indent">&nbsp;</span></span>যাদের হাত দিয়ে ধরা যায় না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে লোক তাদের ধরতে যায় <br><span class="br-ind"><br><span class="indent">&nbsp;</span></span>তাকে ব্যবহার করতে হয় <br><span class="br-ind"><br><span class="indent">&nbsp;</span></span>লোহার অস্ত্রশস্ত্র কিম্বা বর্শা; <br><span class="br-ind"><br><span class="indent">&nbsp;</span></span>তাই তারা যেখানে আছে <br><span class="br-ind"><br><span class="indent">&nbsp;</span></span>সেখানেই তাদের পুড়িয়ে ফেলা হবে।” <br></div>
<div class="v" id="v8"><h2>দায়ূদের শক্তিশালী লোকেরা</h2><span class="vn">8</span> <span class="br-p"><br><br></span>দায়ূদের শক্তিশালী লোকদের নাম এই: তখমোনীয় যোশেব-বশেবৎ নাম-করা তিনজন বীরের মধ্যে প্রধান ছিলেন; একটা যুদ্ধে তিনি আটশো লোককে মেরে ফেলেছিলেন বলে তাঁকে ইস্‌নীয় আদীনো বলা হত।</div>
<div class="v" id="v9"><span class="vn">9</span> তাঁর পরের জন ছিলেন ইলিয়াসর। ইনি ছিলেন অহোহীয়ের বংশের দোদার ছেলে। যখন পলেষ্টীয়েরা যুদ্ধের জন্য জড়ো হয়েছিল তখন তাদের টিট্‌কারি দেবার জন্য যে তিনজন শক্তিশালী লোক দায়ূদের সংগে ছিলেন ইলিয়াসর ছিলেন তাঁদের একজন। ইস্রায়েলীয়েরা পিছু হটে গেল,</div>
<div class="v" id="v10"><span class="vn">10</span> কিন্তু ইলিয়াসর যুদ্ধের জায়গায় দাঁড়িয়েই পলেষ্টীয়দের আঘাত করতে থাকলেন। শেষে তাঁর হাত ক্লান্ত হয়ে তলোয়ারের সংগে লেগে রইল। সেই দিন সদাপ্রভু মহাজয় দান করলেন। সৈন্যেরা ইলিয়াসরের কাছে যখন ফিরে আসল তখন মৃতদেহগুলোর কাছ থেকে লুট করা ছাড়া তাদের আর কিছু করবার ছিল না।</div>
<div class="v" id="v11"><span class="vn">11</span> তাঁর পরের জন হলেন হরারীয় আগির ছেলে শম্ম। একবার পলেষ্টীয়েরা মসুর ডালের ক্ষেতে এসে জড়ো হল, আর ইস্রায়েলের সৈন্যেরা তাদের কাছ থেকে পালিয়ে গেল।</div>
<div class="v" id="v12"><span class="vn">12</span> কিন্তু শম্ম সেই ক্ষেতের মাঝখানে দাঁড়িয়ে সেই ক্ষেতটা রক্ষা করলেন এবং পলেষ্টীয়দের শেষ করে দিলেন। সদাপ্রভু সেই দিন তাদের মহাজয় দান করলেন।</div>
<div class="v" id="v13"><span class="vn">13</span> <span class="br-p"><br><br></span>একবার ফসল কাটবার সময় ত্রিশ জন বীরের মধ্যে সেই তিনজন নাম-করা বীর অদুল্লম গুহাতে দায়ূদের কাছে আসলেন। তখন এক দল পলেষ্টীয় সৈন্য রফায়ীম উপত্যকায় ছাউনি ফেলে ছিল।</div>
<div class="v" id="v14"><span class="vn">14</span> সেই সময় দায়ূদ মরু-এলাকার দুর্গের মত একটা জায়গায় ছিলেন আর পলেষ্টীয় সৈন্যদল ছিল বৈৎলেহমে।</div>
<div class="v" id="v15"><span class="vn">15</span> এমন সময় দায়ূদের খুব পিপাসা পেল, তাই তিনি বললেন, “আহা, যদি কেউ বৈৎলেহমের ফটকের কাছের কূয়াটা থেকে আমাকে একটু খাবার জল এনে দিত!”</div>
<div class="v" id="v16"><span class="vn">16</span> এই কথা শুনে সেই তিনজন শক্তিশালী লোক পলেষ্টীয় সৈন্যদলের ভিতর দিয়ে গিয়ে বৈৎলেহমের ফটকের কাছের কূয়াটা থেকে জল তুলে দায়ূদের কাছে নিয়ে গেলেন। কিন্তু দায়ূদ তা খেলেন না; তার বদলে তিনি সেই জল সদাপ্রভুর উদ্দেশে মাটিতে ঢেলে দিলেন।</div>
<div class="v" id="v17"><span class="vn">17</span> তিনি বললেন, “হে সদাপ্রভু, আমি যে এই জল খাব তা দূরে থাক্‌। এ কি সেই লোকদের রক্ত নয় যারা জীবনের ঝুঁকি নিয়ে তা আনতে গিয়েছিল?” দায়ূদ তা খেতে রাজী হলেন না। <span class="br-p"><br><br></span>সেই তিনজন নাম-করা বীরের কাজই ছিল এই রকম।</div>
<div class="v" id="v18"><span class="vn">18</span> <span class="br-p"><br><br></span>সরূয়ার ছেলে যোয়াবের ভাই অবীশয় ছিলেন সেই তিনজনের উপরে প্রধান। তিনি বর্শা চালিয়ে তিনশো লোককে মেরে ফেলেছিলেন এবং তিনিও ঐ তিনজনের মত নাম-করা হয়ে উঠেছিলেন।</div>
<div class="v" id="v19"><span class="vn">19</span> তিনি সেই তিনজনের চেয়ে বেশী সম্মান পেয়েছিলেন। সেইজন্য সেই তিনজনের মধ্যে তাঁকে ধরা না হলেও তিনি তাঁদের সেনাপতি হয়েছিলেন।</div>
<div class="v" id="v20"><span class="vn">20</span> <span class="br-p"><br><br></span>কব্‌সেলীয় যিহোয়াদার ছেলে বনায় ছিলেন একজন বীর যোদ্ধা। তিনিও বড় বড় কাজ করেছিলেন। মোয়াবীয় অরীয়েলের দুই ছেলেকে তিনি মেরে ফেলেছিলেন। এক তুষার-পড়া দিনে তিনি একটা গর্তের মধ্যে নেমে গিয়ে একটা সিংহকে মেরে ফেলেছিলেন।</div>
<div class="v" id="v21"><span class="vn">21</span> আবার একজন লম্বা-চওড়া মিসরীয়কেও তিনি মেরে ফেলেছিলেন। সেই মিসরীয়ের হাতে ছিল একটা বর্শা, কিন্তু তবুও তিনি গদা হাতে তার দিকে এগিয়ে গিয়েছিলেন। তিনি সেই মিসরীয়ের হাত থেকে বর্শাটা কেড়ে নিয়ে সেই বর্শা দিয়ে তাকে মেরে ফেলেছিলেন।</div>
<div class="v" id="v22"><span class="vn">22</span> যিহোয়াদার ছেলে বনায়ের কাজই ছিল এই রকম। তিনিও সেই তিনজন বীরের মত নাম-করা হয়ে উঠেছিলেন।</div>
<div class="v" id="v23"><span class="vn">23</span> সেই তিনজনের মধ্যে তাঁকে ধরা না হলেও তিনি “ত্রিশ” নামে দলটার লোকদের চেয়ে বেশী সম্মান পেয়েছিলেন। দায়ূদ তাঁর দেহরক্ষীদের ভার বনায়ের উপরেই দিয়েছিলেন।</div>
<div class="v" id="v24"><span class="vn">24</span> <span class="br-p"><br><br></span>“ত্রিশ” নামে দলটির মধ্যে ছিলেন যোয়াবের ভাই অসাহেল, বৈৎলেহমের দোদয়ের ছেলে ইল্‌হানন,</div>
<div class="v" id="v25"><span class="vn">25</span> হরোদীয় শম্ম, হরোদীয় ইলীকা,</div>
<div class="v" id="v26"><span class="vn">26</span> পল্টীয় হেলস, তকোয়ীয় ইক্কেশের ছেলে ঈরা,</div>
<div class="v" id="v27"><span class="vn">27</span> অনাথোতীয় অবীয়েষর, হূশাতীয় মবুন্নয়,</div>
<div class="v" id="v28"><span class="vn">28</span> অহোহীয় সল্‌মোন, নটোফাতীয় মহরয়,</div>
<div class="v" id="v29"><span class="vn">29</span> নটোফাতীয় বানার ছেলে হেলব, বিন্যামীন-গোষ্ঠীর গিবিয়ার রীবয়ের ছেলে ইত্তয়,</div>
<div class="v" id="v30"><span class="vn">30</span> পিরিয়াথোনীয় বনায়, গাশ উপত্যকার হিদ্দয়,</div>
<div class="v" id="v31"><span class="vn">31</span> অর্বতীয় অবি-অলবোন, বরহূমীয় অস্‌মাবৎ,</div>
<div class="v" id="v32"><span class="vn">32</span> শাল্‌বোনীয় ইলিয়হবা, যাশেনের ছেলেরা, যোনাথন,</div>
<div class="v" id="v33"><span class="vn">33</span> হরারীয় শম্ম, হরারীয় সাররের ছেলে অহীয়াম,</div>
<div class="v" id="v34"><span class="vn">34</span> মাখাথীয় অহস্‌বয়ের ছেলে ইলীফেলট, গীলোনীয় অহীথোফলের ছেলে ইলীয়াম,</div>
<div class="v" id="v35"><span class="vn">35</span> কর্মিলীয় হিষ্রয়, অর্বীয় পারয়,</div>
<div class="v" id="v36"><span class="vn">36</span> সোবা গ্রামের নাথনের ছেলে যিগাল, গাদীয় বানী,</div>
<div class="v" id="v37"><span class="vn">37</span> অম্মোনীয় সেলক, সরূয়ার ছেলে যোয়াবের অস্ত্র বহনকারী বেরোতীয় নহরয়,</div>
<div class="v" id="v38"><span class="vn">38</span> যিত্রীয় ঈরা, যিত্রীয় গারেব এবং হিত্তীয় ঊরিয়। এঁরা ছিলেন মোট সাঁইত্রিশজন।</div>
</div>
<!-- PARSED ABOVE; EDITING MAY BREAK PARSER -->
</body></html>