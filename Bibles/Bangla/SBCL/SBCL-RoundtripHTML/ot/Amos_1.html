<html><head>
<meta http-equiv="Content-Type" content="text/html;charset=utf-8" />
<title>Amos 1 &ndash; আমোষ &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 1);">
<div id="navbar"><a href="../index.html">Pobitro Baibel</a> &ndash; <b>আমোষ</b> &ndash; <b>1</b> <a href="Amos_2.html">2</a> <a href="Amos_3.html">3</a> ... <a href="Amos_9.html">9</a> </div><hr>
<h1>Amos 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->আমোষ ছিলেন একজন ভেড়ার রাখাল ও ডুমুর গাছের দেখাশোনাকারী। তিনি এমন সময় ভবিষ্যদ্বাণী বলেছিলেন যখন আন্তর্জাতিক রাজনৈতিক অবস্থা ইস্রায়েলের উত্তর দিকের রাজ্যের পক্ষে ছিল। অনেক জায়গা ইস্রায়েলের অধিকারে এসেছিল এবং শমরিয়া হয়েছিল ব্যবসা-বাণিজ্যের কেন্দ্র। শমরিয়া শহরের ধনী লোকেরা বড় বড় বাড়ী তৈরী করে খোদাই-করা হাতীর দাঁতের কারুকাজ দিয়ে সেগুলো সাজিয়েছিল। বিশ্রামবারের বাধা-নিষেধের জন্য ব্যবসায়ীরা অধৈর্য হয়ে উঠেছিল। ধনী এবং ক্ষমতাশালী লোকেরা অত্যাচারী ও খারাপ ছিল। আদালতগুলোতে ন্যায়বিচার ছিল না। ধর্ম ছিল হয় ভান করা না হয় প্রতিমাপূজা করা। চারদিকে ছিল কুসংস্কার এবং চরিত্রহীনতা। ঈশ্বর আমোষের কাছে যা প্রকাশ করেছিলেন তাতে তাঁকে জানানো হয়েছিল যে, এই রকম অবস্থা স্থায়ী হতে পারে না এবং ইস্রায়েলের উপর শাস্তি নেমে আসছে। আমোষ দক্ষিণ দিকের যিহূদা রাজ্যে তাঁর বাড়ী থেকে বের হয়ে উত্তর দিকের ইস্রায়েল রাজ্যে গিয়েছিলেন। যে শাস্তি আসছে তার জন্য ইস্রায়েলীয়েরা যাতে সতর্ক হয় ও অনুতাপ করে সেইজন্য তিনি প্রচারক-নবী হিসাবে সেই দেশে গিয়েছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) আটটি জাতিকে শাস্তির ভয় দেখানো (১ ও ২ অধ্যায়) <!--raw 1 bo --><br/><!--endraw 1-->• (খ) ইস্রায়েলের দোষ এবং শাস্তি (৩-৬ অধ্যায়) <!--raw 1 bo --><br/><!--endraw 1-->• (গ) যে শাস্তি আসছে তার চিহ্নগুলো (<!--raw 1 bo --><a href='B:370 7:1-9:10'><!--endraw 1-->৭:১-৯:১০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) ভবিষ্যতে ইস্রায়েলের পুনস্থাপন (<!--raw 1 bo --><a href='B:370 9:11-15'><!--endraw 1-->৯:১১-১৫<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তকোয়ের রাখালদের মধ্যে আমোষ ছিলেন একজন। তখন যিহূদার রাজা ছিলেন উষিয় এবং ইস্রায়েলের রাজা ছিলেন যিহোয়াশের ছেলে যারবিয়াম। ভূমিকমেপর দুই বছর আগে ইস্রায়েল সম্বন্ধে ঈশ্বর আমোষকে যা দেখিয়েছিলেন তা তিনি বলেছিলেন।</div>
<div class="v" id="v2"><h2>ইস্রায়েলের প্রতিবেশীদের বিচার</h2><span class="vn">2</span> <span class="br-p"><br><br></span>আমোষ বললেন, “সদাপ্রভু সিয়োন থেকে গর্জন করছেন এবং যিরূশালেম থেকে জোরে কথা বলছেন। তাতে রাখালদের চারণ ভূমি সব শুকিয়ে যাচ্ছে ও কর্মিল পাহাড়ের চূড়ার গাছপালা মরে যাচ্ছে।”</div>
<div class="v" id="v3"><span class="vn">3</span> <span class="br-p"><br><br></span>সদাপ্রভু বলছেন, “দামেস্কের তিনটা পাপ, এমন কি, চারটা পাপের দরুন আমি নিশ্চয়ই তাকে শাস্তি দেব, কারণ লোহার কাঁটাযুক্ত মাড়াই-যন্ত্র দিয়ে সে গিলিয়দকে মাড়াই করেছে।</div>
<div class="v" id="v4"><span class="vn">4</span> সেইজন্য আমি হসায়েলের রাজবাড়ীর উপরে আগুন পাঠাব; তা বিন্‌হদদের দুর্গগুলো পুড়িয়ে ফেলবে।</div>
<div class="v" id="v5"><span class="vn">5</span> আমি দামেস্কের ফটকের আগল ভেংগে ফেলব; আমি আবনের উপত্যকার লোকদের এবং বৈৎ-এদনে যে লোক রাজদণ্ড ধরে আছে তাকে ধ্বংস করব। অরামের লোকেরা বন্দী হয়ে কীরে যাবে।”</div>
<div class="v" id="v6"><span class="vn">6</span> <span class="br-p"><br><br></span>সদাপ্রভু বলছেন, “গাজার তিনটা পাপ, এমন কি, চারটা পাপের দরুন আমি নিশ্চয়ই তাকে শাস্তি দেব, কারণ সে কতগুলো গ্রামের সমস্ত লোককে বন্দী করে ইদোমের হাতে তুলে দিয়েছে।</div>
<div class="v" id="v7"><span class="vn">7</span> সেইজন্য আমি গাজার দেয়ালের উপরে আগুন পাঠাব; তা তার দুর্গগুলোকে পুড়িয়ে ফেলবে।</div>
<div class="v" id="v8"><span class="vn">8</span> আমি অস্‌দোদের লোকদের এবং অস্কিলোনে যে লোক রাজদণ্ড ধরে আছে তাকে ধ্বংস করব। আমি ইক্রোণের বিরুদ্ধে আমার হাত উঠাব, তাতে পলেষ্টীয়দের বেঁচে থাকা লোকেরা মারা পড়বে।”</div>
<div class="v" id="v9"><span class="vn">9</span> <span class="br-p"><br><br></span>সদাপ্রভু বলছেন, “সোরের তিনটা পাপ, এমন কি, চারটা পাপের দরুন আমি নিশ্চয়ই তাকে শাস্তি দেব, কারণ ভাইয়ের সংগে ভাইয়ের চুক্তি অগ্রাহ্য করে সে কতগুলো গ্রামের সমস্ত লোককে বন্দী করে ইদোমের হাতে তুলে দিয়েছে।</div>
<div class="v" id="v10"><span class="vn">10</span> সেইজন্য আমি সোরের দেয়ালের উপরে আগুন পাঠিয়ে দেব; তা তার দুর্গগুলো পুড়িয়ে ফেলবে।”</div>
<div class="v" id="v11"><span class="vn">11</span> <span class="br-p"><br><br></span>সদাপ্রভু বলছেন, “ইদোমের তিনটা পাপ, এমন কি, চারটা পাপের দরুন আমি নিশ্চয়ই তাকে শাস্তি দেব, কারণ সমস্ত মায়া-মমতা ত্যাগ করে সে তলোয়ার নিয়ে তার ভাইকে তাড়া করেছে। এছাড়া তার ভয়ংকর রাগ অনবরতই দেখা দিয়েছে আর সে তা পুষে রেখেছে।</div>
<div class="v" id="v12"><span class="vn">12</span> কাজেই আমি তৈমনের উপরে আগুন পাঠাব; তা বস্রার দুর্গগুলো পুড়িয়ে ফেলবে।”</div>
<div class="v" id="v13"><span class="vn">13</span> <span class="br-p"><br><br></span>সদাপ্রভু বলছেন, “অম্মোনের তিনটা পাপ, এমন কি, চারটা পাপের দরুন আমি নিশ্চয়ই তাকে শাস্তি দেব, কারণ তার সীমানা বাড়াবার জন্য সে গিলিয়দের গর্ভবতী স্ত্রীলোকদের পেট চিরে দিয়েছে।</div>
<div class="v" id="v14"><span class="vn">14</span> সেইজন্য যুদ্ধের দিনে যুদ্ধের হাঁকের মধ্যে, ভয়ংকর ঝড়ের মত যুদ্ধের মধ্যে আমি রব্বার দেয়ালে আগুন ধরিয়ে দেব; তা তার দুর্গগুলো পুড়িয়ে ফেলবে।</div>
<div class="v" id="v15"><span class="vn">15</span> তার রাজা ও তার শাসনকর্তাদের একসংগে বন্দী করে নিয়ে যাওয়া হবে।”</div>
</div>
<!-- PARSED ABOVE; EDITING MAY BREAK PARSER -->
</body></html>