<html><head>
<meta http-equiv="Content-Type" content="text/html;charset=utf-8" />
<title>Amos 3 &ndash; আমোষ &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Amos', 3);">
<div id="navbar"><a href="../index.html">Pobitro Baibel</a> &ndash; <b>আমোষ</b> &ndash; <a href="Amos_1.html">1</a> <a href="Amos_2.html">2</a> <b>3</b> <a href="Amos_4.html">4</a> <a href="Amos_5.html">5</a> ... <a href="Amos_9.html">9</a> </div><hr>
<h1>Amos 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলের বিরুদ্ধে সদাপ্রভুর কথা</h2><span class="vn">1</span> <span class="br-p"><br><br></span>হে ইস্রায়েলের লোকেরা, তোমাদের বিরুদ্ধে, অর্থাৎ সদাপ্রভু যাদের মিসর থেকে বের করে এনেছেন সেই গোটা জাতির বিরুদ্ধে তিনি যা বলছেন তা শোন:</div>
<div class="v" id="v2"><span class="vn">2</span> “পৃথিবীর সমস্ত জাতির মধ্য থেকে আমি কেবল তোমাদেরই বেছে নিয়েছি; কাজেই তোমাদের সব পাপের জন্য আমি তোমাদের শাস্তি দেব।”</div>
<div class="v" id="v3"><span class="vn">3</span> <span class="br-p"><br><br></span>আগে থেকে ঠিক না করলে কি দু’জন একসংগে কোথাও যায়?</div>
<div class="v" id="v4"><span class="vn">4</span> শিকার করা পশু না থাকলে কি সিংহ ঝোপ-ঝাড়ের মধ্যে গর্জন করে? কিছু ধরতে না পারলে কি যুব সিংহ তার গর্তের মধ্যে গোঁ গোঁ করে?</div>
<div class="v" id="v5"><span class="vn">5</span> ফাঁদের মধ্যে টোপ না থাকলে কি পাখী ফাঁদের কাছে আসে? ধরবার কিছু না পেলে কি ফাঁদ লাফিয়ে ওঠে?</div>
<div class="v" id="v6"><span class="vn">6</span> শহরে শিংগার আওয়াজ শুনলে কি লোকেরা কাঁপে না? সদাপ্রভু না ঘটালে কি শহরে বিপদ ঘটে?</div>
<div class="v" id="v7"><span class="vn">7</span> আসলে প্রভু সদাপ্রভু তাঁর দাস নবীদের কাছে তাঁর পরিকল্পনা প্রকাশ না করে কিছুই করেন না।</div>
<div class="v" id="v8"><span class="vn">8</span> সিংহ গর্জন করলে কে না ভয় করবে? প্রভু সদাপ্রভু বলতে বললে কে নবী হিসাবে কথা না বলে পারবে?</div>
<div class="v" id="v9"><span class="vn">9</span> <span class="br-p"><br><br></span>তোমরা অস্‌দোদ ও মিসরের সব দুর্গের লোকদের কাছে বল, “তোমরা শমরিয়ার পাহাড়গুলোর উপরে জড়ো হও; দেখ, তার মধ্যে কত গোলমাল! তার লোকদের মধ্যে কত অত্যাচার!”</div>
<div class="v" id="v10"><span class="vn">10</span> <span class="br-p"><br><br></span>প্রভু সদাপ্রভু বলছেন, “তারা ঠিক কাজ করতে জানে না; তাদের দুর্গগুলোর মধ্যে তারা অত্যাচারের ও লুটের মাল জমিয়ে রেখেছে। কাজেই একজন শত্রু তাদের দেশ ঘেরাও করবে; সে তাদের শক্ত প্রতিরক্ষার উপায়গুলো ধ্বংস করবে এবং দুর্গগুলো লুট করবে।”</div>
<div class="v" id="v12"><span class="vn">12</span> <span class="br-p"><br><br></span>সদাপ্রভু বলছেন, “রাখাল সিংহের মুখ থেকে যেমন কেবল পায়ের দু’টা হাড় কিম্বা কানের একটা টুকরা উদ্ধার করতে পারে তেমনি ইস্রায়েলের যে লোকেরা শমরিয়ায় বাস করে তারা কেবল তাদের খাটের পায়া এবং চাদরের টুকরা নিয়ে উদ্ধার পাবে।”</div>
<div class="v" id="v13"><span class="vn">13</span> <span class="br-p"><br><br></span>সর্বক্ষমতার অধিকারী ঈশ্বর প্রভু সদাপ্রভু বলছেন, “তোমরা শোন এবং যাকোবের বংশকে সাবধান কর।</div>
<div class="v" id="v14"><span class="vn">14</span> আমি পাপের জন্য ইস্রায়েলকে যেদিন শাস্তি দেব সেই দিন বৈথেলের বেদীগুলো ভেংগে ফেলব; তখন বেদীর শিংগুলো ভেংগে মাটিতে পড়বে।</div>
<div class="v" id="v15"><span class="vn">15</span> আমি শীতকাল কাটাবার ঘর ও গরমকাল কাটাবার ঘর ভেংগে ফেলব; হাতীর দাঁতের কাজ করা ঘরগুলো নষ্ট করা হবে এবং বড় বড় বাড়ীগুলো ধ্বংস করা হবে। আমি সদাপ্রভু এই কথা বলছি।”</div>
</div>
<!-- PARSED ABOVE; EDITING MAY BREAK PARSER -->
</body></html>