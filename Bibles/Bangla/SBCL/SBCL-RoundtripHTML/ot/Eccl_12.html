<html><head>
<meta http-equiv="Content-Type" content="text/html;charset=utf-8" />
<title>Eccl 12 &ndash; উপদেশক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 12);">
<div id="navbar"><a href="../index.html">Pobitro Baibel</a> &ndash; <b>উপদেশক</b> &ndash; <a href="Eccl_1.html">1</a> ... <a href="Eccl_10.html">10</a> <a href="Eccl_11.html">11</a> <b>12</b> </div><hr>
<h1>Eccl 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তোমার যৌবনকালেই তোমার সৃষ্টিকর্তাকে স্মরণ কর, <span class="br-p"><br><br></span><span class="br-ind"><br><span class="indent">&nbsp;</span></span>কারণ বৃদ্ধ বয়সের দিনগুলো আসছে, <br><span class="br-ind"><br><span class="indent">&nbsp;</span></span>অর্থাৎ দুঃখের দিনগুলো আসছে যখন তুমি বলবে, <br><span class="br-ind"><br><span class="indent">&nbsp;</span></span>“আমার এই বৃদ্ধকালে আমার কোন আনন্দ নেই।” <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সেই সময় সূর্য, আলো, চাঁদ আর তারাগুলো <br><span class="br-ind"><br><span class="indent">&nbsp;</span></span>অন্ধকার হয়ে যাবে, <br><span class="br-ind"><br><span class="indent">&nbsp;</span></span>আর বৃষ্টির পরে মেঘ আবার ফিরে আসবে। <br></div>
<div class="v" id="v3"><h2>বৃদ্ধ বয়সের শারীরিক অবস্থা</h2><span class="vn">3</span> <span class="br-ind"><br><span class="indent">&nbsp;</span></span>সেই সময় ঘরের রক্ষাকারীরা কাঁপবে, <br><span class="br-ind"><br><span class="indent">&nbsp;</span></span>আর শক্তিশালী লোকেরা কুঁজা হয়ে যাবে; <br><span class="br-ind"><br><span class="indent">&nbsp;</span></span>যারা গম পেষে তারা লোক অল্প বলে কাজ ছেড়ে দেবে, <br><span class="br-ind"><br><span class="indent">&nbsp;</span></span>আর জানলা দিয়ে যারা দেখত <br><span class="br-ind"><br><span class="indent">&nbsp;</span></span>তারা আর ভালভাবে দেখতে পাবে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সেই সময় রাস্তার দিকের দরজা বন্ধ হয়ে যাবে; <br><span class="br-ind"><br><span class="indent">&nbsp;</span></span>এতে গম পেষার আওয়াজ মিলিয়ে যাবে, <br><span class="br-ind"><br><span class="indent">&nbsp;</span></span>পাখীর শব্দে বুড়ো লোক জেগে উঠবে, <br><span class="br-ind"><br><span class="indent">&nbsp;</span></span>আর গান-বাজনার আওয়াজ কমে যাবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সেই সময় উঁচু জায়গায় আর রাস্তায় যেতে সে ভয় পাবে। <br><span class="br-ind"><br><span class="indent">&nbsp;</span></span>তখন বাদাম গাছে ফুল ধরবে, <br><span class="br-ind"><br><span class="indent">&nbsp;</span></span>ফড়িং টেনে টেনে হাঁটবে <br><span class="br-ind"><br><span class="indent">&nbsp;</span></span>এবং কামনা-বাসনা আর উত্তেজিত হবে না। <br><span class="br-ind"><br><span class="indent">&nbsp;</span></span>তারপর সে চলে যাবে তার অনন্তকালের বাড়ীতে, <br><span class="br-ind"><br><span class="indent">&nbsp;</span></span>আর বিলাপকারীরা পথে পথে ঘুরবে। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>রূপার তার ছিঁড়ে যাওয়ার আগে, <br><span class="br-ind"><br><span class="indent">&nbsp;</span></span>কিম্বা সোনার পাত্র ভেংগে যাওয়ার আগে, <br><span class="br-ind"><br><span class="indent">&nbsp;</span></span>ফোয়ারার কাছে কলসী চুরমার করার আগে, <br><span class="br-ind"><br><span class="indent">&nbsp;</span></span>কিম্বা কূয়ার জল তোলার চাকা ভেংগে যাওয়ার আগে <br><span class="br-ind"><br><span class="indent">&nbsp;</span></span>তোমার সৃষ্টিকর্তাকে স্মরণ কর। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মাটি মাটিতেই ফিরে যাবে, <br><span class="br-ind"><br><span class="indent">&nbsp;</span></span>আর যে আত্মা ঈশ্বর দিয়েছেন <br><span class="br-ind"><br><span class="indent">&nbsp;</span></span>সেই আত্মা তাঁর কাছেই ফিরে যাবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>উপদেশক বলছেন, “অসার, অসার, সব কিছুই অসার!” <br></div>
<div class="v" id="v9"><h2>শেষ কথা</h2><span class="vn">9</span> <span class="br-p"><br><br></span>উপদেশক নিজে জ্ঞানী ছিলেন এবং তিনি লোকদেরও জ্ঞান শিক্ষা দিয়েছেন। তিনি চিন্তা করে ও পরীক্ষা করে অনেক চলতি কথা সাজিয়েছেন।</div>
<div class="v" id="v10"><span class="vn">10</span> তিনি উপযুক্ত শব্দের খোঁজ করেছেন, আর তিনি যা লিখেছেন তা খঁাঁটি ও সত্যি কথা।</div>
<div class="v" id="v11"><span class="vn">11</span> <span class="br-p"><br><br></span>জ্ঞানী লোকদের কথা রাখালের খোঁচানো লাঠির মত। তাঁদের কথাগুলো একত্র করলে মনে হয় যেন সেগুলো সব শক্ত করে গাঁথা পেরেক। সেই সব একজন রাখালের দেওয়া কথা।</div>
<div class="v" id="v12"><span class="vn">12</span> ছেলে আমার, এই কথার সংগে কিছু যোগ দেওয়া হচ্ছে কিনা সেই বিষয়ে সতর্ক থেকো। বই লেখার শেষ নেই আর অনেক পড়াশোনায় শরীর ক্লান্ত হয়।</div>
<div class="v" id="v13"><span class="vn">13</span> <span class="br-p"><br><br></span>এখন সব কিছু তো শোনা হল; তবে শেষ কথা এই যে, ঈশ্বরকে ভক্তিপূর্ণ ভয় করবার ও তাঁর সব আদেশ পালন করবার মধ্য দিয়ে মানুুষের সমস্ত কর্তব্য পালন করা হয়।</div>
<div class="v" id="v14"><span class="vn">14</span> ঈশ্বর প্রত্যেকটি কাজের, এমন কি, প্রত্যেকটি গোপন ব্যাপারের বিচার করবেন- তা ভাল হোক বা মন্দ হোক। ॥ভব</div>
</div>
<!-- PARSED ABOVE; EDITING MAY BREAK PARSER -->
</body></html>