<html><head>
<meta http-equiv="Content-Type" content="text/html;charset=utf-8" />
<title>Exod 1 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 1);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <b>1</b> <a href="Exod_2.html">2</a> <a href="Exod_3.html">3</a> ... <a href="Exod_40.html">40</a> </div><hr>
<h1>Exod 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যোষেফের মৃত্যুর পর ইস্রায়েলীয়দের ইতিহাস যাত্রাপুস্তকে লিখিত আছে। সেখানে মোশিকে মহান উদ্ধারকর্তা ও আইন-কানুন দাতা হিসাবে দেখানো হয়েছে। সদাপ্রভুর বিরুদ্ধে ফরৌণের দাঁড়াবার ফলে মোশি মিসর দেশ থেকে ইস্রায়েলীয়দের বের করে এনেছিলেন। বিরুদ্ধতা করবার দরুন সদাপ্রভু মিসরের উপর দশটা আঘাত এনেছিলেন। মিসরে চারশো বছর দাসত্ব করবার পর সেখান থেকে ইস্রায়েলীয়দের চলে আসবার উপর গড়ে উঠেছিল উদ্ধার পর্বের ভিত্তি যা ছিল যিহূদী ধর্মবিশ্বাসের কেন্দ্রবিন্দু (১২ অধ্যায়)। ইস্রায়েলীয়দের লোহিত সাগর পার হওয়ার ঘটনা, অনেক চমৎকার আশ্চর্য কাজের কথা, সিনাই পাহাড়ে ঈশ্বরের দেওয়া আইন-কানুন ও আবাস-তাম্বু তৈরীর কথা আমরা যাত্রাপুস্তকে পাই। যাত্রাপুস্তকের প্রধান বিষয় হল মিসর দেশ থেকে ইস্রায়েলীয়দের উদ্ধার এবং ঈশ্বরের বিশেষ অধিকার হিসাবে সেই জাতিকে অন্যদের থেকে আলাদা করা। মোশির লেখা পাঁচটি বইয়ের মধ্যে যাত্রাপুস্তক দ্বিতীয়। সেই পাঁচটি বই একসংগে মাঝে মাঝে আইন-কানুনের বই বলা হয়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) মিসরে ইস্রায়েলীয়দের দাসত্ব (১ অধ্যায়) <!--raw 1 bo --><br/><!--endraw 1-->• (খ) মোশির জীবনের আরম্ভ (২ অধ্যায়) <!--raw 1 bo --><br/><!--endraw 1-->• (গ) মোশির আহ্বান (৩ ও ৪ অধ্যায়) <!--raw 1 bo --><br/><!--endraw 1-->• (ঘ) ফরৌণের সামনে মোশি (<!--raw 1 bo --><a href='B:20 5:1-7:13'><!--endraw 1-->৫:১-৭:১৩<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) দশটি আঘাত (<!--raw 1 bo --><a href='B:20 7:14-12:30'><!--endraw 1-->৭:১৪-১২:৩০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) মিসর দেশ থেকে যাত্রা (<!--raw 1 bo --><a href='B:20 12:31-15:21'><!--endraw 1-->১২:৩১-১৫:২১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ছ) সিনাই পাহাড়ের দিকে যাত্রা (<!--raw 1 bo --><a href='B:20 15:22-18:27'><!--endraw 1-->১৫:২২-১৮:২৭<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (জ) আইন-কানুন দেওয়া (১৯-২৪ অধ্যায়) <!--raw 1 bo --><br/><!--endraw 1-->• (ঝ) আবাস-তাম্বু ও পুরোহিত-পদ (২৫-৪০ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়দের উপর অত্যাচার</h2><span class="vn">1</span> <span class="br-p"><br><br></span>ইস্রায়েলের, অর্থাৎ যাকোবের সংগে তাঁর যে সব ছেলেরা নিজের নিজের পরিবার নিয়ে মিসর দেশে গিয়েছিলেন তাদের নাম হল রূবেণ, শিমিয়োন, লেবি, যিহূদা,</div>
<div class="v" id="v3"><span class="vn">3</span> ইষাখর, সবূলূন, বিন্যামীন, দান, নপ্তালি, গাদ ও আশের। তা ছাড়া যোষেফ আগেই মিসরে গিয়েছিলেন। যাকোবের বংশের এই সব লোকেরা সংখ্যায় ছিল মোট সত্তরজন।</div>
<div class="v" id="v6"><span class="vn">6</span> পরে যোষেফ, তাঁর ভাইয়েরা এবং তাঁদের সময়কার সবাই মারা গেলেন।</div>
<div class="v" id="v7"><span class="vn">7</span> কিন্তু ইস্রায়েলীয়দের বংশবৃদ্ধির ক্ষমতা কম ছিল না; তারা সংখ্যায় বেড়ে উঠে চারদিকে ছড়িয়ে পড়ল এবং খুব শক্তিশালী হয়ে উঠল, আর তাদের দিয়ে মিসর দেশটা ভরে গেল।</div>
<div class="v" id="v8"><span class="vn">8</span> <span class="br-p"><br><br></span>পরে এক সময় মিসর দেশের সমস্ত ক্ষমতা এমন একজন নতুন রাজার হাতে গেল যিনি যোষেফের বিষয় কিছুই জানতেন না।</div>
<div class="v" id="v9"><span class="vn">9</span> তিনি তাঁর প্রজাদের বললেন, “দেখ, ইস্রায়েলীয়েরা আমাদের চেয়ে সংখ্যায় এবং শক্তিতে বেড়ে উঠেছে।</div>
<div class="v" id="v10"><span class="vn">10</span> তাদের সংখ্যা যেন আর বাড়তে না পারে সেইজন্য এস, আমরা তাদের সংগে কৌশল খাটিয়ে চলি; তা না হলে যুদ্ধের সময়ে তারা হয়তো আমাদের শত্রুদের সংগে হাত মিলিয়ে আমাদের বিরুদ্ধে যুদ্ধ করবে এবং পরে দেশ ছেড়ে চলে যাবে।”</div>
<div class="v" id="v11"><span class="vn">11</span> <span class="br-p"><br><br></span>তাই কঠিন পরিশ্রমের মধ্য দিয়ে ইস্রায়েলীয়দের উপর অত্যাচার করবার উদ্দেশ্যে মিসরীয়েরা তাদের উপর সর্দার নিযুক্ত করল। ফরৌণের শস্য মজুদ করবার জন্য ইস্রায়েলীয়েরা পিথোম ও রামিষেষ নামে দু’টা শহর তৈরী করল।</div>
<div class="v" id="v12"><span class="vn">12</span> কিন্তু তাদের উপর যতই অত্যাচার করা হল ততই তারা সংখ্যায় বেড়ে গিয়ে দেশের সব দিকে ছড়িয়ে পড়ল। এতে ইস্রায়েলীয়দের দরুন মিসরীয়দের মনে খুব ভয় হল।</div>
<div class="v" id="v13"><span class="vn">13</span> তারা তাদের আরও কঠিন পরিশ্রম করতে বাধ্য করল।</div>
<div class="v" id="v14"><span class="vn">14</span> ক্ষেতের অন্য সব কাজের সংগে তারা তাদের উপর চুনসুরকি আর ইটের কাজের কঠিন পরিশ্রমও চাপিয়ে দিল এবং তাদের জীবন তেতো করে তুলল। এই সব কঠিন কাজ করাতে গিয়ে মিসরীয়েরা তাদের প্রতি খুব নিষ্ঠুর ব্যবহার করত।</div>
<div class="v" id="v15"><span class="vn">15</span> <span class="br-p"><br><br></span>এছাড়া শিফ্রা ও পূয়া নামে দু’জন ইব্রীয়, অর্থাৎ ইস্রায়েলীয় ধাইকে মিসরের রাজা বলে দিলেন,</div>
<div class="v" id="v16"><span class="vn">16</span> “সন্তান প্রসব করবার সময় ইব্রীয় স্ত্রীলোকদের সাহায্য করতে গিয়ে তোমরা ভাল করে লক্ষ্য করবে তাদের সন্তানেরা ছেলে না মেয়ে; ছেলে হলে তাদের মেরে ফেলবে আর মেয়ে হলে বাঁচিয়ে রাখবে।”</div>
<div class="v" id="v17"><span class="vn">17</span> কিন্তু সেই ধাইয়েরা ঈশ্বরকে ভয় করে চলত। তাই মিসরের রাজার আদেশ মত কাজ না করে তারা ছেলেদেরও বাঁচিয়ে রাখতে লাগল।</div>
<div class="v" id="v18"><span class="vn">18</span> তখন রাজা সেই ধাইদের ডাকিয়ে এনে বললেন, “কেন তোমরা এই কাজ করছ? ছেলেদের বাঁচিয়ে রাখছ কেন?”</div>
<div class="v" id="v19"><span class="vn">19</span> <span class="br-p"><br><br></span>উত্তরে তারা ফরৌণকে বলল, “ইব্রীয় স্ত্রীলোকেরা মিসরীয় স্ত্রীলোকদের মত নয়। তাদের শক্তি এত বেশী যে, ধাই তাদের কাছে পৌঁছাবার আগেই তাদের সন্তান হয়ে যায়।”</div>
<div class="v" id="v20"><span class="vn">20</span> <span class="br-p"><br><br></span>ঈশ্বর সেই ধাইদের মংগল করলেন। ইস্রায়েলীয়দের লোকসংখ্যা বাড়তেই থাকল এবং তারা খুব শক্তিশালী হয়ে উঠল।</div>
<div class="v" id="v21"><span class="vn">21</span> সেই ধাইয়েরা ঈশ্বরকে ভক্তি করত বলে তিনি তাদের সন্তানদের দিয়ে বংশ গড়ে তুললেন।</div>
<div class="v" id="v22"><span class="vn">22</span> পরে ফরৌণ তাঁর প্রজাদের উপর এই আদেশ জারি করলেন, “ইব্রীয়দের মধ্যে কোন ছেলের জন্ম হলে তোমরা তাকে নীল নদীতে ফেলে দেবে, কিন্তু মেয়েদের সবাইকে বাঁচিয়ে রাখবে।”</div>
</div>
<!-- PARSED ABOVE; EDITING MAY BREAK PARSER -->
</body></html>