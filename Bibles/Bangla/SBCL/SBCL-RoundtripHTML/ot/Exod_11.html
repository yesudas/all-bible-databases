<html><head>
<meta http-equiv="Content-Type" content="text/html;charset=utf-8" />
<title>Exod 11 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 11);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_9.html">9</a> <a href="Exod_10.html">10</a> <b>11</b> <a href="Exod_12.html">12</a> <a href="Exod_13.html">13</a> ... <a href="Exod_40.html">40</a> </div><hr>
<h1>Exod 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মিসরের উপর দশম আঘাত- প্রথম ছেলের মৃত্যু</h2><span class="vn">1</span> <span class="br-p"><br><br></span>তখন সদাপ্রভু মোশিকে বললেন, “আমি ফরৌণ ও মিসর দেশকে আর একটা আঘাত দেব। তার পরে ফরৌণ এখান থেকে তোমাদের যেতে দেবে। তবে সে যখন তোমাদের যেতে দেবে তখন এখান থেকে তোমাদের সে একেবারে তাড়িয়েই বিদায় করবে।</div>
<div class="v" id="v2"><span class="vn">2</span> তুমি ইস্রায়েলীয়দের বলবে, স্ত্রী-পুরুষ সকলেই যেন তাদের প্রতিবেশীদের কাছ থেকে সোনা ও রূপার জিনিস চেয়ে নেয়।”</div>
<div class="v" id="v3"><span class="vn">3</span> এদিকে সদাপ্রভু ইস্রায়েলীয়দের প্রতি মিসরীয়দের মনে একটা দয়ার ভাব জাগিয়ে দিলেন। এছাড়া মোশিও ফরৌণের কর্মচারীদের ও মিসরের লোকদের চোখে একজন মহান লোক ছিলেন।</div>
<div class="v" id="v4"><span class="vn">4</span> <span class="br-p"><br><br></span>মোশি ফরৌণকে বললেন, “সদাপ্রভু বলছেন, তিনি মাঝরাতে মিসর দেশের মধ্য দিয়ে যাবেন।</div>
<div class="v" id="v5"><span class="vn">5</span> তাতে মিসর দেশের সব পরিবারের প্রথম ছেলে মারা যাবে। সিংহাসনের অধিকারী ফরৌণের প্রথম ছেলে থেকে শুরু করে জাঁতা ঘুরানো দাসীর প্রথম ছেলে পর্যন্ত কেউ বাদ যাবে না। এছাড়া পশুদেরও প্রথম পুরুষ বাচ্চা মরে যাবে।</div>
<div class="v" id="v6"><span class="vn">6</span> এতে গোটা মিসর দেশে এমন কান্নার রোল উঠবে যা আগে কখনও ওঠে নি এবং আর কখনও উঠবেও না।</div>
<div class="v" id="v7"><span class="vn">7</span> কিন্তু ইস্রায়েলীয়দের মধ্যে একটা কুকুরের ডাক পর্যন্ত শোনা যাবে না, তা মানুষ দেখেই হোক বা পশু দেখেই হোক। এতে আপনারা জানতে পারবেন যে, সদাপ্রভু মিসরীয় এবং ইস্রায়েলীয়দের আলাদা করে দেখেন।</div>
<div class="v" id="v8"><span class="vn">8</span> আপনার এই সব কর্মচারী এসে আমার সামনে হাঁটু পেতে বলবে, ‘আপনি আপনার সব লোকজন নিয়ে বের হয়ে যান!’ তারপর আমি চলে যাব।” এই কথা বলে মোশি রেগে আগুন হয়ে ফরৌণের কাছ থেকে চলে গেলেন।</div>
<div class="v" id="v9"><span class="vn">9</span> <span class="br-p"><br><br></span>সদাপ্রভু মোশিকে বলেছিলেন, “মিসর দেশে আমার আশ্চর্য কাজের সংখ্যা যেন বেড়ে যায় সেইজন্যই ফরৌণ তোমার কথা শুনবে না।”</div>
<div class="v" id="v10"><span class="vn">10</span> এই সব আশ্চর্য কাজ মোশি ও হারোণ ফরৌণের সামনে করলেন, কিন্তু সদাপ্রভু ফরৌণের মন কঠিন করলেন বলে তিনি তাঁর দেশ থেকে ইস্রায়েলীয়দের যেতে দিলেন না।</div>
</div>
<!-- PARSED ABOVE; EDITING MAY BREAK PARSER -->
</body></html>