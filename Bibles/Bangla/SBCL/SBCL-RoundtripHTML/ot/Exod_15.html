<html><head>
<meta http-equiv="Content-Type" content="text/html;charset=utf-8" />
<title>Exod 15 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 15);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_13.html">13</a> <a href="Exod_14.html">14</a> <b>15</b> <a href="Exod_16.html">16</a> <a href="Exod_17.html">17</a> ... <a href="Exod_40.html">40</a> </div><hr>
<h1>Exod 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশি ও মরিয়মের গান</h2><span class="vn">1</span> <span class="br-p"><br><br></span>এর পর মোশি ও ইস্রায়েলীয়েরা সদাপ্রভুর উদ্দেশে এই গান গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“আমি সদাপ্রভুর উদ্দেশে গান করব, <br><span class="br-ind"><br><span class="indent">&nbsp;</span></span>কারণ লোকের চোখে তাঁর মহিমা বেড়ে গেল। <br><span class="br-ind"><br><span class="indent">&nbsp;</span></span>ঘোড়া আর ঘোড়সওয়ারের দলগুলোকে <br><span class="br-ind"><br><span class="indent">&nbsp;</span></span>তিনিই সাগরের জলে ফেলে দিলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুই আমার শক্তি, তিনিই আমার গান; <br><span class="br-ind"><br><span class="indent">&nbsp;</span></span>আমার উদ্ধার তাঁরই মধ্যে রয়েছে। <br><span class="br-ind"><br><span class="indent">&nbsp;</span></span>সদাপ্রভুই আমার ঈশ্বর; <br><span class="br-ind"><br><span class="indent">&nbsp;</span></span>আমি তাঁরই প্রশংসা-গান করব। <br><span class="br-ind"><br><span class="indent">&nbsp;</span></span>তিনি আমার বাবার ঈশ্বর; <br><span class="br-ind"><br><span class="indent">&nbsp;</span></span>আমি তাঁর মহিমা গান গাইব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁর নাম সদাপ্রভু, তিনি বীর যোদ্ধা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ফরৌণের রথ আর সৈন্যদলগুলোকে <br><span class="br-ind"><br><span class="indent">&nbsp;</span></span>তিনিই সাগরের জলে ফেলে দিলেন; <br><span class="br-ind"><br><span class="indent">&nbsp;</span></span>ফরৌণের বাছাই করা কর্মচারীর দল <br><span class="br-ind"><br><span class="indent">&nbsp;</span></span>লোহিত সাগরে ডুবে মরল। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা গভীর জলে ঢাকা পড়ল <br><span class="br-ind"><br><span class="indent">&nbsp;</span></span>আর পাথরের মত করে সাগরের তলায় ডুবে গেল। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“হে সদাপ্রভু, ক্ষমতায় মহান তোমার ঐ ডান হাতখানা, <br><span class="br-ind"><br><span class="indent">&nbsp;</span></span>হ্যাঁ ঐ ডান হাতখানা শত্রুকে চুরমার করল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যারা তোমার বিরুদ্ধে দাঁড়াল <br><span class="br-ind"><br><span class="indent">&nbsp;</span></span>তোমার মহান মহিমায় <br><span class="br-ind"><br><span class="indent">&nbsp;</span></span>তুমি তাদের নীচে ফেলে দিলে; <br><span class="br-ind"><br><span class="indent">&nbsp;</span></span>তোমার পাঠানো জ্বলন্ত ক্রোধ <br><span class="br-ind"><br><span class="indent">&nbsp;</span></span>খড়কুটার মত তাদের পুড়িয়ে ফেলল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার নিঃশ্বাসের ঝাপটায় <br><span class="br-ind"><br><span class="indent">&nbsp;</span></span>জল জড়ো হয়ে উঠল। <br><span class="br-ind"><br><span class="indent">&nbsp;</span></span>ঢেউ ভরা সব জল <br><span class="br-ind"><br><span class="indent">&nbsp;</span></span>ঢিবির মত হয়ে দাঁড়িয়ে গেল, <br><span class="br-ind"><br><span class="indent">&nbsp;</span></span>আর অথৈ জল জমাট বাঁধল সাগরের বুকে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“শত্রু বলল, ‘আমি ওদের তাড়া করব, ধরে ফেলব <br><span class="br-ind"><br><span class="indent">&nbsp;</span></span>আর ওদের জিনিস ভাগ করে নেব; <br><span class="br-ind"><br><span class="indent">&nbsp;</span></span>আমি নিজেকে পূর্ণ করে নেব ঐ সব জিনিস দিয়ে। <br><span class="br-ind"><br><span class="indent">&nbsp;</span></span>আমি তলোয়ার হাতে ওদের তাড়া করব।’ <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি ফুঁ দিয়ে বাতাস বহালে, <br><span class="br-ind"><br><span class="indent">&nbsp;</span></span>আর সাগরও তাদের ঢেকে ফেলল। <br><span class="br-ind"><br><span class="indent">&nbsp;</span></span>তারা গভীর জলের তলায় সীসার মত করে ডুবে গেল। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“হে সদাপ্রভু, <br><span class="br-ind"><br><span class="indent">&nbsp;</span></span>দেবতাদের মধ্যে কে আছে তোমার মত? <br><span class="br-ind"><br><span class="indent">&nbsp;</span></span>কে আছে তোমার মত এমন পবিত্রতায় মহান <br><span class="br-ind"><br><span class="indent">&nbsp;</span></span>আর মহিমায় ভয়ংকর? <br><span class="br-ind"><br><span class="indent">&nbsp;</span></span>এমন আশ্চর্য কাজের শক্তি কার আছে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার ডান হাতখানা তুমি বাড়িয়ে দিলে, <br><span class="br-ind"><br><span class="indent">&nbsp;</span></span>আর পৃথিবী তাদের গিলে ফেলল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার অটল ভালবাসায় তুমি যাদের ছাড়িয়ে আনলে <br><span class="br-ind"><br><span class="indent">&nbsp;</span></span>তাদের তুমিই চালিয়ে নেবে। <br><span class="br-ind"><br><span class="indent">&nbsp;</span></span>তোমার নিজের শক্তিতে তোমার পবিত্র বাসস্থানে <br><span class="br-ind"><br><span class="indent">&nbsp;</span></span>তুমি তাদের চালিয়ে আনবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সেই কথা শুনে অন্য জাতিরা ভীষণ ভয়ে কাঁপবে, <br><span class="br-ind"><br><span class="indent">&nbsp;</span></span>আর পলেষ্টীয়দের মন দারুণ ব্যথায় কাতর হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ইদোমীয় সর্দারেরা ভয়ে দিশেহারা হবে; <br><span class="br-ind"><br><span class="indent">&nbsp;</span></span>মোয়াবীয় নেতারা কাঁপতে থাকবে, <br><span class="br-ind"><br><span class="indent">&nbsp;</span></span>আর ভীষণ ভয়ের সামনে পড়ে <br><span class="br-ind"><br><span class="indent">&nbsp;</span></span>কনানীয়েরা সাহস হারাবে। <br><span class="br-ind"><br><span class="indent">&nbsp;</span></span>হে সদাপ্রভু, তোমার লোকদের যাওয়া <br><span class="br-ind"><br><span class="indent">&nbsp;</span></span>শেষ না হওয়া পর্যন্ত, <br><span class="br-ind"><br><span class="indent">&nbsp;</span></span>তোমার ছাড়িয়ে নেওয়া লোকদের যাওয়া <br><span class="br-ind"><br><span class="indent">&nbsp;</span></span>শেষ না হওয়া পর্যন্ত <br><span class="br-ind"><br><span class="indent">&nbsp;</span></span>তোমার মহা শক্তির সামনে <br><span class="br-ind"><br><span class="indent">&nbsp;</span></span>ঐ সব জাতি পাথরের মত পড়ে থাকবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমিই তোমার লোকদের এনে চারার মত করে <br><span class="br-ind"><br><span class="indent">&nbsp;</span></span>লাগিয়ে দেবে তোমার নিজের পাহাড়ে। <br><span class="br-ind"><br><span class="indent">&nbsp;</span></span>হে সদাপ্রভু, তোমার নিজের হাতে করা <br><span class="br-ind"><br><span class="indent">&nbsp;</span></span>ওটাই তোমার বাসস্থান; <br><span class="br-ind"><br><span class="indent">&nbsp;</span></span>হে প্রভু, তোমার নিজের হাতে গড়া <br><span class="br-ind"><br><span class="indent">&nbsp;</span></span>ওটাই সেই পবিত্র স্থান; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>হে সদাপ্রভু, যুগ যুগ ধরে তুমিই রাজত্ব করবে।” <br></div>
<div class="v" id="v19"><span class="vn">19</span> <span class="br-p"><br><br></span>ফরৌণের সমস্ত ঘোড়া, রথ আর ঘোড়সওয়ার যখন সমুদ্রের মধ্যে ঢুকল তখন সদাপ্রভু সমুদ্রের জল তাদের উপর ফিরিয়ে আনলেন। কিন্তু ইস্রায়েলীয়েরা সমুদ্রের মাঝখানে শুকনা জমির উপর দিয়ে হেঁটে চলে গিয়েছিল।</div>
<div class="v" id="v20"><span class="vn">20</span> <span class="br-p"><br><br></span>হারোণের বোন মরিয়ম ছিলেন একজন মহিলা-নবী। তিনি খঞ্জনি হাতে নিলেন, আর তাঁর পিছনে পিছনে অন্যান্য স্ত্রীলোকেরাও খঞ্জনি হাতে নাচতে নাচতে বের হয়ে আসল।</div>
<div class="v" id="v21"><span class="vn">21</span> <span class="br-p"><br><br></span>মোশির গানের উত্তরে মরিয়ম এই গান গাইলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমরা সদাপ্রভুর উদ্দেশে গান কর, <br><span class="br-ind"><br><span class="indent">&nbsp;</span></span>কারণ লোকের চোখে তাঁর মহিমা বেড়ে গেল। <br><span class="br-ind"><br><span class="indent">&nbsp;</span></span>ঘোড়া আর ঘোড়সওয়ারের দলগুলোকে <br><span class="br-ind"><br><span class="indent">&nbsp;</span></span>তিনিই ফেলে দিলেন সাগরের জলে।” <br></div>
<div class="v" id="v22"><h2>জলের ব্যবস্থা</h2><span class="vn">22</span> <span class="br-p"><br><br></span>পরে মোশি লোহিত সাগর থেকে ইস্রায়েলীয়দের নিয়ে চললেন। তারা প্রথমে শূর নামে এক মরু-এলাকায় গেল। সেই মরু-এলাকায় তিন দিন পর্যন্ত ঘুরে ঘুরে তারা কোথাও জল পেল না।</div>
<div class="v" id="v23"><span class="vn">23</span> পরে তারা মারা নামে একটা মরুদ্যানের কাছে উপস্থিত হল, কিন্তু তেতো বলে সেখানকার জল তারা খেতে পারল না। সেইজন্য সেই জায়গার নাম হয়েছিল মারা (যার মানে “তেতো”)।</div>
<div class="v" id="v24"><span class="vn">24</span> এতে লোকেরা বিরক্তির সংগে মোশিকে বলল, “এখন আমরা খাবার জল পাব কোথায়? ”</div>
<div class="v" id="v25"><span class="vn">25</span> <span class="br-p"><br><br></span>এই কথা শুনে মোশি গিয়ে সদাপ্রভুর কাছে কান্নাকাটি করতে লাগলেন। তিনি মোশিকে একটা গাছ দেখিয়ে দিলেন। মোশি সেটা জলে ফেলে দিলেন আর সেই জল খাবার উপযুক্ত হল। <span class="br-p"><br><br></span>সদাপ্রভু সেখানে তাদের পরীক্ষায় ফেলেছিলেন এবং তাদের জন্য একটা নিয়ম ও আইন স্থাপন করেছিলেন।</div>
<div class="v" id="v26"><span class="vn">26</span> তিনি বলেছিলেন, “তোমরা যদি তোমাদের ঈশ্বর সদাপ্রভুর কথা মেনে তাঁর চোখে যা উচিৎ তা-ই কর এবং তাঁর আদেশে কান দাও ও তাঁর দেওয়া সমস্ত নিয়ম পালন কর, তাহলে মিসরীয়দের উপর আমি যে সব রোগ এনেছিলাম তা তোমাদের উপর আনব না। আমি সদাপ্রভুই তোমাদের সুস্থতা দান করি।”</div>
<div class="v" id="v27"><span class="vn">27</span> <span class="br-p"><br><br></span>এর পর তারা এলীম নামে একটা মরুদ্যানের কাছে উপস্থিত হল। সেখানে বারোটা ফোয়ারা এবং সত্তরটা খেজুর গাছ ছিল। সেই ফোয়ারার জলের কাছেই তারা ছাউনি ফেলল।</div>
</div>
<!-- PARSED ABOVE; EDITING MAY BREAK PARSER -->
</body></html>