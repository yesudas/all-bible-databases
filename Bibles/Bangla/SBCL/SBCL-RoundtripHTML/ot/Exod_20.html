<html><head>
<meta http-equiv="Content-Type" content="text/html;charset=utf-8" />
<title>Exod 20 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 20);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_18.html">18</a> <a href="Exod_19.html">19</a> <b>20</b> <a href="Exod_21.html">21</a> <a href="Exod_22.html">22</a> ... <a href="Exod_40.html">40</a> </div><hr>
<h1>Exod 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দশ আজ্ঞা</h2><span class="vn">1</span> <span class="br-p"><br><br></span>এর পর ঈশ্বর বললেন,</div>
<div class="v" id="v2"><span class="vn">2</span> “হে ইস্রায়েলীয়েরা, আমি সদাপ্রভুই তোমাদের ঈশ্বর। মিসর দেশের গোলামী থেকে আমিই তোমাদের বের করে এনেছি।</div>
<div class="v" id="v3"><span class="vn">3</span> <span class="br-p"><br><br></span>“আমার জায়গায় কোন দেবতাকে দাঁড় করাবে না।</div>
<div class="v" id="v4"><span class="vn">4</span> <span class="br-p"><br><br></span>“পূজার উদ্দেশ্যে তোমরা কোন মূর্তি তৈরী করবে না, তা আকাশের কোন কিছুর মত হোক বা মাটির উপরকার কোন কিছুর মত হোক কিম্বা জলের মধ্যেকার কোন কিছুর মত হোক।</div>
<div class="v" id="v5"><span class="vn">5</span> তোমরা তাদের পূজাও করবে না, তাদের সেবাও করবে না, কারণ কেবলমাত্র আমি সদাপ্রভুই তোমাদের ঈশ্বর। আমার পাওনা ভক্তি আমি চাই। যারা আমাকে ঘৃণা করে তাদের পাপের শাস্তি আমি তাদের তৃতীয় ও চতুর্থ পুরুষ পর্যন্ত দিয়ে থাকি।</div>
<div class="v" id="v6"><span class="vn">6</span> কিন্তু যারা আমাকে ভালবাসে এবং আমার সব আদেশ পালন করে, হাজার হাজার পুরুষ পর্যন্ত তাদের প্রতি আমার বুক ভরা দয়া থাকবে।</div>
<div class="v" id="v7"><span class="vn">7</span> <span class="br-p"><br><br></span>“কোন বাজে উদ্দেশ্যে তোমরা তোমাদের ঈশ্বর সদাপ্রভুর নাম নেবে না। যে তা করবে তাকে সদাপ্রভু শাস্তি দেবেন।</div>
<div class="v" id="v8"><span class="vn">8</span> <span class="br-p"><br><br></span>“বিশ্রামবার আমার উদ্দেশ্যে আলাদা করে রাখবে এবং তা পালন করবে।</div>
<div class="v" id="v9"><span class="vn">9</span> সপ্তার ছয় দিন তোমরা পরিশ্রম করবে এবং তোমাদের সমস্ত কাজ করবে,</div>
<div class="v" id="v10"><span class="vn">10</span> কিন্তু সপ্তম দিনটা হল তোমাদের ঈশ্বর সদাপ্রভুর উদ্দেশ্যে বিশ্রামের দিন। সেই দিন তোমরা, তোমাদের ছেলেমেয়ে, তোমাদের দাস-দাসী, তোমাদের পশু বা তোমাদের শহর ও গ্রামে বাস-করা অন্য জাতির লোক, মোট কথা, কারও কোন কাজ করা চলবে না।</div>
<div class="v" id="v11"><span class="vn">11</span> সদাপ্রভু ছয় দিনে মহাকাশ, পৃথিবী, সমুদ্র এবং সেগুলোর মধ্যেকার সব কিছু তৈরী করেছিলেন, কিন্তু সপ্তম দিনে সেই কাজ আর করেন নি। সেইজন্য তিনি এই বিশ্রাম দিনটাকে আশীর্বাদ করে তাঁর নিজের জন্য আলাদা করেছিলেন।</div>
<div class="v" id="v12"><span class="vn">12</span> <span class="br-p"><br><br></span>“তোমাদের মা-বাবাকে সম্মান করে চলবে। তাতে তোমাদের ঈশ্বর সদাপ্রভুর দেওয়া দেশে তোমরা অনেক দিন বেঁচে থাকবে।</div>
<div class="v" id="v13"><span class="vn">13</span> <span class="br-p"><br><br></span>“খুন কোরো না।</div>
<div class="v" id="v14"><span class="vn">14</span> <span class="br-p"><br><br></span>“ব্যভিচার কোরো না।</div>
<div class="v" id="v15"><span class="vn">15</span> <span class="br-p"><br><br></span>“চুরি কোরো না।</div>
<div class="v" id="v16"><span class="vn">16</span> <span class="br-p"><br><br></span>“কারও বিরুদ্ধে মিথ্যা সাক্ষ্য দিয়ো না।</div>
<div class="v" id="v17"><span class="vn">17</span> <span class="br-p"><br><br></span>“অন্যের ঘর-দুয়ার, স্ত্রী, দাস-দাসী, গরু-গাধা কিম্বা আর কিছুর উপর লোভ কোরো না।”</div>
<div class="v" id="v18"><span class="vn">18</span> <span class="br-p"><br><br></span>ইস্রায়েলীয়েরা যখন বিদ্যুৎ চম্‌কাতে এবং পাহাড় থেকে ধুমা উঠতে দেখল আর মেঘের গর্জন ও শিঙার আওয়াজ শুনল তখন তারা দূরে দাঁড়িয়ে কাঁপতে লাগল।</div>
<div class="v" id="v19"><span class="vn">19</span> তারা মোশিকে বলল, “আপনি আমাদের সংগে কথা বলুন, আমরা শুনব; কিন্তু ঈশ্বর যদি আমাদের সংগে কথা বলেন তবে আমরা মারা পড়ব।”</div>
<div class="v" id="v20"><span class="vn">20</span> <span class="br-p"><br><br></span>তখন মোশি লোকদের বললেন, “তোমরা ভয় কোরো না। ঈশ্বর তোমাদের পরীক্ষার মধ্যে ফেলেছেন যাতে তোমাদের মনে ভক্তির ভাব থাকে এবং তার ফলে তোমরা পাপ না কর। সেইজন্যই তিনি এসেছেন।”</div>
<div class="v" id="v21"><span class="vn">21</span> <span class="br-p"><br><br></span>লোকেরা দূরে দাঁড়িয়ে রইল আর মোশি ঈশ্বরের কাছে সেই ঘন মেঘের দিকে এগিয়ে গেলেন।</div>
<div class="v" id="v22"><h2>বেদী সম্বন্ধে নির্দেশ</h2><span class="vn">22</span> <span class="br-p"><br><br></span>সদাপ্রভু মোশিকে বললেন, “তুমি ইস্রায়েলীয়দের এই কথা বল, ‘আমি সদাপ্রভু স্বর্গ থেকে যে তোমাদের সংগে কথা বলেছি তা তোমরা নিজের চোখে দেখেছ।</div>
<div class="v" id="v23"><span class="vn">23</span> তাই উপাসনার জন্য তোমরা কোন কিছু তৈরী করে আমার সংগে দাঁড় করাবে না। সোনা বা রূপা দিয়ে নিজেদের জন্য কোন দেব-দেবতাও তৈরী করবে না।</div>
<div class="v" id="v24"><span class="vn">24</span> তোমরা মাটি দিয়ে আমার জন্য একটা বেদী তৈরী করবে, আর তার উপর তোমাদের পোড়ানো-উৎসর্গ এবং যোগাযোগ-উৎসর্গের গরু-ছাগল-ভেড়া উৎসর্গ করবে। যে সব জায়গায় আমি আমার নাম স্মরণ করিয়ে দেবার ব্যবস্থা করব সেই সব জায়গায় আমি উপস্থিত হয়ে তোমাদের আশীর্বাদ করব।</div>
<div class="v" id="v25"><span class="vn">25</span> পাথর দিয়ে আমার জন্য কোন বেদী তৈরী করতে গিয়ে সেই পাথরগুলো কাটবে না। তার উপর যন্ত্রপাতি ব্যবহার করলে তোমরা তা অপবিত্র করে ফেলবে।</div>
<div class="v" id="v26"><span class="vn">26</span> আমার বেদী এমনভাবে তৈরী কোরো যাতে তার উপর সিঁড়ি দিয়ে উঠতে না হয়, কারণ সিঁড়ি দিয়ে উঠতে গেলে তোমাদের উলংগতা প্রকাশ পাবে।’ ”</div>
</div>
<!-- PARSED ABOVE; EDITING MAY BREAK PARSER -->
</body></html>