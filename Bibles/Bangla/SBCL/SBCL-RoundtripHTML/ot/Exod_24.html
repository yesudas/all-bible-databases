<html><head>
<meta http-equiv="Content-Type" content="text/html;charset=utf-8" />
<title>Exod 24 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 24);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_22.html">22</a> <a href="Exod_23.html">23</a> <b>24</b> <a href="Exod_25.html">25</a> <a href="Exod_26.html">26</a> ... <a href="Exod_40.html">40</a> </div><hr>
<h1>Exod 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>মোশির মধ্য দিয়ে ঈশ্বরের ব্যবস্থা দান</h2><span class="vn">1</span> <span class="br-p"><br><br></span>পরে সদাপ্রভু মোশিকে বললেন, “হারোণ, নাদব, অবীহূ আর ইস্রায়েলীয়দের সত্তরজন বৃদ্ধ নেতা এবং তুমি আমার কাছে উঠে এস। আসবার সময়ে তোমরা দূরে থেকে উবুড় হয়ে আমাকে ভক্তি জানাবে।</div>
<div class="v" id="v2"><span class="vn">2</span> কিন্তু তুমি একাই আমার কাছে এগিয়ে আসবে, অন্যেরা আসবে না। এরা ছাড়া অন্য ইস্রায়েলীয়েরা যেন তোমার সংগে উঠে না আসে।”</div>
<div class="v" id="v3"><span class="vn">3</span> <span class="br-p"><br><br></span>মোশি যখন ফিরে গিয়ে লোকদের কাছে সদাপ্রভুর সমস্ত কথা বললেন এবং তাঁর সব আইন ঘোষণা করলেন তখন লোকেরা একসংগে বলল, “সদাপ্রভু যা যা বলেছেন আমরা তা সবই করব।”</div>
<div class="v" id="v4"><span class="vn">4</span> সদাপ্রভু যে সব কথা বলেছিলেন মোশি তা লিখে রাখলেন। <span class="br-p"><br><br></span>পরের দিন মোশি খুব সকালে উঠে পাহাড়ের নীচে একটা বেদী তৈরী করলেন এবং ইস্রায়েলীয় বারো গোষ্ঠীর কথা মনে করে বারোটা পাথরের থাম তৈরী করলেন।</div>
<div class="v" id="v5"><span class="vn">5</span> তারপর তিনি কয়েকজন ইস্রায়েলীয় যুবককে পাঠিয়ে দিলেন আর তারা গিয়ে সদাপ্রভুর উদ্দেশে অনেকগুলো পোড়ানো-উৎসর্গের অনুষ্ঠান করল এবং যোগাযোগ-উৎসর্গ হিসাবে অনেক ষাঁড়ও উৎসর্গ করল।</div>
<div class="v" id="v6"><span class="vn">6</span> মোশি উৎসর্গের রক্তের অর্ধেকটা নিয়ে কয়েকটা পাত্রে রাখলেন এবং বাকী অর্ধেক তিনি বেদীর উপরে ছিটিয়ে দিলেন।</div>
<div class="v" id="v7"><span class="vn">7</span> তারপর তিনি ব্যবস্থা-লেখা বইটা নিয়ে লোকদের পড়ে শোনালেন। <span class="br-p"><br><br></span>এর উত্তরে লোকেরা বলল, “আমরা বাধ্য থাকব এবং সদাপ্রভু যা যা বলেছেন তা সবই পালন করব।”</div>
<div class="v" id="v8"><span class="vn">8</span> <span class="br-p"><br><br></span>এই কথা শুনে মোশি রক্ত নিয়ে লোকদের উপর ছিটিয়ে দিয়ে বললেন, “এই সেই ব্যবস্থার রক্ত, যে ব্যবস্থা সদাপ্রভু তোমাদের জন্য এই সব কথা অনুসারে স্থির করেছেন।”</div>
<div class="v" id="v9"><span class="vn">9</span> <span class="br-p"><br><br></span>এর পর মোশি, হারোণ, নাদব, অবীহূ এবং ইস্রায়েলীয়দের সত্তরজন বৃদ্ধ নেতা পাহাড়ের উপর উঠে গিয়ে ইস্রায়েলীয়দের ঈশ্বরকে দেখলেন। তাঁর পায়ের তলায় ছিল পরিষ্কার আকাশের মত নীলকান্তমণি দিয়ে তৈরী মেঝের মত একটা কিছু।</div>
<div class="v" id="v11"><span class="vn">11</span> ইস্রায়েলীয়দের এই সব নেতারা যদিও ঈশ্বরকে দেখলেন তবু তিনি তাঁদের মেরে ফেললেন না। তাঁরা তাঁকে দেখলেন এবং খাওয়া-দাওয়া করলেন।</div>
<div class="v" id="v12"><span class="vn">12</span> <span class="br-p"><br><br></span>তারপর সদাপ্রভু মোশিকে বললেন, “তুমি পাহাড়ের উপরে আমার কাছে উঠে এসে কিছুকাল এখানেই থাক। লোকদের শিক্ষা দেবার জন্য পাথরের যে ফলকের উপর আমি আইন-কানুন ও আদেশ লিখে রেখেছি তা আমি তোমাকে দেব।”</div>
<div class="v" id="v13"><span class="vn">13</span> <span class="br-p"><br><br></span>এই কথা শুনে মোশি তাঁর সাহায্যকারী যিহোশূয়কে নিয়ে রওনা হলেন। তারপর তিনি ঈশ্বরের পাহাড়ে গিয়ে উঠলেন।</div>
<div class="v" id="v14"><span class="vn">14</span> তিনি বৃদ্ধ নেতাদের বলে গেলেন, “আমরা ফিরে না আসা পর্যন্ত আপনারা এখানেই অপেক্ষা করুন। হারোণ আর হূর আপনাদের সংগে রইলেন। ঝগড়া-বিবাদ হলে লোকেরা যেন তাঁদের কাছে যায়।”</div>
<div class="v" id="v15"><span class="vn">15</span> <span class="br-p"><br><br></span>মোশি পাহাড়ে উঠবার সময় পাহাড়টা মেঘে ঢেকে গেল,</div>
<div class="v" id="v16"><span class="vn">16</span> আর সিনাই পাহাড়ের উপর সদাপ্রভুর মহিমা স্থির হয়ে রইল। ছয় দিন পর্যন্ত পাহাড়টা মেঘে ঢাকা রইল। তারপর সপ্তম দিনে সেই মেঘের মধ্য থেকে সদাপ্রভু মোশিকে ডাকলেন।</div>
<div class="v" id="v17"><span class="vn">17</span> ইস্রায়েলীয়দের চোখে সদাপ্রভুর মহিমা জ্বলন্ত আগুনের মত হয়ে পাহাড়ের চূড়ায় দেখা দিল।</div>
<div class="v" id="v18"><span class="vn">18</span> পাহাড় বেয়ে উঠতে উঠতে মোশি সেই মেঘের ভিতরে ঢুকে গেলেন। তিনি চল্লিশ দিন ও চল্লিশ রাত সেই পাহাড়ে রইলেন।</div>
</div>
<!-- PARSED ABOVE; EDITING MAY BREAK PARSER -->
</body></html>