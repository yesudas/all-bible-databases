<html><head>
<meta http-equiv="Content-Type" content="text/html;charset=utf-8" />
<title>Exod 35 &ndash; যাত্রাপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Exod', 35);">
<div id="navbar"><a href="../index.html">Pobitro Baibel</a> &ndash; <b>যাত্রাপুস্তক</b> &ndash; <a href="Exod_1.html">1</a> ... <a href="Exod_33.html">33</a> <a href="Exod_34.html">34</a> <b>35</b> <a href="Exod_36.html">36</a> <a href="Exod_37.html">37</a> ... <a href="Exod_40.html">40</a> </div><hr>
<h1>Exod 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিশ্রামবারের নিয়ম</h2><span class="vn">1</span> <span class="br-p"><br><br></span>পরে মোশি ইস্রায়েলীয়দের জড়ো করে বললেন, “সদাপ্রভু তোমাদের পালন করবার জন্য এই সব আদেশ দিয়েছেন।</div>
<div class="v" id="v2"><span class="vn">2</span> সপ্তার ছয় দিন তোমরা কাজ করবে কিন্তু সপ্তম দিনটি হবে তোমাদের একটা আলাদা করে রাখা দিন, সদাপ্রভুর উদ্দেশে বিশ্রামের দিন। সেই দিনে যে কাজ করবে তাকে মেরে ফেলতে হবে।</div>
<div class="v" id="v3"><span class="vn">3</span> বিশ্রামবারে তোমাদের কোন ঘরে যেন আগুন জ্বালানো না হয়।”</div>
<div class="v" id="v4"><h2>আবাস-তাম্বুর জন্য জিনিসপত্র</h2><span class="vn">4</span> <span class="br-p"><br><br></span>মোশি ইস্রায়েলীয়দের বললেন, “সদাপ্রভু আদেশ করেছেন যেন তোমাদের যা আছে তা থেকে তাঁর উদ্দেশে তোমরা ভক্তি-উপহার নিয়ে আস। যারা নিজের ইচ্ছায় দিতে চায় তারা সদাপ্রভুর জন্য এই সব জিনিস আনবে: সোনা, রূপা ও ব্রোঞ্জ;</div>
<div class="v" id="v6"><span class="vn">6</span> নীল, বেগুনে ও লাল রংয়ের সুতা আর মসীনা সুতা; ছাগলের লোম;</div>
<div class="v" id="v7"><span class="vn">7</span> লাল রং করা ভেড়ার চামড়া, শুশুকের চামড়া; বাব্‌লা কাঠ;</div>
<div class="v" id="v8"><span class="vn">8</span> আলো জ্বালাবার জন্য জলপাইয়ের তেল; অভিষেক-তেল ও সুগন্ধি ধূপের জন্য মশলা;</div>
<div class="v" id="v9"><span class="vn">9</span> এফোদ ও বুক-ঢাকনের উপরে বসাবার জন্য বৈদূর্যমণি ও অন্যান্য দামী পাথর।</div>
<div class="v" id="v10"><span class="vn">10</span> <span class="br-p"><br><br></span>“তোমাদের মধ্যে যারা ওস্তাদ কারিগর তারা এসে সদাপ্রভু যা আদেশ করেছেন তা তৈরী করবে।</div>
<div class="v" id="v11"><span class="vn">11</span> সেগুলো হল আবাস-তাম্বু ও তার উপরকার ছাউনি; সমস্ত আংটা, ফ্রেম, হুড়কা, খুঁটি এবং পা-দানি;</div>
<div class="v" id="v12"><span class="vn">12</span> ডাণ্ডা সুদ্ধ সাক্ষ্য-সিন্দুক, তার ঢাকনা এবং তা আড়াল করে রাখবার পর্দা;</div>
<div class="v" id="v13"><span class="vn">13</span> ডাণ্ডা সুদ্ধ টেবিল ও তার জিনিসপত্র এবং সদাপ্রভুর সম্মুখ-রুটি;</div>
<div class="v" id="v14"><span class="vn">14</span> আলোর জন্য বাতিদান ও তার জিনিসপত্র, তার প্রদীপ আর আলো জ্বালাবার তেল;</div>
<div class="v" id="v15"><span class="vn">15</span> ডাণ্ডা সুদ্ধ ধূপ-বেদী; অভিষেক-তেল এবং সুগন্ধি ধূপ; আবাস-তাম্বুর দরজার পর্দা;</div>
<div class="v" id="v16"><span class="vn">16</span> ব্রোঞ্জের ঝাঁঝরি সুদ্ধ পোড়ানো-উৎসর্গের বেদী, তার ডাণ্ডা ও বাসন-কোসন; আসন সুদ্ধ ব্রোঞ্জের গামলা;</div>
<div class="v" id="v17"><span class="vn">17</span> খুঁটি ও খুঁটির পা-দানি সুদ্ধ উঠানের পর্দা ও উঠানে ঢুকবার দরজার পর্দা;</div>
<div class="v" id="v18"><span class="vn">18</span> উঠানের পর্দার ও আবাস-তাম্বুর গোঁজ ও দড়ি;</div>
<div class="v" id="v19"><span class="vn">19</span> পবিত্র তাম্বু-ঘরে সেবা-কাজের জন্য পোশাক, অর্থাৎ পুরোহিত হারোণের জন্য বুনানো পবিত্র পোশাক এবং তার ছেলেদের পুরোহিত হিসাবে সেবা-কাজের পোশাক।”</div>
<div class="v" id="v20"><span class="vn">20</span> <span class="br-p"><br><br></span>এর পর ইস্রায়েলীয়েরা মোশির কাছ থেকে চলে গেল।</div>
<div class="v" id="v21"><span class="vn">21</span> অন্তর থেকে সাড়া পেয়ে তারা নিজের ইচ্ছায় সদাপ্রভুকে দেবার উদ্দেশ্যে মিলন-তাম্বু তৈরী ও তার সেবা-কাজের জন্য এবং পুরোহিতের পবিত্র পোশাকের জন্য দরকার মত সব কিছু নিয়ে ফিরে আসল।</div>
<div class="v" id="v22"><span class="vn">22</span> পুরুষ ও স্ত্রীলোকদের মধ্যে যাদের মনে ইচ্ছা হল তারা নানা রকম সোনার গহনাও নিয়ে আসল। তার মধ্যে ছিল কাপড় আট্‌কাবার পিন, কানের গহনা, আংটি এবং অন্যান্য রকমের গহনা। সদাপ্রভুর উদ্দেশে দোলন-উৎসর্গের জন্য তারা এই সব দিল।</div>
<div class="v" id="v23"><span class="vn">23</span> যাদের কাছে নীল, বেগুনে ও লাল রংয়ের সুতা এবং মসীনা সুতা কিম্বা ছাগলের লোম, লাল রং করা ভেড়ার চামড়া কিম্বা শুশুকের চামড়া ছিল তারা সেগুলো নিয়ে আসল।</div>
<div class="v" id="v24"><span class="vn">24</span> যাদের কাছে রূপা ও ব্রোঞ্জ ছিল তারা সেগুলো সদাপ্রভুকে দেবার জন্য নিয়ে আসল। আবাস-তাম্বু তৈরীর কাজে লাগতে পারে এমন বাব্‌লা কাঠ যাদের কাছে ছিল তারা তা নিয়ে আসল।</div>
<div class="v" id="v25"><span class="vn">25</span> যে স্ত্রীলোকেরা সুতা কাটবার কাজে ওস্তাদ তারা নীল, বেগুনে ও লাল রংয়ের সুতা এবং মসীনা সুতা নিজের হাতে কেটে আনল।</div>
<div class="v" id="v26"><span class="vn">26</span> যারা অন্তর থেকে সাড়া পেল এবং সুতা কাটবার কাজ জানত সেই সব স্ত্রীলোকেরা ছাগলের লোম দিয়ে সুতা তৈরী করে আনল।</div>
<div class="v" id="v27"><span class="vn">27</span> এফোদ ও বুক-ঢাকনের উপরে বসাবার জন্য নেতারা বৈদূর্যমণি ও অন্যান্য দামী পাথর নিয়ে আসলেন।</div>
<div class="v" id="v28"><span class="vn">28</span> বাতি জ্বালাবার তেল এবং অভিষেক-তেল ও সুগন্ধি ধূপ তৈরী করবার জন্য তাঁরা মশলা ও জলপাইয়ের তেলও নিয়ে আসলেন।</div>
<div class="v" id="v29"><span class="vn">29</span> মোশির মধ্য দিয়ে সদাপ্রভু যা করবার নির্দেশ দিয়েছিলেন সেই সব কাজ করবার জন্য ইস্রায়েলীয় স্ত্রীলোক এবং পুরুষদের মধ্যে যাদের ইচ্ছা হল তারা সদাপ্রভুকে দেবার জন্য যার যা খুশী নিয়ে আসল।</div>
<div class="v" id="v30"><h2>বৎসলেল ও অহলীয়াব</h2><span class="vn">30</span> <span class="br-p"><br><br></span>এর পর মোশি ইস্রায়েলীয়দের বললেন, “সদাপ্রভু যিহূদা-গোষ্ঠীর হূরের নাতি, অর্থাৎ ঊরির ছেলে বৎসলেলকে বেছে নিয়েছেন এবং ঈশ্বরের আত্মায় পূর্ণ করে তিনি তাঁকে জ্ঞান, বিবেচনাশক্তি, অভিজ্ঞতা এবং সব রকম কারিগরী কাজের ক্ষমতা দিয়েছেন।</div>
<div class="v" id="v32"><span class="vn">32</span> তাতে তিনি নিজের মন থেকে সোনা, রূপা ও ব্রোঞ্জের উপর সুন্দর সুন্দর নক্‌শা তৈরী করতে পারবেন,</div>
<div class="v" id="v33"><span class="vn">33</span> দামী দামী পাথর কাটতে ও বসাতে পারবেন আর কাঠের এবং অন্যান্য সুন্দর সুন্দর হাতের কাজও করতে পারবেন।</div>
<div class="v" id="v34"><span class="vn">34</span> এছাড়া অন্যদের এই সব কাজ শিখাবার ক্ষমতাও সদাপ্রভু বৎসলেলকে ও দান-গোষ্ঠীর অহীষামকের ছেলে অহলীয়াবকে দিয়েছেন।</div>
<div class="v" id="v35"><span class="vn">35</span> তিনি তাঁদের নানা রকম হাতের কাজ, নীল, বেগুনে ও লাল রংয়ের সুতা ও মসীনা সুতা দিয়ে সেলাই করে নক্‌শা তোলার কাজ এবং তাঁতের কাজ করবার ক্ষমতা দিয়েছেন। তাঁরা সব রকম হাতের কাজ করতে পারবেন এবং নিজের মন থেকে নানা রকম নক্‌শাও করতে পারবেন।</div>
</div>
<!-- PARSED ABOVE; EDITING MAY BREAK PARSER -->
</body></html>