<html><head>
<meta http-equiv="Content-Type" content="text/html;charset=utf-8" />
<title>Ezek 1 &ndash; যিহিষ্কেল &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 1);">
<div id="navbar"><a href="../index.html">Pobitro Baibel</a> &ndash; <b>যিহিষ্কেল</b> &ndash; <b>1</b> <a href="Ezek_2.html">2</a> <a href="Ezek_3.html">3</a> ... <a href="Ezek_48.html">48</a> </div><hr>
<h1>Ezek 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যিহিষ্কেল নামে বইটিতে ঈশ্বরের লোকদের সান্ত্বনা ও উৎসাহ দানের উপর জোর দেওয়া হয়েছে। নির্বাসিত যিহূদীদের জন্য যিহিষ্কেল তাঁর ভবিষ্যদ্বাণীগুলো লিখেছিলেন। সেই যিহূদীরা বাবিলের কাছে কবার খালের ধারে এক রকম বন্দী শিবিরে বাস করছিল। এই বন্দীরা মিথ্যাই বিশ্বাস করেছিল যে, তারা যিরূশালেমে ফিরে যাবে। সেইজন্য যিহিষ্কেল তাদের শিক্ষা দিয়েছিলেন যে, প্রথমে সদাপ্রভুর দিকে তাদের ফিরতে হবে। নবী প্রথমে যিহূদার পাপ সম্বন্ধে আলোচনা করে ঈশ্বরের বিচারের বিষয়ে তাদের সতর্ক করে বলেছিলেন যে, ঈশ্বর তাঁর লোকদের বন্দী হতে দেবেন এবং যিরূশালেম ধ্বংস করবেন। <!--raw 1 bo --><p/><!--endraw 1-->দ্বিতীয়তঃ নবী প্রকাশ করেছিলেন যে, প্রতিবেশী রাজ্যগুলোকে তাদের প্রতিমাপূজা ও ঈশ্বরের লোকদের প্রতি নিষ্ঠুর ব্যবহারের জন্য ঈশ্বর তাদের শাস্তি দেবেন। <!--raw 1 bo --><p/><!--endraw 1-->তৃতীয়তঃ যিহিষ্কেল তাদের বলেছিলেন যে, বন্দীদশা থেকে ফিরিয়ে এনে ইস্রায়েল ও যিহূদাকে, অর্থাৎ গোটা জাতিকে ঈশ্বর আবার একত্র করবেন। লোকেরা যখন তাদের পাপের জন্য অনুতাপ করবে তখন তিনি তাদের অন্তরে পবিত্র আত্মাকে দেবেন। একদিন মশীহ তাঁর লোকদের কাছে আসবেন এবং তাদের শেষ শত্রুদের ধ্বংস করবেন। উপাসনা-ঘর আবার তৈরী করা হবে এবং সদাপ্রভুর মহিমা সেখানে ফিরে আসবে। এই বইয়ের বিশেষ কথা হল “তারা জানবে যে, আমিই ঈশ্বর” (<!--raw 1 bo --><a href='B:330 6:7'><!--endraw 1-->৬:৭<!--raw 1 bo --></a><!--endraw 1--> পদ) এই কথাটি ত্রিশ বারেরও বেশী ব্যবহার করা হয়েছে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ঈশ্বর যিহিষ্কেলকে ডাকলেন ও কাজের ভার দিলেন (১-৩ অধ্যায়) <!--raw 1 bo --><br/><!--endraw 1-->• (খ) যিহূদা ও যিরূশালেমের বিচার (৪-২৪ অধ্যায়) <!--raw 1 bo --><br/><!--endraw 1-->• (গ) সাতটা অযিহূদী জাতির বিরুদ্ধে ভবিষ্যদ্বাণী (২৫-৩২ অধ্যায়) <!--raw 1 bo --><br/><!--endraw 1-->• (ঘ) দেশে ইস্রায়েল জাতির পুনস্থাপন এবং তাঁর শত্রুদের শাস্তি (৩৩-৩৯ অধ্যায়) <!--raw 1 bo --><br/><!--endraw 1-->• (ঙ) মশীহের রাজত্বকালের দৃশ্য (৪০-৪৮ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>যিহিষ্কেলের দর্শন লাভ</h2><span class="vn">1</span> <span class="br-p"><br><br></span>ত্রিশ বছরের চতুর্থ মাসের পঞ্চম দিনে আমি যখন কবার নদীর ধারে বন্দীদের মধ্যে ছিলাম তখন আকাশ খুলে গেল আর আমি ঈশ্বরের দর্শন পেলাম।</div>
<div class="v" id="v2"><span class="vn">2</span> সেই সময়টা ছিল রাজা যিহোয়াখীনের বন্দী হবার পঞ্চম বছর।</div>
<div class="v" id="v3"><span class="vn">3</span> বাবিলীয়দের দেশে কবার নদীর ধারে বুষির ছেলে পুরোহিত যিহিষ্কেলের কাছে, অর্থাৎ আমার কাছে সদাপ্রভুর বাক্য প্রকাশিত হল। সেখানে সদাপ্রভুর হাত আমার উপরে ছিল।</div>
<div class="v" id="v4"><span class="vn">4</span> <span class="br-p"><br><br></span>আমি তাকিয়ে দেখতে পেলাম উত্তর দিক থেকে একটা ঝোড়ো বাতাস আসছে, একটা বিরাট মেঘের মধ্যে বিদ্যুৎ চমকাচ্ছে এবং তার চারপাশটা উজ্জ্বল আলোয় ঘেরা। সেই বিদ্যুতের মাঝখানে উজ্জ্বল ধাতুর মত কিছু ঝক্‌মক করছিল।</div>
<div class="v" id="v5"><span class="vn">5</span> সেখানে চারটি জীবন্ত প্রাণীর মত কিছু দেখা গেল। তাঁদের চেহারা দেখতে ছিল মানুষের মত,</div>
<div class="v" id="v6"><span class="vn">6</span> কিন্তু প্রত্যেকের চারটি করে মুখ ও চারটি করে ডানা ছিল।</div>
<div class="v" id="v7"><span class="vn">7</span> তাঁদের পা সোজা ও পায়ের পাতা বাছুরের খুরের মত; সেগুলো পালিশ করা ব্রোঞ্জের মত চক্‌চকে।</div>
<div class="v" id="v8"><span class="vn">8</span> তাঁদের চারপাশে ডানার নীচে মানুষের মত হাত ছিল। তাঁদের প্রত্যেকের মুখ এবং ডানা ছিল,</div>
<div class="v" id="v9"><span class="vn">9</span> আর তাঁদের ডানাগুলো একটার সংগে অন্যটা ছুঁয়ে ছিল। তাঁরা প্রত্যেকে সোজা এগিয়ে যেতেন, যাবার সময় ফিরতেন না।</div>
<div class="v" id="v10"><span class="vn">10</span> <span class="br-p"><br><br></span>তাঁদের মুখগুলো দেখতে ছিল এই রকম- তাঁদের চারজনের প্রত্যেকের একটা করে মানুষের মুখ ছিল এবং প্রত্যেকের ডান দিকের মুখ সিংহের, বাঁদিকের ষাঁড়ের এবং প্রত্যেকের একটা করে ঈগলের মুখও ছিল।</div>
<div class="v" id="v11"><span class="vn">11</span> তাদের মুখগুলো এই রকম ছিল। <span class="br-p"><br><br></span>তাঁদের ডানাগুলো উপর দিকে মেলে দেওয়া ছিল; প্রত্যেকের দু’টি ডানা তাঁর দু’পাশের প্রাণীর ডানা ছুঁয়ে ছিল, আর দু’টি ডানা দিয়ে দেহ ঢাকা ছিল।</div>
<div class="v" id="v12"><span class="vn">12</span> তাঁরা প্রত্যেকে তাঁদের মুখ অনুসারে চারদিকে এগিয়ে যেতে পারতেন। সেই জীবন্ত প্রাণীদের আত্মা যেদিকে যেতেন তাঁরা সেই দিকেই যেতেন, যাবার সময় ফিরতেন না।</div>
<div class="v" id="v13"><span class="vn">13</span> এই জীবন্ত প্রাণীদের মধ্যে জ্বলন্ত কয়লা কিম্বা মশালের মত আগুন জ্বলছিল এবং তা সেই প্রাণীদের মধ্যে আসা-যাওয়া করছিল; সেই আগুন উজ্জ্বল এবং তার মধ্য থেকে বিদ্যুৎ বেরিয়ে আসছিল।</div>
<div class="v" id="v14"><span class="vn">14</span> প্রাণীগুলো বিদ্যুৎ চমকাবার মত করে আসা-যাওয়া করছিলেন।</div>
<div class="v" id="v15"><span class="vn">15</span> <span class="br-p"><br><br></span>সেই জীবন্ত প্রাণীগুলোর দিকে তাকিয়ে আমি দেখতে পেলাম চারটি প্রাণীর প্রত্যেকটির পাশে মাটিতে একটা করে চাকা আছে।</div>
<div class="v" id="v16"><span class="vn">16</span> সেই চাকাগুলোর আকার ও গঠন এই রকম ছিল- সেগুলো বৈদূর্যমণির মত ঝক্‌মক করছিল এবং সেই চারটা চাকা দেখতে একই রকম ছিল। একটা চাকার ভিতরে যেন আর একটা চাকা এইভাবে প্রত্যেকটা চাকা তৈরী ছিল।</div>
<div class="v" id="v17"><span class="vn">17</span> চাকাগুলো যখন চলত তখন সেই প্রাণীগুলোর চারদিকের যে কোন দিকে সোজা চলত; চলবার সময় চাকাগুলো ফিরত না।</div>
<div class="v" id="v18"><span class="vn">18</span> সেই চাকাগুলো ছিল খুব বড় ও ভয় জাগানো এবং চারটা চাকার বেড়ের সবদিকই চোখে ভরা ছিল।</div>
<div class="v" id="v19"><span class="vn">19</span> <span class="br-p"><br><br></span>জীবন্ত প্রাণীগুলো চলবার সময় তাঁদের পাশের চাকাগুলোও চলত; প্রাণীগুলো মাটি থেকে উঠলে পর চাকাগুলোও উঠত।</div>
<div class="v" id="v20"><span class="vn">20</span> প্রাণীগুলোর আত্মা যখন যেদিকে যেতেন চাকাগুলোও তাঁর সংগে সংগে যেত, কারণ সেই জীবন্ত প্রাণীদের আত্মা সেই চাকার মধ্যে ছিল।</div>
<div class="v" id="v21"><span class="vn">21</span> প্রাণীরা চললে চাকাগুলোও চলত; প্রাণীগুলো স্থির হয়ে দাঁড়ালে চাকাগুলোও স্থির হয়ে দাঁড়াত; আবার প্রাণীগুলো মাটি থেকে উঠলে চাকাগুলোও তাঁদের সংগে সংগে উঠত, কারণ সেই জীবন্ত প্রাণীদের আত্মা চাকাগুলোর মধ্যে ছিল।</div>
<div class="v" id="v22"><span class="vn">22</span> <span class="br-p"><br><br></span>সেই জীবন্ত প্রাণীদের মাথার উপরে কিছু একটা বিছানো ছিল; সেটা বরফের মত চক্‌মক করছিল এবং ভয়ংকর ছিল।</div>
<div class="v" id="v23"><span class="vn">23</span> সেটার নীচে তাঁদের ডানাগুলো মেলে দেওয়া ছিল এবং একজনের ডানা অন্যজনের ডানাকে ছুঁয়ে ছিল। অন্য দু’টি ডানা দিয়ে প্রত্যেকের দেহ ঢাকা ছিল।</div>
<div class="v" id="v24"><span class="vn">24</span> প্রাণীগুলো চললে পর আমি তাঁদের ডানার শব্দ শুনতে পেলাম; তা ছিল বন্যার জলের স্রোতের শব্দের মত, সর্বশক্তিমানের গলার আওয়াজের মত, একটা সৈন্যদলের গোলমালের মত। প্রাণীগুলো স্থির হয়ে দাঁড়ালে পর তাঁরা তাঁদের ডানাগুলো গুটিয়ে নিতেন।</div>
<div class="v" id="v25"><span class="vn">25</span> <span class="br-p"><br><br></span>যখন তাঁরা ডানা গুটিয়ে দাঁড়িয়ে ছিলেন তখন তাঁদের মাথার উপরকার সেই জায়গার উপর থেকে একটা গলার স্বর শোনা গেল।</div>
<div class="v" id="v26"><span class="vn">26</span> সেখানে নীলকান্তমণির সিংহাসনের মত কিছু একটা দেখা গেল। সেই উঁচুতে থাকা সিংহাসনের উপরে মানুষের আকারের মত একজনকে দেখা গেল।</div>
<div class="v" id="v27"><span class="vn">27</span> আমি দেখলাম কোমর থেকে উপর পর্যন্ত তিনি দেখতে ছিলেন উজ্জ্বল ধাতুর মত, যেন সেটি আগুনে পূর্ণ, আর কোমর থেকে নীচ পর্যন্ত তাঁকে আগুনের মত দেখতে লাগছিল; তাঁর চারপাশে ছিল উজ্জ্বল আলো।</div>
<div class="v" id="v28"><span class="vn">28</span> বৃষ্টির দিনে মেঘের মধ্যে মেঘধনুকের মতই তাঁর চারপাশের সেই আলো দেখা যাচ্ছিল। <span class="br-p"><br><br></span>যা দেখা গেল তা ছিল সদাপ্র্রভুর মহিমার মত। আমি তা দেখে মাটিতে উবুড় হয়ে পড়লাম আর একজনকে কথা বলতে শুনলাম।</div>
</div>
<!-- PARSED ABOVE; EDITING MAY BREAK PARSER -->
</body></html>