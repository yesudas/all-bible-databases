<html><head>
<meta http-equiv="Content-Type" content="text/html;charset=utf-8" />
<title>Ezek 15 &ndash; যিহিষ্কেল &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezek', 15);">
<div id="navbar"><a href="../index.html">Pobitro Baibel</a> &ndash; <b>যিহিষ্কেল</b> &ndash; <a href="Ezek_1.html">1</a> ... <a href="Ezek_13.html">13</a> <a href="Ezek_14.html">14</a> <b>15</b> <a href="Ezek_16.html">16</a> <a href="Ezek_17.html">17</a> ... <a href="Ezek_48.html">48</a> </div><hr>
<h1>Ezek 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আংগুর গাছের দৃষ্টান্ত</h2><span class="vn">1</span> <span class="br-p"><br><br></span>পরে সদাপ্রভু আমাকে বললেন,</div>
<div class="v" id="v2"><span class="vn">2</span> “হে মানুষের সন্তান, আংগুর গাছের ডাল কি বনের অন্য যে কোন গাছের ডালের চেয়ে ভাল?</div>
<div class="v" id="v3"><span class="vn">3</span> দরকারী কোন কিছু তৈরী করবার জন্য কি তা থেকে কাঠ নেওয়া হয়? জিনিসপত্র ঝুলিয়ে রাখবার জন্য লোকে কি তা দিয়ে গোঁজ তৈরী করে?</div>
<div class="v" id="v4"><span class="vn">4</span> জ্বালানী কাঠ হিসাবে তা আগুনে ফেলবার পরে যখন কাঠের দু’দিক পুড়ে যায় এবং মাঝখানটা কালো হয়ে যায় তখন কি সেটা কোন কাজে লাগে?</div>
<div class="v" id="v5"><span class="vn">5</span> আগুনে ফেলবার আগে যদি সেটা কোন কিছুর জন্য কাজে না লেগে থাকে তবে আগুনে পুড়ে কালো হয়ে গেলে কি তা দিয়ে কোন দরকারী কিছু তৈরী করা যেতে পারে?</div>
<div class="v" id="v6"><span class="vn">6</span> <span class="br-p"><br><br></span>“সেইজন্য আমি প্রভু সদাপ্রভু বলছি যে, বনের গাছপালার মধ্যে আংগুর গাছের কাঠকে আমি যেমন জ্বালানী কাঠ হিসাবে আগুনে দিয়েছি, তেমনি যিরূশালেমে বাসকারী লোকদেরও আগুনে দেব।</div>
<div class="v" id="v7"><span class="vn">7</span> আমি তাদের বিরুদ্ধে দাঁড়াব। আগুন থেকে তারা বের হয়ে আসলেও আগুনই তাদের পুড়িয়ে ফেলবে। আমি যখন তাদের বিরুদ্ধে দাঁড়াব তখন তোমরা জানবে যে, আমিই সদাপ্রভু।</div>
<div class="v" id="v8"><span class="vn">8</span> দেশটা আমি জনশূন্য করব, কারণ তারা অবিশ্বস্ত হয়েছে। আমি প্রভু সদাপ্রভু এই কথা বলছি।”</div>
</div>
<!-- PARSED ABOVE; EDITING MAY BREAK PARSER -->
</body></html>