<html><head>
<meta http-equiv="Content-Type" content="text/html;charset=utf-8" />
<title>Ezra 1 &ndash; ইষ্রা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 1);">
<div id="navbar"><a href="../index.html">Pobitro Baibel</a> &ndash; <b>ইষ্রা</b> &ndash; <b>1</b> <a href="Ezra_2.html">2</a> <a href="Ezra_3.html">3</a> ... <a href="Ezra_10.html">10</a> </div><hr>
<h1>Ezra 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->ইষ্রা নামে বইটি হল ইস্রায়েলীয়দের আত্মিক বা ধর্মের ইতিহাস। ইষ্রা শুরু হয়েছে সেখান থেকে যেখানে বংশাবলি শেষ হয়েছে। কতগুলো ব্যক্তিগত স্মৃতি কথা (<!--raw 1 bo --><a href='B:150 7:27-9:15'><!--endraw 1-->৭:২৭-৯:১৫<!--raw 1 bo --></a><!--endraw 1-->পদ), বংশতালিকা ও দলিলপত্র একত্র করে বইটি লেখা হয়েছে। এটির চার ভাগের তিন ভাগ ইব্রীয় ভাষায় লেখা, কিন্তু সরকারী দলিলপত্র লেখা হয়েছে অরামীয় ভাষায়- যা ছিল তখনকার সরকারী দলিলপত্র লিখবার ভাষা। যখন বাবিল সাম্রাজ্যের পতন হচ্ছিল এবং যিহূদীরা নিজেদের দেশে ফিরে আসছিল তখন ইষ্রা লেখা হয়েছিল। যিহূদীদের প্রথম দল সরুব্বাবিলের পরিচালনায় প্যালেষ্টাইনে ফিরে এসেছিল (১-৬ অধ্যায়)। শত্রুদের ভীষণ বাধার সামনে তারা বেদী ও উপাসনা-ঘর তৈরী করেছিল। তখন নবী হগয় ও সখরিয় তাদের খুব উৎসাহ দিয়েছিলেন। ছয় ও সাত অধ্যায়ের মধ্যেকার সময়কাল ছিল ৫৮ বছর। সেই সময়ের মধ্যে রাণী ইষ্টেরের ঘটনা ঘটেছিল এবং পৃথিবীর ইতিহাসে লেখা মারাথন, থার্মোপীলি এবং সালামী নামে তিনটি বিখ্যাত যুদ্ধ হয়েছিল। ৪৫৮ খ্রীষ্টপূর্বাব্দে ইষ্রার পরিচালনায় আর একদল যিহূদী বন্দীদশা থেকে যিরূশালেমে ফিরে এসেছিল (৭-১০ অধ্যায়)। লোকদের সংশোধন করবার জন্য তাঁর ব্যক্তিগত চেষ্টার কথা ঐ অধ্যায়গুলোতে লেখা আছে। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়-সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) সরুব্বাবিলের অধীনে বন্দীদের যিরূশালেমে ফেরা (১-৬ অধ্যায়) <!--raw 1 bo --><br/><!--endraw 1-->• (খ) ইষ্রার অধীনে বন্দীদের যিরূশালেমে ফেরা (৭-১০ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>যিহূদীরা দেশে ফিরে আসল</h2><span class="vn">1</span> <span class="br-p"><br><br></span>যিরমিয়ের মধ্য দিয়ে বলা সদাপ্রভুর বাক্য পূর্ণ হবার জন্য পারস্যের রাজা কোরসের রাজত্বের প্রথম বছরে সদাপ্রভু কোরসের অন্তরে এমন ইচ্ছা দিলেন যার জন্য তিনি তাঁর সমস্ত রাজ্যে মৌখিকভাবে ও লিখিতভাবে এই ঘোষণা দিলেন:</div>
<div class="v" id="v2"><span class="vn">2</span> <span class="br-p"><br><br></span>“পারস্যের রাজা কোরস এই কথা বলছেন, ‘স্বর্গের ঈশ্বর সদাপ্রভু পৃথিবীর সমস্ত রাজ্য আমাকে দিয়েছেন এবং যিহূদা দেশের যিরূশালেমে তাঁর জন্য একটা ঘর তৈরী করবার জন্য আমাকে নিযুক্ত করেছেন।</div>
<div class="v" id="v3"><span class="vn">3</span> তাঁর লোকদের মধ্যে, অর্থাৎ তোমাদের মধ্যে যে চায় সে যিহূদা দেশের যিরূশালেমে গিয়ে ইস্রায়েলের ঈশ্বর সদাপ্রভুর ঘর তৈরী করুক, কারণ তিনি যিরূশালেমে আছেন। যারা সেখানে যাবে তাদের ঈশ্বর তাদের সংগে থাকুন।</div>
<div class="v" id="v4"><span class="vn">4</span> ঈশ্বরের যে সমস্ত লোকেরা এখনও বেঁচে আছে তারা যেখানেই বাস করুক না কেন তাদের মধ্যে যারা যিরূশালেমে যেতে চায় তাদের প্রতিবেশীরা যেন তাদের সোনা-রূপা, জিনিসপত্র ও পশুপাল দিয়ে সাহায্য করে ও যিরূশালেমের ঈশ্বরের ঘরের জন্য নিজের ইচ্ছায় উপহারও দেয়।’ ”</div>
<div class="v" id="v5"><span class="vn">5</span> <span class="br-p"><br><br></span>এতে যিহূদা ও বিন্যামীনের বংশ-নেতাদের, পুরোহিতদের ও লেবীয়দের মধ্যে যাঁদের অন্তরে ঈশ্বর ইচ্ছা দিলেন তাঁরা প্রত্যেকে যিরূশালেমে সদাপ্রভুর ঘর তৈরী করতে যাবার জন্য প্রস্তুত হলেন।</div>
<div class="v" id="v6"><span class="vn">6</span> তাঁদের সব প্রতিবেশীরা রূপার পাত্র, সোনা, অন্যান্য জিনিস, পশুপাল ও দামী দামী জিনিস দিয়ে তাদের সাহায্য করল এবং ঈশ্বরের ঘরের জন্য নিজের ইচ্ছায় উপহারও দিল।</div>
<div class="v" id="v7"><span class="vn">7</span> এছাড়া নবূখদ্‌নিৎসর সদাপ্রভুর ঘরের যে সব জিনিস যিরূশালেম থেকে নিয়ে গিয়ে তাঁর দেবতার মন্দিরে রেখেছিলেন রাজা কোরস সেগুলো ধনভাণ্ডারের রক্ষক মিত্রদাত্‌কে দিয়ে বের করে আনালেন। মিত্রদাৎ সেগুলো যিহূদার শাসনকর্তা শেশ্‌বসরের কাছে গুণে দিলেন।</div>
<div class="v" id="v9"><span class="vn">9</span> <span class="br-p"><br><br></span>সেই সব জিনিসের তালিকা এই: ত্রিশটা সোনার গামলা, এক হাজার রূপার গামলা, ঊনত্রিশটা ছুরি,</div>
<div class="v" id="v10"><span class="vn">10</span> ত্রিশটা সোনার বাটি, ভিন্ন আকারের চারশো দশটা রূপার বাটি এবং এক হাজার অন্যান্য জিনিসপত্র।</div>
<div class="v" id="v11"><span class="vn">11</span> <span class="br-p"><br><br></span>সেখানে মোট পাঁচ হাজার চারশোটা সোনা ও রূপার জিনিস ছিল। বন্দী অবস্থায় বিদেশে বাসকারী লোকেরা যখন বাবিল থেকে যিরূশালেমে আসল তখন শেশ্‌বসর এই সব জিনিস সংগে করে নিয়ে আসলেন।</div>
</div>
<!-- PARSED ABOVE; EDITING MAY BREAK PARSER -->
</body></html>