<html><head>
<meta http-equiv="Content-Type" content="text/html;charset=utf-8" />
<title>Ezra 5 &ndash; ইষ্রা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ezra', 5);">
<div id="navbar"><a href="../index.html">Pobitro Baibel</a> &ndash; <b>ইষ্রা</b> &ndash; <a href="Ezra_1.html">1</a> ... <a href="Ezra_3.html">3</a> <a href="Ezra_4.html">4</a> <b>5</b> <a href="Ezra_6.html">6</a> <a href="Ezra_7.html">7</a> ... <a href="Ezra_10.html">10</a> </div><hr>
<h1>Ezra 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>দারিয়াবসের কাছে চিঠি</h2><span class="vn">1</span> <span class="br-p"><br><br></span>রাজা দারিয়াবসের রাজত্বের দ্বিতীয় বছরে নবী হগয় এবং ইদ্দোর বংশধর নবী সখরিয় ইস্রায়েলের ঈশ্বরের নামে যিহূদা ও যিরূশালেমের যিহূদীদের কাছে ঈশ্বরের দেওয়া কথা বলতে লাগলেন।</div>
<div class="v" id="v2"><span class="vn">2</span> তখন শল্টীয়েলের ছেলে সরুব্বাবিল এবং যোষাদকের ছেলে যেশূয় যিরূশালেমে ঈশ্বরের ঘরটি আবার তৈরী করবার কাজে হাত দিলেন। ঈশ্বরের নবীরাও তাঁদের সংগে থেকে তাঁদের সাহায্য করতে লাগলেন।</div>
<div class="v" id="v3"><span class="vn">3</span> <span class="br-p"><br><br></span>তখন ইউফ্রেটিস নদীর পশ্চিম পারের এলাকাগুলোর শাসনকর্তা তত্তনয়, শথরবোষণয় ও সেখানকার উঁচু পদের কর্মচারীরা যিহূদীদের কাছে গিয়ে তাদের বললেন, “উপাসনা-ঘরটা আবার তৈরী করবার জন্য কে তোমাদের আদেশ দিয়েছে?”</div>
<div class="v" id="v4"><span class="vn">4</span> তাঁরা আরও বললেন, “যারা এই দালানটা তৈরী করছে তাদের নাম কি?”</div>
<div class="v" id="v5"><span class="vn">5</span> কিন্তু যিহূদীদের বৃদ্ধ নেতাদের দিকে ঈশ্বর মনোযোগ দিয়েছিলেন। যতদিন না দারিয়াবসের কাছে খবর পাঠানো হল এবং তাঁর কাছ থেকে লিখিত উত্তর পাওয়া গেল ততদিন পর্যন্ত নেতারা কাজ থামিয়ে দিলেন না।</div>
<div class="v" id="v6"><span class="vn">6</span> <span class="br-p"><br><br></span>ইউফ্রেটিস নদীর পশ্চিম পারের এলাকাগুলোর শাসনকর্তা তত্তনয়, শথরবোষণয় এবং সেখানকার উঁচু পদের কর্মচারীরা রাজা দারিয়াবসের কাছে যে চিঠি পাঠিয়েছিলেন তা এই: <span class="br-p"><br><br></span>মহারাজ দারিয়াবস, আপনার মংগল হোক।</div>
<div class="v" id="v8"><span class="vn">8</span> <span class="br-p"><br><br></span>মহারাজ যেন জানতে পারেন যে, আমরা যিহূদা প্রদেশে মহান ঈশ্বরের ঘরে গিয়েছিলাম। লোকেরা বড় বড় পাথর দিয়ে ঘরটি তৈরী করছে এবং দেয়ালের উপরে বীম বসাচ্ছে। খুব যত্নের সংগে কাজটা করা হচ্ছে এবং তা সফলতার সংগে এগিয়ে যাচ্ছে।</div>
<div class="v" id="v9"><span class="vn">9</span> <span class="br-p"><br><br></span>বৃদ্ধ নেতাদের আমরা জিজ্ঞাসা করলাম, “উপাসনা-ঘরটি আবার তৈরী করবার জন্য কে তোমাদের আদেশ দিয়েছে?”</div>
<div class="v" id="v10"><span class="vn">10</span> আমরা তাদের নামও জিজ্ঞাসা করেছি যেন তাদের নেতাদের নাম আপনাকে জানাবার জন্য লিখে রাখতে পারি।</div>
<div class="v" id="v11"><span class="vn">11</span> <span class="br-p"><br><br></span>উত্তরে তারা আমাদের বলল, “আমরা স্বর্গ ও পৃথিবীর ঈশ্বরের দাস। আমরা সেই উপাসনা-ঘরটি আবার তৈরী করছি যেটি ইস্রায়েলের একজন মহান রাজা অনেক দিন আগে তৈরী করে শেষ করেছিলেন।</div>
<div class="v" id="v12"><span class="vn">12</span> কিন্তু আমাদের পূর্বপুরুষেরা স্বর্গের ঈশ্বরকে অসন্তুষ্ট করেছিলেন বলে তিনি বাবিলের রাজা কল্‌দীয় নবূখদ্‌নিৎসরের হাতে তাঁদের তুলে দিয়েছিলেন। নবূখদ্‌নিৎসর এই উপাসনা-ঘরটি ধ্বংস করেছিলেন এবং লোকদের বন্দী করে বাবিলে নিয়ে গিয়েছিলেন।</div>
<div class="v" id="v13"><span class="vn">13</span> কিন্তু বাবিলের রাজা কোরসের রাজত্বের প্রথম বছরে তিনি ঈশ্বরের এই ঘরটি আবার তৈরী করবার আদেশ দিয়েছিলেন।</div>
<div class="v" id="v14"><span class="vn">14</span> এমন কি, তিনি বাবিলের মন্দির থেকে ঈশ্বরের ঘরের সেই সব সোনা ও রূপার পাত্রগুলো বের করে দিয়েছিলেন যা নবূখদ্‌নিৎসর যিরূশালেমের উপাসনা-ঘর থেকে নিয়ে গিয়েছিলেন। রাজা কোরস সেগুলো তাঁর নিযুক্ত শাসনকর্তা শেশ্‌বসরের হাতে দিয়েছিলেন।</div>
<div class="v" id="v15"><span class="vn">15</span> রাজা তাঁকে বলেছিলেন যে, তিনি যেন যিরূশালেমে আগের জায়গাতেই ঈশ্বরের ঘরটি আবার তৈরী করেন এবং সেই জিনিসগুলো নিয়ে গিয়ে সেখানে জমা রাখেন।</div>
<div class="v" id="v16"><span class="vn">16</span> কাজেই শেশ্‌বসর এসে যিরূশালেমে ঈশ্বরের ঘরের ভিত্তি স্থাপন করেছেন। সেই দিন থেকে আজ পর্যন্ত সেটি তৈরীর কাজ চলছে, এখনও শেষ হয় নি।”</div>
<div class="v" id="v17"><span class="vn">17</span> <span class="br-p"><br><br></span>এখন মহারাজ যদি চান তবে বাবিলের রাজ-সরকারের নথিপত্র রাখবার জায়গায় খোঁজ করে দেখতে পারেন যে, যিরূশালেমে ঈশ্বরের এই ঘরটি তৈরী করবার আদেশ রাজা কোরস সত্যিই দিয়েছিলেন কি না। তারপর এই ব্যাপারে মহারাজ যা ঠিক করবেন তা যেন আমাদের জানিয়ে দেন।</div>
</div>
<!-- PARSED ABOVE; EDITING MAY BREAK PARSER -->
</body></html>