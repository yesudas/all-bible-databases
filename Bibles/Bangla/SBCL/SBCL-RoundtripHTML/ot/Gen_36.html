<html><head>
<meta http-equiv="Content-Type" content="text/html;charset=utf-8" />
<title>Gen 36 &ndash; আদিপুস্তক &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 36);">
<div id="navbar"><a href="../index.html">Pobitro Baibel</a> &ndash; <b>আদিপুস্তক</b> &ndash; <a href="Gen_1.html">1</a> ... <a href="Gen_34.html">34</a> <a href="Gen_35.html">35</a> <b>36</b> <a href="Gen_37.html">37</a> <a href="Gen_38.html">38</a> ... <a href="Gen_50.html">50</a> </div><hr>
<h1>Gen 36</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>এষৌর বংশ-তালিকা</h2><span class="vn">1</span> <span class="br-p"><br><br></span>এই হল এষৌর, অর্থাৎ ইদোমের বংশের কথা।</div>
<div class="v" id="v2"><span class="vn">2</span> এষৌ কনানীয় মেয়েদের বিয়ে করেছিলেন। সেই মেয়েরা হল হিত্তীয় এলোনের মেয়ে আদা আর হিব্বীয় সিবিয়োনের নাত্‌নী, অর্থাৎ অনার মেয়ে অহলীবামা।</div>
<div class="v" id="v3"><span class="vn">3</span> এছাড়া তিনি ইশ্মায়েলের মেয়ে, অর্থাৎ নবায়োতের বোন বাসমত্‌কেও বিয়ে করেছিলেন।</div>
<div class="v" id="v4"><span class="vn">4</span> এদের মধ্যে আদার গর্ভে ইলীফস এবং বাসমতের গর্ভে রূয়েলের জন্ম হয়েছিল;</div>
<div class="v" id="v5"><span class="vn">5</span> আর অহলীবামার গর্ভে যিয়ূশ, যালম ও কোরহের জন্ম হয়েছিল। কনান দেশেই এষৌর এই সব ছেলেদের জন্ম হয়েছিল।</div>
<div class="v" id="v6"><span class="vn">6</span> <span class="br-p"><br><br></span>পরে এষৌ তাঁর স্ত্রীদের, ছেলেমেয়েদের এবং বাড়ীর অন্য সবাইকে আর গরু, ভেড়া, অন্যান্য পশু ও কনান দেশে আয় করা সমস্ত ধন-দৌলৎ নিয়ে তাঁর ভাই যাকোবের কাছ থেকে অনেক দূরে আর একটা দেশে চলে গেলেন।</div>
<div class="v" id="v7"><span class="vn">7</span> এষৌ আর যাকোবের পশুধন এত বেশী ছিল যে, তাঁদের পক্ষে এক সংগে বাস করা সম্ভব হল না; তাঁরা যেখানে ছিলেন সেখানে তাঁদের দু’জনের পশুপাল চরাবার মত যথেষ্ট জায়গা ছিল না।</div>
<div class="v" id="v8"><span class="vn">8</span> সেইজন্য এষৌ সেয়ীরের পাহাড়ী এলাকাতে গিয়ে স্থায়ীভাবে বাস করতে লাগলেন। এষৌর আর এক নাম ছিল ইদোম।</div>
<div class="v" id="v9"><span class="vn">9</span> <span class="br-p"><br><br></span>এই হল সেয়ীরের পাহাড়ী এলাকায় ইদোমীয়দের পূর্বপুরষ এষৌর বংশের কথা।</div>
<div class="v" id="v10"><span class="vn">10</span> এষৌর ছেলেদের নাম ইলীফস আর রূয়েল। ইলীফস আদার ছেলে ও রূয়েল বাসমতের ছেলে।</div>
<div class="v" id="v11"><span class="vn">11</span> ইলীফসের ছেলেরা হল তৈমন, ওমার, সফো, গয়িতম ও কনস।</div>
<div class="v" id="v12"><span class="vn">12</span> এষৌর ছেলে ইলীফসের তিম্না নামে একজন উপস্ত্রী ছিল। তার গর্ভে অমালেকের জন্ম হয়েছিল। এরা সবাই এষৌর স্ত্রী আদার নাতি।</div>
<div class="v" id="v13"><span class="vn">13</span> রূয়েলের ছেলেরা হল নহৎ, সেরহ, শম্ম ও মিসা। এরা এষৌর স্ত্রী বাসমতের নাতি।</div>
<div class="v" id="v14"><span class="vn">14</span> সিবিয়োনের নাত্‌নীর, অর্থাৎ অনার মেয়ে অহলীবামার ছেলেরা হল যিয়ূশ, যালম ও কোরহ।</div>
<div class="v" id="v15"><span class="vn">15</span> <span class="br-p"><br><br></span>এষৌর ছেলেদের মধ্যে কয়েকজন গোষ্ঠীর সর্দার হয়েছিলেন। এষৌর বড় ছেলে ইলীফসের যে ছেলেরা সর্দার হয়েছিলেন তাঁরা হলেন তৈমন, ওমার, সফো, কনস,</div>
<div class="v" id="v16"><span class="vn">16</span> কোরহ, গয়িতম ও অমালেক। ইদোম দেশে এঁরাই ছিলেন আদার ছেলে ইলীফসের বংশধর।</div>
<div class="v" id="v17"><span class="vn">17</span> রূয়েলের যে ছেলেরা গোষ্ঠী-সর্দার হয়েছিলেন তাঁরা হলেন নহৎ, সেরহ, শম্ম ও মিসা। এঁরা ছিলেন এষৌর স্ত্রী বাসমতের ছেলে রূয়েলের বংশধর। ইদোম দেশে এঁদের জন্ম হয়েছিল।</div>
<div class="v" id="v18"><span class="vn">18</span> এষৌর স্ত্রী অহলীবামার যে ছেলেরা গোষ্ঠী-সর্দার হয়েছিলেন তাঁরা হলেন যিয়ূশ, যালম ও কোরহ। এঁরা ছিলেন অনার মেয়ে অহলীবামার সন্তান।</div>
<div class="v" id="v19"><span class="vn">19</span> এঁরা এষৌর, অর্থাৎ ইদোমের বংশ এবং বিভিন্ন গোষ্ঠী-সর্দার।</div>
<div class="v" id="v20"><h2>সেয়ীরের বংশ-তালিকা</h2><span class="vn">20</span> <span class="br-p"><br><br></span>হোরীয় সেয়ীরের ছেলেদের নাম হল লোটন, শোবল, শিবিয়োন, অনা, দিশোন, এৎসর ও দীশন। এঁরা ইদোম দেশে বাস করছিলেন। ইদোম দেশে সেয়ীরের এই সব সন্তানেরা হোরীয় গোষ্ঠীর সর্দার ছিলেন।</div>
<div class="v" id="v22"><span class="vn">22</span> লোটনের ছেলেদের নাম হল হোরী আর হেমম। লোটনের বোনের নাম তিম্না।</div>
<div class="v" id="v23"><span class="vn">23</span> শোবলের ছেলেদের নাম হল অল্‌বন, মানহৎ, এবল, শফো এবং ওনম।</div>
<div class="v" id="v24"><span class="vn">24</span> সিবিয়োনের ছেলেদের নাম হল অয়া ও অনা। এই অনাই তাঁর বাবা সিবিয়োনের গাধা চরাতে গিয়ে মরু-এলাকার মধ্যে গরম জলের ফোয়ারার খোঁজ পেয়েছিলেন।</div>
<div class="v" id="v25"><span class="vn">25</span> অনার ছেলের নাম হল দিশোন ও মেয়ের নাম অহলীবামা।</div>
<div class="v" id="v26"><span class="vn">26</span> দিশোনের ছেলেদের নাম হল হিম্‌দন, ইশ্‌বন, যিত্রণ ও করাণ।</div>
<div class="v" id="v27"><span class="vn">27</span> এৎসরের ছেলেদের নাম হল বিল্‌হন, সাবন ও আকন।</div>
<div class="v" id="v28"><span class="vn">28</span> দীশনের ছেলেদের নাম হল ঊষ ও অরাণ।</div>
<div class="v" id="v29"><span class="vn">29</span> হোরীয় সর্দারদের নাম ছিল লোটন, শোবল, সিবিয়োন, অনা,</div>
<div class="v" id="v30"><span class="vn">30</span> দিশোন, এৎসর ও দীশন। এঁরাই ছিলেন সেয়ীর, অর্থাৎ ইদোম দেশের হোরীয় জাতির বিভিন্ন গোষ্ঠীর সর্দার।</div>
<div class="v" id="v31"><h2>ইদোম দেশের রাজারা</h2><span class="vn">31</span> <span class="br-p"><br><br></span>ইস্রায়েলীয়দের মধ্যে রাজশাসন আরম্ভ হবার আগে ইদোম দেশে যে সব রাজারা রাজত্ব করেছিলেন এই হল তাঁদের কথা:</div>
<div class="v" id="v32"><span class="vn">32</span> বিয়োরের ছেলে বেলা ইদোমের রাজা হয়েছিলেন; তাঁর রাজধানীর নাম ছিল দিন্‌হাবা।</div>
<div class="v" id="v33"><span class="vn">33</span> বেলার মৃত্যুর পর তাঁর জায়গায় বস্রা শহরের সেরহের ছেলে যোবব রাজা হয়েছিলেন।</div>
<div class="v" id="v34"><span class="vn">34</span> যোববের মৃত্যুর পর তৈমনীয়দের দেশের হূশম তাঁর জায়গায় রাজা হয়েছিলেন।</div>
<div class="v" id="v35"><span class="vn">35</span> হূশমের মৃত্যুর পর তাঁর জায়গায় বদদের ছেলে হদদ রাজা হয়েছিলেন। তিনি মোয়াব দেশের মিদিয়নীয়দের হারিয়ে দিয়েছিলেন। তাঁর রাজধানীর নাম ছিল অবীৎ।</div>
<div class="v" id="v36"><span class="vn">36</span> হদদের মৃত্যুর পর তাঁর জায়গায় মস্রেকা শহরের স্ন রাজা হয়েছিলেন।</div>
<div class="v" id="v37"><span class="vn">37</span> স্নের মৃত্যুর পর তাঁর জায়গায় সেই এলাকার নদীর পারের রহোবোৎ শহরের শৌল রাজা হয়েছিলেন।</div>
<div class="v" id="v38"><span class="vn">38</span> শৌলের মৃত্যুর পর তাঁর জায়গায় অক্‌বোরের ছেলে বাল্‌হানন রাজা হয়েছিলেন।</div>
<div class="v" id="v39"><span class="vn">39</span> অক্‌বোরের ছেলে বাল্‌হাননের মৃত্যুর পর তাঁর জায়গায় হদর রাজা হয়েছিলেন। তাঁর রাজধানীর নাম ছিল পায়ূ, আর তাঁর স্ত্রীর নাম ছিল মহেটবেল। তিনি মট্রেদের মেয়ে এবং মেষাহবের নাত্‌নী।</div>
<div class="v" id="v40"><span class="vn">40</span> <span class="br-p"><br><br></span>এষৌর যে সব বংশের লোক বিভিন্ন গোষ্ঠী ও এলাকার সর্দার ছিলেন তাঁদের নাম হল তিম্ন, অল্‌বা, যিথেৎ,</div>
<div class="v" id="v41"><span class="vn">41</span> অহলীবামা, এলা, পীনোন,</div>
<div class="v" id="v42"><span class="vn">42</span> কনস, তৈমন, মিব্‌সর,</div>
<div class="v" id="v43"><span class="vn">43</span> মগ্‌দীয়েল ও ঈরম। এঁরা ছিলেন ইদোমীয়দের পূর্বপুরুষ এষৌর বংশের লোক এবং ইদোমীয় সর্দার। দেশের যে সব এলাকায় তাঁরা বাস করতেন তাঁদের নাম অনুসারেই সেই সমস্ত এলাকার নাম দেওয়া হয়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>