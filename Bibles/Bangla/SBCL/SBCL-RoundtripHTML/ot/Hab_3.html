<html><head>
<meta http-equiv="Content-Type" content="text/html;charset=utf-8" />
<title>Hab 3 &ndash; হবক্‌ &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hab', 3);">
<div id="navbar"><a href="../index.html">Pobitro Baibel</a> &ndash; <b>হবক্‌</b> &ndash; <a href="Hab_1.html">1</a> <a href="Hab_2.html">2</a> <b>3</b> </div><hr>
<h1>Hab 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হবক্‌কূকের প্রার্থনা</h2><span class="vn">1</span> <span class="br-p"><br><br></span>নবী হবক্‌কূকের ছন্দে বাঁধা প্রার্থনা।</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমি তোমার কাজের কথা শুনে ভয় পেলাম। <br><span class="br-ind"><br><span class="indent">&nbsp;</span></span>হে সদাপ্রভু, আমাদের কালে সেগুলো তুমি আবার কর; <br><span class="br-ind"><br><span class="indent">&nbsp;</span></span>আমাদের সময়ে তুমি সেগুলো দেখাও। <br><span class="br-ind"><br><span class="indent">&nbsp;</span></span>ক্রোধের সময় তুমি মমতা করবার কথা ভুলে যেয়ো না। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর তৈমন থেকে আসছেন, <br><span class="br-ind"><br><span class="indent">&nbsp;</span></span>সেই পবিত্রজন পারণ পাহাড় থেকে আসছেন।[সেলা] <br><span class="br-ind"><br><span class="indent">&nbsp;</span></span>তাঁর মহিমা আকাশ ছেয়ে যায়; <br><span class="br-ind"><br><span class="indent">&nbsp;</span></span>পৃথিবী তাঁর প্রশংসায় পরিপূর্ণ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সূর্যের মতই তাঁর উজ্জ্বলতা; <br><span class="br-ind"><br><span class="indent">&nbsp;</span></span>তাঁর হাত থেকে আলো ঠিক্‌রে পড়ে, <br><span class="br-ind"><br><span class="indent">&nbsp;</span></span>সেখানে তাঁর শক্তি লুকানো আছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাঁর আগে আগে যাচ্ছে মড়ক; <br><span class="br-ind"><br><span class="indent">&nbsp;</span></span>তাঁর পিছনে পিছনে চলছে রোগ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি দাঁড়িয়ে পৃথিবীকে নাড়া দিচ্ছেন; <br><span class="br-ind"><br><span class="indent">&nbsp;</span></span>তিনি তাকিয়ে জাতিদের কাঁপিয়ে তুলছেন। <br><span class="br-ind"><br><span class="indent">&nbsp;</span></span>পুরানো দিনের পাহাড়-পর্বত টুকরা টুকরা হয়ে যাচ্ছে <br><span class="br-ind"><br><span class="indent">&nbsp;</span></span>আর পুরানো যুগের পাহাড়গুলো ভেংগে পড়ছে। <br><span class="br-ind"><br><span class="indent">&nbsp;</span></span>অনন্তকাল থেকে তার পথের কোন পরিবর্তন নেই। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি কূশনের লোকগুলোকে দুর্দশার মধ্যে দেখলাম, <br><span class="br-ind"><br><span class="indent">&nbsp;</span></span>আর দেখলাম মিদিয়নের বাসিন্দারা কাঁপছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, নদীগুলোর উপর কি তুমি অসন্তুষ্ট হয়েছ? <br><span class="br-ind"><br><span class="indent">&nbsp;</span></span>তোমার ক্রোধ কি নদীগুলোর উপর পড়েছে? <br><span class="br-ind"><br><span class="indent">&nbsp;</span></span>তুমি কি সাগরের উপর ভীষণ বিরক্ত হয়েছ? <br><span class="br-ind"><br><span class="indent">&nbsp;</span></span>সেজন্যই কি তুমি তোমার ঘোড়াগুলোতে <br><span class="br-ind"><br><span class="indent">&nbsp;</span></span>আর তোমার বিজয়ী রথগুলোতে চড়ে বেড়াচ্ছ? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার ধনুক তুমি তুলে নিলে <br><span class="br-ind"><br><span class="indent">&nbsp;</span></span>আর তোমার বাক্য অনুসারে শাস্তি দেবার জন্য লাঠিগুলো শপথ করেছে।[সেলা] <br><span class="br-ind"><br><span class="indent">&nbsp;</span></span>তুমি পৃথিবীকে ভাগ করে দিলে নদনদী দিয়ে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>পাহাড়-পর্বত তোমাকে দেখে কেঁপে উঠল। <br><span class="br-ind"><br><span class="indent">&nbsp;</span></span>ভীষণ জলস্রোত বয়ে গেল; <br><span class="br-ind"><br><span class="indent">&nbsp;</span></span>গভীর জল গর্জন করে উঠল <br><span class="br-ind"><br><span class="indent">&nbsp;</span></span>আর তার ঢেউগুলো উপরে তুলল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার উড়ন্ত তীরের ঝল্‌কানিতে <br><span class="br-ind"><br><span class="indent">&nbsp;</span></span>আর বিদ্যুতের মত তোমার বর্শার চম্‌কানিতে <br><span class="br-ind"><br><span class="indent">&nbsp;</span></span>আকাশে সূর্য ও চাঁদ স্থির হয়ে দাঁড়িয়ে রইল। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ক্রোধে তুমি পৃথিবীর মধ্য দিয়ে এগিয়ে গেলে <br><span class="br-ind"><br><span class="indent">&nbsp;</span></span>আর অসন্তোষে জাতিদের পায়ে মাড়ালে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার লোকদের উদ্ধার করতে, <br><span class="br-ind"><br><span class="indent">&nbsp;</span></span>তোমার অভিষিক্ত লোককে রক্ষা করতে <br><span class="br-ind"><br><span class="indent">&nbsp;</span></span>তুমি বের হয়ে আসলে। <br><span class="br-ind"><br><span class="indent">&nbsp;</span></span>তুমি দুষ্টদের দেশের নেতাকে আঘাত করলে, <br><span class="br-ind"><br><span class="indent">&nbsp;</span></span>তার দেশটাকে সম্পূর্ণভাবে ধ্বংস করে দিলে।[সেলা] <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যখন তার যোদ্ধারা আমাদের ছড়িয়ে দেবার জন্য <br><span class="br-ind"><br><span class="indent">&nbsp;</span></span>ভীষণভাবে আক্রমণ করল, <br><span class="br-ind"><br><span class="indent">&nbsp;</span></span>তখন তারা তাদের মতই আনন্দ করছিল <br><span class="br-ind"><br><span class="indent">&nbsp;</span></span>যারা গোপনে দুঃখীদের গ্রাস করে আনন্দ পায়। <br><span class="br-ind"><br><span class="indent">&nbsp;</span></span>কিন্তু তুমি তাদের নেতাকে তারই বর্শা দিয়ে বিঁধলে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার পরিচালনায় ঘোড়াগুলো সাগর মাড়িয়ে গেল <br><span class="br-ind"><br><span class="indent">&nbsp;</span></span>আর মহাজলের রাশিকে তোলপাড় করল। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেই শব্দ শুনে আমি কাঁপতে লাগলাম, <br><span class="br-ind"><br><span class="indent">&nbsp;</span></span>আমার ঠোঁটও কেঁপে উঠল; <br><span class="br-ind"><br><span class="indent">&nbsp;</span></span>আমি দুর্বল হয়ে পড়লাম <br><span class="br-ind"><br><span class="indent">&nbsp;</span></span>আর আমার পা কাঁপতে লাগল। <br><span class="br-ind"><br><span class="indent">&nbsp;</span></span>তবুও আমি সেদিনের জন্য ধৈর্য ধরে অপেক্ষা করব <br><span class="br-ind"><br><span class="indent">&nbsp;</span></span>যেদিন আমাদের আক্রমণকারীদের উপর বিপদ আসবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যদিও ডুমুর গাছে কুঁড়ি ধরবে না <br><span class="br-ind"><br><span class="indent">&nbsp;</span></span>আর আংগুর লতায় থাকবে না কোন আংগুর, <br><span class="br-ind"><br><span class="indent">&nbsp;</span></span>যদিও জলপাই গাছে ফল ধরবে না <br><span class="br-ind"><br><span class="indent">&nbsp;</span></span>আর ক্ষেতে জন্মাবে না খাবারের জন্য কোন শস্য, <br><span class="br-ind"><br><span class="indent">&nbsp;</span></span>যদিও ভেড়ার খোঁয়াড়ে থাকবে না ভেড়া <br><span class="br-ind"><br><span class="indent">&nbsp;</span></span>আর গোয়াল ঘরে থাকবে না গরু, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তবুও আমি সদাপ্রভুকে নিয়ে আনন্দ করব, <br><span class="br-ind"><br><span class="indent">&nbsp;</span></span>আমার উদ্ধারকর্তা ঈশ্বরকে নিয়ে খুশী হব। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>প্রভু সদাপ্রভুই আমার শক্তি; <br><span class="br-ind"><br><span class="indent">&nbsp;</span></span>তিনি আমার পা হরিণীর পায়ের মত করেন <br><span class="br-ind"><br><span class="indent">&nbsp;</span></span>আর আমাকে উঁচু উঁচু জায়গায় যাবার ক্ষমতা দেন। <br> <span class="br-p"><br><br></span>গান পরিচালকের সংকলনের জন্য। আমার নির্দেশ অনুসারে তারের বাজনাগুলোর সংগে গাইতে হবে।</div>
</div>
<!-- PARSED ABOVE; EDITING MAY BREAK PARSER -->
</body></html>