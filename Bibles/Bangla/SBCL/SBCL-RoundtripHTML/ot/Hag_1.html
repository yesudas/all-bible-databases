<html><head>
<meta http-equiv="Content-Type" content="text/html;charset=utf-8" />
<title>Hag 1 &ndash; হগয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hag', 1);">
<div id="navbar"><a href="../index.html">Pobitro Baibel</a> &ndash; <b>হগয়</b> &ndash; <b>1</b> <a href="Hag_2.html">2</a> </div><hr>
<h1>Hag 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পুরাতন নিয়মের এই ছোট বইটির সংবাদ খুবই সহজ- “উপাসনা-ঘরটি আবার তৈরী কর।” নির্বাসিত লোকেরা দেশে ফিরে আসবার ১৬ বছর পরেও উপাসনা-ঘরটি তৈরী করা শেষ হয় নি (<!--raw 1 bo --><a href='B:150 5:1'><!--endraw 1-->ইষ্রা ৫:১<!--raw 1 bo --></a><!--endraw 1--> পদ দেখুন)। ঈশ্বর হগয়কে পাঠিয়েছিলেন যেন তিনি উপাসনা-ঘরটি আবার তৈরী করবার কাজে লোকদের উৎসাহ দিতে পারেন এবং জিনিসপত্রের প্রতি আকর্ষণের জন্য বকুনি দিতে পারেন। বাবিল থেকে ফিরে আসবার পরে যে তিনজন নবী ইস্রায়েলীয়দের কাছে ঈশ্বরের বাক্য বলেছিলেন তাঁদের মধ্যে হগয় ছিলেন প্রথম ব্যক্তি। অন্য দু’জন ছিলেন সখরিয় ও মালাখি। হগয় তাঁর দেওয়া সংবাদের প্রধান বিষয়ের সংগে আরও বলেছিলেন ঈশ্বরের প্রতি ভক্তিহীন জাতিদের শাস্তির কথা। এছাড়া ঈশ্বরের লোকেরা যে ভবিষ্যতে গৌরব লাভ করবে তা-ও তিনি প্রকাশ করেছিলেন। হগয়ের ভবিষ্যদ্বাণীর মধ্যে দু’টি বিশেষ কথা ছিল, তা হল: “সদাপ্রভু বলছেন, আমি তোমাদের সংগে সংগে আছি” (<!--raw 1 bo --><a href='B:440 1:13'><!--endraw 1-->১:১৩<!--raw 1 bo --></a><!--endraw 1--> ও <!--raw 1 bo --><a href='B:440 2:4'><!--endraw 1-->২:৪<!--raw 1 bo --></a><!--endraw 1--> পদ) এবং “তোমরা কিভাবে চলছ তা ভাল করে চিন্তা করে দেখ” (<!--raw 1 bo --><a href='B:440 1:5'><!--endraw 1-->১:৫<!--raw 1 bo --></a><!--endraw 1-->,<!--raw 1 bo --><a href='B:440 1:7'><!--endraw 1-->৭<!--raw 1 bo --></a><!--endraw 1-->; <!--raw 1 bo --><a href='B:440 2:15'><!--endraw 1-->২:১৫<!--raw 1 bo --></a><!--endraw 1-->,<!--raw 1 bo --><a href='B:440 2:18'><!--endraw 1-->১৮<!--raw 1 bo --></a><!--endraw 1--> পদ)। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) উপাসনা-ঘর আবার তৈরী করবার আদেশ (১ অধ্যায়) <!--raw 1 bo --><br/><!--endraw 1-->• (খ) যারা উপাসনা-ঘর তৈরী করছিল তাদের উৎসাহ দান (<!--raw 1 bo --><a href='B:440 2:1-9'><!--endraw 1-->২:১-৯<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) পাপ সম্বন্ধে চেতনা দান (<!--raw 1 bo --><a href='B:440 2:10-19'><!--endraw 1-->২:১০-১৯<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) ভবিষ্যতের বিচার এবং পুনস্থাপন সম্বন্ধে ভবিষ্যদ্বাণী (<!--raw 1 bo --><a href='B:440 2:20-23'><!--endraw 1-->২:২০-২৩<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><h2>সদাপ্রভুর ঘর তৈরীর আদেশ</h2><span class="vn">1</span> <span class="br-p"><br><br></span>রাজা দারিয়াবসের রাজত্বের দ্বিতীয় বৎসরে শল্টীয়েলের ছেলে সরুব্বাবিল ছিলেন যিহূদার শাসনকর্তা এবং যিহোষাদকের ছেলে যিহোশূয় ছিলেন মহাপুরোহিত। সেই বছরের ষষ্ঠ মাসের প্রথম দিনে সদাপ্রভু নবী হগয়ের মধ্য দিয়ে তাঁদের বললেন,</div>
<div class="v" id="v2"><span class="vn">2</span> “আমি সর্বক্ষমতার অধিকারী সদাপ্রভু বলছি যে, এই লোকেরা বলে, ‘সদাপ্রভুর ঘর তৈরীর সময় এখনও আসে নি।’ ”</div>
<div class="v" id="v3"><span class="vn">3</span> তখন নবী হগয়ের মধ্য দিয়ে সদাপ্রভু আরও বললেন,</div>
<div class="v" id="v4"><span class="vn">4</span> “এটা কি ঠিক হচ্ছে যে, তোমরা নিজেরা কারুকাজ করা বাড়ীতে থাকছ আর আমার ঘরটা ধ্বংসস্তূপ হয়ে পড়ে আছে?</div>
<div class="v" id="v5"><span class="vn">5</span> আমি সর্বক্ষমতার অধিকারী সদাপ্রভু বলছি, তোমরা কিভাবে চলছ তা ভাল করে চিন্তা করে দেখ।</div>
<div class="v" id="v6"><span class="vn">6</span> তোমরা অনেক বুনেছ, কিন্তু কাটছ অল্প। তোমরা খেয়ে থাক, কিন্তু কখনও তৃপ্ত হও না। তোমরা আংগুর-রস খেয়ে থাক, কিন্তু যথেষ্ট পাও না। তোমরা কাপড়-চোপড় গায়ে দাও, কিন্তু তাতে গা গরম হয় না। তোমরা বেতন পেয়ে ফুটা থলিতে রাখ।</div>
<div class="v" id="v7"><span class="vn">7</span> কাজেই তোমরা কিভাবে চলছ তা ভাল করে চিন্তা করে দেখ।</div>
<div class="v" id="v8"><span class="vn">8</span> এবার তোমরা পাহাড়ে উঠে কাঠ নিয়ে এসে উপাসনা-ঘর তৈরী কর, যাতে আমি খুশী ও সম্মানিত হই।</div>
<div class="v" id="v9"><span class="vn">9</span> <span class="br-p"><br><br></span>“তোমরা অনেক ফসল পাবার আশা করেছিলে, কিন্তু অল্পই পেয়েছ। তোমরা যা ঘরে নিয়ে এসেছিলে তা আমি উড়িয়ে দিয়েছি। কেন দিয়েছি? আমার ঘরের জন্যই তা করেছি, কারণ সেই ঘর ধ্বংস হয়ে পড়ে আছে আর এদিকে তোমরা প্রত্যেকে নিজের নিজের ঘর নিয়ে ব্যস্ত হয়ে আছ।</div>
<div class="v" id="v10"><span class="vn">10</span> কাজেই তোমাদের জন্য আকাশ তার শিশির পড়া আর জমি ফসল দেওয়া বন্ধ করে দিয়েছে।</div>
<div class="v" id="v11"><span class="vn">11</span> ক্ষেত-খামার, পাহাড়-পর্বত, শস্য, নতুন আংগুর-রস, তেল ও মাটিতে যা কিছু জন্মায় তার উপরে এবং মানুষ, পশু ও তোমাদের হাতের সব পরিশ্রমের উপরে বৃষ্টি না পড়বার জন্য আমি আদেশ দিয়েছিলাম।”</div>
<div class="v" id="v12"><span class="vn">12</span> <span class="br-p"><br><br></span>তখন শল্টীয়েলের ছেলে সরুব্বাবিল, যিহোষাদকের ছেলে মহাপুরোহিত যিহোশূয় এবং অন্য সব লোকেরা তাদের ঈশ্বর সদাপ্রভুর কথামত এবং তাঁর পাঠানো নবী হগয়ের কথামত কাজ করল, কারণ তারা সদাপ্রভুকে ভয় করতে লাগল।</div>
<div class="v" id="v13"><span class="vn">13</span> তখন সদাপ্রভু তাঁর সংবাদদাতা হগয়ের মধ্য দিয়ে লোকদের বললেন, “আমি সদাপ্রভু তোমাদের সংগে সংগে আছি।”</div>
<div class="v" id="v14"><span class="vn">14</span> এর পর সদাপ্রভু যিহূদার শাসনকর্তা সরুব্বাবিলের, মহাপুরোহিত যিহোশূয়ের এবং বাকী সব লোকদের অন্তর জাগিয়ে তুললেন। তাতে তারা সবাই এসে তাদের ঈশ্বর সর্বক্ষমতার অধিকারী সদাপ্রভুর ঘরের কাজ করতে শুরু করে দিল।</div>
<div class="v" id="v15"><span class="vn">15</span> সেই কাজ রাজা দারিয়াবসের রাজত্বের দ্বিতীয় বছরের ষষ্ঠ মাসের চব্বিশ দিনের দিন শুরু হয়েছিল।</div>
</div>
<!-- PARSED ABOVE; EDITING MAY BREAK PARSER -->
</body></html>