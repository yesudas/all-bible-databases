<html><head>
<meta http-equiv="Content-Type" content="text/html;charset=utf-8" />
<title>Hos 14 &ndash; হোশেয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Hos', 14);">
<div id="navbar"><a href="../index.html">Pobitro Baibel</a> &ndash; <b>হোশেয়</b> &ndash; <a href="Hos_1.html">1</a> ... <a href="Hos_12.html">12</a> <a href="Hos_13.html">13</a> <b>14</b> </div><hr>
<h1>Hos 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>আশীর্বাদের জন্য মন ফিরানো</h2><span class="vn">1</span> <span class="br-p"><br><br></span>হে ইস্রায়েলের লোকেরা, তোমাদের ঈশ্বর সদাপ্রভুর কাছে তোমরা ফিরে এস। তোমাদের পাপের জন্যই তোমাদের পতন হয়েছিল।</div>
<div class="v" id="v2"><span class="vn">2</span> তোমরা সদাপ্রভুর কাছে ফিরে এসে তাঁকে বল, “আমাদের সব পাপ ক্ষমা কর এবং আমাদের যা ভাল তা গ্রহণ কর যাতে আমরা ষাঁড় উৎসর্গের মত করে আমাদের মুখ দিয়ে তোমার প্রশংসা করতে পারি।</div>
<div class="v" id="v3"><span class="vn">3</span> আসিরিয়া আমাদের উদ্ধার করতে পারবে না; আমরা যুদ্ধের ঘোড়ার উপর নির্ভর করব না। আমাদের নিজের হাতে তৈরী প্রতিমাগুলোকে আমরা আর কখনও বলব না, ‘আমাদের দেব-দেবতা,’ কারণ তোমার কাছেই অনাথেরা করুণা পায়।”</div>
<div class="v" id="v4"><span class="vn">4</span> <span class="br-p"><br><br></span>সদাপ্র্রভু বলছেন, “আমি তাদের বিপথে যাওয়া থেকে ফিরিয়ে আনব এবং কোন শর্ত ছাড়াই তাদের ভালবাসব, কারণ আমার ক্রোধ তাদের উপর থেকে সরে গেছে।</div>
<div class="v" id="v5"><span class="vn">5</span> আমি ইস্রায়েলের কাছে শিশিরের মত হব; সে লিলি ফুলের মত ফুটবে। লেবাননের এরস গাছের মত সে তার শিকড়গুলো নীচে নামিয়ে দেবে।</div>
<div class="v" id="v6"><span class="vn">6</span> তার ডালপালা ছড়িয়ে যাবে। সে জলপাই গাছের মত সুন্দর হবে আর তার সুগন্ধ হবে লেবাননের এরস গাছের মত।</div>
<div class="v" id="v7"><span class="vn">7</span> যারা তার ছায়ায় বাস করবে তারা প্রচুর ফসল জন্মাবে। তারা আংগুর লতার মত ফুলে-ফলে ভরে যাবে আর লেবাননের আংগুর-রসের মত তাদের সুনাম হবে।</div>
<div class="v" id="v8"><span class="vn">8</span> হে ইফ্রয়িম, প্রতিমাগুলোর সংগে তোমার আর কোন সমপর্ক নেই। আমিই তোমার প্রার্থনার উত্তর দেব ও তোমার যত্ন নেব। আমিই সতেজ বেরস গাছের মত; তোমার ফল আমার কাছ থেকেই আসে।”</div>
<div class="v" id="v9"><span class="vn">9</span> <span class="br-p"><br><br></span>জ্ঞানী কে? সে এই সব বিষয় বুঝুক। বুদ্ধিমান কে? সে এই সব বিষয় জানুক। সদাপ্রভুর পথ সততার পথ; সৎ লোক সেই পথে হাঁটে, কিন্তু অন্যায়কারীরা উছোট খায়।</div>
</div>
<!-- PARSED ABOVE; EDITING MAY BREAK PARSER -->
</body></html>