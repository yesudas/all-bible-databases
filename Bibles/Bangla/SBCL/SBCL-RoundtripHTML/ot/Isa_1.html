<html><head>
<meta http-equiv="Content-Type" content="text/html;charset=utf-8" />
<title>Isa 1 &ndash; যিশাইয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 1);">
<div id="navbar"><a href="../index.html">Pobitro Baibel</a> &ndash; <b>যিশাইয়</b> &ndash; <b>1</b> <a href="Isa_2.html">2</a> <a href="Isa_3.html">3</a> ... <a href="Isa_66.html">66</a> </div><hr>
<h1>Isa 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->যিশাইয় নামের অর্থ হল “সদাপ্রভুই পরিত্রাণ”। এই অর্থ থেকে পাঠক বইটার মূলভাব বুঝতে পারবেন। এই নবীর লেখার মধ্যে ২৬ বার “উদ্ধার” কথাটা আছে এবং অন্যান্য নবীদের সমস্ত লেখার মধ্যে আছে মাত্র ৭ বার। মানুষের জন্য পাপ থেকে উদ্ধারের যে বিশেষ প্রয়োজন তা ১-৩৯ অধ্যায়ের মধ্যে বলা হয়েছে এবং উদ্ধারের জন্য ঈশ্বর যা করেছেন তা ৪০-৬৬ অধ্যায়ে বর্ণনা করা হয়েছে। পবিত্র নূতন নিয়মে পুরাতন নিয়ম থেকে যত উদ্বৃতি দেওয়া হয়েছে তার মধ্যে সংখ্যায় গীতসংহিতা প্রথম এবং যিশাইয় দ্বিতীয়। যিশাইয় নামে বইটা ঠিকভাবে বুঝতে পারলে দেখা যাবে যে, একটা জাতির সামাজিক জীবন তার ধর্মীয় জীবনের উপর নির্ভরশীল। যিশাইয় যিহূদা রাজ্যের লোকদের সাবধান করে বলেছিলেন যে, তাদের দুষ্টতার শাস্তি তাদের পেতেই হবে। তিনি এই কথাও প্রকাশ করেছিলেন যে, ঈশ্বর দয়া করে যিহূদী এবং অযিহূদীদের জন্য একজন উদ্ধারকর্তা পাঠিয়ে দেবেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) যিশাইয়ের সময়ে শাস্তি ও আশীর্বাদের ভবিষ্যদ্বাণী (১-৩৫ অধ্যায়) <!--raw 1 bo --><br/><!--endraw 1-->  (1) যিহূদা ও যিরূশালেমের শাস্তি (১-৫ অধ্যায়) <!--raw 1 bo --><br/><!--endraw 1-->  (2) যিশাইয়ের আহ্বান, শুচিকরণ ও কাজের ভার দান (৬ অধ্যায়) <!--raw 1 bo --><br/><!--endraw 1-->  (3) ইম্মানূয়েল সম্বন্ধে (৭-১২ অধ্যায়) <!--raw 1 bo --><br/><!--endraw 1-->  (4) জাতিদের শাস্তি সম্বন্ধে (১৩-২৪অধ্যায়) <!--raw 1 bo --><br/><!--endraw 1-->  (5) কতগুলো গান (২৫-২৭ অধ্যায়) <!--raw 1 bo --><br/><!--endraw 1-->  (6) দুর্দশা ও পুনস্থাপন সম্বন্ধে (২৮-৩৫ অধ্যায়) <!--raw 1 bo --><br/><!--endraw 1-->• (খ) যিশাইয় পুস্তকের ঐতিহাসিক অংশ: হিষ্কিয়ের সম্বন্ধে (৩৬-৩৯ অধ্যায়) <!--raw 1 bo --><br/><!--endraw 1-->• (গ) ভবিষ্যতের বন্দীত্বের দৃষ্টিভংগি থেকে সান্ত্বনা দানকারী-ভবিষ্যদ্বাণী (৪০-৬৬ অধ্যায়) <!--raw 1 bo --><br/><!--endraw 1-->  (1) ভবিষ্যতে ইস্রায়েলীয়দের উদ্ধার (৪০-৪৮ অধ্যায়) <!--raw 1 bo --><br/><!--endraw 1-->  (2) মশীহের সম্বন্ধে ভবিষ্যদ্বাণী এবং ইস্রায়েলীয়েরা তাঁকে অস্বীকার (৪৯-৫৭ অধ্যায়) <!--raw 1 bo --><br/><!--endraw 1-->  (3) ইস্রায়েলীয়দের পাপ, বিচার, অনুতাপ এবং পুনরুদ্ধার (৫৮-৬৬ অধ্যায়)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যিহূদা দেশের রাজা উষিয়, যোথম, আহস ও হিষ্কিয়ের রাজত্বের সময়ে আমোসের ছেলে যিশাইয় যিহূদা ও যিরূশালেমের বিষয়ে যে দর্শন পেয়েছিলেন সেই সম্বন্ধে এখানে লেখা আছে।</div>
<div class="v" id="v2"><h2>একটা বিদ্রোহী জাতি</h2><span class="vn">2</span> <span class="br-p"><br><br></span>হে আকাশ শোন, হে পৃথিবী শোন, সদাপ্রভু বলছেন, “আমি ছেলেমেয়েদের লালন-পালন করেছি ও তাদের বড় করে তুলেছি, কিন্তু তারা আমার বিরুদ্ধে বিদ্রোহ করেছে।</div>
<div class="v" id="v3"><span class="vn">3</span> গরু তার মনিবকে চেনে, গাধাও তার মালিকের যাবপাত্র চেনে; কিন্তু ইস্রায়েল তার মনিবকে চেনে না, আমার লোকেরা আমাকে বোঝে না।”</div>
<div class="v" id="v4"><span class="vn">4</span> হায়! তারা একটা পাপে পূর্ণ জাতি, দোষের ভারে বোঝাই লোক, অন্যায়কারীদের বংশ, কুকাজ করা সন্তান। তারা সদাপ্রভুকে ত্যাগ করেছে এবং ইস্রায়েলের সেই পবিত্রজনকে অগ্রাহ্য করেছে আর তাঁর দিকে পিছন ফিরিয়েছে।</div>
<div class="v" id="v5"><span class="vn">5</span> <span class="br-p"><br><br></span>তোমরা আর কেন মার খাবে? কেন বিদ্রোহ করতেই থাকবে? তোমাদের গোটা মাথাতেই আঘাত লেগেছে, গোটা অন্তরটাই অসুস্থ হয়েছে।</div>
<div class="v" id="v6"><span class="vn">6</span> পায়ের তলা থেকে মাথার তালু পর্যন্ত কোথাও ভাল অবস্থা নেই, আছে কেবল আঘাত, মারের দাগ আর কাঁচা ঘা। তা পরিষ্কার করা বা বেঁধে দেওয়া হয় নি, তেল দিয়ে যন্ত্রণা কমানোও হয় নি।</div>
<div class="v" id="v7"><span class="vn">7</span> <span class="br-p"><br><br></span>তোমাদের দেশটা ধ্বংস হয়ে পড়ে রয়েছে, শহরগুলো আগুন দিয়ে পুড়িয়ে দেওয়া হয়েছে। তোমাদের সব ক্ষেতের ফসল তোমাদের চোখের সামনেই বিদেশীরা লুট করেছে; বিদেশীরা দেশটা ধ্বংসস্থান করে রেখেছে।</div>
<div class="v" id="v8"><span class="vn">8</span> সিয়োন-কন্যাকে এমনভাবে ফেলে রাখা হয়েছে যেন সে আংগুর ক্ষেতের পাহারা-ঘর, যেন শসা ক্ষেতের কুঁড়ে-ঘর, যেন শত্রু দ্বারা ঘেরাও করা একটা শহর।</div>
<div class="v" id="v9"><span class="vn">9</span> সর্বক্ষমতার অধিকারী সদাপ্রভু আমাদের জন্য যদি কয়েকজনকে জীবিত না রাখতেন তবে আমাদের অবস্থা সদোম ও ঘমোরা শহরের মত হত।</div>
<div class="v" id="v10"><span class="vn">10</span> <span class="br-p"><br><br></span>হে সদোমের শাসনকর্তারা, সদাপ্রভুর বাক্য শোন। হে ঘমোরার লোকেরা, আমাদের ঈশ্বরের নির্দেশে কান দাও।</div>
<div class="v" id="v11"><span class="vn">11</span> সদাপ্রভু বলছেন, “তোমাদের কোন পশু-উৎসর্গ আমার দরকার নেই। ভেড়া ও মোটাসোটা পশুর চর্বি দিয়ে পোড়ানো-উৎসর্গ যেন আমার গলা পর্যন্ত উঠেছে; গরু, ভেড়ার বাচ্চা ও ছাগলের রক্তে আমি কোন আনন্দ পাই না।</div>
<div class="v" id="v12"><span class="vn">12</span> তোমরা যে আমার কাছে উপস্থিত হয়ে আমার সব উঠান পায়ে মাড়াও, এ তোমাদের কাছে কে চেয়েছে?</div>
<div class="v" id="v13"><span class="vn">13</span> অসার উৎসর্গের জিনিস তোমরা আর এনো না। তোমাদের ধূপ জ্বালানো আমার ঘৃণা লাগে। অমাবস্যা, বিশ্রামবার এবং ধর্মীয় সভা- তোমাদের পাপের দরুন আমি এই সব সভা সহ্য করতে পারি না।</div>
<div class="v" id="v14"><span class="vn">14</span> আমি তোমাদের সব অমাবস্যার উৎসব ও নির্দিষ্ট ভোজ-সভা ঘৃণা করি। এগুলো আমার কাছে বোঝার মত হয়েছে; এগুলোর ভার বয়ে আমি ক্লান্ত হয়ে পড়েছি।</div>
<div class="v" id="v15"><span class="vn">15</span> প্রার্থনার জন্য যখন তোমরা হাত তুলবে তখন আমি তোমাদের দিক থেকে আমার চোখ ফিরিয়ে নেব। যদিও বা অনেক প্রার্থনা কর আমি তা শুনব না, কারণ তোমাদের হাত রক্তে পূর্ণ।</div>
<div class="v" id="v16"><span class="vn">16</span> তোমরা নিজেদের খাঁটি কর, শুচি হও। আমার চোখের সামনে থেকে তোমাদের সব মন্দ কাজ দূর করে দাও; তা আর কোরো না।</div>
<div class="v" id="v17"><span class="vn">17</span> তোমরা ভাল কাজ করতে শেখো, ন্যায়বিচার কর, অত্যাচারীদের সংশোধন কর, অনাথদের পক্ষে থাক, বিধবাদের মামলার তদারকি কর।”</div>
<div class="v" id="v18"><span class="vn">18</span> <span class="br-p"><br><br></span>সদাপ্রভু আরও বলছেন, “এখন এস, আমরা বোঝাপড়া করি। যদিও তোমাদের সব পাপ টক্‌টকে লাল হয়েছে তবুও তা বরফের মত সাদা হবে; যদিও সেগুলো গাঢ় লাল রংয়ের হয়েছে তবুও তা ভেড়ার লোমের মত সাদা হবে।</div>
<div class="v" id="v19"><span class="vn">19</span> যদি তোমরা বাধ্য হতে রাজী হও তবে দেশের সবচেয়ে ভাল ফসল তোমরা খেতে পাবে,</div>
<div class="v" id="v20"><span class="vn">20</span> কিন্তু যদি তোমরা বাধ্য হতে রাজী না হয়ে বিদ্রোহ কর তবে তলোয়ার তোমাদের ধ্বংস করবে।” সদাপ্রভু নিজেই এই কথা বলেছেন।</div>
<div class="v" id="v21"><span class="vn">21</span> <span class="br-p"><br><br></span>হায়, সতী শহরটা কেমন বেশ্যার মত হয়ে গেছে! সে এক সময় ন্যায়বিচারে পূর্ণ ছিল; সততা তার মধ্যে বাস করত, কিন্তু এখন বাস করছে খুনীরা।</div>
<div class="v" id="v22"><span class="vn">22</span> তোমার রূপা খাদ হয়ে গেছে; তোমার ভাল আংগুর-রসে জল মেশানো হয়েছে।</div>
<div class="v" id="v23"><span class="vn">23</span> তোমার শাসনকর্তারা বিদ্রোহী ও চোরদের সংগী; তারা সবাই ঘুষ খেতে ভালবাসে আর উপহার পেতে চায়। তারা অনাথদের পক্ষে থাকে না আর বিধবাদের মামলা তাদের কাছে স্থান পায় না।</div>
<div class="v" id="v24"><span class="vn">24</span> সেইজন্য সর্বক্ষমতার অধিকারী প্রভু সদাপ্রভু, ইস্রায়েলের সেই শক্তিশালী ঈশ্বর বলছেন, “আহা, আমার বিপক্ষদের হাত থেকে আমি রেহাই পাব এবং আমার শত্রুদের উপর শোধ নেব।</div>
<div class="v" id="v25"><span class="vn">25</span> আমি তোমার বিরুদ্ধে আমার হাত তুলব। ধাতুর মত করে আমি ক্ষার দিয়ে তোমার খাদ বের করে ফেলব ও তোমার সব ভেজাল দূর করে দেব।</div>
<div class="v" id="v26"><span class="vn">26</span> আমি আগের দিনের মত তোমাকে শাসনকর্তা ও পরামর্শদাতাদের দেব; তারপর তোমাকে বলা হবে ন্যায়ের শহর, সতী শহর।”</div>
<div class="v" id="v27"><span class="vn">27</span> <span class="br-p"><br><br></span>ঈশ্বর তাঁর ন্যায়বিচার দিয়ে সিয়োনকে মুক্ত করবেন, আর যারা পাপ থেকে মন ফিরাবে তাদের মুক্ত করবেন তাঁর সততা দিয়ে।</div>
<div class="v" id="v28"><span class="vn">28</span> কিন্তু বিদ্রোহী ও পাপীরা সবাই একসংগে ধ্বংস হবে, আর যারা সদাপ্রভুকে ত্যাগ করেছে তারা শেষ হয়ে যাবে।</div>
<div class="v" id="v29"><span class="vn">29</span> “হ্যাঁ, তোমরা যে সব এলোন গাছ পূজা করতে তার জন্য তোমরা লজ্জা পাবে, আর যে সব বাগানে তোমরা পূজা করতে তার জন্য অসম্মানিত হবে।</div>
<div class="v" id="v30"><span class="vn">30</span> তোমরা হবে সেই এলোন গাছের মত যার পাতা শুকিয়ে যাচ্ছে; তোমরা হবে সেই বাগানের মত যার মধ্যে জল নেই।</div>
<div class="v" id="v31"><span class="vn">31</span> শক্তিশালী লোক শুকনা খড়কুটার মত হবে, আর তার কাজ হবে আগুনের ফুল্‌কির মত। সেই সব একসংগে পুড়ে যাবে; কেউ সেই আগুন নিভাতে পারবে না।”</div>
</div>
<!-- PARSED ABOVE; EDITING MAY BREAK PARSER -->
</body></html>