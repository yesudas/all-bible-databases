<html><head>
<meta http-equiv="Content-Type" content="text/html;charset=utf-8" />
<title>Isa 10 &ndash; যিশাইয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 10);">
<div id="navbar"><a href="../index.html">Pobitro Baibel</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_8.html">8</a> <a href="Isa_9.html">9</a> <b>10</b> <a href="Isa_11.html">11</a> <a href="Isa_12.html">12</a> ... <a href="Isa_66.html">66</a> </div><hr>
<h1>Isa 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ধিক সেই লোকদের, যারা অন্যায় আইন জারি করে এবং মিথ্যা দলিলপত্র তৈরী করে যেন তারা গরীবদের তাদের অধিকার থেকে সরিয়ে দিতে পারে আর আমার অত্যাচারিত লোকদের ন্যায়বিচার পেতে বাধা দিতে পারে এবং বিধবাদের ও অনাথদের জিনিস লুট করতে পারে।</div>
<div class="v" id="v3"><span class="vn">3</span> শাস্তি পাবার দিনে যখন দূর থেকে বিপদ আসবে তখন তোমরা কি করবে? সাহায্য পাবার জন্য কার কাছে দৌড়ে যাবে? তোমাদের ধন-সম্পদ কোথায় রেখে যাবে?</div>
<div class="v" id="v4"><span class="vn">4</span> তোমরা তো বন্দীদের মধ্যে থাকবে কিম্বা মৃতদের সংগী হবে; তোমাদের করবার আর কিছুই থাকবে না। এই সব হলেও তাঁর ক্রোধ থামবে না; এখনও তাঁর হাত উঠানোই রয়েছে।</div>
<div class="v" id="v5"><h2>আসিরীয়দের প্রতি ঈশ্বরের রায়</h2><span class="vn">5</span> <span class="br-p"><br><br></span>ধিক্‌ আসিরিয়া, আমার ক্রোধের লাঠি! তার হাতে রয়েছে আমার ভীষণ ক্রোধের গদা।</div>
<div class="v" id="v6"><span class="vn">6</span> আমি তাকে ঈশ্বরের প্রতি ভক্তিহীন এক জাতির বিরুদ্ধে পাঠাচ্ছি এবং যারা আমার ক্রোধ জাগিয়েছে তাদের বিরুদ্ধে পাঠাচ্ছি যেন সে লুট করতে ও কেড়ে নিতে পারে আর রাস্তার কাদার মত করে তাদের পায়ে মাড়াতে পারে।</div>
<div class="v" id="v7"><span class="vn">7</span> কিন্তু আসিরিয়ার উদ্দেশ্য তা নয়, তার পরিকল্পনা অন্য রকম; তার উদ্দেশ্য ধ্বংস করা আর অনেক জাতিকে শেষ করে দেওয়া।</div>
<div class="v" id="v8"><span class="vn">8</span> সে বলে, “আমার সেনাপতিরা কি সবাই রাজার মত নয়?</div>
<div class="v" id="v9"><span class="vn">9</span> কল্‌নোর অবস্থা কি কর্কমীশের মত নয়? হমাৎ কি অর্পদের মত নয়? আর শমরিয়া কি দামেস্কের মত নয়?</div>
<div class="v" id="v10"><span class="vn">10</span> সেই সব প্রতিমায় ভরা রাজ্যগুলো আমার হাতে পড়েছে; তাদের মূর্তিগুলো যিরূশালেম আর শমরিয়ার মূর্তিগুলোর চেয়ে অনেক ভাল।</div>
<div class="v" id="v11"><span class="vn">11</span> আমি শমরিয়া ও তার প্রতিমাগুলোর প্রতি যা করেছি যিরূশালেম ও তার মূর্তিগুলোর প্রতি তা-ই করব।”</div>
<div class="v" id="v12"><span class="vn">12</span> <span class="br-p"><br><br></span>প্রভু সিয়োন পাহাড় ও যিরূশালেমের বিরুদ্ধে তাঁর সব কাজ শেষ করে বলবেন, “আসিরিয়ার রাজার অহংকারী অন্তরের কাজ ও তার গর্বভরা চাহনির জন্য আমি তাকে শাস্তি দেব,</div>
<div class="v" id="v13"><span class="vn">13</span> কারণ সে বলে, ‘আমার হাতের শক্তিতে আর জ্ঞানের দ্বারা আমি এটা করেছি, কারণ আমার বুদ্ধি আছে। জাতিদের সীমা আমি দূর করে দিয়েছি, তাদের ধন-সম্পদ লুট করেছি; শক্তিশালী বীরের মত আমি তাদের রাজাদের দমন করেছি।</div>
<div class="v" id="v14"><span class="vn">14</span> যেমন করে কেউ পাখীর বাসায় হাত দেয় তেমনি করে আমি জাতিদের ধন-সম্পদে হাত দিয়েছি। লোকে যেমন করে পড়ে থাকা ডিম জড়ো করে তেমনি করে পৃথিবীর সমস্ত দেশকে আমি জড়ো করেছি। কেউ ডানা নাড়ে নি কিম্বা কেউ কিচির মিচির করবার জন্য মুখ খোলে নি।’ ”</div>
<div class="v" id="v15"><span class="vn">15</span> <span class="br-p"><br><br></span>কুড়াল কি কাঠুরের উপরে নিজেকে উঠায় কিম্বা করাত কি কাঠ-মিস্ত্রির সামনে বড়াই করে? না, তা হতে পারে না। লাঠি লাঠিয়ালকে চালাতে পারে না ও গদা গদাধারীকে ঘুরাতে পারে না, কারণ গদাধারী তো কাঠের জিনিস নয়।</div>
<div class="v" id="v16"><span class="vn">16</span> সেইজন্য সর্বক্ষমতার অধিকারী প্রভু সদাপ্রভু আসিরিয়ার শক্তিশালী যোদ্ধাদের উপর একটা ক্ষয়-করা রোগ পাঠিয়ে দেবেন; তার জাঁকজমকের নীচে জ্বলন্ত শিখার মত করে আগুন জ্বালানো হবে।</div>
<div class="v" id="v17"><span class="vn">17</span> ইস্রায়েলের আলো হবেন আগুনের মত; তাদের পবিত্রজন হবেন একটা শিখার মত। সেই আগুন একদিনে তার সব কাঁটাঝোপ আর কাঁটাগাছ পুড়িয়ে ফেলবে।</div>
<div class="v" id="v18"><span class="vn">18</span> যেমন করে একজন রোগী ক্ষয় হয়ে যায়, তেমনি করে সেই আগুন আসিরিয়ার সব গভীর বন ও উর্বর ক্ষেত-খামার সম্পূর্ণভাবে ধ্বংস করে ফেলবে।</div>
<div class="v" id="v19"><span class="vn">19</span> তার বনের বাকী গাছগুলো সংখ্যায় এত কম হবে যে, একজন ছোট ছেলেও তা গুণে লিখতে পারবে।</div>
<div class="v" id="v20"><h2>ইস্রায়েলের বেঁচে থাকা লোকেরা</h2><span class="vn">20</span> <span class="br-p"><br><br></span>সেই দিন ইস্রায়েলের বেঁচে থাকা লোকেরা, অর্থাৎ যাকোবের বংশের বাকী লোকেরা তাদের আঘাতকারীদের উপর আর নির্ভর করবে না, কিন্তু সদাপ্রভুর উপর, ইস্রায়েলের সেই পবিত্রজনের উপর সত্যিই নির্ভর করবে।</div>
<div class="v" id="v21"><span class="vn">21</span> বেঁচে থাকা লোকেরা ফিরে আসবে; যাকোবের বাকী লোকেরা শক্তিশালী ঈশ্বরের কাছে ফিরে আসবে।</div>
<div class="v" id="v22"><span class="vn">22</span> হে ইস্রায়েল, যদিও তোমার লোকসংখ্যা সমুদ্র-পারের বালুকণার মত তবুও মাত্র অল্প লোকই ফিরে আসবে। ইস্রায়েলের জন্য ধ্বংস ঠিক করা আছে এবং সেই ন্যায্য শাস্তি তাদের উপর আসবেই আসবে।</div>
<div class="v" id="v23"><span class="vn">23</span> গোটা দেশের উপর যে ধ্বংস ঠিক করা আছে সেইমত সর্বক্ষমতার অধিকারী প্রভু সদাপ্রভু কাজ করবেন।</div>
<div class="v" id="v24"><span class="vn">24</span> <span class="br-p"><br><br></span>সেইজন্য সর্বক্ষমতার অধিকারী প্রভু সদাপ্রভু বলছেন, “হে আমার লোকেরা, তোমরা যারা সিয়োনে থাক, যদিও আসিরিয়েরা মিসর দেশের মত করে তোমাদের লাঠি দিয়ে মারে আর তোমাদের বিরুদ্ধে গদা তোলে তবুও তোমরা তাদের ভয় কোরো না।</div>
<div class="v" id="v25"><span class="vn">25</span> তোমাদের উপরে আমার ক্রোধ খুব শীঘ্রই শেষ হবে, আর তা আসিরিয়দের ধ্বংস করবে।”</div>
<div class="v" id="v26"><span class="vn">26</span> <span class="br-p"><br><br></span>সর্বক্ষমতার অধিকারী সদাপ্রভু ওরেব পাহাড়ে মিদিয়নকে আঘাত করবার সময় যেমন করেছিলেন তেমনি করে তিনি চাবুক দিয়ে আসিরিয়দের মারবেন। মিসরে যেমন করেছিলেন তেমনি করেই তিনি জলের উপরে তাঁর লাঠি উঠাবেন।</div>
<div class="v" id="v27"><span class="vn">27</span> সেই দিন তোমাদের কাঁধ থেকে তাদের বোঝা, তোমাদের ঘাড় থেকে তাদের জোয়াল তুলে নেওয়া হবে; তোমরা মোটা হয়েছ বলে সেই জোয়াল ভেংগে পড়বে।</div>
<div class="v" id="v28"><span class="vn">28</span> <span class="br-p"><br><br></span>তারা অয়াতে ঢুকেছে, মিগ্রোণ পার হয়ে গেছে; তারা মিক্‌মসে তাদের জিনিসপত্র রেখে গেছে।</div>
<div class="v" id="v29"><span class="vn">29</span> তারা গিরিপথ পার হয়ে এসে বলছে, “আমরা গেবাতে ছাউনি ফেলে রাত কাটাব।” এতে রামা কাঁপছে, শৌলের গিবিয়ার লোকেরা পালিয়ে যাচ্ছে।</div>
<div class="v" id="v30"><span class="vn">30</span> হে গল্লীমের লোকেরা, তোমরা চিৎকার কর। হে লয়িশার লোকেরা, তোমরা কান দাও। হায়, অনাথোৎ!</div>
<div class="v" id="v31"><span class="vn">31</span> মদ্‌মেনার লোকেরা পালিয়ে যাচ্ছে; গেবীমের লোকেরা লুকাচ্ছে।</div>
<div class="v" id="v32"><span class="vn">32</span> আজকে আসিরিয়েরা নোবে গিয়ে থামবে; তারা সিয়োন-কন্যার পাহাড়ের দিকে, অর্থাৎ যিরূশালেমের পাহাড়ের দিকে ঘুষি বাগাচ্ছে।</div>
<div class="v" id="v33"><span class="vn">33</span> <span class="br-p"><br><br></span>দেখ, সর্বক্ষমতার অধিকারী প্রভু সদাপ্রভু মহাশক্তিতে ডালগুলো ভেংগে ফেলবেন। উঁচু উঁচু গাছগুলো কেটে ফেলা হবে; সেগুলো মাটিতে পড়ে যাবে।</div>
<div class="v" id="v34"><span class="vn">34</span> তিনি লোহার অস্ত্র দিয়ে বনের ঘন ঝোপ কেটে ফেলবেন, আর শক্তিশালী একজনের দ্বারা লেবাননের গাছগুলো ধ্বংস করা হবে।</div>
</div>
<!-- PARSED ABOVE; EDITING MAY BREAK PARSER -->
</body></html>