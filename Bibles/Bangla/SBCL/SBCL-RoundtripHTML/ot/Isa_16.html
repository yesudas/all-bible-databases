<html><head>
<meta http-equiv="Content-Type" content="text/html;charset=utf-8" />
<title>Isa 16 &ndash; যিশাইয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 16);">
<div id="navbar"><a href="../index.html">Pobitro Baibel</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_14.html">14</a> <a href="Isa_15.html">15</a> <b>16</b> <a href="Isa_17.html">17</a> <a href="Isa_18.html">18</a> ... <a href="Isa_66.html">66</a> </div><hr>
<h1>Isa 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে মোয়াবীয়েরা, তোমরা মরু-এলাকার মধ্যেকার সেলা থেকে সিয়োন-পাহাড়ে দেশের শাসনকর্তার কাছে উপহার হিসাবে কতগুলো ভেড়ার বাচ্চা পাঠিয়ে দাও।</div>
<div class="v" id="v2"><span class="vn">2</span> বাসা থেকে ঠেলে বের করে দিলে পাখী যেমন এদিক ওদিক ঘুরে বেড়ায় তেমনি করে মোয়াবের লোকেরা অর্ণোন নদীর হেঁটে পার হওয়ার জায়গায় ঘুরে বেড়াবে।</div>
<div class="v" id="v3"><span class="vn">3</span> <span class="br-p"><br><br></span>তারা বলবে, “আমাদের পরামর্শ দাও; কি করা উচিত বল। তোমার দুপুর বেলার ছায়াকে রাতের অন্ধকারের মত কর- যারা পালিয়ে যাচ্ছে তাদের লুকিয়ে রাখ, আর যারা রক্ষা পাবার জন্য আশ্রয় চায় তাদের ধরিয়ে দিয়ো না।</div>
<div class="v" id="v4"><span class="vn">4</span> মোয়াবের পালিয়ে যাওয়া লোকদের তোমাদের সংগে থাকতে দাও; ধ্বংসকারীদের সামনে থেকে তাদের আড়াল করে রাখ।” <span class="br-p"><br><br></span>যিহূদায় অত্যাচারীরা শেষ হয়ে যাবে; ধ্বংসের কাজ থেমে যাবে। দেশে আক্রমণকারীদের আর দেখা যাবে না।</div>
<div class="v" id="v5"><span class="vn">5</span> অটল ভালবাসা দিয়ে দায়ূদের রাজবাড়ীতে একটা সিংহাসন স্থাপন করা হবে; একজন বিশ্বস্ত লোক তার উপরে বসবেন। তিনি সততার সংগে বিচার করবেন এবং তাড়াতাড়ি ন্যায় প্রতিষ্ঠা করবেন।</div>
<div class="v" id="v6"><span class="vn">6</span> <span class="br-p"><br><br></span>আমরা মোয়াবের অহংকারের কথা শুনেছি, সে খুব অহংকারী। তার গর্বের কথা, নিজেকে বড় করবার কথা ও সব অহংকারের কথা শুনেছি, কিন্তু তার সব বড়াই মিথ্যা।</div>
<div class="v" id="v7"><span class="vn">7</span> কাজেই মোয়াবীয়েরা তাদের দেশের জন্য একসংগে জোরে জোরে কাঁদবে, কীর্‌-হরসতের কিশমিশের পিঠার জন্য তোমরা জোরে জোরে কাঁদবে ও দুঃখ করবে।</div>
<div class="v" id="v8"><span class="vn">8</span> হিষ্‌বোনের ক্ষেতগুলো আর সিব্‌মার আংগুর লতা শুকিয়ে গেছে। জাতিদের শাসনকর্তারা ভাল ভাল আংগুর গাছ মাড়িয়ে গেছে; সেগুলো একদিন যাসের পর্যন্ত গিয়ে পৌঁছাত আর মরু-এলাকার দিকে ছড়িয়ে যেত। সেগুলোর লতা আরও ছড়িয়ে সমুদ্র পার হয়ে গিয়েছিল।</div>
<div class="v" id="v9"><span class="vn">9</span> সেইজন্য আমি যাসেরের মতই সিব্‌মার আংগুর লতার জন্য কাঁদছি। হে হিষ্‌বোন, হে ইলিয়ালী, আমি চোখের জলে তোমাদের ভিজাব। পাকা ফল ও ফসল কাটবার জন্য তোমাদের আনন্দের চিৎকার থামিয়ে দেওয়া হয়েছে।</div>
<div class="v" id="v10"><span class="vn">10</span> ফলের বাগানগুলো থেকে আনন্দ ও খুশীর ভাব দূর করা হয়েছে। আংগুর ক্ষেতে আর কেউ গান বা চিৎকার করে না, আর আংগুর মাড়াইয়ের জায়গায় কেউ মাড়াই করে রস বের করে না, কারণ সেই চিৎকার বন্ধ করে দেওয়া হয়েছে।</div>
<div class="v" id="v11"><span class="vn">11</span> <span class="br-p"><br><br></span>আমার অন্তর মোয়াবের জন্য, আমার ভিতরটা কীর্‌-হরসতের জন্য বীণার মত করে কাঁদছে।</div>
<div class="v" id="v12"><span class="vn">12</span> মোয়াব যখন বুঝতে পারবে যে, তার পূজার উঁচু স্থানে গিয়ে লাভ হচ্ছে না তখন প্রার্থনার জন্য সে তার মন্দিরে যাবে, কিন্তু তাতেও কোন লাভ হবে না।</div>
<div class="v" id="v13"><span class="vn">13</span> <span class="br-p"><br><br></span>সদাপ্রভু মোয়াব সম্বন্ধে এই কথা আগেই বলেছেন।</div>
<div class="v" id="v14"><span class="vn">14</span> কিন্তু এখন সদাপ্রভু বলছেন, “চুক্তিতে বাঁধা চাকর যেমন বছর গোণে তেমনি করে ঠিক তিন বছরের মধ্যে মোয়াবের জাঁকজমক ও তার বহু সংখ্যক লোকের সবাইকে তুচ্ছ করা হবে এবং বেঁচে থাকা লোকেরা হবে সংখ্যায় অল্প ও দুর্বল।”</div>
</div>
<!-- PARSED ABOVE; EDITING MAY BREAK PARSER -->
</body></html>