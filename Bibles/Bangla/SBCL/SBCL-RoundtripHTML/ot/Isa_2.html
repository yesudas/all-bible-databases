<html><head>
<meta http-equiv="Content-Type" content="text/html;charset=utf-8" />
<title>Isa 2 &ndash; যিশাইয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 2);">
<div id="navbar"><a href="../index.html">Pobitro Baibel</a> &ndash; <b>যিশাইয়</b> &ndash; <a href="Isa_1.html">1</a> <b>2</b> <a href="Isa_3.html">3</a> <a href="Isa_4.html">4</a> ... <a href="Isa_66.html">66</a> </div><hr>
<h1>Isa 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর পাহাড়</h2><span class="vn">1</span> <span class="br-p"><br><br></span>যিহূদা ও যিরূশালেম সম্বন্ধে আমোসের ছেলে যিশাইয় যা দেখেছিলেন তা এই:</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>শেষকালে সমস্ত পাহাড়ের মধ্যে <br><span class="br-ind"><br><span class="indent">&nbsp;</span></span>সেই পাহাড়টাকেই সবচেয়ে উঁচুতে তোলা হবে <br><span class="br-ind"><br><span class="indent">&nbsp;</span></span>যেখানে সদাপ্রভুর ঘর আছে। <br><span class="br-ind"><br><span class="indent">&nbsp;</span></span>ছোট ছোট পাহাড়গুলোর চেয়ে <br><span class="br-ind"><br><span class="indent">&nbsp;</span></span>তাকে উঁচুতে তোলা হবে, <br><span class="br-ind"><br><span class="indent">&nbsp;</span></span>আর সব জাতি স্রোতের মত তার দিকে যাবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অনেক জাতির লোক এসে বলবে, <br><span class="br-ind"><br><span class="indent">&nbsp;</span></span>“চল, আমরা সদাপ্রভুর পাহাড়ে উঠে যাই, <br><span class="br-ind"><br><span class="indent">&nbsp;</span></span>চল, যাকোবের ঈশ্বরের ঘরে যাই। <br><span class="br-ind"><br><span class="indent">&nbsp;</span></span>তিনি আমাদের তাঁর পথ সম্বন্ধে শিক্ষা দেবেন <br><span class="br-ind"><br><span class="indent">&nbsp;</span></span>আর আমরা তাঁর পথে চলব।” <br><span class="br-ind"><br><span class="indent">&nbsp;</span></span>তারা এই কথা বলবে, কারণ সিয়োন থেকে নির্দেশ দেওয়া হবে <br><span class="br-ind"><br><span class="indent">&nbsp;</span></span>আর যিরূশালেম থেকে বের হবে সদাপ্রভুর বাক্য। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনি জাতিদের মধ্যে বিচার করে দেবেন; <br><span class="br-ind"><br><span class="indent">&nbsp;</span></span>অনেক দেশের লোকদের মধ্যে আপোষ-মীমাংসা করবেন। <br><span class="br-ind"><br><span class="indent">&nbsp;</span></span>তারা তাদের তলোয়ার ভেংগে লাংগলের ফাল গড়বে <br><span class="br-ind"><br><span class="indent">&nbsp;</span></span>আর বর্শা ভেংগে গড়বে ডাল ছাঁটবার ছুরি। <br><span class="br-ind"><br><span class="indent">&nbsp;</span></span>এক জাতি অন্য জাতির বিরুদ্ধে আর তলোয়ার উঠাবে না; <br><span class="br-ind"><br><span class="indent">&nbsp;</span></span>তারা আর যুদ্ধ করতে শিখবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে যাকোবের বংশধরেরা, এস; <br><span class="br-ind"><br><span class="indent">&nbsp;</span></span>চল, আমরা সদাপ্রভুর আলোতে চলাফেরা করি। <br></div>
<div class="v" id="v6"><h2>সদাপ্রভুর দিন</h2><span class="vn">6</span> <span class="br-p"><br><br></span>তুমি তো তোমার লোকদের, অর্থাৎ যাকোবের বংশধরদের ত্যাগ করেছ। তারা পূর্ব দিকের দেশগুলোর কুসংস্কার দিয়ে পূর্ণ হয়েছে; তারা পলেষ্টীয়দের মত মায়াবিদ্যার অভ্যাস করেছে এবং ভিন্ন জাতিদের সংগে হাতে হাত মিলিয়েছে।</div>
<div class="v" id="v7"><span class="vn">7</span> তাদের দেশ সোনা ও রূপায় ভরা, তাদের ধন-সম্পদের শেষ নেই। তাদের দেশ ঘোড়ায় পরিপূর্ণ আর তাদের রথও অসংখ্য।</div>
<div class="v" id="v8"><span class="vn">8</span> এছাড়া তাদের দেশ প্রতিমায় পূর্ণ হয়েছে। তাদের হাতে তৈরী জিনিসের কাছে তারা প্রণাম করে, তারা যা আংগুল দিয়ে তৈরী করেছে তার কাছেই মাথা নোয়ায়।</div>
<div class="v" id="v9"><span class="vn">9</span> কাজেই লোকদের নত করা হবে এবং তাদের সবাইকে নীচু করা হবে। তাদের তুমি ক্ষমা কোরো না।</div>
<div class="v" id="v10"><span class="vn">10</span> <span class="br-p"><br><br></span>সদাপ্রভুর ভয়ংকরতা এবং তাঁর মহিমার উজ্জ্বলতার হাত থেকে রক্ষা পাবার জন্য তোমরা বড় বড় পাথরের ফাঁকে ঢুকে যাও, মাটির মধ্যে লুকাও।</div>
<div class="v" id="v11"><span class="vn">11</span> গর্বিত লোকের চাহনি নত করা হবে আর লোকদের অহংকার নীচে নামানো হবে। সেই দিন কেবল সদাপ্রভুকেই সম্মানিত করা হবে।</div>
<div class="v" id="v12"><span class="vn">12</span> <span class="br-p"><br><br></span>সর্বক্ষমতার অধিকারী সদাপ্রভু অহংকারী আর গর্বিত লোকদের এবং যারা উঁচুতে আছে তাদের সকলের জন্য একটা দিন ঠিক করেছেন; সেই দিন তাদের সবাইকে নত করা হবে।</div>
<div class="v" id="v13"><span class="vn">13</span> লেবাননের সব লম্বা ও উঁচু এরস গাছ আর বাশনের সব এলোন গাছ নীচু করা হবে;</div>
<div class="v" id="v14"><span class="vn">14</span> এছাড়া সব বড় বড় পাহাড়-পর্বত,</div>
<div class="v" id="v15"><span class="vn">15</span> প্রত্যেকটা উঁচু পাহারা-ঘর, প্রত্যেকটা শক্ত দেয়াল,</div>
<div class="v" id="v16"><span class="vn">16</span> সমস্ত তর্শীশ-জাহাজ আর প্রত্যেকটা জাঁকজমকপূর্ণ জাহাজ নীচু করা হবে।</div>
<div class="v" id="v17"><span class="vn">17</span> মানুষের গর্বকে নীচে নামানো হবে আর লোকের অহংকারকে নীচু করা হবে। সেই দিন কেবল সদাপ্রভুকেই সম্মানিত করা হবে,</div>
<div class="v" id="v18"><span class="vn">18</span> আর প্রতিমাগুলো একেবারে ধ্বংস হয়ে যাবে।</div>
<div class="v" id="v19"><span class="vn">19</span> <span class="br-p"><br><br></span>সদাপ্রভু যখন পৃথিবীর লোকদের ভয় দেখাবার জন্য আসবেন তখন তাঁর ভয়ংকরতার ও তাঁর মহিমার উজ্জ্বলতার হাত থেকে রক্ষা পাবার জন্য লোকে সেই দিন পাহাড়ের গুহায় আর মাটির গর্তে পালাবে।</div>
<div class="v" id="v20"><span class="vn">20</span> সেই দিন লোকে তাদের পূজার জন্য তৈরী সোনা ও রূপার প্রতিমাগুলো ছুঁচো ও বাদুড়ের কাছে ফেলে দেবে।</div>
<div class="v" id="v21"><span class="vn">21</span> <span class="br-p"><br><br></span>সদাপ্রভু যখন পৃথিবীর লোকদের ভয় দেখাবার জন্য আসবেন তখন তাঁর ভয়ংকরতার ও তাঁর মহিমার উজ্জ্বলতার হাত থেকে রক্ষা পাবার জন্য লোকে বড় বড় পাথরের ফাঁকে ও পাহাড়ের ফাটলে পালিয়ে যাবে।</div>
<div class="v" id="v22"><span class="vn">22</span> <span class="br-p"><br><br></span>তোমরা মানুষের উপর নির্ভর করা ছেড়ে দাও। তার প্রাণ তো তার নাকের একটা নিঃশ্বাস ছাড়া আর কিছু নয়; তার কোনই দাম নেই।</div>
</div>
<!-- PARSED ABOVE; EDITING MAY BREAK PARSER -->
</body></html>