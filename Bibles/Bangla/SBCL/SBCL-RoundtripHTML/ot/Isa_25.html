<html><head>
<meta http-equiv="Content-Type" content="text/html;charset=utf-8" />
<title>Isa 25 &ndash; যিশাইয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Isa', 25);">
<div id="navbar"><a href="../index.html">Pobitro Baibel</a> &ndash; <b>যিশাইয়</b> &ndash; <a href="Isa_1.html">1</a> ... <a href="Isa_23.html">23</a> <a href="Isa_24.html">24</a> <b>25</b> <a href="Isa_26.html">26</a> <a href="Isa_27.html">27</a> ... <a href="Isa_66.html">66</a> </div><hr>
<h1>Isa 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর মহান কাজ</h2><span class="vn">1</span> <span class="br-p"><br><br></span>হে সদাপ্রভু, তুমিই আমার ঈশ্বর; আমি তোমার গৌরব করব আর তোমার প্রশংসা করব। যে সব আশ্চর্য আশ্চর্য কাজ অনেক দিন আগেই তুমি পরিকল্পনা করেছিলে তা তুমি সম্পূর্ণ বিশ্বস্তভাবে করেছ।</div>
<div class="v" id="v2"><span class="vn">2</span> তুমি শহরকে পাথরের ঢিবি করেছ আর দেয়াল-ঘেরা শহরকে করেছ ধ্বংসের স্তূপ। বিদেশী শত্রুদের দুর্গ আর থাকবে না; তা কখনও আর তৈরী করা হবে না।</div>
<div class="v" id="v3"><span class="vn">3</span> সেইজন্য শক্তিশালী জাতিরা তোমার গৌরব করবে এবং নিষ্ঠুর জাতিদের শহরগুলো তোমাকে ভক্তিপূর্ণ ভয় করবে।</div>
<div class="v" id="v4"><span class="vn">4</span> তুমি তো গরীবদের দুর্গ, অভাবীদের কষ্টের সময়কার দুর্গ, ঝড় থেকে রক্ষা পাবার জায়গা আর রোদের গরম থেকে রক্ষা পাবার ছায়া। দেয়ালের গায়ে আঘাত করা ঝড় আর মরুভূমির গরমের মত নিষ্ঠুরদের নিঃশ্বাস থেকে তুমি রক্ষা করে থাক। তুমি বিদেশীদের চেঁচামেচি থামিয়ে দেবে। মেঘের ছায়া যেমন গরম কমিয়ে দেয় তেমনি তুমি নিষ্ঠুরদের গান থামিয়ে দেবে।</div>
<div class="v" id="v6"><span class="vn">6</span> <span class="br-p"><br><br></span>সর্বক্ষমতার অধিকারী সদাপ্রভু এই পাহাড়ের উপরে সব জাতির লোকদের জন্য ভাল ভাল খাবার জিনিসের আর পুরানো আংগুর-রসের এক মহাভোজ দেবেন; তাতে থাকবে সবচেয়ে ভাল মাংস আর সবচেয়ে ভাল আংগুর-রস।</div>
<div class="v" id="v7"><span class="vn">7</span> যে পর্দায় সব জাতির লোকেরা ঢাকা পড়েছে, যে চাদর সব জাতিকে ঢেকে ফেলেছে, এই পাহাড়েই তিনি তা নষ্ট করে দেবেন।</div>
<div class="v" id="v8"><span class="vn">8</span> মৃত্যুকে তিনি চিরকালের জন্য ধ্বংস করবেন। প্রভু সদাপ্রভু সকলের চোখের জল মুছিয়ে দেবেন আর সমস্ত পৃথিবী থেকে তাঁর লোকদের অসম্মান দূর করবেন। সদাপ্রভু এই কথা বলেছেন।</div>
<div class="v" id="v9"><span class="vn">9</span> সেই দিন লোকে বলবে, “দেখ, ইনিই আমাদের ঈশ্বর; আমরা তাঁর অপেক্ষায় ছিলাম যেন তিনি আমাদের উদ্ধার করেন। ইনিই সদাপ্রভু; আমরা তাঁর অপেক্ষায় ছিলাম। এস, আমরা তাঁর উদ্ধার-কাজের জন্য আনন্দ করি ও খুশী হই।”</div>
<div class="v" id="v10"><span class="vn">10</span> <span class="br-p"><br><br></span>সদাপ্রভুর হাত এই পাহাড়ের উপরে থাকবে। গোবরের সংগে খড় যেমন পায়ে মাড়ানো হয় ঠিক তেমনি করে মোয়াবকেও তিনি পায়ে মাড়াবেন।</div>
<div class="v" id="v11"><span class="vn">11</span> সাঁতারু যেমন হাত বাড়িয়ে সাঁতার কাটে তেমনি করে তারা গোবরের মধ্যে হাত বাড়াবে। তাদের হাতের চেষ্টা মিথ্যা হবে; ঈশ্বর তাদের অহংকার ভেংগে দেবেন।</div>
<div class="v" id="v12"><span class="vn">12</span> তিনি মোয়াবের দেয়ালের উঁচু দুর্গগুলো ধ্বংস করবেন; তিনি সেগুলো মাটিতে, এমন কি, ধুলায় মিশিয়ে দেবেন।</div>
</div>
<!-- PARSED ABOVE; EDITING MAY BREAK PARSER -->
</body></html>