<html><head>
<meta http-equiv="Content-Type" content="text/html;charset=utf-8" />
<title>Jer 39 &ndash; যিরমিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 39);">
<div id="navbar"><a href="../index.html">Pobitro Baibel</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_37.html">37</a> <a href="Jer_38.html">38</a> <b>39</b> <a href="Jer_40.html">40</a> <a href="Jer_41.html">41</a> ... <a href="Jer_52.html">52</a> </div><hr>
<h1>Jer 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেম দখল করবার ঘটনা</h2><span class="vn">1</span> <span class="br-p"><br><br></span>যিরূশালেম এইভাবে দখল করা হয়েছিল। যিহূদার রাজা সিদিকিয়ের রাজত্বের নবম বছরের দশম মাসে বাবিলের রাজা নবূখদ্‌নিৎসর তাঁর সমস্ত সৈন্যদল নিয়ে যিরূশালেমের বিরুদ্ধে এসে শহরটা ঘেরাও করে রাখলেন।</div>
<div class="v" id="v2"><span class="vn">2</span> সিদিকিয়ের রাজত্বের এগারো বছরের চতুর্থ মাসের নবম দিনে শহরের দেয়ালের এক জায়গা ভেংগে ফেলা হল।</div>
<div class="v" id="v3"><span class="vn">3</span> তখন বাবিলের রাজার সব রাজকর্মচারীরা, অর্থাৎ নের্গল-শরেৎসর, সমগরনবো, শর্সখীম নামে একজন প্রধান কর্মচারী, নের্গল-শরেৎসর নামে উঁচু পদের একজন রাজকর্মচারী এবং বাবিলের রাজার অন্যান্য সব কর্মচারীরা এসে মাঝ-ফটকে বসলেন।</div>
<div class="v" id="v4"><span class="vn">4</span> যিহূদার রাজা সিদিকিয় ও তাঁর সমস্ত সৈন্য তাঁদের দেখে পালিয়ে গেলেন; তাঁরা রাতের বেলা রাজার বাগানের পথ ধরে দুই দেয়ালের ফটক দিয়ে শহর ত্যাগ করে অরাবার দিকে গেলেন।</div>
<div class="v" id="v5"><span class="vn">5</span> <span class="br-p"><br><br></span>কিন্তু বাবিলীয় সৈন্যেরা তাঁদের পিছনে তাড়া করে যিরীহোর সমভূমিতে সিদিকিয়কে ধরে ফেলল। তারা তাঁকে ধরে হমাৎ দেশের রিব্‌লাতে বাবিলের রাজা নবূখদ্‌নিৎসরের কাছে নিয়ে গেল। নবূখদ্‌নিৎসর তাঁর শাস্তির আদেশ দিলেন।</div>
<div class="v" id="v6"><span class="vn">6</span> বাবিলের রাজা রিব্‌লাতে সিদিকিয়ের চোখের সামনেই তাঁর ছেলেদের মেরে ফেললেন এবং যিহূদার সমস্ত রাজকর্মচারীদেরও মেরে ফেললেন।</div>
<div class="v" id="v7"><span class="vn">7</span> তারপর তিনি সিদিকিয়ের চোখ তুলে ফেলে তাঁকে বাবিলে নিয়ে যাবার জন্য ব্রোঞ্জের শিকল দিয়ে বাঁধলেন।</div>
<div class="v" id="v8"><span class="vn">8</span> <span class="br-p"><br><br></span>বাবিলীয়েরা রাজবাড়ীতে ও লোকদের বাড়ী-ঘরে আগুন লাগিয়ে দিল এবং যিরূশালেমের দেয়াল ভেংগে ফেলল।</div>
<div class="v" id="v9"><span class="vn">9</span> সেই সময় যারা শহরে থেকে গিয়েছিল, যারা বাবিলের পক্ষে গিয়েছিল এবং দেশের বাকী লোকদের বাবিলের রাজার রক্ষীদলের সেনাপতি নবূষরদন বন্দী করে বাবিলে নিয়ে গেলেন।</div>
<div class="v" id="v10"><span class="vn">10</span> কিন্তু রক্ষীদলের সেনাপতি নবূষরদন সম্পত্তিহীন কিছু গরীব লোককে যিহূদা দেশে রেখে গেলেন; সেই সময়ে তিনি তাদের আংগুর ক্ষেত ও জমি দিয়ে গেলেন।</div>
<div class="v" id="v11"><span class="vn">11</span> <span class="br-p"><br><br></span>বাবিলের রাজা নবূখদ্‌নিৎসর যিরমিয়ের বিষয়ে রাজার রক্ষীদলের সেনাপতি নবূষরদনকে এই আদেশ দিলেন,</div>
<div class="v" id="v12"><span class="vn">12</span> “তাঁকে নিয়ে তাঁর দেখাশোনা করবে; তাঁর কোন ক্ষতি করবে না বরং তিনি যা বলবেন তা করবে।”</div>
<div class="v" id="v13"><span class="vn">13</span> কাজেই রক্ষীদলের সেনাপতি নবূষরদন, নবূশস্‌বন নামে একজন প্রধান কর্মচারী, নের্গল-শরেৎসর নামে একজন উঁচু পদের কর্মচারী ও বাবিলের রাজার অন্য সব উঁচু পদের কর্মচারীরা লোক পাঠিয়ে পাহারাদারদের উঠান থেকে যিরমিয়কে বের করে আনলেন। যিরমিয়কে তাঁর বাড়ীতে নিয়ে যাবার জন্য তাঁরা অহীকামের ছেলে গদলিয়ের হাতে দিলেন; অহীকাম ছিল শাফনের ছেলে। যিরমিয় তাঁর নিজের লোকদের মধ্যেই রইলেন।</div>
<div class="v" id="v15"><span class="vn">15</span> <span class="br-p"><br><br></span>যিরমিয় যখন পাহারাদারদের উঠানে বন্দী ছিলেন তখন সদাপ্রভুর এই বাক্য তাঁর কাছে প্রকাশিত হয়েছিল,</div>
<div class="v" id="v16"><span class="vn">16</span> “কূশীয় এবদ-মেলকের কাছে গিয়ে বল যে, ইস্রায়েলের ঈশ্বর সর্বক্ষমতার অধিকারী সদাপ্রভু বলেছেন, ‘মংগল দিয়ে নয় বরং অমংগলের মধ্য দিয়ে আমি এই শহরের বিরুদ্ধে আমার বাক্য সফল করতে যাচ্ছি। সেই সময় তোমার চোখের সামনেই তা পূর্ণ হবে,</div>
<div class="v" id="v17"><span class="vn">17</span> কিন্তু আমি তোমাকে উদ্ধার করব। যাদের তুমি ভয় কর তাদের হাতে তোমাকে দেওয়া হবে না।</div>
<div class="v" id="v18"><span class="vn">18</span> আমি নিশ্চয়ই তোমাকে রক্ষা করব; তোমাকে মেরে ফেলা হবে না, বরং তুমি কোনমতে তোমার প্রাণ রক্ষা করবে, কারণ তুমি আমার উপর নির্ভর করেছ। আমি সদাপ্রভু এই কথা বলছি।’ ”</div>
</div>
<!-- PARSED ABOVE; EDITING MAY BREAK PARSER -->
</body></html>