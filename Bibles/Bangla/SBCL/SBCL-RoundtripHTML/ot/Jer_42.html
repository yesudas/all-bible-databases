<html><head>
<meta http-equiv="Content-Type" content="text/html;charset=utf-8" />
<title>Jer 42 &ndash; যিরমিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jer', 42);">
<div id="navbar"><a href="../index.html">Pobitro Baibel</a> &ndash; <b>যিরমিয়</b> &ndash; <a href="Jer_1.html">1</a> ... <a href="Jer_40.html">40</a> <a href="Jer_41.html">41</a> <b>42</b> <a href="Jer_43.html">43</a> <a href="Jer_44.html">44</a> ... <a href="Jer_52.html">52</a> </div><hr>
<h1>Jer 42</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>লোকদের জন্য যিরমিয়ের প্রার্থনা</h2><span class="vn">1</span> <span class="br-p"><br><br></span>তারপর সৈন্যদলের সব সেনাপতিরা, কারেহের ছেলে যোহানন ও হোশয়িয়ের ছেলে যাসনিয় আর সমস্ত লোকেরা এসে নবী যিরমিয়কে বলল, “দয়া করে আপনি আমাদের মিনতি শুনুন এবং এই বাকী লোকদের জন্য আপনি আপনার ঈশ্বর সদাপ্রভুর কাছে প্রার্থনা করুন। আপনি তো এখন দেখতেই পাচ্ছেন যদিও এক সময় আমরা অনেকজন ছিলাম এখন কেবল মাত্র কয়েকজন পড়ে রয়েছি।</div>
<div class="v" id="v3"><span class="vn">3</span> আপনার ঈশ্বর সদাপ্রভুর কাছে প্রার্থনা করুন যাতে তিনি আমাদের বলে দেন আমরা কোথায় যাব আর কি করব।”</div>
<div class="v" id="v4"><span class="vn">4</span> <span class="br-p"><br><br></span>উত্তরে নবী যিরমিয় বললেন, “আমি আপনাদের কথা শুনেছি। আমি আপনাদের অনুরোধ অনুসারে আপনাদের ঈশ্বর সদাপ্রভুর কাছে নিশ্চয়ই প্রার্থনা করব। সদাপ্রভু যা বলবেন তা সবই আপনাদের বলব, কিছুই আপনাদের কাছ থেকে গোপন করব না।”</div>
<div class="v" id="v5"><span class="vn">5</span> <span class="br-p"><br><br></span>তখন তারা যিরমিয়কে বলল, “আপনার ঈশ্বর সদাপ্রভু আমাদের যা বলবার জন্য আপনাকে পাঠাবেন সেইমত যদি আমরা সব কিছু না করি তাহলে আমাদের বিরুদ্ধে সদাপ্রভুই যেন একজন সত্যিকার বিশ্বস্ত সাক্ষী হন।</div>
<div class="v" id="v6"><span class="vn">6</span> আমরা যাঁর কাছে আপনাকে পাঠাচ্ছি আমরা আমাদের সেই ঈশ্বর সদাপ্রভুর কথার বাধ্য হব- তা আমাদের পছন্দমত হোক বা না হোক। যদি আমরা আমাদের ঈশ্বর সদাপ্রভুর বাধ্য হই তবে আমাদের ভাল হবে।”</div>
<div class="v" id="v7"><span class="vn">7</span> <span class="br-p"><br><br></span>এর দশ দিন পরে যিরমিয়ের কাছে সদাপ্রভুর বাক্য প্রকাশিত হল।</div>
<div class="v" id="v8"><span class="vn">8</span> তখন তিনি যোহাননকে ও তার সংগের সৈন্যদলের সব সেনাপতিদের এবং সমস্ত লোকদের ডেকে একত্র করলেন।</div>
<div class="v" id="v9"><span class="vn">9</span> তিনি তাদের বললেন, “আপনারা আপনাদের মিনতি জানাবার জন্য যাঁর কাছে আমাকে পাঠিয়েছিলেন সেই ইস্রায়েলের ঈশ্বর সদাপ্রভু বলছেন,</div>
<div class="v" id="v10"><span class="vn">10</span> ‘তোমরা যদি দেশে থাক তবে আমি তোমাদের গড়ে তুলব, ভেংগে ফেলব না; আমি তোমাদের লাগিয়ে দেব, উপ্‌ড়ে ফেলব না, কারণ তোমাদের উপরে যে বিপদ এনেছি তার জন্য আমি মনে ব্যথা পেয়েছি।</div>
<div class="v" id="v11"><span class="vn">11</span> যাকে তোমরা ভয় করছ সেই বাবিলের রাজাকে তোমরা ভয় কোরো না, কারণ আমি তোমাদের সংগে সংগে আছি। আমি তোমাদের রক্ষা করব এবং তার হাত থেকে তোমাদের উদ্ধার করব।</div>
<div class="v" id="v12"><span class="vn">12</span> আমি তোমাদের প্রতি করুণা করব, তাতে সে-ও তোমাদের প্রতি করুণা করবে এবং তোমাদের নিজেদের জায়গায় আবার তোমাদের ফিরিয়ে আনবে।’</div>
<div class="v" id="v13"><span class="vn">13</span> <span class="br-p"><br><br></span>“কিন্তু যদি আপনারা বলেন, ‘আমরা দেশে থাকব না’ এবং এইভাবে আপনাদের ঈশ্বর সদাপ্রভুর কথা অমান্য করেন,</div>
<div class="v" id="v14"><span class="vn">14</span> আর যদি আপনারা বলেন, ‘আমরা গিয়ে মিসরে বাস করব; সেখানে আমরা যুদ্ধও দেখব না, তূরীর আওয়াজও শুনব না, খাবারের অভাবে খিদেও বোধ করব না,’</div>
<div class="v" id="v15"><span class="vn">15</span> তাহলে যিহূদার বাদবাকী লোকেরা সদাপ্রভুর বাক্য শুনুন। ইস্রায়েলের ঈশ্বর সর্বক্ষমতার অধিকারী সদাপ্রভু বলছেন, ‘তোমরা যদি মিসরে যাওয়াই ঠিক করে থাক আর সেখানে গিয়ে বাস কর,</div>
<div class="v" id="v16"><span class="vn">16</span> তবে যে যুদ্ধকে তোমরা ভয় করছ তা সেখানেই তোমাদের ধরে ফেলবে এবং যে দুর্ভিক্ষের ভয় করছ তা তোমাদের পিছন পিছন মিসরে যাবে এবং সেখানেই তোমরা মারা পড়বে।</div>
<div class="v" id="v17"><span class="vn">17</span> এই কথা সত্যি যে, যারা মিসরে গিয়ে বাস করবে বলে ঠিক করেছে তারা সবাই সেখানে যুদ্ধ, দুর্ভিক্ষ ও মড়কে মারা পড়বে; যে বিপদ আমি তাদের উপর আনব তা থেকে তাদের একজনও বেঁচে থাকতে পারবে না কিম্বা তা এড়াতেও পারবে না।’</div>
<div class="v" id="v18"><span class="vn">18</span> ইস্রায়েলের ঈশ্বর সর্বক্ষমতার অধিকারী সদাপ্রভু বলছেন, ‘যারা যিরূশালেমে বাস করত তাদের উপরে যেমন করে আমার ভীষণ অসন্তোষ ও ক্রোধ ঢেলে পড়েছে তোমরা মিসরে গেলে তেমনি করে আমার ক্রোধ তোমাদের উপরেও ঢেলে পড়বে। তোমরা হবে ঠাট্টা-বিদ্রূপ ও ঘৃণার পাত্র; তোমাদের অবস্থা দেখে লোকে হতভম্ব হবে আর তোমাদের নাম নিয়ে লোকে অভিশাপ দেবে। তোমরা আর কখনও এই জায়গা দেখতে পাবে না।’</div>
<div class="v" id="v19"><span class="vn">19</span> <span class="br-p"><br><br></span>“হে যিহূদার বাদবাকী লোকেরা, সদাপ্রভু তো আপনাদের বলেছেন, ‘তোমরা মিসরে যেয়ো না।’ আপনারা জেনে রাখুন আমি আজ আপনাদের সাবধান করছি যে,</div>
<div class="v" id="v20"><span class="vn">20</span> আপনারা মারাত্মক ভুল করতে যাচ্ছেন। আপনারা আমাকে আপনাদের ঈশ্বর সদাপ্রভুর কাছে এই বলে পাঠিয়েছিলেন, ‘আপনি আমাদের জন্য আমাদের ঈশ্বর সদাপ্রভুর কাছে প্রার্থনা করুন; তিনি যা বলবেন তা সবই আপনি আমাদের বলবেন আর আমরা তা করব।’</div>
<div class="v" id="v21"><span class="vn">21</span> আমি আজ তা আপনাদের বললাম কিন্তু যে সব বিষয় বলবার জন্য আপনাদের ঈশ্বর সদাপ্রভু আমাকে আপনাদের কাছে পাঠিয়েছেন তা আপনারা এখনও পালন করেন নি।</div>
<div class="v" id="v22"><span class="vn">22</span> কাজেই এখন আপনারা জেনে রাখুন যে, আপনারা যে জায়গায় গিয়ে বাস করতে চান সেখানে আপনারা যুদ্ধ, দুর্ভিক্ষ ও মড়কে মারা পড়বেন।”</div>
</div>
<!-- PARSED ABOVE; EDITING MAY BREAK PARSER -->
</body></html>