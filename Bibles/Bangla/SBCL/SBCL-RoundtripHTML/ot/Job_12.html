<html><head>
<meta http-equiv="Content-Type" content="text/html;charset=utf-8" />
<title>Job 12 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 12);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_10.html">10</a> <a href="Job_11.html">11</a> <b>12</b> <a href="Job_13.html">13</a> <a href="Job_14.html">14</a> ... <a href="Job_42.html">42</a> </div><hr>
<h1>Job 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span>তখন ইয়োব উত্তরে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা ভাব তোমরাই কেবল জ্ঞানী মানুষ <br><span class="br-ind"><br><span class="indent">&nbsp;</span></span>আর তোমাদের মৃত্যুর সংগে সংগে জ্ঞানও মরে যাবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কিন্তু তোমাদের মত আমারও বুদ্ধি আছে; <br><span class="br-ind"><br><span class="indent">&nbsp;</span></span>আমি তোমাদের চেয়ে নীচু নই; <br><span class="br-ind"><br><span class="indent">&nbsp;</span></span>তোমরা যা বলেছ তা কে না জানে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি ঈশ্বরকে ডাকতাম আর তিনি আমাকে উত্তর দিতেন, <br><span class="br-ind"><br><span class="indent">&nbsp;</span></span>তবুও আমার বন্ধুদের কাছে আমি একটা হাসির পাত্র হয়েছি; <br><span class="br-ind"><br><span class="indent">&nbsp;</span></span>সৎ এবং নির্দোষ হলেও আমি এখন হাসির পাত্র ছাড়া আর কিছু নই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সুখী লোকেরা দুঃখ-কষ্টকে তুচছ করে; <br><span class="br-ind"><br><span class="indent">&nbsp;</span></span>তারা মনে করে যাদের পা পিছ্‌লে যায় দুঃখ-কষ্ট তাদেরই জন্য। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>লুটেরাদের তাম্বুতে কোন গোলমাল নেই; <br><span class="br-ind"><br><span class="indent">&nbsp;</span></span>যারা ঈশ্বরকে বিরক্ত করে তারা নিরাপদেই থাকে; <br><span class="br-ind"><br><span class="indent">&nbsp;</span></span>ঈশ্বরই যেন তাদের সব কিছু দিয়েছেন। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“পশুদের জিজ্ঞাসা কর, তারা তোমাকে শিখাবে; <br><span class="br-ind"><br><span class="indent">&nbsp;</span></span>আকাশের পাখীদের বল, তারাও তোমাকে বলে দেবে; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৃথিবীকে বল, সে-ও তোমাকে শিখাবে; <br><span class="br-ind"><br><span class="indent">&nbsp;</span></span>সাগরের মাছেরাও তোমাকে বলে দেবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এরা সবাই জানে সদাপ্রভুর শক্তিই এ সব করেছে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁরই হাতে সব প্রাণীদের জীবন রয়েছে; <br><span class="br-ind"><br><span class="indent">&nbsp;</span></span>সব মানুষের নিঃশ্বাসও তাঁর হাতে আছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জিভ্‌ যেমন খাবারের স্বাদ নেয় <br><span class="br-ind"><br><span class="indent">&nbsp;</span></span>তেমনি কানও কথার পরীক্ষা করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমরা বলে থাক, বুড়ো লোকদের কাছে জ্ঞান পাওয়া যায় <br><span class="br-ind"><br><span class="indent">&nbsp;</span></span>আর দীর্ঘ জীবন বুদ্ধির যোগান দেয়। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“কিন্তু জ্ঞান ও শক্তি ঈশ্বরের; <br><span class="br-ind"><br><span class="indent">&nbsp;</span></span>পরামর্শ ও বুদ্ধি তাঁরই। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি ভাঙ্গলে আর তা গড়া যায় না; <br><span class="br-ind"><br><span class="indent">&nbsp;</span></span>তিনি কাউকে জেলে আটক করলে খালাস করা যায় না। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তিনি জল বন্ধ করে রাখলে খরা হয়; <br><span class="br-ind"><br><span class="indent">&nbsp;</span></span>তিনি তা খুলে দিলে দেশ ধ্বংস হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>শক্তি ও জ্ঞান তাঁরই; <br><span class="br-ind"><br><span class="indent">&nbsp;</span></span>যাকে ছলনা করা হয়েছে আর যে ছলনা করে <br><span class="br-ind"><br><span class="indent">&nbsp;</span></span>তারা দু’জনেই তাঁর হাতের নীচে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি মন্ত্রীদের পোশাক খুলে ফেলে তাদের বন্দী করেন <br><span class="br-ind"><br><span class="indent">&nbsp;</span></span>আর বিচারকদের বোকা বানান। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি রাজার পোশাক কেড়ে নেন <br><span class="br-ind"><br><span class="indent">&nbsp;</span></span>আর তাঁকে বন্দী করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তিনি পুরোহিতদের পোশাক খুলে ফেলে তাদের বন্দী করেন <br><span class="br-ind"><br><span class="indent">&nbsp;</span></span>আর যারা শিকড় গেড়ে বসে আছে তাদের উপ্‌ড়ে ফেলেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বিশ্বস্ত লোকদের মুখ তিনি বন্ধ করেন <br><span class="br-ind"><br><span class="indent">&nbsp;</span></span>আর বুড়ো লোকদের বিবেচনা-শক্তি নষ্ট করেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তিনি উঁচু পদের লোকদের উপর ঘৃণা ঢেলে দেন <br><span class="br-ind"><br><span class="indent">&nbsp;</span></span>আর শক্তিমানদের অস্ত্রহীন করেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অন্ধকারে লুকানো বিষয়গুলো তিনি প্রকাশ করেন <br><span class="br-ind"><br><span class="indent">&nbsp;</span></span>আর ঘন ছায়াকে আলোতে আনেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি জাতিদের মহান করেন আবার ধ্বংসও করেন, <br><span class="br-ind"><br><span class="indent">&nbsp;</span></span>তাদের বাড়িয়ে তোলেন আবার বন্দীদশায়ও নিয়ে যান। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পৃথিবীর নেতাদের বিচারবুদ্ধি তিনি দূর করেন, <br><span class="br-ind"><br><span class="indent">&nbsp;</span></span>পথহীন নির্জন জায়গায় তাদের ঘুরে বেড়াতে দেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তারা আলো ছাড়াই অন্ধকারে হাঁত্‌ড়ে বেড়ায়; <br><span class="br-ind"><br><span class="indent">&nbsp;</span></span>তিনি তাদের মাতালের মত হাঁটান।<br></div>
</div>
<!-- PARSED ABOVE; EDITING MAY BREAK PARSER -->
</body></html>