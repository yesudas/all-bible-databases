<html><head>
<meta http-equiv="Content-Type" content="text/html;charset=utf-8" />
<title>Job 18 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 18);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_16.html">16</a> <a href="Job_17.html">17</a> <b>18</b> <a href="Job_19.html">19</a> <a href="Job_20.html">20</a> ... <a href="Job_42.html">42</a> </div><hr>
<h1>Job 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদের দ্বিতীয় কথা</h2><span class="vn">1</span> <span class="br-p"><br><br></span>তখন শূহীয় বিল্‌দদ উত্তরে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমার এই সব কথা বলা কখন শেষ হবে? <br><span class="br-ind"><br><span class="indent">&nbsp;</span></span>তুমি ঠিকভাবে চিন্তা কর, তাহলে আমরা কথা বলতে পারব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের কেন পশুর মত মনে করছ? <br><span class="br-ind"><br><span class="indent">&nbsp;</span></span>তোমার চোখে কেন আমরা বুদ্ধিহীন হয়েছি? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি তো রাগে নিজেকে টুকরা টুকরা করছ; <br><span class="br-ind"><br><span class="indent">&nbsp;</span></span>তোমার জন্য কি পৃথিবী ত্যাগ করতে হবে? <br><span class="br-ind"><br><span class="indent">&nbsp;</span></span>নাকি পাহাড়কে তার জায়গা থেকে সরিয়ে দিতে হবে? <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“দুষ্টের বাতি নিভিয়ে ফেলা হবে; <br><span class="br-ind"><br><span class="indent">&nbsp;</span></span>তার আগুনের শিখা জ্বলবে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তার তাম্বুর মধ্যে আলো অন্ধকার হবে; <br><span class="br-ind"><br><span class="indent">&nbsp;</span></span>তার কাছে রাখা বাতি নিভে যাবে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তার চলবার শক্তি দুর্বল হবে; <br><span class="br-ind"><br><span class="indent">&nbsp;</span></span>তার দেওয়া পরামর্শই তাকে নীচে ফেলে দেবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তার পা-ই তাকে জালের মধ্যে ঠেলে ফেলবে; <br><span class="br-ind"><br><span class="indent">&nbsp;</span></span>সে সেই জালের মধ্যে পা দেবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার পায়ের গোড়ালী ফাঁদে পড়বে, <br><span class="br-ind"><br><span class="indent">&nbsp;</span></span>আর ফাঁদ তাকে আটকে রাখবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তার জন্য মাটিতে ফাঁস লুকানো থাকবে; <br><span class="br-ind"><br><span class="indent">&nbsp;</span></span>তার পথে ফাঁদ পাতা থাকবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ভয় তার চারপাশে থাকবে; <br><span class="br-ind"><br><span class="indent">&nbsp;</span></span>তার প্রতিটি ধাপে তা তার পিছু নেবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বিপদ তার জন্য হা করে আছে; <br><span class="br-ind"><br><span class="indent">&nbsp;</span></span>সে পড়ে গেলেই ধ্বংস তার জন্য প্রস্তুত হয়ে আছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তা তার দেহের চামড়া খেয়ে ফেলবে; <br><span class="br-ind"><br><span class="indent">&nbsp;</span></span>মৃত্যুর প্রথম সন্তান তার গোটা দেহটাই গিলে ফেলবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তার তাম্বুর নিরাপদ অবস্থা থেকে তাকে উপ্‌ড়ে ফেলা হবে; <br><span class="br-ind"><br><span class="indent">&nbsp;</span></span>তাকে নিয়ে যাওয়া হবে ভয়-রাজার কাছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার তাম্বুতে তার নিজের কিছুই থাকবে না; <br><span class="br-ind"><br><span class="indent">&nbsp;</span></span>তার বাসস্থানের উপরে জ্বলন্ত গন্ধক ছড়ানো হবে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>নীচে তার শিকড় শুকিয়ে যাবে <br><span class="br-ind"><br><span class="indent">&nbsp;</span></span>আর উপরে তার ডালপালা মরে যাবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পৃথিবী থেকে তার স্মৃতি মুছে যাবে; <br><span class="br-ind"><br><span class="indent">&nbsp;</span></span>দেশে তার নাম থাকবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাকে আলো থেকে অন্ধকারে দূর করা হবে; <br><span class="br-ind"><br><span class="indent">&nbsp;</span></span>জগৎ থেকে তাকে তাড়িয়ে দেওয়া হবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>নিজের জাতির মধ্যে তার কোন বংশধর থাকবে না; <br><span class="br-ind"><br><span class="indent">&nbsp;</span></span>সে যেখানে থাকত সেখানে আর কেউ থাকবে না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পশ্চিম দেশের লোকেরা তার দুর্ভাগ্য দেখে অবাক হবে, <br><span class="br-ind"><br><span class="indent">&nbsp;</span></span>আর পূর্বদেশের লোকদের ভীষণ ভয় ধরে যাবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>দুষ্ট লোকের বাসস্থান সত্যিই এই রকম হবে; <br><span class="br-ind"><br><span class="indent">&nbsp;</span></span>যে ঈশ্বরকে জানে না তার দশা এই রকমই হবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>