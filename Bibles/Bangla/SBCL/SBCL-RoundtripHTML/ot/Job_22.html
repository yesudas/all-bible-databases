<html><head>
<meta http-equiv="Content-Type" content="text/html;charset=utf-8" />
<title>Job 22 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 22);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_20.html">20</a> <a href="Job_21.html">21</a> <b>22</b> <a href="Job_23.html">23</a> <a href="Job_24.html">24</a> ... <a href="Job_42.html">42</a> </div><hr>
<h1>Job 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীফসের তৃতীয় কথা</h2><span class="vn">1</span> <span class="br-p"><br><br></span>তখন তৈমনীয় ইলীফস উত্তরে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“মানুষ কি ঈশ্বরের উপকার করতে পারে? <br><span class="br-ind"><br><span class="indent">&nbsp;</span></span>এমন কি, জ্ঞানী লোক তা করতে পারে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি সৎ হলে কি সর্বশক্তিমান সুখী হবেন? <br><span class="br-ind"><br><span class="indent">&nbsp;</span></span>তুমি নির্দোষ হলে কি তাঁর লাভ হবে? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ঈশ্বরভক্তির জন্য কি তিনি তোমাকে বকুনি দিচ্ছেন? <br><span class="br-ind"><br><span class="indent">&nbsp;</span></span>সেইজন্য কি তিনি তোমার বিরুদ্ধে বিচার বসিয়েছেন? <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার মন্দতা কি অনেক নয়? <br><span class="br-ind"><br><span class="indent">&nbsp;</span></span>তোমার পাপেরও তো সীমা নেই। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি অকারণে তোমার ভাইদের কাছ থেকে বন্ধক নিতে; <br><span class="br-ind"><br><span class="indent">&nbsp;</span></span>তুমি লোকদের কাপড় খুলে নিয়ে তাদের উলংগ রাখতে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ক্লান্তদের জল খেতে দিতে না; <br><span class="br-ind"><br><span class="indent">&nbsp;</span></span>যাদের খিদে আছে তাদের খাবার দিতে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কেবল শক্তিশালী লোকদেরই জমাজমি আছে, <br><span class="br-ind"><br><span class="indent">&nbsp;</span></span>কেবল সম্মানিত লোকেরাই সেখানে বাস করে; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তবুও তুমি বিধবাদের খালি হাতে বিদায় করতে <br><span class="br-ind"><br><span class="indent">&nbsp;</span></span>আর অনাথদের অধিকার কেড়ে নিতে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সেজন্যই তোমার চারপাশে ফাঁদ পাতা রয়েছে, <br><span class="br-ind"><br><span class="indent">&nbsp;</span></span>হঠাৎ বিপদ এসে তোমাকে ভয় দেখাচ্ছে, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এত অন্ধকার হয়েছে যে, তুমি দেখতে পাচ্ছ না, <br><span class="br-ind"><br><span class="indent">&nbsp;</span></span>আর বন্যার জল তোমাকে ঢেকে ফেলেছে। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“স্বর্গের উঁচু জায়গায় কি ঈশ্বর থাকেন না? <br><span class="br-ind"><br><span class="indent">&nbsp;</span></span>দেখ, তারাগুলো কত উঁচুতে আছে! <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তবুও তুমি বলছ, ‘ঈশ্বর কি জানেন? <br><span class="br-ind"><br><span class="indent">&nbsp;</span></span>এই অন্ধকারের মধ্যে ঈশ্বর কি করে বিচার করবেন? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঘন মেঘ তাঁকে আড়াল করে রেখেছে, <br><span class="br-ind"><br><span class="indent">&nbsp;</span></span>সেইজন্য তিনি দেখতে পান না; <br><span class="br-ind"><br><span class="indent">&nbsp;</span></span>আকাশের উপরে তিনি ঘুরে বেড়ান।’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অন্যায়কারীরা যে পথে চলেছে <br><span class="br-ind"><br><span class="indent">&nbsp;</span></span>তুমি কি সেই পুরানো পথেই চলবে? <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অসময়ে তাদের নিয়ে যাওয়া হয়েছে; <br><span class="br-ind"><br><span class="indent">&nbsp;</span></span>বন্যায় তাদের ভিত্তি ধুয়ে নিয়ে গেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যদিও ভাল ভাল জিনিষ দিয়ে তিনিই তাদের বাড়ী পূর্ণ করেছেন, <br><span class="br-ind"><br><span class="indent">&nbsp;</span></span>তবুও তারা ঈশ্বরকে বলেছিল, ‘তুমি দূর হও। <br><span class="br-ind"><br><span class="indent">&nbsp;</span></span>সর্বশক্তিমান আমাদের কি করতে পারবে?’ <br><span class="br-ind"><br><span class="indent">&nbsp;</span></span>কিন্তু আমি দুষ্টদের পরামর্শ থেকে দূরে থাকি। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাদের ধ্বংস দেখে সৎ লোকেরা আনন্দ করে; <br><span class="br-ind"><br><span class="indent">&nbsp;</span></span>নির্দোষেরা তাদের ঠাট্টা করে বলে, <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>‘আমাদের শত্র€রা সত্যিই ধ্বংস হয়ে গেছে, <br><span class="br-ind"><br><span class="indent">&nbsp;</span></span>তাদের ধন-সম্পদ আগুনে গ্রাস করেছে।’ <span class="br-p"><br><br></span> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“তুমি ঈশ্বরের কথায় রাজী হও, <br><span class="br-ind"><br><span class="indent">&nbsp;</span></span>তাঁর বিরুদ্ধে শত্র€ভাব রেখো না; <br><span class="br-ind"><br><span class="indent">&nbsp;</span></span>তাহলে তোমার মংগল হবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাঁর মুখ থেকে উপদেশ গ্রহণ কর, <br><span class="br-ind"><br><span class="indent">&nbsp;</span></span>আর তাঁর বাক্য তোমার অন্তরে রাখ। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যদি তুমি সর্বশক্তিমানের কাছে ফিরে যাও, <br><span class="br-ind"><br><span class="indent">&nbsp;</span></span>তবে তোমাকে আবার আগের অবস্থায় ফিরিয়ে নেওয়া হবে। <br><span class="br-ind"><br><span class="indent">&nbsp;</span></span>যদি তোমার তাম্বু থেকে দুষ্টতা দূর কর, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমার সোনার টুকরাগুলো ধুলায় ফেলে দাও, <br><span class="br-ind"><br><span class="indent">&nbsp;</span></span>আর তোমার ওফীরের সোনা খাদের পাথরগুলোর মধ্যে ফেলে দাও, <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাহলে সর্বশক্তিমানই তোমার সোনা হবেন, <br><span class="br-ind"><br><span class="indent">&nbsp;</span></span>তিনিই হবেন তোমার সবচেয়ে ভাল রূপা। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তখন সত্যিই তুমি সর্বশক্তিমানকে নিয়ে আনন্দ করবে <br><span class="br-ind"><br><span class="indent">&nbsp;</span></span>আর তোমার মুখ ঈশ্বরের দিকে তুলবে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি তাঁর কাছে প্রার্থনা করলে তিনি তা শুনবেন, <br><span class="br-ind"><br><span class="indent">&nbsp;</span></span>আর তুমি তোমার সব মানত পূরণ করবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি যা মনে স্থির করবে তা তোমার জন্য করা হবে, <br><span class="br-ind"><br><span class="indent">&nbsp;</span></span>আর তোমার পথের উপর আলো পড়বে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যখন তোমাকে নত করা হবে তখন তুমি বলবে, <br><span class="br-ind"><br><span class="indent">&nbsp;</span></span>‘আমার অহংকারের জন্যই তা হয়েছে’ <br><span class="br-ind"><br><span class="indent">&nbsp;</span></span>তোমার নম্রতার জন্যই ঈশ্বর তোমাকে উদ্ধার করবেন। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>এছাড়া তিনি অন্যান্য দোষী লোককেও উদ্ধার করবেন; <br><span class="br-ind"><br><span class="indent">&nbsp;</span></span>তোমার হাত শুচি বলে তারা উদ্ধার পাবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>