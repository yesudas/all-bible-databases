<html><head>
<meta http-equiv="Content-Type" content="text/html;charset=utf-8" />
<title>Job 23 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 23);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_21.html">21</a> <a href="Job_22.html">22</a> <b>23</b> <a href="Job_24.html">24</a> <a href="Job_25.html">25</a> ... <a href="Job_42.html">42</a> </div><hr>
<h1>Job 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইয়োবের উত্তর</h2><span class="vn">1</span> <span class="br-p"><br><br></span>তখন ইয়োব উত্তরে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আজও আমার কান্না তিক্ততায় ভরা; <br><span class="br-ind"><br><span class="indent">&nbsp;</span></span>আমি কাতরাচ্ছি, তবুও ঈশ্বরের ভারী হাত আমার উপরে রয়েছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদি কেবল জানতাম কোথায় তাঁকে পাওয়া যায়, <br><span class="br-ind"><br><span class="indent">&nbsp;</span></span>যদি তাঁর বাসস্থানে আমি যেতে পারতাম, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তবে আমি তাঁর কাছে আমার নালিশ জানাতাম <br><span class="br-ind"><br><span class="indent">&nbsp;</span></span>আর আমার নিজের পক্ষে অনেক কথা বলতাম। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তখন তিনি আমাকে কি উত্তর দিতেন তা জানতে পারতাম, <br><span class="br-ind"><br><span class="indent">&nbsp;</span></span>আর যা বলতেন তা বুঝতে পারতাম। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তিনি কি মহাশক্তিতে আমার সংগে তর্ক করতেন? <br><span class="br-ind"><br><span class="indent">&nbsp;</span></span>না, তিনি আমার প্রতি মনোযোগ দিতেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তখন একজন সৎ লোক তাঁর কাছে নালিশ জানাতে পারত; <br><span class="br-ind"><br><span class="indent">&nbsp;</span></span>আমার বিচারকের হাত থেকে চিরকালের জন্য <br><span class="br-ind"><br><span class="indent">&nbsp;</span></span>আমি উদ্ধার পেতে পারতাম। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“কিন্তু আমি যদি পূর্ব দিকে যাই সেখানে তিনি নেই; <br><span class="br-ind"><br><span class="indent">&nbsp;</span></span>যদি পশ্চিমে যাই সেখানেও তাঁকে খুঁজে পাওয়া যায় না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উত্তর দিকে তিনি যখন কাজ করেন তখন তাঁকে দেখা যায় না; <br><span class="br-ind"><br><span class="indent">&nbsp;</span></span>তিনি দক্ষিণে ফিরলে আমি তাঁকে দেখতে পাই না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু আমি কোন্‌ পথে যাই তা তিনি জানেন; <br><span class="br-ind"><br><span class="indent">&nbsp;</span></span>তিনি আমাকে যাচাই করলে আমি খাঁটি সোনার মতই হব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি বিশ্বসভাবে তাঁর পিছনে চলেছি; <br><span class="br-ind"><br><span class="indent">&nbsp;</span></span>বিপথে না গিয়ে আমি তাঁর পথেই গিয়েছি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর আদেশ থেকে আমি সরে আসি নি; <br><span class="br-ind"><br><span class="indent">&nbsp;</span></span>আমার প্রয়োজনীয় খাবারের চেয়েও তাঁর মুখের কথার <br><span class="br-ind"><br><span class="indent">&nbsp;</span></span>আমি বেশী মূল্য দিয়েছি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তিনি সব কিছুতে স্থির থাকেন, <br><span class="br-ind"><br><span class="indent">&nbsp;</span></span>কেউ তাঁকে বাধা দিতে পারে না; <br><span class="br-ind"><br><span class="indent">&nbsp;</span></span>তাঁর যা খুশী তিনি তা-ই করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি আমার জন্য যা ঠিক করে রেখেছেন তা-ই করেন; <br><span class="br-ind"><br><span class="indent">&nbsp;</span></span>ঐ রকম অনেক পরিকল্পনা তাঁর এখনও জমা রয়েছে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কাজেই আমি তাঁর সামনে ভীষণ ভয় পাই; <br><span class="br-ind"><br><span class="indent">&nbsp;</span></span>এই সব ভাবলে তাঁকে আমার ভয় লাগে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঈশ্বর আমার অন্তর দুর্বল করেছেন; <br><span class="br-ind"><br><span class="indent">&nbsp;</span></span>সর্বশক্তিমান আমাকে ভীষণ ভয় দেখিয়েছেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যদিও অন্ধকার আমার মুখ ঢেকে রেখেছে <br><span class="br-ind"><br><span class="indent">&nbsp;</span></span>তবুও তা আমাকে চুপ রাখতে পারে নি, <br><span class="br-ind"><br><span class="indent">&nbsp;</span></span>ঘন অন্ধকারও তা পারে নি।<br></div>
</div>
<!-- PARSED ABOVE; EDITING MAY BREAK PARSER -->
</body></html>