<html><head>
<meta http-equiv="Content-Type" content="text/html;charset=utf-8" />
<title>Job 24 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 24);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_22.html">22</a> <a href="Job_23.html">23</a> <b>24</b> <a href="Job_25.html">25</a> <a href="Job_26.html">26</a> ... <a href="Job_42.html">42</a> </div><hr>
<h1>Job 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“সর্বশক্তিমান কেন বিচারের জন্য সময় ঠিক করেন না? <br><span class="br-ind"><br><span class="indent">&nbsp;</span></span>যারা তাঁকে জানে তারা কেন সেই দিন দেখতে পায় না? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>লোকে সীমার পাথর সরিয়ে দেয়; <br><span class="br-ind"><br><span class="indent">&nbsp;</span></span>তারা ভেড়ার পাল চুরি করে এবং তা চরায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা অনাথদের গাধা নিয়ে যায় <br><span class="br-ind"><br><span class="indent">&nbsp;</span></span>আর বিধবার গর€ বন্ধক রাখে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা পথ থেকে অভাবীদের তাড়িয়ে দেয়; <br><span class="br-ind"><br><span class="indent">&nbsp;</span></span>তাদের দর€ন দেশের সব গরীবেরা লুকিয়ে থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>গরীবেরা মর€ভূমির বুনো গাধার মত খাবারের খোঁজ করে; <br><span class="br-ind"><br><span class="indent">&nbsp;</span></span>মর€-এলাকা তাদের ছেলেমেয়েদের খাবার যোগায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তারা মাঠে গিয়ে পশুদের খাবার নিজেদের জন্য যোগাড় করে <br><span class="br-ind"><br><span class="indent">&nbsp;</span></span>আর দুষ্টদের আংগুর ক্ষেত থেকে পড়ে থাকা আংগুর কুড়ায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কাপড়ের অভাবে তারা উলংগ হয়ে রাত কাটায়; <br><span class="br-ind"><br><span class="indent">&nbsp;</span></span>শীতকালে গায়ে দেবার জন্য তাদের কিছুই থাকে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা পাহাড়ী বৃষ্টিতে ভেজে <br><span class="br-ind"><br><span class="indent">&nbsp;</span></span>আর আশ্রয়ের অভাবে পাথরের কাছে জড়সড় হয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অনাথ শিশুকে সেই দুষ্টেরা মায়ের বুক থেকে কেড়ে নেয় <br><span class="br-ind"><br><span class="indent">&nbsp;</span></span>আর ঋণের জন্য গরীবের সন্তানকে বন্ধক রাখে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কাপড়ের অভাবে গরীবেরা উলংগ হয়ে ঘুরে বেড়ায়; <br><span class="br-ind"><br><span class="indent">&nbsp;</span></span>তারা খিদে নিয়েই শস্যের আঁটি বহন করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা বাগানে জাঁতা দিয়ে জলপাইয়ের তেল বের করে; <br><span class="br-ind"><br><span class="indent">&nbsp;</span></span>তারা পিপাসা নিয়ে আংগুর মাড়াই করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শহরের মধ্যে মানুষের কোঁকানি শোনা যায়, <br><span class="br-ind"><br><span class="indent">&nbsp;</span></span>আহত লোকেরা সাহায্যের জন্য চিৎকার করে; <br><span class="br-ind"><br><span class="indent">&nbsp;</span></span>কিন্তু ঈশ্বর তাদের কান্নায় মনোযোগ দেন না। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“অনেকে আলোর বির€দ্ধে বিদ্রোহ করে; <br><span class="br-ind"><br><span class="indent">&nbsp;</span></span>তারা আলো সম্বন্ধে জানে না <br><span class="br-ind"><br><span class="indent">&nbsp;</span></span>কিম্বা তার পথেও থাকে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>খুনী খুব ভোরে উঠে গরীব আর অভাবীদের মেরে ফেলে, <br><span class="br-ind"><br><span class="indent">&nbsp;</span></span>আর রাতের বেলায় সে চোর হয়ে চুরি করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ব্যভিচারীর চোখ সন্ধ্যার জন্য অপেক্ষা করে; <br><span class="br-ind"><br><span class="indent">&nbsp;</span></span>সে তার মুখ ঢেকে রেখে ভাবে <br><span class="br-ind"><br><span class="indent">&nbsp;</span></span>কারও চোখ তার উপর পড়বে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>অন্ধকার হলে লোকে ঘরে সিঁধ কাটে, <br><span class="br-ind"><br><span class="indent">&nbsp;</span></span>কিন্তু দিনের বেলায় তারা লুকিয়ে থাকে; <br><span class="br-ind"><br><span class="indent">&nbsp;</span></span>আলোর সংগে তাদের কোন সমপর্ক থাকে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাদের জন্য সকালবেলা গাঢ় অন্ধকারের মত; <br><span class="br-ind"><br><span class="indent">&nbsp;</span></span>অন্ধকারের ভয়ংকরতার সংগে তাদের বন্ধুত্ব আছে। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“তারা জলের উপরকার ফেনার মত; <br><span class="br-ind"><br><span class="indent">&nbsp;</span></span>তাদের ভাগের জমি অভিশপ্ত, <br><span class="br-ind"><br><span class="indent">&nbsp;</span></span>কাজেই তারা কেউ আংগুর ক্ষেতে যায় না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>গরম আর খরা যেমন বরফ-গলা জল গ্রাস করে, <br><span class="br-ind"><br><span class="indent">&nbsp;</span></span>মৃতস্থানও তেমনি করে পাপীদের গ্রাস করে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>মা তাদের ভুলে যায়, <br><span class="br-ind"><br><span class="indent">&nbsp;</span></span>পোকারা তাদের দেহ খেয়ে ফেলে; <br><span class="br-ind"><br><span class="indent">&nbsp;</span></span>মন্দ লোকদের কেউ মনে রাখে না, <br><span class="br-ind"><br><span class="indent">&nbsp;</span></span>তারা গাছের মত ভেংগে পড়ে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তারা বন্ধ্যা স্ত্রীলোককে গ্রাস করে <br><span class="br-ind"><br><span class="indent">&nbsp;</span></span>আর বিধবাদের দয়া করে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু ঈশ্বর তাঁর শক্তিতে সেই বলবানদের টেনে নামান; <br><span class="br-ind"><br><span class="indent">&nbsp;</span></span>তারা প্রতিষ্ঠিত হলেও তাদের জীবনের নিশ্চয়তা নেই। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তিনি দুষ্টদের নিরাপদে বিশ্রাম দিতে পারেন, <br><span class="br-ind"><br><span class="indent">&nbsp;</span></span>কিন্তু তাঁর চোখ থাকে তাদের পথের দিকে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কিছু সময়ের জন্য তাদের উন্নতি হয়, তারপর তারা আর থাকে না। <br><span class="br-ind"><br><span class="indent">&nbsp;</span></span>তাদের নীচু করা হয়, ঘাসের মত তারা ্নান হয়ে যায়, <br><span class="br-ind"><br><span class="indent">&nbsp;</span></span>আর শস্যের শীষের মতই তারা শুকিয়ে যায়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যদি তা না-ই হয় তবে কে আমার কথা মিথ্যা প্রমাণ করতে পারবে? <br><span class="br-ind"><br><span class="indent">&nbsp;</span></span>আমার কথা যে সত্যি নয় তা কে বলতে পারবে?”<br></div>
</div>
<!-- PARSED ABOVE; EDITING MAY BREAK PARSER -->
</body></html>