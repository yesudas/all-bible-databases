<html><head>
<meta http-equiv="Content-Type" content="text/html;charset=utf-8" />
<title>Job 28 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 28);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_26.html">26</a> <a href="Job_27.html">27</a> <b>28</b> <a href="Job_29.html">29</a> <a href="Job_30.html">30</a> ... <a href="Job_42.html">42</a> </div><hr>
<h1>Job 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“রূপার খনি আছে <br><span class="br-ind"><br><span class="indent">&nbsp;</span></span>আর সোনা পরিষ্কার করবার জায়গাও আছে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মাটি থেকে লোহা তোলা হয়, <br><span class="br-ind"><br><span class="indent">&nbsp;</span></span>আর ধাতু-পাথর গলিয়ে বের করা হয় তামা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পৃথিবীর গভীরে ঘন কালো অন্ধকারে যা রয়েছে <br><span class="br-ind"><br><span class="indent">&nbsp;</span></span>মানুষ অন্ধকার দর করে সেই দামী পাথরের খোঁজ করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মানুষের বাসস্থান থেকে দরে যেখানে মানুষ যায় না <br><span class="br-ind"><br><span class="indent">&nbsp;</span></span>সেখানে সে গর্ত খোঁড়ে, <br><span class="br-ind"><br><span class="indent">&nbsp;</span></span>আর সেই গর্তের মধ্যে সে ঝুলতে ও দুলতে থাকে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যে পৃথিবীর উপরে ফসল জন্মে, <br><span class="br-ind"><br><span class="indent">&nbsp;</span></span>মানুষ সেই পৃথিবীর গভীরে আগুন দিয়ে ভেংগে চুরমার করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পৃথিবীর পাথরের মধ্যে নীলকান্তমণি থাকে, <br><span class="br-ind"><br><span class="indent">&nbsp;</span></span>আর মাটির মধ্যে থাকে সোনা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>খনির গুপ্ত পথ শকুন জানে না, <br><span class="br-ind"><br><span class="indent">&nbsp;</span></span>কোন বাজপাখীর চোখ তা দেখে নি; <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কোন হিংস্র পশু সেখানে পা রাখে নি, <br><span class="br-ind"><br><span class="indent">&nbsp;</span></span>কোন সিংহও সেখানে যায় নি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সেই কঠিন পাথরে মানুষই হাত দেয় <br><span class="br-ind"><br><span class="indent">&nbsp;</span></span>আর পাহাড়ের গোড়ায় গভীরভাবে খোঁড়ে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে পাহাড়ের মধ্য দিয়ে সুড়ংগ কাটে; <br><span class="br-ind"><br><span class="indent">&nbsp;</span></span>সেখানকার সব মল্যবান জিনিষ তার চোখে পড়ে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে ঝরণার জল পড়া বন্ধ করে <br><span class="br-ind"><br><span class="indent">&nbsp;</span></span>আর লুকানো জিনিষগুলো আলোতে আনে। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“কিন্তু জ্ঞান কোথায় পাওয়া যায়? <br><span class="br-ind"><br><span class="indent">&nbsp;</span></span>আর বুদ্ধিই বা কোথায় থাকে? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>লোকে তার মল্য জানে না; <br><span class="br-ind"><br><span class="indent">&nbsp;</span></span>জীবিতদের দেশে তা পাওয়া যায় না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>গভীর জল বলে, ‘তা আমার মধ্যে নেই,’ <br><span class="br-ind"><br><span class="indent">&nbsp;</span></span>সাগর বলে, ‘তা আমার কাছে নেই।’ <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>খাঁটি সোনা দিয়েও তা কেনা যায় না, <br><span class="br-ind"><br><span class="indent">&nbsp;</span></span>অনেক রূপা দিয়েও তার দাম দেওয়া যায় না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ওফীরের সোনা দিয়ে তা কেনা যায় না, <br><span class="br-ind"><br><span class="indent">&nbsp;</span></span>বৈদুর্যমণি বা নীলকান্তমণি দিয়েও তা কেনা যায় না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সোনা কিম্বা দামী কাঁচের সংগেও তার তুলনা হয় না, <br><span class="br-ind"><br><span class="indent">&nbsp;</span></span>সোনার পাত্রের বদলেও তা পাওয়া যায় না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তার কাছে প্রবাল ও স্ফটিকেরও দাম নেই; <br><span class="br-ind"><br><span class="indent">&nbsp;</span></span>পদ্মরাগমণির চেয়েও জ্ঞানের মল্য বেশী। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তার সংগে কূশ দেশের পোখরাজমণিরও তুলনা হয় না; <br><span class="br-ind"><br><span class="indent">&nbsp;</span></span>খাঁটি সোনা দিয়ে তা কেনা যায় না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“তাহলে জ্ঞান কোথা থেকে আসে? <br><span class="br-ind"><br><span class="indent">&nbsp;</span></span>আর বুদ্ধিই বা কোথায় থাকে? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সমস প্রাণীর চোখের কাছ থেকে তা লুকানো আছে, <br><span class="br-ind"><br><span class="indent">&nbsp;</span></span>এমন কি, আকাশের পাখীদের কাছ থেকেও তা গুপ্ত আছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>নরক ও মৃত্যু বলে, ‘তার একটুখানি উড়ো খবর <br><span class="br-ind"><br><span class="indent">&nbsp;</span></span>আমাদের কানে এসে পৌঁছেছে।’ <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>“ঈশ্বরই তার পথ বুঝতে পারেন; <br><span class="br-ind"><br><span class="indent">&nbsp;</span></span>তিনিই কেবল জানেন তা কোথায় থাকে, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>কারণ তিনি পৃথিবীর শেষ সীমাও দেখেন; <br><span class="br-ind"><br><span class="indent">&nbsp;</span></span>আকাশের নীচের সব কিছুই তাঁর চোখে পড়ে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তিনি যখন বাতাসে শক্তি যোগালেন <br><span class="br-ind"><br><span class="indent">&nbsp;</span></span>আর জলের পরিমাণ ঠিক করলেন, <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যখন তিনি বৃষ্টির জন্য নিয়মের ব্যবস্থা করলেন <br><span class="br-ind"><br><span class="indent">&nbsp;</span></span>আর বাজ পড়া ও বিদ্যুৎ চম্‌কাবার পথ ঠিক করলেন, <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তখন তিনি জ্ঞানকে দেখলেন এবং তা মাপলেন; <br><span class="br-ind"><br><span class="indent">&nbsp;</span></span>তিনি তা ভাল করে দেখলেন এবং তাঁর খোঁজ-খবর নিলেন। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারপর তিনি মানুষকে বললেন, <br><span class="br-ind"><br><span class="indent">&nbsp;</span></span>‘প্রভুর প্রতি ভক্তিপূর্ণ ভয়ই হল জ্ঞান, <br><span class="br-ind"><br><span class="indent">&nbsp;</span></span>আর মন্দ থেকে সরে যাওয়াই হল বুদ্ধি।’ ”<br></div>
</div>
<!-- PARSED ABOVE; EDITING MAY BREAK PARSER -->
</body></html>