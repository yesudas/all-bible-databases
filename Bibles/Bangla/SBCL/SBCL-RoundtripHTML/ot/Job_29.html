<html><head>
<meta http-equiv="Content-Type" content="text/html;charset=utf-8" />
<title>Job 29 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 29);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_27.html">27</a> <a href="Job_28.html">28</a> <b>29</b> <a href="Job_30.html">30</a> <a href="Job_31.html">31</a> ... <a href="Job_42.html">42</a> </div><hr>
<h1>Job 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তারপর ইয়োব আরও বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আহা, ঈশ্বর যখন আমার দেখাশোনা করতেন <br><span class="br-ind"><br><span class="indent">&nbsp;</span></span>তখনকার মাস ও দিনগুলো যদি আমি ফিরে পেতাম! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার মাথার উপর তখন তাঁর বাতি জ্বলত, <br><span class="br-ind"><br><span class="indent">&nbsp;</span></span>আর তাঁর আলোতে আমি অন্ধকারের মধ্যে চলাফেরা করতাম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার সেই সফলতার দিনগুলোতে <br><span class="br-ind"><br><span class="indent">&nbsp;</span></span>ঈশ্বর তাঁর ঘনিষ্ঠ বন্ধুভাব দিয়ে আমার তাম্বুকে আশীর্বাদ করতেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সর্বশক্তিমান তখন আমার সংগে ছিলেন <br><span class="br-ind"><br><span class="indent">&nbsp;</span></span>আর আমার চারপাশে আমার ছেলেমেয়েরা ছিল; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার জীবন-পথ আরামে ভরা ছিল, <br><span class="br-ind"><br><span class="indent">&nbsp;</span></span>আর আমার জন্য পাথর থেকে জলপাই-তেলের স্রোত বইত। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“যখন আমি শহরের ফটকে গিয়ে <br><span class="br-ind"><br><span class="indent">&nbsp;</span></span>সেখানকার চকে আমার আসন গ্রহণ করতাম, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তখন যুবকেরা আমাকে দেখে সরে দাঁড়াত <br><span class="br-ind"><br><span class="indent">&nbsp;</span></span>আর বুড়ো লোকেরা উঠে দাঁড়াতেন; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উঁচু পদের লোকেরা কথা বলা বন্ধ করতেন <br><span class="br-ind"><br><span class="indent">&nbsp;</span></span>আর হাত দিয়ে মুখ ঢাকতেন; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>নেতাদের গলার স্বর থেমে যেত, <br><span class="br-ind"><br><span class="indent">&nbsp;</span></span>আর তাদের জিভ্‌ তালুতে আট্‌কে যেত। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যারা আমার কথা শুনত তারা আমাকে ধন্য বলত, <br><span class="br-ind"><br><span class="indent">&nbsp;</span></span>আর যারা আমাকে দেখত তারা আমার প্রশংসা করত, <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>কারণ সাহায্যের জন্য যে গরীবেরা কাঁদত <br><span class="br-ind"><br><span class="indent">&nbsp;</span></span>আর যে অনাথদের সাহায্যকারী কেউ ছিল না, <br><span class="br-ind"><br><span class="indent">&nbsp;</span></span>তাদের আমি রক্ষা করতাম। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>মরে যাŽেছ এমন লোকও আমাকে আশীর্বাদ করত; <br><span class="br-ind"><br><span class="indent">&nbsp;</span></span>বিধবার অন্তরে আমি আনন্দের গান জাগাতাম। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সততা আমি কাপড়ের মত পরতাম, <br><span class="br-ind"><br><span class="indent">&nbsp;</span></span>আর সততা আমাকে তার বশে রাখত; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি ছিলাম অন্ধদের চোখ আর খোঁড়াদের পা। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি অভাবীদের বাবার মত ছিলাম, <br><span class="br-ind"><br><span class="indent">&nbsp;</span></span>আর অচেনাদের পক্ষে আমি তাদের বিচারের ভার নিতাম। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি দুষ্টদের চোয়াল ভেংগে দিতাম <br><span class="br-ind"><br><span class="indent">&nbsp;</span></span>আর তাদের মুখ থেকে শিকার কেড়ে নিতাম। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>“আমি ভাবতাম আমার আপন লোকদের মধ্যে আমি মারা যাব, <br><span class="br-ind"><br><span class="indent">&nbsp;</span></span>বালুকণার মতই আমার দিনগুলো অসংখ্য হবে; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ভাবতাম আমার শিকড় জলে গিয়ে পৌঁছাবে, <br><span class="br-ind"><br><span class="indent">&nbsp;</span></span>আমার ডালপালার উপরে সারা রাত ধরে শিশির পড়বে; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ভাবতাম লোকদের কাছে আমার সম্মান ্নান হবে না, <br><span class="br-ind"><br><span class="indent">&nbsp;</span></span>আমার যৌবন-শক্তি সব সময় নতুন থাকবে। <span class="br-p"><br><br></span> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>“লোকে আমার কথা শুনবার জন্য অপেক্ষা করত, <br><span class="br-ind"><br><span class="indent">&nbsp;</span></span>আমার পরামর্শের জন্য নীরব থাকত। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমার কথার পরে তারা আর কথা বলত না; <br><span class="br-ind"><br><span class="indent">&nbsp;</span></span>আমি তাদের কাছে নরমভাবে কথা বলতাম। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>বৃষ্টির জন্য যেমন লোকে অপেক্ষা করে <br><span class="br-ind"><br><span class="indent">&nbsp;</span></span>তেমনি তারা আমার কথার জন্য অপেক্ষা করত; <br><span class="br-ind"><br><span class="indent">&nbsp;</span></span>বসন্তকালের বৃষ্টির মতই তারা আমার কথা গ্রহণ করত। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>আমি সাধারণ লোকদের দিকে তাকিয়ে হাসলে তারা আশ্চর্য হত; <br><span class="br-ind"><br><span class="indent">&nbsp;</span></span>আমার হাসি তারা মনে গেঁথে রেখে আশায় বুক বাঁধত। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>আমি তাদের পথ ঠিক করে দিতাম <br><span class="br-ind"><br><span class="indent">&nbsp;</span></span>আর তাদের নেতার মত বসতাম; <br><span class="br-ind"><br><span class="indent">&nbsp;</span></span>সৈন্যদলের মধ্যে রাজা যেমন, আমি তেমনই ছিলাম; <br><span class="br-ind"><br><span class="indent">&nbsp;</span></span>যারা শোক করত তাদের আমি সান্ত্বনা দিতাম।<br></div>
</div>
<!-- PARSED ABOVE; EDITING MAY BREAK PARSER -->
</body></html>