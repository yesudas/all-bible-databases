<html><head>
<meta http-equiv="Content-Type" content="text/html;charset=utf-8" />
<title>Job 32 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 32);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_30.html">30</a> <a href="Job_31.html">31</a> <b>32</b> <a href="Job_33.html">33</a> <a href="Job_34.html">34</a> ... <a href="Job_42.html">42</a> </div><hr>
<h1>Job 32</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইলীহূর কথা</h2><span class="vn">1</span> <span class="br-p"><br><br></span>ইয়োব নিজের চোখে নিজেকে ন্যায়বান মনে করছিলেন বলে ঐ তিনজন ইয়োবের কথার উত্তর দেওয়া বন্ধ করে দিলেন।</div>
<div class="v" id="v2"><span class="vn">2</span> এতে রামের বংশের বূষীয় বারখেলের ছেলে ইলীহূ ইয়োবের উপর ভীষণ রেগে গেলেন, কারণ ইয়োব ঈশ্বরের চেয়ে নিজেকে ন্যায়বান মনে করছিলেন।</div>
<div class="v" id="v3"><span class="vn">3</span> তিনি ঐ তিনজন বন্ধুর উপরেও খুব রেগে গেলেন, কারণ তাঁরা ইয়োবের কথার উত্তর দিতে না পেরেও তাঁকে দোষী করছিলেন।</div>
<div class="v" id="v4"><span class="vn">4</span> তাঁদের সকলের চেয়ে ইলীহূ বয়সে ছোট ছিলেন বলে ইয়োবকে উত্তর দেবার জন্য তিনি অপেক্ষা করছিলেন।</div>
<div class="v" id="v5"><span class="vn">5</span> পরে ঐ তিনজন লোকের উত্তর দেবার আর কিছু নেই দেখে তিনি রাগে জ্বলে উঠলেন।</div>
<div class="v" id="v6"><span class="vn">6</span> <span class="br-p"><br><br></span>সেইজন্য বারখেলের ছেলে ইলীহূ বললেন, <span class="br-p"><br><br></span><span class="br-ind"><br><span class="indent">&nbsp;</span></span>“আমার বয়স কম, কিন্তু আপনারা বুড়ো হয়েছেন, <br><span class="br-ind"><br><span class="indent">&nbsp;</span></span>কাজেই আমার মতামত প্রকাশ করতে আমি সাহস করি নি, <br><span class="br-ind"><br><span class="indent">&nbsp;</span></span>ভয় করেছিলাম। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি ভেবেছিলাম, যাঁদের বয়স বেশী তাঁরাই কথা বলুন, <br><span class="br-ind"><br><span class="indent">&nbsp;</span></span>তাঁরাই জ্ঞান শিক্ষা দিন যাঁদের অনেক বছর পার হয়ে গেছে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সত্যিই মানুষের মধ্যে আত্মা আছে, <br><span class="br-ind"><br><span class="indent">&nbsp;</span></span>আর সর্বশক্তিমানের নিঃশ্বাস তাকে বুঝবার শক্তি দেয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কেবল বুড়ো লোকেরাই যে জ্ঞানবান তা নয়, <br><span class="br-ind"><br><span class="indent">&nbsp;</span></span>যাঁদের বয়স বেশী কেবল তাঁরাই যে সঠিক বিষয় বোঝেন তা নয়। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“সেইজন্য আমি বলছি, আমার কথা শুনুন; <br><span class="br-ind"><br><span class="indent">&nbsp;</span></span>আমিও আমার মতামত প্রকাশ করব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আপনাদের কথা বলবার সময় আমি অপেক্ষা করে ছিলাম। <br><span class="br-ind"><br><span class="indent">&nbsp;</span></span>যখন আপনারা কি বলবেন তাঁর খোঁজ করছিলেন <br><span class="br-ind"><br><span class="indent">&nbsp;</span></span>তখন আমি আপনাদের যুক্তি শুনছিলাম। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি আপনাদের কথায় সম্পূর্ণ মনোযোগ দিয়েছিলাম, <br><span class="br-ind"><br><span class="indent">&nbsp;</span></span>কিন্তু আপনাদের মধ্যে একজনও ইয়োবের কথার ভুল প্রমাণ করেন নি; <br><span class="br-ind"><br><span class="indent">&nbsp;</span></span>তাঁর কথার উত্তরও আপনারা দেন নি। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>এই কথা বলবেন না, ‘আমরা বুঝতে পেরেছি যে, <br><span class="br-ind"><br><span class="indent">&nbsp;</span></span>মানুষ নয় কিন্তু ঈশ্বরই তাঁকে হারিয়ে দিতে পারেন।’ <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ইয়োব আমার বিরুদ্ধে কোন কথা বলেন নি; <br><span class="br-ind"><br><span class="indent">&nbsp;</span></span>আপনাদের যুক্তি দিয়ে আমি তাঁকে উত্তর দেব না। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“ইয়োব, এঁরা হতভম্ব হয়েছেন, এঁদের আর কিছু বলবার নেই; <br><span class="br-ind"><br><span class="indent">&nbsp;</span></span>এঁদের কথা হারিয়ে গেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>এঁরা তো এখন চুপ করেছেন, <br><span class="br-ind"><br><span class="indent">&nbsp;</span></span>উত্তর না দিয়ে এঁরা থেমে গেছেন; <br><span class="br-ind"><br><span class="indent">&nbsp;</span></span>আর কি আমার অপেক্ষা করা উচিত? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>এখন আমিও আমার কথা বলব, <br><span class="br-ind"><br><span class="indent">&nbsp;</span></span>আমার মতামত আমি প্রকাশ করব; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কারণ আমার বলবার মত অনেক কথা আছে, <br><span class="br-ind"><br><span class="indent">&nbsp;</span></span>আমার আত্মা আমাকে কথা বলতে বাধ্য করছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার ভিতরটা থলিতে ভরা আংগুর-রসে ফেটে যাবার মত হয়েছে, <br><span class="br-ind"><br><span class="indent">&nbsp;</span></span>নতুন চামড়ার থলির মতই ফেটে যাবার মত হয়েছে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>শান্ত হবার জন্য আমাকে কথা বলতে হবে; <br><span class="br-ind"><br><span class="indent">&nbsp;</span></span>মুখ খুলে আমাকে উত্তর দিতে হবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি কারও প্রতি একচোখামি করব না, <br><span class="br-ind"><br><span class="indent">&nbsp;</span></span>কিম্বা কোন মানুষকে তোষামোদ করব না; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>আমি তোষামোদ করতে জানি না; <br><span class="br-ind"><br><span class="indent">&nbsp;</span></span>যদি তা করি তবে আমার সৃষ্টিকর্তা <br><span class="br-ind"><br><span class="indent">&nbsp;</span></span>আমাকে শীঘ্রই তুলে নিয়ে যাবেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>