<html><head>
<meta http-equiv="Content-Type" content="text/html;charset=utf-8" />
<title>Job 35 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 35);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_33.html">33</a> <a href="Job_34.html">34</a> <b>35</b> <a href="Job_36.html">36</a> <a href="Job_37.html">37</a> ... <a href="Job_42.html">42</a> </div><hr>
<h1>Job 35</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তারপর ইলীহূ বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“আপনি যে বলছেন আপনি ঈশ্বরের সামনে নির্দোষ, <br><span class="br-ind"><br><span class="indent">&nbsp;</span></span>কথাটা কি আপনি ঠিক বলে মনে করেন? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আপনি তাঁকে বলছেন, ‘এতে আমার কি লাভ? <br><span class="br-ind"><br><span class="indent">&nbsp;</span></span>পাপ না করলে আমি কি পাব?’ <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমি আপনাকে ও আপনার সংগীদের <br><span class="br-ind"><br><span class="indent">&nbsp;</span></span>এর উত্তর দিতে চাই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আকাশের দিকে একবার তাকিয়ে দেখুন; <br><span class="br-ind"><br><span class="indent">&nbsp;</span></span>দেখুন, মেঘ আপনার কত উপরে আছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আপনি যদি পাপ করেন তাতে ঈশ্বরের কি হয়? <br><span class="br-ind"><br><span class="indent">&nbsp;</span></span>আপনার অন্যায় যদি অনেক হয় তাতেই বা তাঁর কি আসে যায়? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আপনি যদি নির্দোষ হন তবে তাঁর কি উপকার হবে? <br><span class="br-ind"><br><span class="indent">&nbsp;</span></span>আপনার হাত থেকে তিনি কিছুই চান না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আপনার দুষ্টতা কেবল মানুষেরই ক্ষতি করে, <br><span class="br-ind"><br><span class="indent">&nbsp;</span></span>আর আপনার সততা কেবল তাদেরই সাহায্য করে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“অত্যাচারের ভারে লোকে চিৎকার করে; <br><span class="br-ind"><br><span class="indent">&nbsp;</span></span>তারা শক্তিমানদের হাত থেকে রেহাই পাবার জন্য মিনতি করে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু কেউ বলে না, ‘আমার সৃষ্টিকর্তা ঈশ্বর কোথায়, <br><span class="br-ind"><br><span class="indent">&nbsp;</span></span>যিনি রাতের বেলায় আনন্দের গান দান করেন? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি তো পৃথিবীর পশুদের চেয়ে আমাদের বেশী শিক্ষা দেন <br><span class="br-ind"><br><span class="indent">&nbsp;</span></span>আর আকাশের পাখীদের চেয়ে বেশী জ্ঞান দান করেন।’ <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>লোকেরা যখন কাঁদে তখন তিনি উত্তর দেন না, <br><span class="br-ind"><br><span class="indent">&nbsp;</span></span>কারণ তারা অহংকারী ও দুষ্ট। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাদের প্রার্থনায় কোন লাভ হয় না, <br><span class="br-ind"><br><span class="indent">&nbsp;</span></span>কারণ ঈশ্বর তা শোনেন না; <br><span class="br-ind"><br><span class="indent">&nbsp;</span></span>সর্বশক্তিমান তাতে কোন মনোযোগই দেন না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আপনি বলছেন যে, আপনি তাঁকে দেখতে পান না, <br><span class="br-ind"><br><span class="indent">&nbsp;</span></span>আপনার মামলা তাঁর সামনে রয়েছে, <br><span class="br-ind"><br><span class="indent">&nbsp;</span></span>আর আপনি তাঁর বিচারের জন্য অপেক্ষা করছেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আপনি আরও বলছেন যে, তিনি ক্রোধে শাস্তি দেন না <br><span class="br-ind"><br><span class="indent">&nbsp;</span></span>আর দুষ্টতার দিকে বিশেষ খেয়াল করেন না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কাজেই ইয়োব বাজে কথা বলছেন; <br><span class="br-ind"><br><span class="indent">&nbsp;</span></span>তিনি না জেনে অনেক কথা বলছেন।”<br></div>
</div>
<!-- PARSED ABOVE; EDITING MAY BREAK PARSER -->
</body></html>