<html><head>
<meta http-equiv="Content-Type" content="text/html;charset=utf-8" />
<title>Job 39 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 39);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_37.html">37</a> <a href="Job_38.html">38</a> <b>39</b> <a href="Job_40.html">40</a> <a href="Job_41.html">41</a> <a href="Job_42.html">42</a> </div><hr>
<h1>Job 39</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“পাহাড়ী ছাগল কখন বাচ্চা দেয় তা কি তুমি জান? <br><span class="br-ind"><br><span class="indent">&nbsp;</span></span>হরিণীর বাচ্চা দেওয়া কি কখনও তুমি দেখেছ? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাদের বাচ্চা গর্ভে কতদিন থাকে তা কি তুমি গুণেছ? <br><span class="br-ind"><br><span class="indent">&nbsp;</span></span>তাদের জন্ম দেবার সময় কি তুমি জান? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা নীচু হয়ে বাচ্চা দেয় <br><span class="br-ind"><br><span class="indent">&nbsp;</span></span>আর তাদের প্রসবের যন্ত্রণা শেষ হয়ে যায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের বাচ্চারা বড় হয় আর মাঠে শক্তিশালী হয়ে ওঠে; <br><span class="br-ind"><br><span class="indent">&nbsp;</span></span>তারা মায়ের কাছ থেকে চলে যায়, আর ফিরে আসে না। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>“বুনো গাধাকে কে স্বাধীনভাবে চলাফেরা করতে দিয়েছে? <br><span class="br-ind"><br><span class="indent">&nbsp;</span></span>কে তার দড়ির বাঁধন খুলে দিয়েছে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তার ঘরের জন্য আমি মরু-এলাকা দিয়েছি, <br><span class="br-ind"><br><span class="indent">&nbsp;</span></span>তার বাসস্থানের জন্য দিয়েছি নোনা জায়গা। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সে শহরের গোলমাল ঘৃণা করে, <br><span class="br-ind"><br><span class="indent">&nbsp;</span></span>চালকের চিৎকার তার কানে আসে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তার চরবার জায়গা হল পাহাড়ী এলাকা; <br><span class="br-ind"><br><span class="indent">&nbsp;</span></span>সে সেখানে সব রকম সবুজ গাছপালার খোঁজ করে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“বুনো ষাঁড় কি তোমার কাজ করতে রাজী হবে? <br><span class="br-ind"><br><span class="indent">&nbsp;</span></span>রাতে সে কি তোমার যাবপাত্রের কাছে থাকবে? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চাষের জমিতে কি তুমি তাকে জোয়ালের দড়ি দিয়ে বাঁধতে পারবে? <br><span class="br-ind"><br><span class="indent">&nbsp;</span></span>সে কি তোমার জন্য উপত্যকায় চাষ করবে? <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার ভীষণ শক্তির জন্য কি তার উপর তুমি নির্ভর করবে? <br><span class="br-ind"><br><span class="indent">&nbsp;</span></span>তোমার ভারী কাজ কি তুমি তাকে করতে দেবে? <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সে যে তোমার ফসল ঘরে এনে খামারে জমা করবে <br><span class="br-ind"><br><span class="indent">&nbsp;</span></span>সেই বিশ্বাস কি তুমি তার উপর করতে পারবে? <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>“উটপাখী জোরে জোরে ডানা ঝাপ্‌টায়, <br><span class="br-ind"><br><span class="indent">&nbsp;</span></span>কিন্তু সারস পাখীর ডানা ও পালখের সংগে তার তুলনা হয় না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>উটপাখী মাটিতে ডিম পাড়ে <br><span class="br-ind"><br><span class="indent">&nbsp;</span></span>আর বালিতে তা গরম হতে দেয়; <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তার মনেও থাকে না যে, তা পায়ে গুঁড়িয়ে যেতে পারে <br><span class="br-ind"><br><span class="indent">&nbsp;</span></span>কিম্বা কোন বুনো পশু তা পায়ে মাড়াতে পারে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তার বাচ্চাদের সংগে সে নিষ্ঠুর ব্যবহার করে, <br><span class="br-ind"><br><span class="indent">&nbsp;</span></span>যেন সেগুলো তার নয়; <br><span class="br-ind"><br><span class="indent">&nbsp;</span></span>সে চিন্তাও করে না যে, <br><span class="br-ind"><br><span class="indent">&nbsp;</span></span>তার সমস পরিশ্রম বিফল হতে পারে, <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>কারণ ঈশ্বর তাকে জ্ঞান দেন নি <br><span class="br-ind"><br><span class="indent">&nbsp;</span></span>কিম্বা বুঝবার শক্তিও দেন নি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তবুও সে যখন পাখা ঝাপ্‌টায় <br><span class="br-ind"><br><span class="indent">&nbsp;</span></span>তখন ঘোড়া ও তার সওয়ারকে সে হেসে উড়িয়ে দেয়। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>“ঘোড়াকে কি তুমি শক্তি দিয়েছ? <br><span class="br-ind"><br><span class="indent">&nbsp;</span></span>তার ঘাড়ে কি সুন্দর কেশর দিয়েছ? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পংগপালের মত করে তুমি কি তাকে লাফ দেওয়াতে পেরেছ? <br><span class="br-ind"><br><span class="indent">&nbsp;</span></span>তার নাকের গর্ব-ভরা শব্দ ভীষণ ভয় জাগায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সে জোরে জোরে পা ঘষে নিজের শক্তিতে আমোদ করে <br><span class="br-ind"><br><span class="indent">&nbsp;</span></span>আর যুদ্ধের সময় আক্রমণ করতে যায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সে ভয়কে দেখে হাসে, কিছুতেই ভয় পায় না; <br><span class="br-ind"><br><span class="indent">&nbsp;</span></span>তলোয়ারের সামনে থেকে সে সরে যায় না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তার দেহের পাশে তীর রাখবার তূণ শব্দ করে ওঠে, <br><span class="br-ind"><br><span class="indent">&nbsp;</span></span>আর ঝক্‌মক্‌ করে ওঠে বর্শা ও বল্লম। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সে উত্তেজনায় কাঁপতে কাঁপতে দৌড়ে যায়; <br><span class="br-ind"><br><span class="indent">&nbsp;</span></span>তূরী বাজলে সে আর স্থির থাকতে পারে না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তূরীর আওয়াজের সংগে সংগে সে নাক দিয়ে শব্দ করে; <br><span class="br-ind"><br><span class="indent">&nbsp;</span></span>সে দূর থেকে যুদ্ধের গন্ধ পায় <br><span class="br-ind"><br><span class="indent">&nbsp;</span></span>আর সেনাপতিদের চিৎকার ও যুদ্ধের হাঁক শোনে। <span class="br-p"><br><br></span> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>“তোমার বুদ্ধিতেই কি বাজপাখী ওড়ে <br><span class="br-ind"><br><span class="indent">&nbsp;</span></span>আর দক্ষিণ দিকে যাওয়ার জন্য ডানা মেলে দেয়? <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার আদেশেই কি ঈগল পাখী উঁচুতে ওড়ে <br><span class="br-ind"><br><span class="indent">&nbsp;</span></span>আর উঁচু জায়গায় নিজের বাসা বাঁধে? <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>সে খাড়া পাহাড়ের উপরে বাস করে, <br><span class="br-ind"><br><span class="indent">&nbsp;</span></span>আর রাতে তার চূড়ায় থাকে; <br><span class="br-ind"><br><span class="indent">&nbsp;</span></span>সেই চূড়াই তার দুর্গ। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সেখানে থেকে সে খাবারের খোঁজ করে; <br><span class="br-ind"><br><span class="indent">&nbsp;</span></span>তার চোখ দূর থেকে তার শিকার দেখতে পায়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তার বাচ্চারা পেট ভরে রক্ত খায়; <br><span class="br-ind"><br><span class="indent">&nbsp;</span></span>যেখানে মরা থাকে সেখানে তাকে দেখা যায়।”<br></div>
</div>
<!-- PARSED ABOVE; EDITING MAY BREAK PARSER -->
</body></html>