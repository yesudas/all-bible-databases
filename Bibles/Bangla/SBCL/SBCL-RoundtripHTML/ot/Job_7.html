<html><head>
<meta http-equiv="Content-Type" content="text/html;charset=utf-8" />
<title>Job 7 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 7);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_5.html">5</a> <a href="Job_6.html">6</a> <b>7</b> <a href="Job_8.html">8</a> <a href="Job_9.html">9</a> ... <a href="Job_42.html">42</a> </div><hr>
<h1>Job 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“এই পৃথিবীতে মানুষকে কঠিন পরিশ্রম করতে হয়, <br><span class="br-ind"><br><span class="indent">&nbsp;</span></span>সে মজুরের মত দিন কাটায়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দাস যেমন সন্ধ্যাবেলার জন্য অপেক্ষা করে, <br><span class="br-ind"><br><span class="indent">&nbsp;</span></span>মজুর যেমন তার মজুরির জন্য আশা করে থাকে, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তেমনি করেই মাসের পর মাস নিষ্ফলতা আমার ভাগে পড়েছে; <br><span class="br-ind"><br><span class="indent">&nbsp;</span></span>আমি রাতের পর রাত কেবল দুঃখ পেয়েছি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>শোবার সময় আমি ভাবি, আমি কখন উঠব? <br><span class="br-ind"><br><span class="indent">&nbsp;</span></span>কিন্তু রাত বড় হয়, আর আমি সকাল পর্যন্ত এপাশ-ওপাশ করি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পোকা আর ঘায়ের মাম্‌ড়িতে আমার দেহ ঢাকা পড়েছে; <br><span class="br-ind"><br><span class="indent">&nbsp;</span></span>আমার চামড়া ফেটে গেছে এবং পুজঁ পড়ছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার দিনগুলো তাঁতীর মাকুর চেয়েও তাড়াতাড়ি চলছে; <br><span class="br-ind"><br><span class="indent">&nbsp;</span></span>কোন আশা ছাড়াই সেগুলো শেষ হয়ে যাচেছ। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“হে ঈশ্বর, মনে রেখ, আমার জীবন <br><span class="br-ind"><br><span class="indent">&nbsp;</span></span>একটা নিঃশ্বাস ছাড়া আর কিছু নয়; <br><span class="br-ind"><br><span class="indent">&nbsp;</span></span>আমি তো আর সুখের মুখ দেখব না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার চোখ আর আমাকে দেখবে না; <br><span class="br-ind"><br><span class="indent">&nbsp;</span></span>তুমি আমার খোঁজ করবে, কিন্তু আমি আর থাকব না। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মেঘ যেমন অদৃশ্য হয়ে চলে যায়, <br><span class="br-ind"><br><span class="indent">&nbsp;</span></span>তেমনি যে মৃতস্থানে যায় সে আর ফিরে আসে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সে তার বাড়ীতে আর ফিরে আসবে না; <br><span class="br-ind"><br><span class="indent">&nbsp;</span></span>তার জায়গাও তাকে আর মনে রাখবে না। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“কাজেই আমি আর চুপ করে থাকব না। <br><span class="br-ind"><br><span class="indent">&nbsp;</span></span>আমার মনের দারুণ ব্যথায় আমি কথা বলব; <br><span class="br-ind"><br><span class="indent">&nbsp;</span></span>আমার তেতো প্রাণে আমি তোমার কাছে দুঃখ প্রকাশ করব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি কি সমুদ্র নাকি সাগরের জল-দানব যে, <br><span class="br-ind"><br><span class="indent">&nbsp;</span></span>তুমি আমাকে পাহারা দিয়ে রেখেছ? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যখন ভাবি আমার বিছানা আমাকে সান্ত্বনা দেবে <br><span class="br-ind"><br><span class="indent">&nbsp;</span></span>আর আমার ঘুম আমার দুঃখ কমাবে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তখন তুমি নানা স্বপ্ন দেখিয়ে আমাকে ভয় দেখাও, <br><span class="br-ind"><br><span class="indent">&nbsp;</span></span>নানা দর্শন দিয়ে আমাকে ভীষণ ভয় ধরিয়ে দাও। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তাতে এই কংকাল শরীরে বেঁচে থাকার চেয়ে <br><span class="br-ind"><br><span class="indent">&nbsp;</span></span>কেউ আমাকে শ্বাস বন্ধ করে মেরে ফেলুক তা-ই আমি চাই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার প্রাণকে আমি ঘৃণা করি; <br><span class="br-ind"><br><span class="indent">&nbsp;</span></span>আমি তো চিরকাল বেঁচে থাকতে চাই না। <br><span class="br-ind"><br><span class="indent">&nbsp;</span></span>আমাকে ছেড়ে দাও; <br><span class="br-ind"><br><span class="indent">&nbsp;</span></span>আমার আয়ু তো ক্ষণস্থায়ী। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>“মানুষ কি যে, তাকে তুমি এত দাম দাও, <br><span class="br-ind"><br><span class="indent">&nbsp;</span></span>আর তার প্রতি তুমি এত মনোযোগ দাও, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>প্রতিদিন সকালে তুমি তার খোঁজ নাও, <br><span class="br-ind"><br><span class="indent">&nbsp;</span></span>আর প্রতি মুহূর্তে তাকে তুমি পরীক্ষা কর? <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার দিক থেকে কি তোমার চোখ ফিরাবে না, <br><span class="br-ind"><br><span class="indent">&nbsp;</span></span>কিম্বা ঢোক গিলতেও কি আমাকে সময় দেবে না? <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে মানুষের পাহারাদার, আমি যদি পাপ করেই থাকি <br><span class="br-ind"><br><span class="indent">&nbsp;</span></span>তবে তাতে তোমার কি? <br><span class="br-ind"><br><span class="indent">&nbsp;</span></span>তুমি কেন আমাকে তোমার তীরের লক্ষ্যস্থান করেছ? <br><span class="br-ind"><br><span class="indent">&nbsp;</span></span>আমি কি তোমার বোঝা হয়েছি? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কেন তুমি আমার দোষ ও আমার পাপ ক্ষমা কর না? <br><span class="br-ind"><br><span class="indent">&nbsp;</span></span>কারণ আমাকে তো শীঘ্রই মাটিতে শুতে হবে; <br><span class="br-ind"><br><span class="indent">&nbsp;</span></span>তুমি আমার খোঁজ করবে, কিন্তু আমি থাকব না।”<br></div>
</div>
<!-- PARSED ABOVE; EDITING MAY BREAK PARSER -->
</body></html>