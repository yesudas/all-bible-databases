<html><head>
<meta http-equiv="Content-Type" content="text/html;charset=utf-8" />
<title>Job 8 &ndash; ইয়োব &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Job', 8);">
<div id="navbar"><a href="../index.html">Pobitro Baibel</a> &ndash; <b>ইয়োব</b> &ndash; <a href="Job_1.html">1</a> ... <a href="Job_6.html">6</a> <a href="Job_7.html">7</a> <b>8</b> <a href="Job_9.html">9</a> <a href="Job_10.html">10</a> ... <a href="Job_42.html">42</a> </div><hr>
<h1>Job 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিল্‌দদের প্রথম কথা</h2><span class="vn">1</span> <span class="br-p"><br><br></span>তখন শূহীয় বিল্‌দদ উত্তরে বললেন,</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“তুমি আর কতক্ষণ এই সব কথা বলতে থাকবে? <br><span class="br-ind"><br><span class="indent">&nbsp;</span></span>তোমার কথাগুলো ঝোড়ো বাতাসের মত। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঈশ্বর কি ন্যায়ের বিরুদ্ধে কাজ করেন? <br><span class="br-ind"><br><span class="indent">&nbsp;</span></span>সর্বশক্তিমান কি ঠিক্‌কে বেঠিক করেন? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার ছেলেমেয়েরা নিশ্চয়ই তাঁর বিরুদ্ধে পাপ করেছে, <br><span class="br-ind"><br><span class="indent">&nbsp;</span></span>সেইজন্য তিনি পাপের শাস্তির হাতে তাদের তুলে দিয়েছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু তুমি যদি আগ্রহী হয়ে ঈশ্বরের কাছে প্রার্থনা কর <br><span class="br-ind"><br><span class="indent">&nbsp;</span></span>আর সর্বশক্তিমানের কাছে অনুরোধ জানাও, <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদি তুমি খাঁটি ও সৎ হয়ে থাক, <br><span class="br-ind"><br><span class="indent">&nbsp;</span></span>তবে এখনও তিনি তোমার পক্ষে কাজ করতে আগ্রহী হবেন <br><span class="br-ind"><br><span class="indent">&nbsp;</span></span>আর তোমার সততাপূর্ণ জায়গায় আবার তোমাকে বসাবেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার ভবিষ্যৎ হবে এত সফলতায় পূর্ণ যে, <br><span class="br-ind"><br><span class="indent">&nbsp;</span></span>মনে হবে তোমার প্রথম অবস্থা এর চেয়ে অনেক খারাপ ছিল। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>“আগেকার দিনের লোকদের জিজ্ঞাসা কর; <br><span class="br-ind"><br><span class="indent">&nbsp;</span></span>তাঁদের পূর্বপুরুষেরা যা শিখেছিলেন তার খোঁজ নাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমরা তো গতকাল জন্মেছি, কিছুই জানি না; <br><span class="br-ind"><br><span class="indent">&nbsp;</span></span>পৃথিবীর উপর আমাদের দিনগুলো ছায়ার মত চলে যায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁদের কাছ থেকে তুমি শিক্ষা ও উপদেশ পাবে; <br><span class="br-ind"><br><span class="indent">&nbsp;</span></span>তাঁরা যা জানেন তা তোমাকে বলবেন। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“জলা জায়গা না হলে নল বড় হতে পারে না; <br><span class="br-ind"><br><span class="indent">&nbsp;</span></span>জল না পেলে খাগ্‌ড়া বেড়ে উঠতে পারে না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>বেড়ে উঠবার সময় যখন সেগুলো কাটা হয় না, <br><span class="br-ind"><br><span class="indent">&nbsp;</span></span>তখন জল না পেলে তা ঘাসের চেয়েও তাড়াতাড়ি শুকিয়ে যায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা ঈশ্বরকে ভুলে যায় তাদের দশা তা-ই হয়; <br><span class="br-ind"><br><span class="indent">&nbsp;</span></span>ঈশ্বরের প্রতি ভক্তিহীনদের আশা ঐভাবে ধ্বংস হয়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যার উপর সে নির্ভর করে তা শক্ত নয়, <br><span class="br-ind"><br><span class="indent">&nbsp;</span></span>তা মাকড়সার জাল মাত্র। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সে যদি তার উপর ভর দেয় তবে তা ভেংগে পড়বে, <br><span class="br-ind"><br><span class="indent">&nbsp;</span></span>যদি সে তা আঁকড়ে ধরে তবে তা তাকে ধরে রাখতে পারবে না। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সে যেন সূর্যের আলোতে সতেজ একটা চারা, <br><span class="br-ind"><br><span class="indent">&nbsp;</span></span>বাগানের সব জায়গায় তার ডালপালা ছড়িয়ে গেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>জড়ো হওয়া পাথরের চারপাশে তার শিকড়গুলো জড়িয়ে গেছে; <br><span class="br-ind"><br><span class="indent">&nbsp;</span></span>পাথরের মধ্যে সে একটা নিরাপদ জায়গা খুঁজে পেয়েছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু তার জায়গা থেকে যখন তাকে তুলে ফেলা হবে <br><span class="br-ind"><br><span class="indent">&nbsp;</span></span>তখন সেই জায়গা তাকে অস্বীকার করে বলবে, <br><span class="br-ind"><br><span class="indent">&nbsp;</span></span>‘আমি তোমাকে কখনও দেখি নি।’ <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>দেখ, এছাড়া তার আর কোন আনন্দ নেই; <br><span class="br-ind"><br><span class="indent">&nbsp;</span></span>সেই মাটিতে অন্যান্য চারা গজাবে। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>“নির্দোষ মানুষকে ঈশ্বর কখনও ত্যাগ করেন না <br><span class="br-ind"><br><span class="indent">&nbsp;</span></span>কিম্বা যারা মন্দ কাজ করে তাদের হাত শক্তিশালী করেন না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এখনও তোমার মুখ তিনি হাসিতে ভরে দেবেন <br><span class="br-ind"><br><span class="indent">&nbsp;</span></span>আর তোমাকে আনন্দে পূর্ণ করবেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যারা তোমাকে ঘৃণা করে তারা লজ্জিত হবে; <br><span class="br-ind"><br><span class="indent">&nbsp;</span></span>দুষ্টদের বাসস্থান আর থাকবে না।”<br></div>
</div>
<!-- PARSED ABOVE; EDITING MAY BREAK PARSER -->
</body></html>