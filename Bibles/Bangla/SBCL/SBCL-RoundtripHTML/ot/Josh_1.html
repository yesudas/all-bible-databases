<html><head>
<meta http-equiv="Content-Type" content="text/html;charset=utf-8" />
<title>Josh 1 &ndash; যিহোশূয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 1);">
<div id="navbar"><a href="../index.html">Pobitro Baibel</a> &ndash; <b>যিহোশূয়</b> &ndash; <b>1</b> <a href="Josh_2.html">2</a> <a href="Josh_3.html">3</a> ... <a href="Josh_24.html">24</a> </div><hr>
<h1>Josh 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->মোশির লেখা বইগুলোর মধ্যে এবং কনান দেশে ইস্রায়েলীয়দের ইতিহাসের মধ্যে যোগাযোগ রক্ষা করবার জন্য যিহোশূয় নামে বইটার প্রয়োজন ছিল খুব বেশী। “আগেকার নবীদের বই” বলতে যিহূদীরা যে সব বইয়ের কথা বলত সেগুলোর মধ্যে যিহোশূয় নামে বইটা ছিল প্রথম। যাত্রাপুস্তক যেমন ঈশ্বরের লোকদের মিসর থেকে বের করে আনবার বিবরণ, ঠিক তেমনি যিহোশূয় নামে বইটা হল ঈশ্বরের লোকদের সেই প্রতিজ্ঞা করা দেশে নিয়ে যাবার বিবরণ। দ্বিতীয় বিবরণের শেষ অধ্যায়ের ঘটনার পর থেকে যিহোশূয় পুস্তকের ঘটনার বিবরণ শুরু হয়েছে। তখন ইস্রায়েলীয়েরা যর্দন নদীর পূর্ব দিকে মোয়াবের সমভূমিতে তাম্বু ফেলেছিল। সেই সময় মোশি মারা গিয়েছিলেন এবং যিহোশূয় হয়েছিলেন তাদের প্রধান সেনাপতি। তিনি লোকদের নিয়ে যর্দন নদী পার হয়ে কনান দেশে ঢুকতে যাচ্ছিলেন। মরু-এলাকায় অমালেকীয়দের সংগে ইস্রায়েলীয়দের প্রথম বারের যুদ্ধের সময় যিহোশূয় ইস্রায়েলীয়দের পরিচালনা করেছিলেন (যাত্রাপুস্তক ১৭ অধ্যায়)। মিসর দেশ থেকে চলে আসবার পরে যিহোশূয়কেই ইস্রায়েলীয়েরা প্রধান সেনাপতি হিসাবে পেয়েছিল। যে গুণের জন্য যিহোশূয় মোশির জায়গায় মনোনীত হয়েছিলেন তা তাঁর যুদ্ধ করবার ক্ষমতার জন্য নয়, তা ছিল তাঁর আত্মিক শক্তি ও বিশ্বাস। নব্বই বছর বয়সে তিনি ইস্রায়েলীয়দের নেতা হয়েছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->ঢ় বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) প্রতিজ্ঞা করা দেশ দখল করা (১-১২ অধ্যায়) <!--raw 1 bo --><br/><!--endraw 1-->• (খ) প্রতিজ্ঞা করা দেশের জায়গা-জমি ভাগ করা (১৩-২২ অধ্যায়) <!--raw 1 bo --><br/><!--endraw 1-->• (গ) যিহোশূয়ের শেষ বক্তৃতা ও মৃত্যু (২৩ ও ২৪ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>যিহোশূয়ের প্রতি সদাপ্রভুর আদেশ</h2><span class="vn">1</span> <span class="br-p"><br><br></span>সদাপ্রভুর দাস মোশির মৃত্যুর পর সদাপ্রভু মোশির সাহায্যকারী নূনের ছেলে যিহোশূয়কে বললেন,</div>
<div class="v" id="v2"><span class="vn">2</span> “আমার দাস মোশির মৃত্যু হয়েছে। সেইজন্য এখন তুমি ও এই সব ইস্রায়েলীয়েরা ঐ যর্দন নদী পার হয়ে যাবার জন্য প্রস্তুত হও এবং যে দেশ আমি ইস্রায়েলীয়দের দিতে যাচ্ছি সেখানে যাও।</div>
<div class="v" id="v3"><span class="vn">3</span> তোমরা যে সব জায়গায় পা ফেলবে তা সবই আমি তোমাদের দেব। মোশির কাছে সেই প্রতিজ্ঞাই আমি করেছিলাম।</div>
<div class="v" id="v4"><span class="vn">4</span> তোমাদের দেশ হবে মরু-এলাকা থেকে লেবানন পর্যন্ত এবং পূর্বে মহানদী ইউফ্রেটিস ও পশ্চিমে ভূমধ্য সাগর পর্যন্ত, অর্থাৎ হিত্তীয়দের গোটা এলাকাটা।</div>
<div class="v" id="v5"><span class="vn">5</span> তুমি যতদিন বেঁচে থাকবে কেউ তোমার বিরুদ্ধে দাঁড়াতে পারবে না। আমি যেমন মোশির সংগে ছিলাম তেমনি তোমার সংগেও থাকব; আমি কখনও তোমাকে ছেড়ে যাব না কিম্বা ত্যাগ করব না।</div>
<div class="v" id="v6"><span class="vn">6</span> <span class="br-p"><br><br></span>“তুমি শক্তিশালী হও, মনে সাহস আন, কারণ যে দেশ দেবার কথা আমি এই লোকদের পূর্বপুরুষদের কাছে শপথ করে বলেছিলাম, সেই দেশ এই লোকদের অধিকার হিসাব তোমাকেই ভাগ করে দিতে হবে।</div>
<div class="v" id="v7"><span class="vn">7</span> তুমি শক্তিশালী হও ও সাহসে বুক বাঁধ। আমার দাস মোশি তোমাকে যে আইন-কানুন দিয়ে গেছে সেই সব আইন-কানুন পালন করবার দিকে মন দেবে, তা থেকে একটুও এদিক ওদিক সরবে না। এতে তুমি যেখানেই যাবে সেখানেই সফল হবে।</div>
<div class="v" id="v8"><span class="vn">8</span> আইন-কানুনের এই বইয়ের মধ্যে যা লেখা আছে তা যেন সব সময় তোমার মুখে থাকে। এর মধ্যে যা লেখা আছে তা যাতে তুমি পালন করবার দিকে মন দিতে পার সেইজন্য দিনরাত তা নিয়ে তুমি গভীরভাবে চিন্তা করবে। তাতে সব কিছুতে তুমি সফল হবে এবং তোমার মংগল হবে।</div>
<div class="v" id="v9"><span class="vn">9</span> আমি তোমাকে আদেশ দিয়েছি, কাজেই তুমি শক্তিশালী হও ও মনে সাহস আন। ভয় কোরো না কিম্বা নিরাশ হোয়ো না, কারণ তুমি যেখানেই যাও না কেন তোমার ঈশ্বর সদাপ্রভু তোমার সংগে থাকবেন।”</div>
<div class="v" id="v10"><span class="vn">10</span> <span class="br-p"><br><br></span>এই কথা শুনে যিহোশূয় লোকদের নেতাদের বললেন,</div>
<div class="v" id="v11"><span class="vn">11</span> “তোমরা ছাউনিতে গিয়ে লোকদের বল যেন তারা তাদের খাবার-দাবার নিয়ে প্রস্তুত থাকে। তাদের ঈশ্বর সদাপ্রভু যে দেশটা তাদের সম্পত্তি হিসাবে দিতে যাচ্ছেন সেখানে গিয়ে তা দখল করে নেবার জন্য তিন দিনের মধ্যেই তাদের এখান থেকে যর্দন নদী পার হয়ে যেতে হবে।”</div>
<div class="v" id="v12"><span class="vn">12</span> <span class="br-p"><br><br></span>রূবেণ ও গাদ-গোষ্ঠীর সবাইকে এবং মনঃশি-গোষ্ঠীর অর্ধেক লোককে যিহোশূয় বললেন,</div>
<div class="v" id="v13"><span class="vn">13</span> “সদাপ্রভুর দাস মোশি যে প্রতিজ্ঞা তোমাদের কাছে করেছিলেন তা তোমরা মনে করে দেখ। তিনি বলেছিলেন, ‘তোমাদের ঈশ্বর সদাপ্রভু সব কিছু থেকে তোমাদের বিশ্রাম দিয়েছেন এবং এই দেশটাও তোমাদের দিয়েছেন।’</div>
<div class="v" id="v14"><span class="vn">14</span> যর্দনের পূর্ব দিকের যে জায়গাটা মোশি তোমাদের দিয়েছেন সেখানে তোমাদের স্ত্রী, ছেলেমেয়ে এবং পশুপাল থাকতে পারবে, কিন্তু তোমাদের মধ্যে যারা যুদ্ধ করতে পারে তাদের সবাইকে যুদ্ধের জন্য প্রস্তুত হয়ে তোমাদের ভাইদের আগে আগে নদী পার হয়ে যেতে হবে।</div>
<div class="v" id="v15"><span class="vn">15</span> সদাপ্রভু যতদিন তোমাদের মত করে তোমাদের ভাইদেরও সব কিছু থেকে বিশ্রাম না দেন এবং যতদিন তারা তোমাদের ঈশ্বর সদাপ্রভুর দেওয়া দেশটা দখল করে না নেয় ততদিন তোমরা ভাইদের সাহায্য করতে থাকবে। তার পরে তোমরা ফিরে এসে তোমাদের নিজেদের জায়গা সম্পূর্ণভাবে দখল করতে পারবে যা সদাপ্রভুর দাস মোশি যর্দনের পূর্ব দিকে তোমাদের দিয়ে গেছেন।”</div>
<div class="v" id="v16"><span class="vn">16</span> <span class="br-p"><br><br></span>উত্তরে তারা যিহোশূয়কে বলল, “আপনি আমাদের যে সব আদেশ দিয়েছেন তা আমরা পালন করব আর আমাদের যেখানে পাঠাবেন সেখানেই যাব।</div>
<div class="v" id="v17"><span class="vn">17</span> আমরা যেমন মোশির সব কথা মেনে চলতাম, আপনার বেলায়ও তা-ই করব। আপনার ঈশ্বর সদাপ্রভু যেমন মোশির সংগে ছিলেন তেমনি যেন আপনার সংগেও থাকেন।</div>
<div class="v" id="v18"><span class="vn">18</span> কেউ যদি আপনার কোন আদেশের বিরুদ্ধে গিয়ে আপনার কথামত না চলে তবে তাকে মেরে ফেলা হবে। আপনি শুধু শক্তিশালী হন এবং সাহস করুন।”</div>
</div>
<!-- PARSED ABOVE; EDITING MAY BREAK PARSER -->
</body></html>