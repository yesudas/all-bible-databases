<html><head>
<meta http-equiv="Content-Type" content="text/html;charset=utf-8" />
<title>Josh 12 &ndash; যিহোশূয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 12);">
<div id="navbar"><a href="../index.html">Pobitro Baibel</a> &ndash; <b>যিহোশূয়</b> &ndash; <a href="Josh_1.html">1</a> ... <a href="Josh_10.html">10</a> <a href="Josh_11.html">11</a> <b>12</b> <a href="Josh_13.html">13</a> <a href="Josh_14.html">14</a> ... <a href="Josh_24.html">24</a> </div><hr>
<h1>Josh 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>হেরে যাওয়া রাজাদের তালিকা</h2><span class="vn">1</span> <span class="br-p"><br><br></span>অরাবা সমভূমির সমস্ত পূর্ব অংশটা সুদ্ধ অর্ণোন উপত্যকা থেকে হর্মোণ পাহাড় পর্যন্ত যর্দন নদীর পূর্ব দিকের ইমোরীয়দের রাজা সীহোন ও বাশনের রাজা ওগকে ইস্রায়েলীয়েরা হারিয়ে দিয়ে তাঁদের এলাকা দখল করে নিয়েছিল।</div>
<div class="v" id="v2"><span class="vn">2</span> ইমোরীয়দের রাজা সীহোন হিষ্‌বোনে থেকে রাজত্ব করতেন। অর্ণোন উপত্যকার কিনারার অরোয়ের থেকে, অর্থাৎ উপত্যকার মাঝখান থেকে অম্মোনীয়দের দেশের সীমানা যব্বোক নদী পর্যন্ত সমস্ত এলাকাটা তাঁর শাসনের অধীনে ছিল। এই এলাকার মধ্যে ছিল গিলিয়দের অর্ধেক অংশ।</div>
<div class="v" id="v3"><span class="vn">3</span> এছাড়া কিন্নেরৎ সাগর থেকে অরাবার সাগর, অর্থাৎ লবণ সমুদ্র এবং বৈৎ-যিশীমোতের পথ পর্যন্ত আর দক্ষিণ দিকে পিস্‌গা পাহাড়ের নীচ পর্যন্ত অরাবা সমভূমির পূর্ব অংশটা তঁাঁর শাসনের অধীনে ছিল।</div>
<div class="v" id="v4"><span class="vn">4</span> রফায়ীয়দের মধ্যে যারা বেঁচে ছিল বাশনের রাজা ওগ ছিলেন তাদের মধ্যে একজন। তিনি অষ্টারোৎ এবং ইদ্রিয়ীতে থেকে রাজত্ব করতেন।</div>
<div class="v" id="v5"><span class="vn">5</span> হর্মোণ পাহাড়, সল্‌খা, গশূরীয় ও মাখাথীয়দের সীমানা পর্যন্ত সমস্ত বাশন দেশটা এবং হিষ্‌বোনের রাজা সীহোনের রাজ্যের সীমা পর্যন্ত গিলিয়দের বাকী অর্ধেক অংশ তাঁর শাসনের অধীনে ছিল।</div>
<div class="v" id="v6"><span class="vn">6</span> ইস্রায়েলীয়েরা এবং সদাপ্রভুর দাস মোশি এই দু’জন রাজাকে হারিয়ে দিয়েছিলেন। তিনি তাদের জায়গাগুলো সম্পত্তি হিসাবে রূবেণ ও গাদ-গোষ্ঠীর সবাইকে এবং মনঃশি-গোষ্ঠীর অর্ধেক লোককে দিয়ে গিয়েছিলেন।</div>
<div class="v" id="v7"><span class="vn">7</span> <span class="br-p"><br><br></span>লেবানন উপত্যকার বাল্‌গাদ থেকে সেয়ীর পাহাড়শ্রেণীর দিকে উঠে যাওয়া হালক পাহাড় পর্যন্ত যর্দন নদীর পশ্চিম দিকের এলাকার রাজাদের যিহোশূয় এবং ইস্রায়েলীয়েরা হারিয়ে দিয়েছিল। তাদের জায়গাগুলো যিহোশূয় সম্পত্তি হিসাবে ইস্রায়েলীয়দের বিভিন্ন গোষ্ঠী অনুসারে ভাগ করে দিয়েছিলেন।</div>
<div class="v" id="v8"><span class="vn">8</span> এই জায়গাগুলো হল উঁচু পাহাড়ী এলাকা, নীচু পাহাড়ী জায়গা, অরাবা, পাহাড়ের ঢালু জায়গা, পূর্ব দিকের মরু-এলাকা এবং নেগেভ। এগুলো ছিল হিত্তীয়, ইমোরীয়, কনানীয়, পরিষীয়, হিব্বীয় এবং যিবূষীয়দের জায়গা।</div>
<div class="v" id="v9"><span class="vn">9</span> এই সব জায়গার যে রাজাদের হারিয়ে দেওয়া হয়েছিল তাঁরা হলেন: যিরীহোর রাজা, বৈথেলের কাছে অয়ের রাজা,</div>
<div class="v" id="v10"><span class="vn">10</span> যিরূশালেমের রাজা, হিব্রোণের রাজা, যর্মূতের রাজা, লাখীশের রাজা, ইগ্লোনের রাজা, গেষরের রাজা,</div>
<div class="v" id="v13"><span class="vn">13</span> দবীরের রাজা, গেদরের রাজা,</div>
<div class="v" id="v14"><span class="vn">14</span> হর্মার রাজা, অরাদের রাজা,</div>
<div class="v" id="v15"><span class="vn">15</span> লিব্‌নার রাজা, অদুল্লমের রাজা, মক্কেদার রাজা, বৈথেলের রাজা, তপূহের রাজা, হেফরের রাজা,</div>
<div class="v" id="v18"><span class="vn">18</span> অফেকের রাজা, লশারোণের রাজা,</div>
<div class="v" id="v19"><span class="vn">19</span> মাদোনের রাজা, হাৎসোরের রাজা,</div>
<div class="v" id="v20"><span class="vn">20</span> শিম্রোণ-মরোণের রাজা, অক্‌ষফের রাজা,</div>
<div class="v" id="v21"><span class="vn">21</span> তানকের রাজা, মগিদ্দোর রাজা,</div>
<div class="v" id="v22"><span class="vn">22</span> কেদশের রাজা, কর্মিলের যকিয়ামের রাজা, দোরের পাহাড়ী জায়গার দোরের রাজা, গিল্‌গলের গোয়ীমের রাজা এবং তির্সার রাজা। এই রাজারা ছিলেন মোট একত্রিশ জন।</div>
</div>
<!-- PARSED ABOVE; EDITING MAY BREAK PARSER -->
</body></html>