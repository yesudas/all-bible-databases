<html><head>
<meta http-equiv="Content-Type" content="text/html;charset=utf-8" />
<title>Josh 9 &ndash; যিহোশূয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Josh', 9);">
<div id="navbar"><a href="../index.html">Pobitro Baibel</a> &ndash; <b>যিহোশূয়</b> &ndash; <a href="Josh_1.html">1</a> ... <a href="Josh_7.html">7</a> <a href="Josh_8.html">8</a> <b>9</b> <a href="Josh_10.html">10</a> <a href="Josh_11.html">11</a> ... <a href="Josh_24.html">24</a> </div><hr>
<h1>Josh 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>গিবিয়োনীয়দের চালাকী</h2><span class="vn">1</span> <span class="br-p"><br><br></span>যর্দন নদীর পশ্চিম দিকের রাজারা এই সব কথা শুনতে পেলেন। এঁরা ছিলেন উঁচু পাহাড়ী এলাকার এবং তার নীচের পাহাড়ী এলাকার দেশগুলোর আর লেবানন পর্যন্ত ভূমধ্য সাগরের সমস্ত কিনারা ধরে যে দেশগুলো ছিল সেগুলোর রাজা। এঁরা ছিলেন হিত্তীয়, ইমোরীয়, কনানীয়, পরিষীয়, হিব্বীয় এবং যিবূষীয়দের রাজা।</div>
<div class="v" id="v2"><span class="vn">2</span> ইস্রায়েলীয়দের সম্বন্ধে সব কথা শুনে তাঁরা এক মন হয়ে যিহোশূয় এবং ইস্রায়েলীয়দের বিরুদ্ধে যুদ্ধ করবার জন্য একজোট হলেন।</div>
<div class="v" id="v3"><span class="vn">3</span> <span class="br-p"><br><br></span>যিরীহো এবং অয়ের অবস্থা যিহোশূয় যা করেছেন তা যখন গিবিয়োন শহরের বাসিন্দা হিব্বীয়েরা শুনল তখন তারা একটা চালাকি খাটাল। তাদের পক্ষ থেকে এক দল লোক যিহোশূয়ের কাছে রওনা হল। তারা তাদের গাধার উপরে পুরানো বস্তা এবং ফাটা ও তালি দেওয়া আংগুর-রস রাখবার পুরানো চামড়ার থলি চাপালো।</div>
<div class="v" id="v5"><span class="vn">5</span> তারা পায়ে দিল পুরানো ও তালি দেওয়া জুতা এবং গায়ে পরল পুরানো কাপড়। পথে খাবার হিসাবে তারা যে সব রুটি নিল তা ছিল টুকরা টুকরা শুকনা রুটি।</div>
<div class="v" id="v6"><span class="vn">6</span> এইভাবে তারা গিল্‌গলে ইস্রায়েলীয়দের ছাউনিতে যিহোশূয়ের সামনে উপস্থিত হল। তারা তাঁকে ও ইস্রায়েলীয়দের বলল, “আমরা অনেক দূর দেশ থেকে এসেছি; আপনারা আমাদের সংগে সন্ধি করুন।”</div>
<div class="v" id="v7"><span class="vn">7</span> <span class="br-p"><br><br></span>তখন ইস্রায়েলীয়েরা সেই হিব্বীয়দের বলল, “খুব সম্ভব আপনারা আমাদের কাছাকাছিই থাকেন। যদি তা-ই হয় তবে কেমন করে আমরা আপনাদের সংগে সন্ধি করব?”</div>
<div class="v" id="v8"><span class="vn">8</span> <span class="br-p"><br><br></span>তারা যিহোশূয়কে বলল, “দেখুন, আমরা আপনার দাস।” <span class="br-p"><br><br></span>তখন যিহোশূয় তাদের জিজ্ঞাসা করলেন, “আপনারা কারা, আর কোথা থেকেই বা এসেছেন?”</div>
<div class="v" id="v9"><span class="vn">9</span> <span class="br-p"><br><br></span>উত্তরে তারা বলল, “আপনার ঈশ্বর সদাপ্রভুর সুনাম শুনে আপনার এই দাসেরা অনেক দূর দেশ থেকে এসেছে। তিনি মিসর দেশে যা করেছিলেন তার খবর আমরা পেয়েছি।</div>
<div class="v" id="v10"><span class="vn">10</span> এছাড়া তিনি হিষবোনের রাজা সীহোন এবং অষ্টারোতে বাসকারী বাসনের রাজা ওগ- যর্দনের পূর্ব দিকের এই দুই ইমোরীয় রাজার যে দশা করেছিলেন তার কথাও আমরা শুনেছি।</div>
<div class="v" id="v11"><span class="vn">11</span> আমাদের বৃদ্ধ নেতারা এবং আমাদের দেশের বাসিন্দারা সবাই আমাদের এই নির্দেশ দিয়েছেন যে, আমরা যেন যাত্রাপথের জন্য খাবার সংগে নিয়ে আপনাদের সংগে দেখা করে বলি, ‘আমরা আপনাদের দাস এবং আপনারা আমাদের সংগে একটা সন্ধি করুন।’</div>
<div class="v" id="v12"><span class="vn">12</span> আপনাদের কাছে রওনা হওয়ার দিনে আমরা বাড়ী থেকে গরম গরম রুটি বেঁধে নিয়ে বের হয়েছিলাম, কিন্তু এখন দেখুন, সেই রুটি শুকিয়ে টুকরা টুকরা হয়ে গেছে।</div>
<div class="v" id="v13"><span class="vn">13</span> আংগুর-রস রাখবার থলিগুলোও ভরে নিয়েছিলাম এবং সেগুলো নতুন ছিল কিন্তু দেখুন, এখন সেগুলো কি রকম ফেটে গেছে। এত দূরের পথ আসতে আমাদের পায়ের জুতা আর গায়ের কাপড়ও পুরানো হয়ে গেছে।”</div>
<div class="v" id="v14"><span class="vn">14</span> <span class="br-p"><br><br></span>ইস্রায়েলীয়েরা তাদের খাবার নিয়ে দেখল বটে কিন্তু সদাপ্রভুর মতামত জিজ্ঞাসা করল না।</div>
<div class="v" id="v15"><span class="vn">15</span> যিহোশূয় তাদের সংগে সন্ধি করলেন এবং তাদের মেরে ফেলবেন না বলে একটা চুক্তি করলেন, আর ইস্রায়েলীয় সমাজের নেতারাও সেই সম্বন্ধে শপথ করলেন।</div>
<div class="v" id="v16"><span class="vn">16</span> <span class="br-p"><br><br></span>গিবিয়োনীয়দের সংগে সন্ধি করবার তিন দিন পরেই ইস্রায়েলীয়েরা শুনতে পেল যে, তারা আসলে তাদের প্রতিবেশী আর তারা কাছেই বাস করে।</div>
<div class="v" id="v17"><span class="vn">17</span> তখন ইস্রায়েলীয়েরা তাদের এলাকার দিকে রওনা হল আর তিন দিনের দিন সেখানে গিয়ে পেীঁছাল। তাদের এলাকায় ছিল গিবিয়োন, কফীরা, বেরোৎ ও কিরিয়ৎ-যিয়ারীম শহর।</div>
<div class="v" id="v18"><span class="vn">18</span> ইস্রায়েলীয়েরা কিন্তু তাদের আক্রমণ করল না, কারণ তাদের সমাজের নেতারা ইস্রায়েলীয়দের ঈশ্বর সদাপ্রভুর নামে তাদের কাছে শপথ করেছিলেন। <span class="br-p"><br><br></span>এতে নেতাদের বিরুদ্ধে গোটা ইস্রায়েল সমাজটাই বিরক্তি প্রকাশ করতে লাগল।</div>
<div class="v" id="v19"><span class="vn">19</span> তাতে সমস্ত নেতারা তাদের বললেন, “আমরা ইস্রায়েলীয়দের ঈশ্বর সদাপ্রভুর নামে তাদের কাছে শপথ করেছি তাই এখন আমরা তাদের গায়ে হাত তুলতে পারি না।</div>
<div class="v" id="v20"><span class="vn">20</span> তবে আমরা তাদের জন্য এই কাজ করব, আমরা তাদের প্রাণে মারব না যেন আমরা তাদের কাছে যে শপথ করেছি তা ভাংবার দরুন সদাপ্রভুর ক্রোধ আমাদের উপর না পড়ে।”</div>
<div class="v" id="v21"><span class="vn">21</span> তাঁরা আরও বললেন, “তারা বেঁচে থাকুক।” সেইজন্য গিবিয়োনীয়দের সম্বন্ধে নেতাদের কথা অনুসারে তারা ইস্রায়েলীয় সমাজের সমস্ত লোকদের জন্য কাঠ কাটবার এবং জল আনবার লোক হল।</div>
<div class="v" id="v22"><span class="vn">22</span> <span class="br-p"><br><br></span>এর পর যিহোশূয় গিবিয়োনীয়দের ডেকে বললেন, “তোমরা আমাদের কাছ থেকে অনেক দূরে থাক এই কথা বলে কেন আমাদের ঠকালে? আসলে তোমরা তো আমাদের কাছেই বাস কর।</div>
<div class="v" id="v23"><span class="vn">23</span> সেইজন্য তোমাদের উপর এই অভিশাপ রইল যে, আমার ঈশ্বরের ঘরের জন্য তোমরা কাঠ কাটবার আর জল আনবার কাজ করবে। এই দাসের কাজ করা থেকে তোমরা কখনো রেহাই পাবে না।”</div>
<div class="v" id="v24"><span class="vn">24</span> <span class="br-p"><br><br></span>উত্তরে তারা যিহোশূয়কে বলল, “এই গোটা দেশটাই আপনাদের দেবার জন্য এবং আপনাদের সামনে থেকে এই দেশের সবাইকে মুছে ফেলবার জন্য যে আদেশ আপনার ঈশ্বর সদাপ্রভু তাঁর দাস মোশিকে দিয়েছিলেন তা পরিষ্কার ভাবেই আপনার এই দাসদের কাছে বলা হয়েছিল। সেইজন্য আপনাদের বিষয়ে সব কথা শুনে প্রাণের ভয়ে আমরা এই কাজ করেছি।</div>
<div class="v" id="v25"><span class="vn">25</span> আমরা এখন আপনার হাতেই আছি; আপনার যা ভাল এবং উচিত বলে মনে হয় আমাদের প্রতি আপনি তা-ই করুন।”</div>
<div class="v" id="v26"><span class="vn">26</span> <span class="br-p"><br><br></span>সেইজন্য যিহোশূয় ইস্রায়েলীয়দের হাত থেকে তাদের বাঁচালেন; তারা তাদের মেরে ফেলল না।</div>
<div class="v" id="v27"><span class="vn">27</span> যিহোশূয় গিবিয়োনীয়দের সেই দিনই হুকুম দিলেন যেন তারা ইস্রায়েলীয়দের জন্য এবং সদাপ্রভু যে জায়গা বেছে নেবেন সেই জায়গায় সদাপ্রভুর বেদীর জন্য কাঠ কাটবার ও জল আনবার কাজ করে। আজও তারা সেই কাজ করছে।</div>
</div>
<!-- PARSED ABOVE; EDITING MAY BREAK PARSER -->
</body></html>