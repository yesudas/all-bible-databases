<html><head>
<meta http-equiv="Content-Type" content="text/html;charset=utf-8" />
<title>Judg 1 &ndash; বিচারকর্তৃগণের বিবরণ &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Judg', 1);">
<div id="navbar"><a href="../index.html">Pobitro Baibel</a> &ndash; <b>বিচারকর্তৃগণের বিবরণ</b> &ndash; <b>1</b> <a href="Judg_2.html">2</a> <a href="Judg_3.html">3</a> ... <a href="Judg_21.html">21</a> </div><hr>
<h1>Judg 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->বিচারকর্তৃগণের বিবরণ নামক বইটিকে শাসনকর্তাদের আমলও বলা যায়, কারণ সেই সময়কার বিচারকেরা শাসনকর্তাও ছিলেন। যিহোশূয়ের মৃত্যুর পর থেকে শমূয়েলের সময় পর্যন্ত ইস্রায়েল জাতির ইতিহাস বিচারকর্তৃগণের বিবরণে লেখা আছে। কনান দেশে বসবাসকারীদের সম্পূর্ণভাবে তাড়িয়ে দেবার আদেশ ইস্রায়েলীয়েরা পালন করে নি। আসলে তারা অবিশ্বাসী, প্রতিমাপূজাকারী কনানীয়দের সংগে মিশে গিয়ে তাদের প্রতিমাগুলোর পূজা করছিল। ইস্রায়েলীয়দের প্রতিমাপূজার জন্য শাস্তি দিতে ঈশ্বর বারবারই বিদেশী অত্যাচারীদের হাতে তাদের তুলে দিতেন। এর ফলে ইস্রায়েলীয়েরা প্রতিমা পূজার জন্য অনুতপ্ত হয়ে ঈশ্বরের কাছে কান্নাকাটি করত যেন তিনি অত্যাচারীদের হাত থেকে তাদের উদ্ধার করেন। তাদের উদ্ধার করবার জন্য ঈশ্বর কয়েকজন আত্মিক ও সামরিক নেতা ঠিক করেছিলেন যাদের বিচারক বা শাসনকর্তা বলা হত। বিচারকর্তৃগণের বিবরণের ঘটনাগুলো প্রায় ৩২৫ বছর ধরে ঘটেছিল। এই ঘটনাগুলো সম্পূর্ণভাবে পর পর লিখে রাখা হয় নি- বারোজন শাসনকর্তাদের মধ্যে কয়েকজন একই সময়ে ইস্রায়েলীয়দের শত্রুদের সংগে যুদ্ধ করেছিলেন। ইস্রায়েলীয়দের অধিকারে থাকা এক একটা অংশ সেই শাসনকর্তারা এক একজন শাসন করতেন। শমূয়েল ছাড়া আর কেউই গোটা ইস্রায়েল জাতিকে শাসন করেন নি। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) ইস্রায়েলীয়দের কি হয়েছে এবং কি হবে (<!--raw 1 bo --><a href='B:70 1:1-3:6'><!--endraw 1-->১:১-৩:৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) শাসনকর্তাদের আমল (<!--raw 1 bo --><a href='B:70 3:7-16:31'><!--endraw 1-->৩:৭-১৬:৩১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->  (১) অৎনীয়েল, এহূদ ও শম্‌গর (<!--raw 1 bo --><a href='B:70 3:7-31'><!--endraw 1-->৩:৭-৩১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->  (২) দবোরা ও বারক (৪ ও ৫ অধ্যায়) <!--raw 1 bo --><br/><!--endraw 1-->  (৩) গিদিয়োন ও অবীমেলক (৬-৯ অধ্যায়) <!--raw 1 bo --><br/><!--endraw 1-->  (৪) তোলয় ও যায়ীর (<!--raw 1 bo --><a href='B:70 10:1-5'><!--endraw 1-->১০:১-৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->  (৫) যিপ্তহ (<!--raw 1 bo --><a href='B:70 10:6-12:7'><!--endraw 1-->১০:৬-১২:৭<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->  (৬) ইব্‌সন, এলোন ও অব্দোন (<!--raw 1 bo --><a href='B:70 12:8-15'><!--endraw 1-->১২:৮-১৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->  (৭) শিম্‌শোন (১৩-১৬ অধ্যায়) <!--raw 1 bo --><br/><!--endraw 1-->• (গ) ধর্ম, নৈতিকতা ও রাজনীতির পতন (১৭-২১ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>বাদবাকী কনানীয়দের সংগে যুদ্ধ</h2><span class="vn">1</span> <span class="br-p"><br><br></span>যিহোশূয়ের মৃত্যুর পর ইস্রায়েলীয়েরা সদাপ্রভুকে জিজ্ঞাসা করল, “আমাদের হয়ে কনানীয়দের সংগে যুদ্ধ করবার জন্য প্রথমে কারা যাবে?”</div>
<div class="v" id="v2"><span class="vn">2</span> <span class="br-p"><br><br></span>উত্তরে সদাপ্রভু বললেন, “প্রথমে যাবে যিহূদা-গোষ্ঠীর লোকেরা; আমি তাদের হাতেই দেশটা তুলে দিয়েছি।”</div>
<div class="v" id="v3"><span class="vn">3</span> <span class="br-p"><br><br></span>এই কথা শুনে যিহূদা-গোষ্ঠীর লোকেরা তাদের ভাই শিমিয়োন-গোষ্ঠীর লোকদের বলল, “যে জায়গাটা আমাদের ভাগে পড়েছে সেখানকার কনানীয়দের বিরুদ্ধে যুদ্ধ করবার জন্য তোমরা আমাদের সংগে চল, আর আমরাও তোমাদের জায়গা দখলের জন্য তোমাদের সংগে যাব।” এতে শিমিয়োন-গোষ্ঠীর লোকেরা তাদের সংগে গেল।</div>
<div class="v" id="v4"><span class="vn">4</span> <span class="br-p"><br><br></span>যিহূদা-গোষ্ঠীর লোকেরা আক্রমণ করলে পর সদাপ্রভু তাদের হাতে কনানীয় ও পরিষীয়দের তুলে দিলেন। তাদের দশ হাজার লোককে তারা বেষক শহরে মেরে ফেলল।</div>
<div class="v" id="v5"><span class="vn">5</span> সেখানে তারা অদোনী-বেষককে দেখতে পেয়ে তাঁর সংগে যুদ্ধ করল এবং কনানীয় ও পরিষীয়দের হারিয়ে দিল।</div>
<div class="v" id="v6"><span class="vn">6</span> অদোনী-বেষক যখন পালিয়ে যাচ্ছিলেন তখন তারা তাঁকে তাড়া করে ধরে তাঁর হাত ও পায়ের বুড়ো আংগুল কেটে ফেলল।</div>
<div class="v" id="v7"><span class="vn">7</span> <span class="br-p"><br><br></span>এতে অদোনী-বেষক বললেন, “আমি সত্তরজন রাজার হাত ও পায়ের বুড়ো আংগুল কেটে ফেলেছিলাম। তারা আমার টেবিলের তলা থেকে এঁটোকাঁটা কুড়িয়ে খেত। আমি তাদের প্রতি যা করেছিলাম ঈশ্বরও আমার প্রতি তা-ই করলেন।” পরে তারা অদোনী-বেষককে যিরূশালেমে নিয়ে গেলে পর তিনি সেখানে মারা গেলেন।</div>
<div class="v" id="v8"><span class="vn">8</span> <span class="br-p"><br><br></span>যিহূদা-গোষ্ঠীর লোকেরা যিরূশালেম আক্রমণ করে তা অধিকার করে নিল। তারা শহরের লোকদের মেরে ফেলে শহরটাতে আগুন লাগিয়ে দিল।</div>
<div class="v" id="v9"><span class="vn">9</span> <span class="br-p"><br><br></span>এর পর তারা উঁচু পাহাড়ী এলাকা, নেগেভ ও নীচু পাহাড়ী এলাকার বাসিন্দা কনানীয়দের বিরুদ্ধে যুদ্ধ করতে গেল।</div>
<div class="v" id="v10"><span class="vn">10</span> হিব্রোণের বাসিন্দা কনানীয়দের বিরুদ্ধে এগিয়ে গিয়ে তারা শেশয়, অহীমান ও তল্‌ময়কে হারিয়ে দিল। হিব্রোণের আগের নাম ছিল কিরিয়ৎ-অর্ব।</div>
<div class="v" id="v11"><span class="vn">11</span> <span class="br-p"><br><br></span>সেখান থেকে তারা দবীর শহরের লোকদের বিরুদ্ধে এগিয়ে গেল। দবীরের আগের নাম ছিল কিরিয়ৎ-সেফর।</div>
<div class="v" id="v12"><span class="vn">12</span> কালেব বললেন, “যে লোক কিরিয়ৎ-সেফর আক্রমণ করে অধিকার করতে পারবে তার সংগে আমি আমার মেয়ে অক্‌ষার বিয়ে দেব।”</div>
<div class="v" id="v13"><span class="vn">13</span> এই কথা শুনে কনষের বংশধর কালেবের ছোট ভাই অৎনীয়েল তা অধিকার করল। তাই কালেব তাঁর মেয়ে অক্‌ষাকে অৎনীয়েলের সংগে বিয়ে দিলেন।</div>
<div class="v" id="v14"><span class="vn">14</span> অৎনীয়েলের কাছে যাওয়ার পর অক্‌ষা তাকে উসকানি দিতে লাগল যেন সে তার বাবার কাছ থেকে একটা জমি চেয়ে নেয়। পরে অক্‌ষা গাধার পিঠ থেকে নামলে পর কালেব তাকে জিজ্ঞাসা করলেন, “মা, তুমি কি চাও?”</div>
<div class="v" id="v15"><span class="vn">15</span> <span class="br-p"><br><br></span>অক্‌ষা বলল, “বাবা, তুমি আমার একটা কথা রাখ। তুমি আমাকে যখন নেগেভে জায়গা দিয়েছ তখন ফোয়ারাগুলোও আমাকে দাও।” এই কথা শুনে কালেব তাকে সেখানকার উঁচু ও নীচু জায়গার ফোয়ারাগুলো দিলেন।</div>
<div class="v" id="v16"><span class="vn">16</span> <span class="br-p"><br><br></span>মোশির শ্বশুরের বংশধরেরা, যারা জাতিতে কেনীয় ছিল, তারা খেজুর-শহর থেকে বের হয়ে অরাদ এলাকার দক্ষিণে যিহূদা-গোষ্ঠীর মরু-এলাকায় গেল এবং সেখানকার লোকদের সংগে বাস করতে লাগল।</div>
<div class="v" id="v17"><span class="vn">17</span> <span class="br-p"><br><br></span>যিহূদা-গোষ্ঠীর লোকেরা তাদের ভাই শিমিয়োন-গোষ্ঠীর লোকদের সংগে গিয়ে সফাৎ শহরের বাসিন্দা কনানীয়দের আক্রমণ করল এবং তাদের শহরটা সম্পূর্ণভাবে ধ্বংস করে দিল। সেইজন্য শহরটার নাম দেওয়া হল হর্মা (যার মানে “ধ্বংস”)।</div>
<div class="v" id="v18"><span class="vn">18</span> যিহূদা-গোষ্ঠীর লোকেরা গাজা, অস্কিলোন ও ইক্রোণ শহর এবং সেগুলোর আশেপাশের জায়গা দখল করে নিল।</div>
<div class="v" id="v19"><span class="vn">19</span> <span class="br-p"><br><br></span>সদাপ্রভু যিহূদা-গোষ্ঠীর লোকদের সংগে ছিলেন। তারা পাহাড়ী এলাকা দখল করে নিয়েছিল বটে, কিন্তু সমভূমি থেকে লোকদের তাড়িয়ে দিতে পারে নি, কারণ তাদের লোহার রথ ছিল।</div>
<div class="v" id="v20"><span class="vn">20</span> মোশির প্রতিজ্ঞা অনুসারে কালেবকে হিব্রোণ শহরটা দেওয়া হল। অনাকের তিন ছেলেকে কালেব হিব্রোণ থেকে তাড়িয়ে দিয়েছিলেন।</div>
<div class="v" id="v21"><span class="vn">21</span> কিন্তু বিন্যামীন-গোষ্ঠীর লোকেরা যিরূশালেমে বাসকারী যিবূষীয়দের বেদখল করতে পারে নি। বিন্যামীন-গোষ্ঠীর সংগে যিবূষীয়েরা আজও সেখানে বাস করছে।</div>
<div class="v" id="v22"><span class="vn">22</span> <span class="br-p"><br><br></span>যোষেফের বংশধরেরা বৈথেল শহর আক্রমণ করতে গেল। সদাপ্রভু তাদের সংগে ছিলেন।</div>
<div class="v" id="v23"><span class="vn">23</span> তারা শহরটা ভাল করে দেখেশুনে আসবার জন্য সেখানে কয়েকজন লোক পাঠিয়ে দিল। বৈথেলের আগের নাম ছিল লূস।</div>
<div class="v" id="v24"><span class="vn">24</span> সেই লোকেরা শহর থেকে একজন লোককে বেরিয়ে আসতে দেখে তাকে বলল, “শহরে ঢুকবার পথটা তুমি আমাদের দেখিয়ে দাও, তাহলে আমরা তোমার কোন ক্ষতি করব না।”</div>
<div class="v" id="v25"><span class="vn">25</span> সে তাদের পথ দেখিয়ে দিলে পর তারা গিয়ে শহরের লোকদের মেরে ফেলল, কিন্তু সেই লোক ও তার বংশের লোকদের রেহাই দিল।</div>
<div class="v" id="v26"><span class="vn">26</span> এর পর সেই লোকটি হিত্তীয়দের দেশে গিয়ে একটা শহর তৈরী করল এবং তার নাম দিল লূস। আজও শহরটার ঐ নামই আছে।</div>
<div class="v" id="v27"><span class="vn">27</span> <span class="br-p"><br><br></span>মনঃশি-গোষ্ঠীর লোকেরা বৈৎ-শান, তানক, দোর, যিব্লিয়ম ও মগিদ্দো শহরের এবং সেগুলোর চারপাশের গ্রামের বাসিন্দাদের তাড়িয়ে দিতে পারে নি, কারণ এই সব জায়গার কনানীয়েরা স্থির করেছিল যে, তারা ঐ দেশ ছেড়ে যাবে না।</div>
<div class="v" id="v28"><span class="vn">28</span> ইস্রায়েলীয়েরা যখন শক্তিশালী হয়ে উঠল তখন তারা ঐ সব লোকদের তাদের দাস হতে বাধ্য করল কিন্তু তাদের একেবারে তাড়িয়ে দিল না।</div>
<div class="v" id="v29"><span class="vn">29</span> ইফ্রয়িম-গোষ্ঠীর লোকেরাও গেষর থেকে কনানীয়দের বের করে দেয় নি। তারা সেখানে তাদের মধ্যেই রয়ে গেল।</div>
<div class="v" id="v30"><span class="vn">30</span> সবূলূন-গোষ্ঠীর লোকেরাও কিট্‌রোণ ও নহলোল থেকে কনানীয়দের বের করে দেয় নি। তারা সেখানে তাদের মধ্যেই রয়ে গেল, তবে সবূলূন-গোষ্ঠীর লোকেরা তাদের দাস হতে বাধ্য করল।</div>
<div class="v" id="v31"><span class="vn">31</span> আশের-গোষ্ঠীর লোকেরাও অক্কো, সীদোন, অহলব, অক্‌ষীব, হেল্‌বা, অফীক ও রহোবের লোকদের তাড়িয়ে দেয় নি।</div>
<div class="v" id="v32"><span class="vn">32</span> তারা সেই দেশের বাসিন্দা কনানীয়দের মধ্যে বাস করতে লাগল, কারণ তারা তাদের বের করে দেয় নি।</div>
<div class="v" id="v33"><span class="vn">33</span> নপ্তালি-গোষ্ঠীর লোকেরাও বৈৎ-শেমশ ও বৈৎ-অনাতের লোকদের তাড়িয়ে দেয় নি; তারা সেখানকার কনানীয় লোকদের মধ্যে বাস করতে লাগল এবং তাদের দাস হতে বাধ্য করল।</div>
<div class="v" id="v34"><span class="vn">34</span> ইমোরীয়েরা দান-গোষ্ঠীর লোকদের পাহাড়ী এলাকায় আটক রাখল; সমভূমিতে তাদের নামতে দিল না।</div>
<div class="v" id="v35"><span class="vn">35</span> ইমোরীয়েরা হেরস পাহাড়, অয়ালোন ও শাল্‌বীমে থাকবে বলেই স্থির করল; কিন্তু যোষেফের বংশের লোকদের শক্তি যখন বেড়ে গেল তখন তারা ইমোরীয়দের দাস হতে বাধ্য করল।</div>
<div class="v" id="v36"><span class="vn">36</span> অক্রব্বীম নামে উঠে যাওয়ার পথ থেকে সেলা ছাড়িয়ে ছিল ইমোরীয়দের এলাকা।</div>
</div>
<!-- PARSED ABOVE; EDITING MAY BREAK PARSER -->
</body></html>