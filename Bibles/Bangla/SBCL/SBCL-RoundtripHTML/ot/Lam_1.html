<html><head>
<meta http-equiv="Content-Type" content="text/html;charset=utf-8" />
<title>Lam 1 &ndash; বিলাপ &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lam', 1);">
<div id="navbar"><a href="../index.html">Pobitro Baibel</a> &ndash; <b>বিলাপ</b> &ndash; <b>1</b> <a href="Lam_2.html">2</a> <a href="Lam_3.html">3</a> ... <a href="Lam_5.html">5</a> </div><hr>
<h1>Lam 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->বিলাপ বইটি হল পাঁচটা কবিতার সমষ্টি যা ৫৮৬ খ্রীষ্টপূর্বাব্দে বাবিলীয়দের দ্বারা যিরূশালেম ধ্বংসের বিষয় নিয়ে লেখা হয়েছিল। যাতে সহজে মুখস্থ হয় সেইজন্য সম্ভবতঃ চারটি কবিতার লাইনে ইব্রীয় বর্ণমালার ক্রম অনুসারে সাজানো হয়েছে (১, ২, ৩ ও ৪ অধ্যায়)। প্রত্যেকটি পদ আরম্ভ হয়েছে ইব্রীয় বর্ণমালার ক্রম অনুসারে; কেবল ৩ অধ্যায়ে প্রতি তিনটি পদ ক্রম অনুসারে একটি অক্ষর দিয়ে শুরু হয়েছে। ইব্রীয় বর্ণমালার মধ্যে যতগুলো বর্ণ আছে (২২) বিলাপের ৫ম অধ্যায়ে ঠিক ততগুলো পদ আছে, কিন্তু বর্ণমালার ক্রম অনুসারে তা ব্যবহার করা হয় নি। যিরূশালেমের পতনের সময়টা ছিল ভীষণ কষ্টের। এই ভয়ংকর ঘটনার ফলে যিরমিয়ের অন্তর নিংড়ে বের হয়ে এসেছিল এই কবিতা। তাঁর ভবিষ্যদ্বাণীগুলোর সফলতার জন্যে খুশী হওয়ার বদলে তাঁর জাতির লোকদের দুর্দশা দেখে তিনি খুব কান্নাকাটি করেছিলেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) যিরূশালেমের ভয় জাগানো জনশূন্যতা (<!--raw 1 bo --><a href='B:310 1:1-11'><!--endraw 1-->১:১-১১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) পাপ স্বীকার ও লোকদের প্রার্থনা (<!--raw 1 bo --><a href='B:310 1:12-22'><!--endraw 1-->১:১২-২২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) যিরূশালেমের উপর ঈশ্বরের দেওয়া শাস্তি (২ অধ্যায়) <!--raw 1 bo --><br/><!--endraw 1-->• (ঘ) দেশে থাকা বাকী লোকদের দুঃখপ্রকাশ ও পাপস্বীকার (৩ অধ্যায়) <!--raw 1 bo --><br/><!--endraw 1-->• (ঙ) যিহূদার অতীত, বর্তমান ও ভবিষ্যতের অবস্থা (৪ অধ্যায়) <!--raw 1 bo --><br/><!--endraw 1-->• (চ) দয়া ও দেশে পুনস্থাপনের জন্য ঈশ্বরের কাছে প্রার্থনা (৫ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>যিরূশালেমের দুঃখ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হায়! যে শহর একদিন লোকজনে পরিপূর্ণ ছিল <br><span class="br-ind"><br><span class="indent">&nbsp;</span></span>সে কেমন একা পড়ে রয়েছে। <br><span class="br-ind"><br><span class="indent">&nbsp;</span></span>যে শহর একদিন জাতিদের মধ্যে প্রধান ছিল, <br><span class="br-ind"><br><span class="indent">&nbsp;</span></span>সে এখন বিধবার মত হয়েছে। <br><span class="br-ind"><br><span class="indent">&nbsp;</span></span>যে ছিল প্রদেশগুলোর রাণী <br><span class="br-ind"><br><span class="indent">&nbsp;</span></span>সে এখন হয়েছে দাসী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সে রাতের বেলা খুব কাঁদতে থাকে, <br><span class="br-ind"><br><span class="indent">&nbsp;</span></span>চোখের জলে তার গাল ভেসে যায়। <br><span class="br-ind"><br><span class="indent">&nbsp;</span></span>তার প্রেমিকদের মধ্যে <br><span class="br-ind"><br><span class="indent">&nbsp;</span></span>তাকে সান্ত্বনা দেবার জন্য একজনও নেই। <br><span class="br-ind"><br><span class="indent">&nbsp;</span></span>তার বন্ধুরা সবাই তার প্রতি বিশ্বাসঘাতকতা করেছে; <br><span class="br-ind"><br><span class="indent">&nbsp;</span></span>তারা সকলেই তার শত্রু হয়েছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>কষ্ট ও কঠিন পরিশ্রমের পর <br><span class="br-ind"><br><span class="indent">&nbsp;</span></span>যিহূদা দূরে বন্দীদশায় গেছে। <br><span class="br-ind"><br><span class="indent">&nbsp;</span></span>সে বিভিন্ন জাতির মধ্যে বাস করছে; <br><span class="br-ind"><br><span class="indent">&nbsp;</span></span>কোথাও সে বিশ্রামস্থান পায় নি। <br><span class="br-ind"><br><span class="indent">&nbsp;</span></span>যারা তাকে তাড়া করছিল <br><span class="br-ind"><br><span class="indent">&nbsp;</span></span>তারা তার কষ্টের মধ্যেই তাকে ধরে ফেলেছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সিয়োনের রাস্তাগুলো শোক করছে, <br><span class="br-ind"><br><span class="indent">&nbsp;</span></span>কারণ নির্দিষ্ট পর্বে কেউ আর আসে না। <br><span class="br-ind"><br><span class="indent">&nbsp;</span></span>তার সব ফটকে ঢুকবার পথ খালি। <br><span class="br-ind"><br><span class="indent">&nbsp;</span></span>তার পুরোহিতেরা কাত্‌রাচ্ছে, যুবতী মেয়েরা দুঃখ করছে, <br><span class="br-ind"><br><span class="indent">&nbsp;</span></span>তাতে সে মনে খুব ব্যথা পাচ্ছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তার বিপক্ষেরা তার মনিব হয়েছে; <br><span class="br-ind"><br><span class="indent">&nbsp;</span></span>তার শত্রুরা আরামে আছে। <br><span class="br-ind"><br><span class="indent">&nbsp;</span></span>তার অনেক পাপের জন্য সদাপ্রভুই তাকে দুঃখ দিয়েছেন। <br><span class="br-ind"><br><span class="indent">&nbsp;</span></span>তার ছোট ছোট ছেলেমেয়ে বন্দী হয়ে শত্রুর আগে আগে গেছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সিয়োন-কন্যার সব জাঁকজমক চলে গেছে। <br><span class="br-ind"><br><span class="indent">&nbsp;</span></span>তার নেতারা এমন সব হরিণের মত <br><span class="br-ind"><br><span class="indent">&nbsp;</span></span>যারা চরবার জায়গা পায় না; <br><span class="br-ind"><br><span class="indent">&nbsp;</span></span>তারা দুর্বল হয়ে তাদেরই আগে আগে পালিয়ে গেছে <br><span class="br-ind"><br><span class="indent">&nbsp;</span></span>যারা তাদের তাড়া করছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যিরূশালেম তার কষ্টের আর ঘুরে বেড়াবার দিনগুলোতে <br><span class="br-ind"><br><span class="indent">&nbsp;</span></span>তার পুরানো দিনের ধন-সম্পদের কথা মনে করছে। <br><span class="br-ind"><br><span class="indent">&nbsp;</span></span>তার লোকেরা যখন শত্রুর হাতে পড়েছিল <br><span class="br-ind"><br><span class="indent">&nbsp;</span></span>তখন তাকে সাহায্য করার কেউ ছিল না। <br><span class="br-ind"><br><span class="indent">&nbsp;</span></span>তার শত্রুরা তার দিকে তাকিয়ে <br><span class="br-ind"><br><span class="indent">&nbsp;</span></span>তার ধ্বংসের জন্য ঠাট্টা-বিদ্রূপ করেছিল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যিরূশালেম খুব পাপ করেছে, <br><span class="br-ind"><br><span class="indent">&nbsp;</span></span>তাই সে অশুচি হয়ে গেছে। <br><span class="br-ind"><br><span class="indent">&nbsp;</span></span>যারা তাকে সম্মান করত <br><span class="br-ind"><br><span class="indent">&nbsp;</span></span>তারা সবাই তাকে তুচ্ছ করছে, <br><span class="br-ind"><br><span class="indent">&nbsp;</span></span>কারণ তারা তার উলংগ অবস্থা দেখেছে; <br><span class="br-ind"><br><span class="indent">&nbsp;</span></span>সে দীর্ঘনিঃশ্বাস ফেলছে ও মুখ লুকাচ্ছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তার নোংরামি তার কাপড়ে লেগে আছে; <br><span class="br-ind"><br><span class="indent">&nbsp;</span></span>তার ভবিষ্যতের কথা সে চিন্তা করে নি। <br><span class="br-ind"><br><span class="indent">&nbsp;</span></span>সে ভীষণভাবে পড়ে গেছে; <br><span class="br-ind"><br><span class="indent">&nbsp;</span></span>তাকে সান্ত্বনা দেবার কেউ নেই। <br><span class="br-ind"><br><span class="indent">&nbsp;</span></span>সে বলছে, “হে সদাপ্রভু, আমার কষ্ট দেখ, <br><span class="br-ind"><br><span class="indent">&nbsp;</span></span>কারণ শত্রু জয়লাভ করেছে।” <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>শত্রু তার সব মূল্যবান জিনিসের উপর হাত দিয়েছে; <br><span class="br-ind"><br><span class="indent">&nbsp;</span></span>দেবতা-পূজাকারী জাতিদের সে তার পবিত্র জায়গায় ঢুকতে দেখেছে। <br><span class="br-ind"><br><span class="indent">&nbsp;</span></span>এরা সেই লোক যাদের তুমি তোমার সমাজে ঢুকতে নিষেধ করেছিলে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তার সব লোকেরা কাত্‌রাতে কাত্‌রাতে খাবারের খোঁজ করছে; <br><span class="br-ind"><br><span class="indent">&nbsp;</span></span>নিজেদের বাঁচিয়ে রাখবার জন্য <br><span class="br-ind"><br><span class="indent">&nbsp;</span></span>তারা খাবারের বদলে তাদের মূল্যবান জিনিস দিয়ে দিয়েছে। <span class="br-p"><br><br></span>যিরূশালেম বলছে, “হে সদাপ্রভু, তাকাও, ভেবে দেখ, <br><span class="br-ind"><br><span class="indent">&nbsp;</span></span>আমাকে তুচ্ছ করা হয়েছে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমরা যারা আমার পাশ দিয়ে যাও <br><span class="br-ind"><br><span class="indent">&nbsp;</span></span>তোমাদের কি কিছুই যায়-আসে না? <br><span class="br-ind"><br><span class="indent">&nbsp;</span></span>একটু ঘুরে তাকিয়ে দেখ। <br><span class="br-ind"><br><span class="indent">&nbsp;</span></span>আমাকে যে যন্ত্রণা দেওয়া হয়েছে <br><span class="br-ind"><br><span class="indent">&nbsp;</span></span>সেই রকম যন্ত্রণা কি আর কাউকে দেওয়া হয়েছে, <br><span class="br-ind"><br><span class="indent">&nbsp;</span></span>যা সদাপ্রভু তাঁর জ্বলন্ত ক্রোধের দিনে আমাকে দিয়েছেন? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি উপর থেকে আমার হাড়গোড়ের মধ্যে আগুন পাঠিয়েছেন। <br><span class="br-ind"><br><span class="indent">&nbsp;</span></span>আমার পায়ের জন্য তিনি জাল বিছিয়েছেন <br><span class="br-ind"><br><span class="indent">&nbsp;</span></span>এবং আমাকে পিছন ফিরতে বাধ্য করেছেন। <br><span class="br-ind"><br><span class="indent">&nbsp;</span></span>তিনি আমাকে জনশূন্য করে দিয়েছেন, <br><span class="br-ind"><br><span class="indent">&nbsp;</span></span>সারাদিন দুর্বল করে রেখেছেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আমার সব পাপ তিনি জোয়ালের মত বেঁধেছেন; <br><span class="br-ind"><br><span class="indent">&nbsp;</span></span>তিনি হাত দিয়ে সেগুলো একসংগে বুনেছেন। <br><span class="br-ind"><br><span class="indent">&nbsp;</span></span>সেগুলো আমার ঘাড়ের উপর দেওয়া হয়েছে; <br><span class="br-ind"><br><span class="indent">&nbsp;</span></span>সদাপ্রভুই আমার শক্তিকে দুর্বল করেছেন। <br><span class="br-ind"><br><span class="indent">&nbsp;</span></span>যাদের আমি বাধা দিতে পারি না <br><span class="br-ind"><br><span class="indent">&nbsp;</span></span>তাদের হাতেই তিনি আমাকে তুলে দিয়েছেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভুই আমার মধ্যেকার সব যোদ্ধাদের বাতিল করেছেন; <br><span class="br-ind"><br><span class="indent">&nbsp;</span></span>আমার যুবকদের গুঁড়িয়ে দেবার জন্য <br><span class="br-ind"><br><span class="indent">&nbsp;</span></span>আমার বিরুদ্ধে একটা সময় ঠিক করেছেন। <br><span class="br-ind"><br><span class="indent">&nbsp;</span></span>আংগুর মাড়াইয়ের গর্তে কুমারী কন্যা যিহূদাকে <br><span class="br-ind"><br><span class="indent">&nbsp;</span></span>তিনি পায়ে মাড়িয়েছেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সেইজন্যই আমি কাঁদছি, <br><span class="br-ind"><br><span class="indent">&nbsp;</span></span>আমার চোখ জলে ভেসে যাচ্ছে। <br><span class="br-ind"><br><span class="indent">&nbsp;</span></span>আমাকে সান্ত্বনা দেবার জন্য আমার কাছে কেউ নেই, <br><span class="br-ind"><br><span class="indent">&nbsp;</span></span>কেউ নেই যে আমার প্রাণ জুড়িয়ে দেয়। <br><span class="br-ind"><br><span class="indent">&nbsp;</span></span>আমার ছেলেমেয়েরা একা হয়ে গেছে, <br><span class="br-ind"><br><span class="indent">&nbsp;</span></span>কারণ শত্রু জয়ী হয়েছে।” <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সিয়োন তার হাত বাড়িয়ে দিয়েছে, <br><span class="br-ind"><br><span class="indent">&nbsp;</span></span>কিন্তু তাকে সান্ত্বনা দেবার কেউ নেই। <br><span class="br-ind"><br><span class="indent">&nbsp;</span></span>সদাপ্রভু যাকোবের জন্য এই আদেশ দিয়েছেন যে, <br><span class="br-ind"><br><span class="indent">&nbsp;</span></span>তার প্রতিবেশীরা তার শত্রু হবে। <br><span class="br-ind"><br><span class="indent">&nbsp;</span></span>তাদের মধ্যে যিরূশালেম হয়েছে একটা অশুচি জিনিস। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সে বলছে, “সদাপ্রভু ন্যায়বান, <br><span class="br-ind"><br><span class="indent">&nbsp;</span></span>আমি তো তার আদেশের বিরুদ্ধে বিদ্রোহ করেছি। <br><span class="br-ind"><br><span class="indent">&nbsp;</span></span>সমস্ত জাতিরা শোন, আমার কষ্ট দেখ; <br><span class="br-ind"><br><span class="indent">&nbsp;</span></span>আমার যুবক-যুবতীরা বন্দী হয়ে দূরে চলে গেছে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমার প্রেমিকদের আমি ডাকলাম <br><span class="br-ind"><br><span class="indent">&nbsp;</span></span>কিন্তু তারা আমার প্রতি বিশ্বাসঘাতকতা করল। <br><span class="br-ind"><br><span class="indent">&nbsp;</span></span>আমার পুরোহিতেরা ও বৃদ্ধ নেতারা নিজেদের বাঁচিয়ে রাখবার জন্য <br><span class="br-ind"><br><span class="indent">&nbsp;</span></span>খাবার খুঁজতে খুঁজতে শহরের মধ্যেই শেষ হয়ে গেল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে সদাপ্রভু, দেখ, আমি কেমন কষ্ট পাচ্ছি! <br><span class="br-ind"><br><span class="indent">&nbsp;</span></span>আমার ভিতরেও যন্ত্রণা হচ্ছে। <br><span class="br-ind"><br><span class="indent">&nbsp;</span></span>আমার অন্তর ব্যাকুল হয়েছে, <br><span class="br-ind"><br><span class="indent">&nbsp;</span></span>কারণ আমি ভীষণ বিদ্রোহী হয়েছি। <br><span class="br-ind"><br><span class="indent">&nbsp;</span></span>শহরের বাইরে তলোয়ার নিচ্ছে প্রাণ, <br><span class="br-ind"><br><span class="indent">&nbsp;</span></span>আর ভিতরে আছে কেবল মৃত্যু। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>লোকে আমার দীর্ঘনিঃশ্বাস শুনেছে, <br><span class="br-ind"><br><span class="indent">&nbsp;</span></span>কিন্তু আমাকে সান্ত্বনা দেবার কেউ নেই। <br><span class="br-ind"><br><span class="indent">&nbsp;</span></span>আমার সব শত্রুরা আমার কষ্টের কথা শুনেছে; <br><span class="br-ind"><br><span class="indent">&nbsp;</span></span>তুমি যা করেছ তা দেখে তারা আনন্দ করছে। <br><span class="br-ind"><br><span class="indent">&nbsp;</span></span>যে দিনের কথা তুমি ঘোষণা করেছ <br><span class="br-ind"><br><span class="indent">&nbsp;</span></span>সেই দিন তুমি আন যাতে তারা আমার মত হতে পারে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তাদের সব দুষ্টতা তোমার চোখে পড়ুক। <br><span class="br-ind"><br><span class="indent">&nbsp;</span></span>আমার সব পাপের জন্য তুমি আমার প্রতি যেমন করেছ <br><span class="br-ind"><br><span class="indent">&nbsp;</span></span>তাদের প্রতিও তা-ই কর। <br><span class="br-ind"><br><span class="indent">&nbsp;</span></span>আমার দীর্ঘনিঃশ্বাস বেশী, <br><span class="br-ind"><br><span class="indent">&nbsp;</span></span>আমি মন-মরা হয়ে পড়েছি।”<br></div>
</div>
<!-- PARSED ABOVE; EDITING MAY BREAK PARSER -->
</body></html>