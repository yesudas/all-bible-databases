<html><head>
<meta http-equiv="Content-Type" content="text/html;charset=utf-8" />
<title>Lev 1 &ndash; লেবীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 1);">
<div id="navbar"><a href="../index.html">Pobitro Baibel</a> &ndash; <b>লেবীয়</b> &ndash; <b>1</b> <a href="Lev_2.html">2</a> <a href="Lev_3.html">3</a> ... <a href="Lev_27.html">27</a> </div><hr>
<h1>Lev 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->লেবীয় পুস্তকের মূল বিষয় হল পবিত্রতা। এই বইয়ের মধ্যে আছে বিভিন্ন উৎসর্গের অনুষ্ঠানের বিষয়ে নির্দেশ এবং উপাসনার জন্য ইস্রায়েলীয়দের শুচি হওয়ার বিষয়ে নির্দেশ। ইস্রায়েলীয় পুরোহিতদের জন্য এটি একটি সাহায্যকারী বই। মরু-এলাকায় আবাস-তাম্বু স্থাপনের বিষয় নিয়ে যাত্রাপুস্তক শেষ হয়েছে, আর লেবীয় পুস্তকে নির্দেশ দেওয়া হয়েছে লেবীয়েরা কেমন করে পুরোহিতের দায়িত্ব-কর্তব্য ও অনুষ্ঠানগুলো পালন করবেন। এই বইয়ে ইস্রায়েল জাতিকে আলাদা করবার ব্যাপারের খুঁটিনাটিগুলো খুব ভাল করে বর্ণনা করা হয়েছে। এতে বলা হয়েছে পবিত্র জায়গায় ঈশ্বরের কাছে যাবার জন্য ইস্রায়েল জাতিকে পাপ এবং অশুচিতা থেকে দূরে থাকতে হবে। ঈশ্বর চান তাঁর লোকেরা যেন পবিত্র হয়, কারণ তিনি পবিত্র। মোশির লেখা পাঁচটি বইয়ের মধ্যে লেবীয় পুস্তক তৃতীয়। এই পাঁচটি বইকে মাঝে মাঝে আইন-কানুনও বলা হয়। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) বিভিন্ন উৎসর্গের কতগুলো নিয়ম (১-৭ অধ্যায়) <!--raw 1 bo --><br/><!--endraw 1-->• (খ) সেবা-কাজের জন্য পুরোহিতদের আলাদা করা (৮-১০ অধ্যায়) <!--raw 1 bo --><br/><!--endraw 1-->• (গ) শুচি এবং অশুচি সম্বন্ধে কতগুলো নিয়ম (১১-১৫ অধ্যায়) <!--raw 1 bo --><br/><!--endraw 1-->• (ঘ) পাপ ঢাকা দেবার দিন (১৬ অধ্যায়) <!--raw 1 bo --><br/><!--endraw 1-->• (ঙ) উৎসর্গের বিষয়ে আরও কতগুলো নিয়ম (১৭ অধ্যায়) <!--raw 1 bo --><br/><!--endraw 1-->• (চ) ব্যক্তিগত আচার-ব্যবহার সম্বন্ধে কতগুলো নিয়ম (১৮-২২ অধ্যায়) <!--raw 1 bo --><br/><!--endraw 1-->• (ছ) সদাপ্রভুর দেওয়া বিভিন্ন পর্ব (২৩ অধ্যায়) <!--raw 1 bo --><br/><!--endraw 1-->• (জ) অনুষ্ঠান ও নৈতিকতা সম্বন্ধে আইন (২৪ অধ্যায়) <!--raw 1 bo --><br/><!--endraw 1-->• (ঝ) বিশ্রাম-বছর ও ফিরে পাবার বছর (২৫ অধ্যায়) <!--raw 1 bo --><br/><!--endraw 1-->• (ঞ) আশীর্বাদ ও অভিশাপ (২৬ অধ্যায়) <!--raw 1 bo --><br/><!--endraw 1-->• (ট) মানত পূরণ ও দশমাংশ সম্বন্ধে নিয়ম (২৭ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>পোড়ানো-উৎসর্গ</h2><span class="vn">1</span> <span class="br-p"><br><br></span>একদিন মিলন-তাম্বুর মধ্য থেকে সদাপ্রভু মোশিকে ডাকলেন এবং ইস্রায়েলীয়দের বলতে বললেন, “যদি তোমাদের মধ্যে কেউ সদাপ্রভুকে উৎসর্গ হিসাবে কিছু দিতে চায় তবে সে একটা পশু নিয়ে আসুক; সেই পশুটা যেন কোন গরু, ভেড়া বা ছাগল হয়।</div>
<div class="v" id="v3"><span class="vn">3</span> <span class="br-p"><br><br></span>“যদি সে পোড়ানো-উৎসর্গের অনুষ্ঠান গরু দিয়ে করতে চায় তবে সেটা হতে হবে একটা খুঁতহীন ষাঁড়। সদাপ্রভু যাতে তার উপর সন্তুষ্ট হন সেইজন্য তাকে সেই ষাঁড়টা মিলন-তাম্বুর দরজার কাছে উপস্থিত করতে হবে।</div>
<div class="v" id="v4"><span class="vn">4</span> পোড়ানো-উৎসর্গের জন্য আনা সেই ষাঁড়টার মাথার উপরে সে তার হাত রাখবে; আর সেটা তার জায়গায় তার পাপ ঢাকবার জন্য গ্রহণ করা হবে।</div>
<div class="v" id="v5"><span class="vn">5</span> তারপর সদাপ্রভুর সামনে সে সেই ষাঁড়টা কাটবে আর হারোণের পুরোহিত ছেলেরা তার রক্ত নিয়ে মিলন-তাম্বুর দরজার সামনে রাখা বেদীটার চারপাশের গায়ে ছিটিয়ে দেবে।</div>
<div class="v" id="v6"><span class="vn">6</span> উৎসর্গকারী ঐ পোড়ানো-উৎসর্গের ষাঁড়টার চামড়া ছাড়িয়ে নিয়ে তার মাংস খণ্ড খণ্ড করে কাটবে।</div>
<div class="v" id="v7"><span class="vn">7</span> পুরোহিত হারোণের ছেলেরা সেই বেদীর উপরে আগুন জ্বালিয়ে তার উপর কাঠ সাজাবে।</div>
<div class="v" id="v8"><span class="vn">8</span> তারপর তারা বেদীর উপরকার জ্বলন্ত কাঠের উপরে সেই ষাঁড়ের মাথা, চর্বি ও মাংসের খণ্ডগুলো সাজাবে।</div>
<div class="v" id="v9"><span class="vn">9</span> উৎসর্গকারী সেটার পা এবং পেটের ভিতরের সমস্ত অংশগুলো জলে ধুয়ে দেবে এবং পুরোহিত সেগুলো সুদ্ধ গোটা ষাঁড়টাই বেদীর উপরে পুড়িয়ে ফেলবে। এটা পোড়ানো-উৎসর্গ, আগুনে-করা উৎসর্গের মধ্যে একটা, যার গন্ধে সদাপ্রভু খুশী হন।</div>
<div class="v" id="v10"><span class="vn">10</span> <span class="br-p"><br><br></span>“এই পোড়ানো-উৎসর্গের অনুষ্ঠান যদি ভেড়া বা ছাগল দিয়ে করা হয় তবে সেটা হতে হবে একটা খুঁতহীন পুরুষ ভেড়া বা ছাগল।</div>
<div class="v" id="v11"><span class="vn">11</span> উৎসর্গকারী সেটা বেদীর উত্তর পাশে নিয়ে গিয়ে সদাপ্রভুর সামনে কাটবে, আর হারোণের পুরোহিত ছেলেরা তার রক্ত নিয়ে বেদীর চারপাশের গায়ে ছিটিয়ে দেবে।</div>
<div class="v" id="v12"><span class="vn">12</span> উৎসর্গকারী সেটা খণ্ড খণ্ড করে কাটবে আর পুরোহিত তার চর্বি, মাথা ও মাংসের খণ্ডগুলো নিয়ে বেদীর উপরকার জ্বলন্ত কাঠের উপর সাজাবে।</div>
<div class="v" id="v13"><span class="vn">13</span> উৎসর্গকারী সেটার পা ও পেটের ভিতরের অংশগুলো জলে ধুয়ে দেবে আর পুরোহিত সেগুলো সুদ্ধ গোটা পশুটাই বেদীর উপর পুড়িয়ে ফেলবে। এটা পোড়ানো-উৎসর্গ, আগুনে-করা উৎসর্গের মধ্যে একটা, যার গন্ধে সদাপ্রভু খুশী হন।</div>
<div class="v" id="v14"><span class="vn">14</span> <span class="br-p"><br><br></span>“সদাপ্রভুর উদ্দেশে এই পোড়ানো-উৎসর্গের অনুষ্ঠান যদি কোন পাখী দিয়ে করা হয় তবে উৎসর্গকারীকে একটা ঘুঘু বা কবুতর আনতে হবে।</div>
<div class="v" id="v15"><span class="vn">15</span> পুরোহিত সেটা বেদীর কাছে নিয়ে যাবে এবং তার মাথাটা মুচ্‌ড়ে গলা থেকে আলাদা করে নিয়ে বেদীর উপরে পুড়িয়ে দেবে আর রক্তটা চেপে বের করে বেদীর একপাশের গায়ের উপর ফেলবে।</div>
<div class="v" id="v16"><span class="vn">16</span> উৎসর্গকারী পাখীটার গলার থলি ও তার মধ্যেকার সব কিছু বেদীর পূর্ব দিকে ছাইয়ের গাদায় ফেলে দেবে।</div>
<div class="v" id="v17"><span class="vn">17</span> সে ডানা ধরে পাখীটা এমন ভাবে ছিঁড়বে যেন সেটা দুই টুকরা হয়ে না যায়। তারপর পুরোহিত সেটা নিয়ে বেদীর উপরকার জ্বলন্ত কাঠের উপর পুড়িয়ে দেবে। এটা পোড়ানো-উৎসর্গ, আগুনে-করা উৎসর্গের মধ্যে একটা, যার গন্ধে সদাপ্রভু খুশী হন।</div>
</div>
<!-- PARSED ABOVE; EDITING MAY BREAK PARSER -->
</body></html>