<html><head>
<meta http-equiv="Content-Type" content="text/html;charset=utf-8" />
<title>Lev 12 &ndash; লেবীয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Lev', 12);">
<div id="navbar"><a href="../index.html">Pobitro Baibel</a> &ndash; <b>লেবীয়</b> &ndash; <a href="Lev_1.html">1</a> ... <a href="Lev_10.html">10</a> <a href="Lev_11.html">11</a> <b>12</b> <a href="Lev_13.html">13</a> <a href="Lev_14.html">14</a> ... <a href="Lev_27.html">27</a> </div><hr>
<h1>Lev 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সন্তান জন্মের পরে শুচি হওয়ার নিয়ম</h2><span class="vn">1</span> <span class="br-p"><br><br></span>তারপর সদাপ্রভু মোশিকে বললেন,</div>
<div class="v" id="v2"><span class="vn">2</span> “তুমি ইস্রায়েলীয়দের বল, যদি কোন স্ত্রীলোক গর্ভবতী হয় এবং তার ছেলে হয় তবে সে তার মাসিকের সময়ের মতই অশুচি হবে। তার এই অশুচি অবস্থা সাত দিন চলবে।</div>
<div class="v" id="v3"><span class="vn">3</span> আট দিনের দিন ছেলেটির সুন্নত করাতে হবে।</div>
<div class="v" id="v4"><span class="vn">4</span> তারপর সেই স্ত্রীলোককে তার রক্তস্রাব থেকে শুচি হবার জন্য তেত্রিশ দিন পর্যন্ত অপেক্ষা করতে হবে। তার শুচি হওয়ার আগের এই দিনগুলো কেটে না যাওয়া পর্যন্ত সে কোন পবিত্র জিনিস ছুঁতে পারবে না কিম্বা পবিত্র তাম্বু-ঘরের এলাকায় যেতে পারবে না।</div>
<div class="v" id="v5"><span class="vn">5</span> কিন্তু যদি তার মেয়ে হয় তবে তার মাসিকের সময়ের মতই সে অশুচি হবে, কিন্তু তার এই অশুচি অবস্থা চলবে দু’সপ্তা। তারপর তাকে তার রক্তস্রাব থেকে শুচি হওয়ার জন্য ছেষট্টি দিন অপেক্ষা করতে হবে।</div>
<div class="v" id="v6"><span class="vn">6</span> <span class="br-p"><br><br></span>“ছেলে বা মেয়ের জন্মের পরে তার শুচি হওয়ার আগের দিনগুলো কেটে যাবার পর তাকে মিলন-তাম্বুর দরজার সামনে পুরোহিতের কাছে পোড়ানো-উৎসর্গের জন্য এক বছরের একটা ভেড়ার বাচ্চা এবং পাপ-উৎসর্গের জন্য একটা কবুতর কিম্বা একটা ঘুঘু নিয়ে যেতে হবে।</div>
<div class="v" id="v7"><span class="vn">7</span> পুরোহিত সেগুলো সদাপ্রভুর সামনে উৎসর্গ করে তার অশুচিতা ঢাকা দেবে, আর তারপর সে তার রক্তস্রাবের অশুচি অবস্থা থেকে শুচি হবে। সন্তান জন্মের পর স্ত্রীলোকের জন্য এই হল নিয়ম।</div>
<div class="v" id="v8"><span class="vn">8</span> উৎসর্গের জন্য যদি সে ভেড়ার বাচ্চা আনতে না পারে তবে তাকে দু’টা ঘুঘু না হয় দু’টা কবুতর আনতে হবে। তার মধ্যে একটা হবে পোড়ানো-উৎসর্গের জন্য আর অন্যটা হবে পাপ-উৎসর্গের জন্য। এইভাবে পুরোহিত তার অশুচিতা ঢাকা দেবে আর সে শুচি হবে।”</div>
</div>
<!-- PARSED ABOVE; EDITING MAY BREAK PARSER -->
</body></html>