<html><head>
<meta http-equiv="Content-Type" content="text/html;charset=utf-8" />
<title>Mal 4 &ndash; মালাখি &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mal', 4);">
<div id="navbar"><a href="../index.html">Pobitro Baibel</a> &ndash; <b>মালাখি</b> &ndash; <a href="Mal_1.html">1</a> <a href="Mal_2.html">2</a> <a href="Mal_3.html">3</a> <b>4</b> </div><hr>
<h1>Mal 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সদাপ্রভুর দিন</h2><span class="vn">1</span> <span class="br-p"><br><br></span>সর্বক্ষমতার অধিকারী সদাপ্রভু বলছেন, “দেখ, সেই দিনটা আসছে, তা চুল্লীর আগুনের মত জ্বলবে। সেই দিন সমস্ত গর্বিত লোক ও অন্যায়কারীরা নাড়ার মত হবে এবং পুড়ে যাবে। একটা শিকড় বা একটা ডালও বাকী থাকবে না।</div>
<div class="v" id="v2"><span class="vn">2</span> কিন্তু তোমরা যারা আমাকে ভক্তিপূর্ণ ভয় কর তোমাদের উপরে ন্যায়ের সূর্য উঠবে যার আলোর রশ্মিতে থাকবে সুস্থতা। তোমরা বের হয়ে গোয়াল থেকে ছাড়া পাওয়া বাছুরের মত লাফাবে।</div>
<div class="v" id="v3"><span class="vn">3</span> তারপর তোমরা দুষ্টদের পায়ে মাড়াবে, কারণ যেদিন আমি এই সব কাজ করব সেই দিন তারা হবে তোমাদের পায়ের তলায় পড়া ছাইয়ের মত। আমি সর্বক্ষমতার অধিকারী সদাপ্রভু এই কথা বলছি।</div>
<div class="v" id="v4"><span class="vn">4</span> <span class="br-p"><br><br></span>“তোমরা আমার দাস মোশির আইন-কানুনের কথা, অর্থাৎ আমি তাকে হোরেবে সমস্ত ইস্রায়েলের জন্য যে সব নিয়ম ও আদেশ দিয়েছিলাম তা মনে কর।</div>
<div class="v" id="v5"><span class="vn">5</span> <span class="br-p"><br><br></span>“দেখ, সদাপ্রভুর সেই মহৎ ও ভয়ংকর দিন আসবার আগে আমি সদাপ্রভু তোমাদের কাছে নবী এলিয়কে পাঠিয়ে দেব।</div>
<div class="v" id="v6"><span class="vn">6</span> সে পিতাদের অন্তর তাদের ছেলেমেয়েদের দিকে এবং ছেলেমেয়েদের অন্তর তাদের পিতাদের দিকে ফিরাবে, যেন আমি এসে অভিশাপ দিয়ে দেশকে ধ্বংস না করি।” ॥ভব</div>
</div>
<!-- PARSED ABOVE; EDITING MAY BREAK PARSER -->
</body></html>