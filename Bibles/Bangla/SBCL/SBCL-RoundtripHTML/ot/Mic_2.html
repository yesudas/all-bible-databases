<html><head>
<meta http-equiv="Content-Type" content="text/html;charset=utf-8" />
<title>Mic 2 &ndash; মীখা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mic', 2);">
<div id="navbar"><a href="../index.html">Pobitro Baibel</a> &ndash; <b>মীখা</b> &ndash; <a href="Mic_1.html">1</a> <b>2</b> <a href="Mic_3.html">3</a> <a href="Mic_4.html">4</a> ... <a href="Mic_7.html">7</a> </div><hr>
<h1>Mic 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>অত্যাচারীদের শাস্তি</h2><span class="vn">1</span> <span class="br-p"><br><br></span>ধিক্‌ তাদের, যারা অন্যায়ের পরিকল্পনা করে, যারা নিজেদের বিছানায় মন্দের ফন্দি আঁটে। সকাল হলেই তারা সেইমত কাজ করে, কারণ তা করবার ক্ষমতা তাদের হাতে আছে।</div>
<div class="v" id="v2"><span class="vn">2</span> তারা ক্ষেত-খামার আর ঘর-বাড়ীর প্রতি লোভ করে তা কেড়ে নেয়। তারা মানুষকে ঠকিয়ে তার ঘর-বাড়ী ও তার জায়গা-জমি নিয়ে নেয়।</div>
<div class="v" id="v3"><span class="vn">3</span> <span class="br-p"><br><br></span>সেইজন্য সদাপ্রভু বলছেন, “তোমাদের বিরুদ্ধে আমি অমংগলের পরিকল্পনা করছি যা থেকে তোমরা নিজেদের রক্ষা করতে পারবে না। তোমরা আর গর্ব করে চলবে না, কারণ সময়টা হবে বিপদের।</div>
<div class="v" id="v4"><span class="vn">4</span> সেই দিন ভীষণ বিলাপ হবে এবং এই দুঃখের গান গাওয়া হবে: <span class="br-p"><br><br></span><span class="br-ind"><br><span class="indent">&nbsp;</span></span>আমরা একেবারে ধ্বংস হয়ে গেছি; <br><span class="br-ind"><br><span class="indent">&nbsp;</span></span>আমাদের জাতির সম্পত্তি নিয়ে নেওয়া হয়েছে। <br><span class="br-ind"><br><span class="indent">&nbsp;</span></span>সদাপ্রভু তা আমাদের কাছ থেকে নিয়ে গেছেন। <br><span class="br-ind"><br><span class="indent">&nbsp;</span></span>আমাদের ক্ষেত-খামার তিনি বিশ্বাসঘাতকদের দিয়ে দিয়েছেন।” <br></div>
<div class="v" id="v5"><span class="vn">5</span> <span class="br-p"><br><br></span>কাজেই তোমাদের মধ্যে কেউই সদাপ্রভুর লোকদের সংগে জমির ভাগ পাবে না।</div>
<div class="v" id="v6"><span class="vn">6</span> <span class="br-p"><br><br></span>তোমাদের নবীরা আমাদের বলে, “এই সব কথা বোলো না, এই সব বিষয়ে কোন কথা বোলো না, কারণ আমাদের উপরে অসম্মান আসবে না।”</div>
<div class="v" id="v7"><span class="vn">7</span> হে যাকোবের বংশ, তোমাদের এই কথা বলা উচিত নয়, “সদাপ্রভুর আত্মা অধৈর্য হন নি; তিনি এই সব কাজ করেন না।” <span class="br-p"><br><br></span>সদাপ্রভু বলছেন, “যারা ন্যায় পথে চলে কেবল তাদেরই উপর আমার বাক্য মংগল আনে।</div>
<div class="v" id="v8"><span class="vn">8</span> আজকাল আমার লোকেরা শত্রুর মত হয়ে উঠেছে। যুদ্ধ থেকে ফিরে আসা লোকদের মত যারা নিশ্চিন্তে পথ চলছে তাদের গা থেকে তোমরা কাপড় খুলে নিচ্ছ।</div>
<div class="v" id="v9"><span class="vn">9</span> আমার লোকদের স্ত্রীদের তোমরা তাদের প্রিয় বাড়ী-ঘর থেকে তাড়িয়ে দিচ্ছ। আমার আশীর্বাদ থেকে তাদের ছেলেমেয়েদের তোমরা চিরকালের জন্য বঞ্চিত করছ।</div>
<div class="v" id="v10"><span class="vn">10</span> তোমরা ওঠো, চলে যাও, এটা তো তোমাদের বিশ্রামের স্থান নয়; কারণ তোমরা দেশটাকে অশুচি করেছ, সেইজন্যই তা ভীষণভাবে ধ্বংস হয়ে যাবে।</div>
<div class="v" id="v11"><span class="vn">11</span> যদি কোন মিথ্যাবাদী ও ঠগ এসে বলে, ‘আমি বলছি যে, তোমাদের প্রচুর মদ ও আংগুর-রস হবে,’ তবে সে-ই হবে এই জাতির জন্য উপযুক্ত নবী!”</div>
<div class="v" id="v12"><h2>উদ্ধারের বিষয়ে প্রতিজ্ঞা</h2><span class="vn">12</span> <span class="br-p"><br><br></span>সদাপ্রভু বলছেন, “হে যাকোব, আমি নিশ্চয়ই তোমাদের সবাইকে জড়ো করব; আমি অবশ্যই ইস্রায়েলের বেঁচে থাকা লোকদের একত্র করব। বস্রার ভেড়াগুলোর মত করে, খোঁয়াড়ে থাকা ভেড়ার পালের মত করে আমি তাদের একত্র করব; দেশটা আবার লোকে ভরে যাবে।”</div>
<div class="v" id="v13"><span class="vn">13</span> <span class="br-p"><br><br></span>বন্দীদশা থেকে ফিরে আসবার জন্য যিনি পথ খুলে দেবেন তিনি তাদের আগে আগে যাবেন; তারা ফটক ভেংগে বের হয়ে আসবে। সদাপ্রভু, যিনি তাদের রাজা, তিনি তাদের আগে আগে যাবেন।</div>
</div>
<!-- PARSED ABOVE; EDITING MAY BREAK PARSER -->
</body></html>