<html><head>
<meta http-equiv="Content-Type" content="text/html;charset=utf-8" />
<title>Neh 1 &ndash; নহিমিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 1);">
<div id="navbar"><a href="../index.html">Pobitro Baibel</a> &ndash; <b>নহিমিয়</b> &ndash; <b>1</b> <a href="Neh_2.html">2</a> <a href="Neh_3.html">3</a> ... <a href="Neh_13.html">13</a> </div><hr>
<h1>Neh 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->নহিমিয়ের স্মৃতিতে যা কিছু ছিল এবং রাস্ট্রীয় দলিলপত্র যা তিনি খুঁজে পেয়েছিলেন তা এই বইটিতে লেখা আছে। বুদ্ধি-কৌশল, পরিচালনা-শক্তি বা কর্মক্ষমতা এবং নেতৃত্ব দানের যে গুণগুলো পারস্যের রাজার পানীয় পরিবেশক হিসাবে প্রয়োজন তা সবই নহিমিয়ের মধ্যে ছিল। যিহূদীরা বাবিল থেকে নিজেদের দেশে ফিরে আসবার সময়ের মধ্যে তাদের যে তিনজন মহান নেতা ছিলেন তাঁদের মধ্যে নহিমিয় ছিলেন একজন। (সেই তিনজন ছিলেন সরুব্বাবিল, ইষ্রা ও নহিমিয়।) ইষ্রা যিরূশালেমে ফিরে আসবার তেরো বছর পর যিরূশালেমের খারাপ অবস্থার বিষয় নিয়ে ঈশ্বর নহিমিয়ের মনে একটা চাপের সৃষ্টি করলেন। সেই অবস্থার পরিবর্তন করবার অনুমতি পেয়ে নহিমিয় সেই রকম নেতৃত্ব দান করলেন যা ইস্রায়েলীয়দের খুব বেশী দরকার ছিল। নহিমিয়ের প্রার্থনায় পূর্ণ জীবনের জন্য তিনি বিশেষভাবে পরিচিত ছিলেন। ইষ্রা পুস্তকের বিষয়বস্তু হল উপাসনা-ঘর ও উপাসনার কাজ, আর নহিমিয় পুস্তকের বিষয়বস্তু হল যিরূশালেমের দেয়াল গাঁথা ও প্রতিদিনের শাসন-কাজ। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়-সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) নহিমিয়ের অধীনে যিরূশালেমের দেয়াল গাঁথা (১-৭ অধ্যায়) <!--raw 1 bo --><br/><!--endraw 1-->• (খ) ইষ্রা ও নহিমিয়ের সময়ে যিহূদীদের সংশোধন (৮-১৩ অধ্যায়)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হখলিয়ের ছেলে নহিমিয়ের কথা। <span class="br-p"><br><br></span>রাজা অর্তক্ষস্তের রাজত্বের বিশ বছরের কিশ্‌লেব মাসে আমি শূশন রাজধানীতে ছিলাম।</div>
<div class="v" id="v2"><span class="vn">2</span> হনানি নামে আমার ভাইদের মধ্যে একজন এবং যিহূদার অন্য কয়েকজন লোক শূশনে আসল। বাবিলে বন্দীদশা থেকে যারা ফিরে গিয়েছিল সেই লোকদের বিষয় ও যিরূশালেমের বিষয় আমি তাদের কাছে জিজ্ঞাসা করলাম।</div>
<div class="v" id="v3"><span class="vn">3</span> <span class="br-p"><br><br></span>তারা আমাকে বলল, “বন্দীদশা থেকে যারা দেশে ফিরে গিয়েছে তারা খুব দুরবস্থার ও অসম্মানের মধ্যে আছে। যিরূশালেমের দেয়াল ভেংগে গেছে এবং তার ফটকগুলো আগুন দিয়ে পুড়িয়ে দেওয়া হয়েছে।”</div>
<div class="v" id="v4"><span class="vn">4</span> <span class="br-p"><br><br></span>এই সব কথা শুনে আমি বসে কাঁদতে লাগলাম। কিছুদিন ধরে আমি শোক ও উপবাস করলাম এবং স্বর্গের ঈশ্বরের কাছে প্রার্থনা করলাম।</div>
<div class="v" id="v5"><span class="vn">5</span> তারপর আমি বললাম, “হে স্বর্গের ঈশ্বর সদাপ্রভু, ভয় জাগানো মহান ঈশ্বর, যারা তোমাকে ভালবাসে ও তোমার আদেশ পালন করে তুমি তাদের জন্য অটল ভালবাসার ব্যবস্থা রক্ষা করে থাক।</div>
<div class="v" id="v6"><span class="vn">6</span> হে সদাপ্রভু, মিনতি করি, তোমার দাসদের জন্য, অর্থাৎ ইস্রায়েলীয়দের জন্য আমি তোমার দাস তোমার সামনে দিনরাত যে প্রার্থনা করছি তা তুমি শোন ও তাতে মনোযোগ দাও। আমরা ইস্রায়েলীয়েরা তোমার বিরুদ্ধে যে সব পাপ করেছি তা আমি স্বীকার করছি। সত্যিই আমি ও আমার বাবার বংশের লোকেরা পাপ করেছি।</div>
<div class="v" id="v7"><span class="vn">7</span> আমরা তোমার বিরুদ্ধে খুবই অন্যায় কাজ করেছি। তোমার দাস মোশিকে তুমি যে সব আদেশ, নিয়ম ও আইন-কানুন দিয়েছ তা আমরা পালন করি নি।</div>
<div class="v" id="v8"><span class="vn">8</span> <span class="br-p"><br><br></span>“মিনতি করি, তোমার দাস মোশিকে তুমি যে নির্দেশ দিয়েছিলে তা মনে করে দেখ। তুমি বলেছিলে, ‘তোমরা যদি অবিশ্বস্ত হও তবে আমি অন্য জাতিদের মধ্যে তোমাদের ছড়িয়ে দেব;</div>
<div class="v" id="v9"><span class="vn">9</span> কিন্তু তোমরা আমার কাছে ফিরে আসলে এবং আমার আদেশ পালন করে সেইমত কাজ করলে, তোমাদের বন্দীদশায় থাকা লোকেরা যদি আকাশের শেষ সীমায়ও থাকে তবে আমি তাদের সেখান থেকে জোগাড় করে আমার বাসস্থান হিসাবে যে জায়গা বেছে নিয়েছি সেখানে তাদের নিয়ে আসব।’</div>
<div class="v" id="v10"><span class="vn">10</span> <span class="br-p"><br><br></span>“এরা তোমারই দাস এবং তোমারই লোক, যাদের তুমি তোমার মহাশক্তিতে ও শক্তিশালী হাতে মুক্ত করেছ।</div>
<div class="v" id="v11"><span class="vn">11</span> হে প্রভু, মিনতি করি, তোমার এই দাসের প্রার্থনাতে এবং যারা তোমার নাম ভক্তির সংগে স্মরণ করে তোমার সেই দাসদের প্রার্থনাতে তুমি কান দাও। তোমার দাসকে আজ সফলতা দান কর এবং এই রাজার কাছে করুণার পাত্র কর।” <span class="br-p"><br><br></span>আমি রাজার আংগুর-রস পরিবেশনকারী ছিলাম।</div>
</div>
<!-- PARSED ABOVE; EDITING MAY BREAK PARSER -->
</body></html>