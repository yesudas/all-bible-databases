<html><head>
<meta http-equiv="Content-Type" content="text/html;charset=utf-8" />
<title>Neh 10 &ndash; নহিমিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 10);">
<div id="navbar"><a href="../index.html">Pobitro Baibel</a> &ndash; <b>নহিমিয়</b> &ndash; <a href="Neh_1.html">1</a> ... <a href="Neh_8.html">8</a> <a href="Neh_9.html">9</a> <b>10</b> <a href="Neh_11.html">11</a> <a href="Neh_12.html">12</a> <a href="Neh_13.html">13</a> </div><hr>
<h1>Neh 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যাঁরা তার উপর সীলমোহর দিয়েছিলেন তাঁরা হলেন হখলিয়ের ছেলে শাসনকর্তা নহিমিয় ও সিদিকিয়,</div>
<div class="v" id="v2"><span class="vn">2</span> সরায়, অসরিয়, যিরমিয়,</div>
<div class="v" id="v3"><span class="vn">3</span> পশহূর, অমরিয়, মল্কিয়,</div>
<div class="v" id="v4"><span class="vn">4</span> হটূশ, শবনিয়, মল্লূক, হারীম, মরেমোৎ, ওবদিয়, দানিয়েল, গিন্নথোন, বারূক,</div>
<div class="v" id="v7"><span class="vn">7</span> মশুল্লম, অবিয়, মিয়ামীন,</div>
<div class="v" id="v8"><span class="vn">8</span> মাসিয়, বিল্‌গয় ও শময়িয়। এঁরা সবাই পুরোহিত ছিলেন।</div>
<div class="v" id="v9"><span class="vn">9</span> <span class="br-p"><br><br></span>লেবীয়দের মধ্য থেকে যাঁরা সীলমোহর দিয়েছিলেন তাঁরা হলেন অসনিয়ের ছেলে যেশূয়, হেনাদদের বংশধর বিন্নুয়ী ও কদ্‌মীয়েল এবং তাঁদের সহকর্মী শবনিয়, হোদিয়, কলীট, পলায়, হানন,</div>
<div class="v" id="v11"><span class="vn">11</span> মীখা, রহোব, হশবিয়,</div>
<div class="v" id="v12"><span class="vn">12</span> সক্কূর, শেরেবিয়, শবনিয়,</div>
<div class="v" id="v13"><span class="vn">13</span> হোদীয়, বানি ও বনীনু।</div>
<div class="v" id="v14"><span class="vn">14</span> <span class="br-p"><br><br></span>লোকদের নেতাদের মধ্য থেকে যাঁরা সীলমোহর দিয়েছিলেন তাঁরা হলেন পরোশ, পহৎ-মোয়াব, এলম, সত্তূ, বানি,</div>
<div class="v" id="v15"><span class="vn">15</span> বুন্নি, অস্‌গদ, বেবয়,</div>
<div class="v" id="v16"><span class="vn">16</span> অদোনিয়, বিগ্‌বয়, আদীন,</div>
<div class="v" id="v17"><span class="vn">17</span> আটের, হিষ্কিয়, অসূর, হোদিয়, হশুম, বেৎসয়, হারীফ, অনাথোৎ, নবয়,</div>
<div class="v" id="v20"><span class="vn">20</span> মগ্‌পীয়শ, মশুল্লম, হেষীর, মশেষবেল, সাদোক, যদ্দুয়, পলটিয়, হানন, অনায়,</div>
<div class="v" id="v23"><span class="vn">23</span> হোশেয়, হনানিয়, হশূব, হলোহেশ, পিল্‌হ, শোবেক, রহূম, হশব্‌না, মাসেয়,</div>
<div class="v" id="v26"><span class="vn">26</span> অহিয়, হানন, অনান,</div>
<div class="v" id="v27"><span class="vn">27</span> মল্লূক, হারীম ও বানা।</div>
<div class="v" id="v28"><h2>চুক্তির বিষয়বস্তু</h2><span class="vn">28</span> <span class="br-p"><br><br></span>আমরা বাকী লোকেরা, অর্থাৎ পুরোহিতেরা, লেবীয়েরা, রক্ষীরা, গায়কেরা, উপাসনা-ঘরের সেবাকারীরা এবং ঈশ্বরের আইন-কানুন পালন করবার জন্য যারা আশেপাশের জাতিদের মধ্য থেকে নিজেদের আলাদা করে নিয়েছে, আমাদের স্ত্রী ও আমাদের যে সব ছেলেমেয়েদের বুঝবার জ্ঞান হয়েছে, আমরা সবাই আমাদের ভাইদের, অর্থাৎ গণ্যমান্য লোকদের সংগে যোগ দিচ্ছি। আমরা বলছি যে, আমরা যে শপথ করতে যাচ্ছি তা যদি আমরা পালন না করি তবে যেন আমাদের উপর অভিশাপ পড়ে। <span class="br-p"><br><br></span>আমরা ঈশ্বরের দাস মোশির মধ্য দিয়ে দেওয়া ঈশ্বরের আইন-কানুন অনুসারে চলব এবং আমাদের প্রভু সদাপ্রভুর সমস্ত আদেশ, নির্দেশ ও নিয়ম যত্নের সংগে পালন করব।</div>
<div class="v" id="v30"><span class="vn">30</span> <span class="br-p"><br><br></span>আমরা আমাদের আশেপাশের জাতিদের সংগে আমাদের মেয়েদের বিয়ে দেব না কিম্বা আমাদের ছেলেদের জন্য তাদের মেয়েদের নেব না।</div>
<div class="v" id="v31"><span class="vn">31</span> <span class="br-p"><br><br></span>বিশ্রামবারে কিম্বা অন্য কোন পবিত্র দিনে যদি আশেপাশের জাতির লোকেরা কোন জিনিসপত্র কিম্বা শস্য বিক্রি করবার জন্য নিয়ে আসে তবে তাদের কাছ থেকে আমরা তা কিনব না। প্রত্যেক সপ্তম বছরে আমরা জমি চাষ করব না এবং সমস্ত ঋণ ক্ষমা করে দেব।</div>
<div class="v" id="v32"><span class="vn">32</span> <span class="br-p"><br><br></span>আমাদের ঈশ্বরের ঘরের সেবা-কাজের জন্য প্রতি বছর এক শেখেলের তিন ভাগের এক ভাগ দেবার দায়িত্ব আমরা গ্রহণ করলাম।</div>
<div class="v" id="v33"><span class="vn">33</span> এই সব শেখেল দিয়ে যেন টেবিলের উপরকার সম্মুখ-রুটি দেওয়া যায় এবং নিয়মিত শস্য ও পোড়ানো-উৎসর্গের অনুষ্ঠান, বিশ্রামবারের উৎসর্গের অনুষ্ঠান, অমাবস্যা ও অন্যান্য নির্দিষ্ট পর্ব পালনের অনুষ্ঠান, পবিত্র জিনিস উৎসর্গের অনুষ্ঠান এবং ইস্রায়েলীয়দের পাপ ঢাকা দেবার জন্য পাপ-উৎসর্গের অনুষ্ঠান করা যায় আর আমাদের ঈশ্বরের ঘরের সমস্ত কাজ করা যায়।</div>
<div class="v" id="v34"><span class="vn">34</span> <span class="br-p"><br><br></span>আমাদের আইন-কানুনে যেমন লেখা আছে সেইমত আমাদের ঈশ্বর সদাপ্রভুর বেদীর উপরে পোড়াবার জন্য প্রত্যেক বছর নির্দিষ্ট সময়ে আমাদের ঈশ্বরের ঘরে আমাদের প্রত্যেক বংশকে কখন কাঠ আনতে হবে তা স্থির করবার জন্য আমরা, অর্থাৎ পুরোহিতেরা, লেবীয়েরা ও লোকেরা গুলিবাঁট করলাম।</div>
<div class="v" id="v35"><span class="vn">35</span> <span class="br-p"><br><br></span>আমরা প্রতি বছর প্রথমে কাটা ফসল ও প্রত্যেকটি গাছের প্রথম ফল সদাপ্রভুর ঘরে আনব।</div>
<div class="v" id="v36"><span class="vn">36</span> <span class="br-p"><br><br></span>আইন-কানুনে যেমন লেখা আছে সেইমত আমরা আমাদের প্রথম পুরুষ সন্তান ও পশুর প্রথম বাচ্চা আর পালের গরু, ছাগল ও ভেড়ার প্রথম বাচ্চা আমাদের ঈশ্বরের ঘরের সেবাকারী পুরোহিতদের কাছে নিয়ে যাব।</div>
<div class="v" id="v37"><span class="vn">37</span> <span class="br-p"><br><br></span>এছাড়া আমাদের ময়দার ও শস্য-উৎসর্গের প্রথম অংশ, সমস্ত গাছের প্রথম ফল ও নতুন আংগুর-রস ও তেলের প্রথম অংশ আমরা আমাদের ঈশ্বরের ঘরের ভাণ্ডার-ঘরে পুরোহিতদের কাছে নিয়ে আসব। আর আমাদের ফসলের দশ ভাগের এক ভাগ লেবীয়দের কাছে নিয়ে আসব, কারণ আমাদের সব গ্রামে লেবীয়েরাই দশমাংশ গ্রহণ করে থাকেন।</div>
<div class="v" id="v38"><span class="vn">38</span> লেবীয়েরা যখন দশমাংশ নেবেন তখন তাঁদের সংগে থাকবেন হারোণের বংশের একজন পুরোহিত। লেবীয়েরা সেই সব দশমাংশের দশ ভাগের এক ভাগ আমাদের ঈশ্বরের ঘরের ধনভাণ্ডারের কামরাগুলোতে নিয়ে যাবেন।</div>
<div class="v" id="v39"><span class="vn">39</span> ধনভাণ্ডারের যে সব কামরায় পবিত্র স্থানের জিনিসপত্র রাখা হয় এবং সেবাকারী পুরোহিতেরা, রক্ষীরা ও গায়কেরা থাকেন সেখানে ইস্রায়েলীয়েরা ও লেবীয়েরা তাদের শস্য, নতুন আংগুর-রস ও তেল নিয়ে আসবে। <span class="br-p"><br><br></span>আমাদের ঈশ্বরের ঘরের কাজের জন্য যা কিছু দরকার আমরা তা দিতে থাকব।</div>
</div>
<!-- PARSED ABOVE; EDITING MAY BREAK PARSER -->
</body></html>