<html><head>
<meta http-equiv="Content-Type" content="text/html;charset=utf-8" />
<title>Neh 9 &ndash; নহিমিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Neh', 9);">
<div id="navbar"><a href="../index.html">Pobitro Baibel</a> &ndash; <b>নহিমিয়</b> &ndash; <a href="Neh_1.html">1</a> ... <a href="Neh_7.html">7</a> <a href="Neh_8.html">8</a> <b>9</b> <a href="Neh_10.html">10</a> <a href="Neh_11.html">11</a> ... <a href="Neh_13.html">13</a> </div><hr>
<h1>Neh 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ইস্রায়েলীয়দের পাপ স্বীকার</h2><span class="vn">1</span> <span class="br-p"><br><br></span>সেই একই মাসের চব্বিশ দিনের দিন ইস্রায়েলীয়েরা একত্র হয়ে উপবাস করল, চট পরল এবং মাথায় ধুলা দিল।</div>
<div class="v" id="v2"><span class="vn">2</span> ইস্রায়েল জাতির লোকেরা অন্যান্য জাতির সমস্ত লোকদের কাছ থেকে নিজেদের আলাদা করে নিল। তারা দাঁড়িয়ে নিজেদের পাপ ও তাদের পূর্বপুরুষদের অন্যায় স্বীকার করল।</div>
<div class="v" id="v3"><span class="vn">3</span> তারপর তারা দাঁড়িয়ে থেকেই দিনের চার ভাগের এক ভাগ সময় তাদের ঈশ্বর সদাপ্রভুর আইন-কানুনের বই থেকে পড়তে থাকল আর চার ভাগের এক ভাগ সময় পাপ স্বীকার করে ও তাদের ঈশ্বর সদাপ্রভুর উপাসনা করে কাটাল।</div>
<div class="v" id="v4"><span class="vn">4</span> যেশূয়, বানি, কদ্‌মীয়েল, শবনিয়, বুন্নি, শেরেবিয়, বানি ও কনানী নামে লেবীয়েরা তাঁদের মঞ্চের উপর দাঁড়িয়ে জোরে জোরে তাঁদের ঈশ্বর সদাপ্রভুকে ডাকলেন।</div>
<div class="v" id="v5"><span class="vn">5</span> পরে লেবীয়দের মধ্য থেকে যেশূয়, কদ্‌মীয়েল, বানি, হশব্‌নিয়, শেরেবিয়, হোদিয়, শবনিয় ও পথাহিয় বললেন, “আপনারা উঠে আপনাদের ঈশ্বর সদাপ্রভুর গৌরব করুন, যিনি অনাদিকাল থেকে অনন্তকাল পর্যন্ত আছেন।” <span class="br-p"><br><br></span>তারপর তারা এই বলে প্রার্থনা করলেন, “হে সদাপ্রভু, তোমার মহিমাপূর্ণ নামের প্রশংসা হোক; আমাদের দেওয়া সমস্ত ধন্যবাদ ও প্রশংসার চেয়েও তুমি মহান।</div>
<div class="v" id="v6"><span class="vn">6</span> কেবল তুমিই সদাপ্রভু। তুমিই আকাশ, মহাকাশ ও তার মধ্যেকার সব কিছু, পৃথিবী ও তার উপরকার সব কিছু এবং সাগর ও তার মধ্যেকার সব কিছু তৈরী করেছ। তুমিই সকলের প্রাণ দিয়েছ এবং স্বর্গের সকলেই তোমার উপাসনা করে।</div>
<div class="v" id="v7"><span class="vn">7</span> <span class="br-p"><br><br></span>“তুমিই সদাপ্রভু ঈশ্বর। তুমি অব্রামকে বেছে নিয়ে কল্‌দীয়দের দেশ ঊর থেকে বের করে নিয়ে এসেছিলে আর তাঁর নাম রেখেছিলে অব্রাহাম।</div>
<div class="v" id="v8"><span class="vn">8</span> তুমি তাঁর অন্তর বিশ্বস্ত দেখে কনানীয়, হিত্তীয়, ইমোরীয়, পরিষীয়, যিবূষীয় ও গির্গাশীয়দের দেশ তাঁর বংশকে দেবার জন্য তাঁর জন্য একটা ব্যবস্থা স্থাপন করেছিলে। তুমি ন্যায়বান বলে তোমার প্রতিজ্ঞা তুমি রক্ষা করেছিলে।</div>
<div class="v" id="v9"><span class="vn">9</span> <span class="br-p"><br><br></span>“মিসর দেশে আমাদের পূর্বপুরুষদের কষ্টভোগ তুমি দেখেছিলে; লোহিত সাগরের পারে তাদের কান্না তুমি শুনেছিলে।</div>
<div class="v" id="v10"><span class="vn">10</span> ফরৌণ, তাঁর সমস্ত কর্মচারী ও তাঁর দেশের সমস্ত লোকদের তুমি অনেক চিহ্ন ও আশ্চর্য কাজ দেখিয়েছিলে, কারণ তুমি জানতে আমাদের পূর্বপুরুষদের সংগে মিসরীয়দের ব্যবহার ছিল অহংকারে পূর্ণ। এই সমস্ত কাজ করে তুমি তোমার সুনাম রক্ষা করেছিলে, যা এখনও রয়েছে।</div>
<div class="v" id="v11"><span class="vn">11</span> তুমি তাদের সামনে সাগরকে দু’ভাগ করেছিলে, তাই তারা শুকনা জমির উপর দিয়ে পার হয়ে গিয়েছিল; কিন্তু যারা তাদের তাড়া করে আসছিল তুমি তাদের জলের স্রোতে পাথর ফেলবার মত করে গভীর জলে ফেলে দিয়েছিলে।</div>
<div class="v" id="v12"><span class="vn">12</span> তুমি দিনের বেলায় মেঘের থাম দিয়ে তাদের চালিয়ে নিয়ে গিয়েছিলে আর রাতে আগুনের থাম দিয়ে তাদের যাওয়ার পথে আলো দিয়েছিলে।</div>
<div class="v" id="v13"><span class="vn">13</span> <span class="br-p"><br><br></span>“তুমি সিনাই পাহাড়ের উপরে নেমে এসেছিলে এবং স্বর্গ থেকে তাদের সংগে কথা বলেছিলে। সেই সময় তুমি ন্যায্য নির্দেশ, সঠিক আইন-কানুন এবং ভাল নিয়ম ও আদেশ তাদের দিয়েছিলে।</div>
<div class="v" id="v14"><span class="vn">14</span> তোমার পবিত্র বিশ্রামবার সম্বন্ধে তুমি তাদের জানিয়েছিলে এবং তোমার দাস মোশির মধ্য দিয়ে তুমি তাদের আদেশ, নিয়ম ও আইন দিয়েছিলে।</div>
<div class="v" id="v15"><span class="vn">15</span> খিদে মিটাবার জন্য তুমি স্বর্গ থেকে তাদের খাবার দিয়েছিলে আর পিপাসা মিটাবার জন্য পাথর থেকে জল বের করে দিয়েছিলে। যে দেশ তাদের দেবার জন্য তুমি শপথ করেছিলে সেখানে গিয়ে তা অধিকার করবার জন্য তুমি তাদের আদেশ দিয়েছিলে।</div>
<div class="v" id="v16"><span class="vn">16</span> <span class="br-p"><br><br></span>“তবুও আমাদের পূর্বপুরুষদের ব্যবহার ছিল অহংকারে পূর্ণ; তারা একগুঁয়ে হয়েছিল আর তোমার আদেশ পালন করে নি।</div>
<div class="v" id="v17"><span class="vn">17</span> তারা বাধ্য থাকতে অস্বীকার করেছিল, আর যে সব আশ্চর্য কাজ তুমি তাদের মধ্যে করেছিলে তাও তারা মনে রাখে নি। তারা একগুঁয়েমি করে আবার দাসত্ব করতে মিসরে ফিরে যাবার জন্য একজন নেতাকে নিযুক্ত করেছিল। কিন্তু তুমি ক্ষমাশীল ঈশ্বর, দয়াময় ও করুণায় পূর্ণ; তুমি সহজে অসন্তুষ্ট হও না এবং তোমার ভালবাসার সীমা নেই। তাই তুমি তাদের ত্যাগ কর নি।</div>
<div class="v" id="v18"><span class="vn">18</span> এমন কি, তারা নিজেদের জন্য ছাঁচে ফেলে একটা বাছুরের মূর্তি তৈরী করে বলেছিল, ‘ইনিই তোমাদের ঈশ্বর; মিসর দেশ থেকে ইনিই তোমাদের বের করে এনেছেন।’ এইভাবে যখন তারা তোমাকে ভীষণ অপমান করেছিল তখনও তোমার প্রচুর করুণার জন্য তুমি মরু-এলাকায় তাদের ত্যাগ কর নি। দিনের বেলায় তাদের চালিয়ে নেবার জন্য মেঘের থাম এবং রাতে তাদের যাওয়ার পথে আলো দেবার জন্য আগুনের থাম তাদের কাছ থেকে সরে যায় নি।</div>
<div class="v" id="v20"><span class="vn">20</span> তুমি তাদের শিক্ষা দেবার জন্য তোমার মংগলময় আত্মাকে দান করেছিলে। তাদের খাওয়ার জন্য তুমি যে মান্না দিয়েছিলে তা বন্ধ করে দাও নি; তুমি তাদের পিপাসা মিটাবার জন্য জল দিয়েছিলে।</div>
<div class="v" id="v21"><span class="vn">21</span> মরু-এলাকায় চল্লিশ বছর ধরে তুমি তাদের পালন করেছিলে। তাদের কিছুরই অভাব হয় নি; তাদের কাপড়-চোপড়ও পুরানো হয় নি এবং তাদের পা-ও ফোলে নি।</div>
<div class="v" id="v22"><span class="vn">22</span> <span class="br-p"><br><br></span>“পরে তুমি অনেক রাজ্য ও জাতি তাদের হাতে দিয়েছিলে, এমন কি, তাদের সমস্ত জায়গাও তাদের মধ্যে ভাগ করে দিয়েছিলে। তারা হিষ্‌বোণের রাজা সীহোনের দেশ ও বাশনের রাজা ওগের দেশ অধিকার করেছিল।</div>
<div class="v" id="v23"><span class="vn">23</span> আকাশের তারার মত তুমি তাদের অসংখ্য সন্তান দিয়েছিলে এবং তুমি তাদের সেই দেশে নিয়ে গিয়েছিলে যে দেশে ঢুকে তা অধিকার করবার কথা তুমি তাদের পূর্বপুরুষদের বলেছিলে।</div>
<div class="v" id="v24"><span class="vn">24</span> তাদের সন্তানেরা সেই দেশে গিয়ে তা দখল করে নিয়েছিল। সেই দেশে বাসকারী কনানীয়দের তুমি তাদের সামনে নত করেছিলে। কনানীয়দের, তাদের রাজাদের ও দেশের অন্যান্য জাতিদের তুমি তাদের হাতে তুলে দিয়েছিলে যাতে তারা তাদের উপর যা খুশী তা-ই করতে পারে।</div>
<div class="v" id="v25"><span class="vn">25</span> তারা দেয়াল-ঘেরা অনেক শহর ও উর্বর জমি অধিকার করেছিল; তারা সব রকম ভাল ভাল জিনিষে ভরা বাড়ী-ঘর ও আগেই খোঁড়া হয়েছে এমন অনেক কূয়া, আংগুর ক্ষেত, জলপাইয়ের বাগান এবং অনেক ফলের গাছ অধিকার করেছিল। তারা খেয়ে তৃপ্ত হয়ে মোটা-সোটা হয়েছিল এবং তোমার দেওয়া প্রচুর মংগল ভোগ করেছিল।</div>
<div class="v" id="v26"><span class="vn">26</span> <span class="br-p"><br><br></span>“কিন্তু তবুও তারা অবাধ্য হয়ে তোমার বিরুদ্ধে বিদ্রোহ করেছিল; তোমার আইন-কানুন তারা ত্যাগ করেছিল। তোমার যে নবীরা তাদের সতর্ক করতেন যাতে তারা তোমার দিকে ফিরে আসে সেই নবীদের তারা মেরে ফেলেছিল; তারা তোমাকে ভীষণ অপমান করেছিল।</div>
<div class="v" id="v27"><span class="vn">27</span> কাজেই তুমি শত্রুদের হাতে তাদের তুলে দিয়েছিলে আর শত্রুরা তাদের উপর অত্যাচার করত। তাদের কষ্টের সময় তারা তোমার কাছে কান্নাকাটি করেছিল আর তুমি স্বর্গ থেকে তা শুনেছিলে। তুমি প্রচুর করুণায় তাদের কাছে উদ্ধারকারীদের পাঠিয়ে দিয়েছিলে। তারা শত্রুদের হাত থেকে তাদের উদ্ধার করেছিল।</div>
<div class="v" id="v28"><span class="vn">28</span> <span class="br-p"><br><br></span>“কিন্তু যেই তারা বিশ্রাম পেত অমনি আবার তারা তোমার চোখে যা মন্দ তা-ই করত। এর পর তুমি শত্রুদের হাতে তাদের ছেড়ে দিয়েছিলে যাতে শত্রুরা তাদের কর্তা হতে পারে। কিন্তু আবার যখন তারা তোমার কাছে কাঁদত তখন স্বর্গ থেকে তা শুনে তোমার করুণায় তুমি বারে বারে তাদের উদ্ধার করতে।</div>
<div class="v" id="v29"><span class="vn">29</span> <span class="br-p"><br><br></span>“তোমার আইন-কানুনের দিকে ফিরে আসবার জন্য তুমি তাদের সতর্ক করেছিলে কিন্তু তাদের ব্যবহার ছিল অহংকারে পূর্ণ; তারা তোমার সব আদেশ অমান্য করেছিল। তোমার যে সব নির্দেশ পালন করলে মানুষ বাঁচে তার বিরুদ্ধে তারা পাপ করেছিল। তারা একগুঁয়েমি করে এবং ঘাড় শক্ত করে তোমার কথা শুনতে চায় নি।</div>
<div class="v" id="v30"><span class="vn">30</span> কিন্তু তবুও অনেক বছর ধরে তুমি তাদের উপর ধৈর্য ধরেছিলে। তোমার নবীদের মধ্য দিয়ে তোমার আত্মার দ্বারা তুমি তাদের সতর্ক করেছিলে, কিন্তু তাতে তারা কান দেয় নি। কাজেই বিভিন্ন জাতির হাতে তুমি তাদের তুলে দিয়েছিলে।</div>
<div class="v" id="v31"><span class="vn">31</span> কিন্তু তোমার প্রচুর করুণার জন্য তুমি তাদের শেষ করে দাও নি কিম্বা ত্যাগ কর নি, কারণ তুমি দয়াময় ও করুণায় পূর্ণ ঈশ্বর।</div>
<div class="v" id="v32"><span class="vn">32</span> <span class="br-p"><br><br></span>“হে আমাদের ঈশ্বর, তুমি মহান, শক্তিশালী ও ভয় জাগানো ঈশ্বর। তোমার অটল ভালবাসার ব্যবস্থা তুমি রক্ষা করে থাক। আসিরিয়ার রাজাদের সময় থেকে শুরু করে আজ পর্যন্ত এই যে সব কষ্ট আমাদের উপরে এবং আমাদের রাজাদের, নেতাদের, পুরোহিতদের, নবীদের, আমাদের পূর্বপুরুষদের ও তোমার সমস্ত লোকদের উপরে চলছে তা তোমার চোখে যেন সামান্য মনে না হয়।</div>
<div class="v" id="v33"><span class="vn">33</span> তুমি আমাদের উপর যা কিছু ঘটতে দিয়েছ তাতে তুমি অন্যায় কর নি; তুমি বিশ্বস্ত ভাবে কাজ করেছ আর আমরা অন্যায় করেছি।</div>
<div class="v" id="v34"><span class="vn">34</span> আমাদের রাজারা, নেতারা, পুরোহিতেরা ও আমাদের পূর্বপুরুষেরা তোমার আইন-কানুন মেনে চলেন নি; তোমার আদেশ কিম্বা সতর্কবাণী তাঁরা শোনেন নি।</div>
<div class="v" id="v35"><span class="vn">35</span> তাঁদের রাজত্বকালে তাঁরা তোমার দেওয়া বড় ও উর্বর দেশে প্রচুর মংগল ভোগ করছিলেন, তবুও তাঁরা তোমার সেবা করেন নি কিম্বা তাঁদের মন্দ পথ থেকে ফেরেন নি।</div>
<div class="v" id="v36"><span class="vn">36</span> <span class="br-p"><br><br></span>“দেখ, আজ আমরা দাস; যে দেশটা তুমি আমাদের পূর্বপুরুষদের দিয়েছিলে যাতে তারা তার ফল আর সব রকমের ভাল জিনিস খেতে পারে আমরা সেখানেই দাস হয়ে রয়েছি।</div>
<div class="v" id="v37"><span class="vn">37</span> আমাদের পাপের দরুন যে রাজাদের তুমি আমাদের উপরে রাজত্ব করতে দিয়েছ দেশের প্রচুর ফসল তাঁদের কাছেই যায়। তাঁরা তাঁদের খুশী মতই আমাদের শরীরের উপরে ও আমাদের পশুপালের উপরে কর্তৃত্ব করেন। আমরা খুব কষ্টের মধ্যে রয়েছি।”</div>
<div class="v" id="v38"><h2>চুক্তিতে সীলমোহর</h2><span class="vn">38</span> <span class="br-p"><br><br></span>তারপর লোকেরা লিখল: “এই সব কারণে আমরা এখন নিজেদের মধ্যে লিখিত ভাবে চুক্তি করছি, আর তার উপর আমাদের নেতারা, লেবীয়েরা ও পুরোহিতেরা তাঁদের সীলমোহর দিচ্ছেন।”</div>
</div>
<!-- PARSED ABOVE; EDITING MAY BREAK PARSER -->
</body></html>