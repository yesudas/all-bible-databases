<html><head>
<meta http-equiv="Content-Type" content="text/html;charset=utf-8" />
<title>Num 1 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 1);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <b>1</b> <a href="Num_2.html">2</a> <a href="Num_3.html">3</a> ... <a href="Num_36.html">36</a> </div><hr>
<h1>Num 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->এই বইটিকে গণনা পুস্তক বলা হয়েছে, কারণ ১ অধ্যায়ে এবং ২৬ অধ্যায়ে লোক গণনার কথা আছে। সারা বইটার মধ্যে সংখ্যাবাচক অন্যান্য খবরও দেওয়া হয়েছে। এই বইয়ের ইব্রীয় শিরোনাম হল “মরু-এলাকার মধ্যে”। এতে মরু-এলাকায় ৩৮ বছর ধরে ইস্রায়েলীয়দের ঘুরে বেড়াবার ইতিহাস আছে। গণনা পুস্তকের মূল বিষয় হল সেবা-কাজ এবং আত্মিক উন্নতি বা অবনতি। মোশির লেখা এই চতুর্থ বইটিতে অনেক মজার মজার ঘটনার কথা আছে, যেমন গুপ্তচরদের কনান দেশ দেখতে যাওয়া (১৩ ও ১৪ অধ্যায়), কোরহের বিদ্রোহ (১৬ অধ্যায়), হারোণের লাঠিতে ফুল (১৭ অধ্যায়), ব্রোঞ্জের সাপ (<!--raw 1 bo --><a href='B:40 21:1-22:1'><!--endraw 1-->২১:১-২২:১<!--raw 1 bo --></a><!--endraw 1--> পদ), বিলিয়ম ও তাঁর গাধা (<!--raw 1 bo --><a href='B:40 22:2-25:18'><!--endraw 1-->২২:২-২৫:১৮<!--raw 1 bo --></a><!--endraw 1--> পদ), এবং আরও অনেক ঘটনা। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) সিনাই পাহাড়ে শেষ দিনগুলো (<!--raw 1 bo --><a href='B:40 1:1-10:10'><!--endraw 1-->১:১-১০:১০<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) সিনাই থেকে মোয়াবের সমভূমিতে (<!--raw 1 bo --><a href='B:40 10:11-22:1'><!--endraw 1-->১০:১১-২২:১<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) মোয়াবের সমভূমিতে বিভিন্ন ঘটনা (<!--raw 1 bo --><a href='B:40 22:2-36:13'><!--endraw 1-->২২:২-৩৬:১৩<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><h2>লোকগণনা</h2><span class="vn">1</span> <span class="br-p"><br><br></span>ইস্রায়েলীয়েরা মিসর দেশ থেকে বের হয়ে আসবার পর দ্বিতীয় বছরের দ্বিতীয় মাসের প্রথম দিনে সদাপ্রভু সিনাই মরু-এলাকায় মিলন-তাম্বুর মধ্যে মোশির সংগে কথা বললেন। তিনি বললেন,</div>
<div class="v" id="v2"><span class="vn">2</span> “তুমি বংশ ও পরিবার অনুসারে ইস্রায়েলীয়দের মধ্যে যে সমস্ত পুরুষের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছে তাদের নাম এক এক করে লিখে প্রত্যেকের দল অনুসারে তুমি ও হারোণ লোকদের গণনা করবে।</div>
<div class="v" id="v4"><span class="vn">4</span> প্রত্যেক গোষ্ঠী থেকে একজন করে লোক তোমাকে সাহায্য করবে, আর সেই লোকটিকে হতে হবে তার বংশের নেতা।</div>
<div class="v" id="v5"><span class="vn">5</span> যারা তোমাকে সাহায্য করবে তাদের নাম হল রূবেণ-গোষ্ঠীর শদেয়ূরের ছেলে ইলীষূর,</div>
<div class="v" id="v6"><span class="vn">6</span> শিমিয়োন-গোষ্ঠীর সূরীশদ্দয়ের ছেলে শলুমীয়েল,</div>
<div class="v" id="v7"><span class="vn">7</span> যিহূদা-গোষ্ঠীর অম্মীনাদবের ছেলে নহশোন,</div>
<div class="v" id="v8"><span class="vn">8</span> ইষাখর-গোষ্ঠীর সূয়ারের ছেলে নথনেল,</div>
<div class="v" id="v9"><span class="vn">9</span> সবূলূন-গোষ্ঠীর হেলোনের ছেলে ইলীয়াব,</div>
<div class="v" id="v10"><span class="vn">10</span> যোষেফের ছেলেদের মধ্যে ইফ্রয়িম-গোষ্ঠীর অম্মীহূদের ছেলে ইলীশামা আর মনঃশি-গোষ্ঠীর পদাহসূরের ছেলে গমলীয়েল,</div>
<div class="v" id="v11"><span class="vn">11</span> বিন্যামীন-গোষ্ঠীর গিদিয়োনির ছেলে অবীদান,</div>
<div class="v" id="v12"><span class="vn">12</span> দান-গোষ্ঠীর অম্মীশদ্দয়ের ছেলে অহীয়েষর,</div>
<div class="v" id="v13"><span class="vn">13</span> আশের-গোষ্ঠীর অক্রণের ছেলে পগীয়েল,</div>
<div class="v" id="v14"><span class="vn">14</span> গাদ-গোষ্ঠীর দ্যূয়েলের ছেলে ইলীয়াসফ,</div>
<div class="v" id="v15"><span class="vn">15</span> আর নপ্তালি-গোষ্ঠীর ঐননের ছেলে অহীরঃ।”</div>
<div class="v" id="v16"><span class="vn">16</span> <span class="br-p"><br><br></span>ইস্রায়েলীয়দের মধ্য থেকে এই সব লোকদের নিযুক্ত করা হল। এঁরা হলেন তাঁদের পূর্বপুরুষদের গোষ্ঠীর নেতা এবং ইস্রায়েলীয়দের বিভিন্ন বংশের কর্তা।</div>
<div class="v" id="v17"><span class="vn">17</span> সদাপ্রভু যাঁদের নাম বলেছিলেন মোশি ও হারোণ তাদের ডেকে নিলেন এবং সেই বছরের দ্বিতীয় মাসের প্রথম দিনে তাঁরা সমস্ত ইস্রায়েলীয়দের একসংগে জড়ো করলেন। ইস্রায়েলীয়েরা বংশ ও পরিবারের নাম বলে তাদের পূর্বপুরুষদের পরিচয় দিল। বিশ বা তার বেশী বয়সের পুরুষদের নাম এক এক করে লিখে নেওয়া হল।</div>
<div class="v" id="v19"><span class="vn">19</span> সিনাই মরু-এলাকায় মোশি সদাপ্রভুর আদেশ অনুসারে লোকদের গণনা করলেন।</div>
<div class="v" id="v20"><span class="vn">20</span> <span class="br-p"><br><br></span>ইস্রায়েলের বড় ছেলে রূবেণের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে এক এক করে তাদের নাম লিখে নেওয়া হল।</div>
<div class="v" id="v21"><span class="vn">21</span> রূবেণ-গোষ্ঠী থেকে যাদের পাওয়া গেল তাদের সংখ্যা হল ছেচল্লিশ হাজার পাঁচশো।</div>
<div class="v" id="v22"><span class="vn">22</span> <span class="br-p"><br><br></span>শিমিয়োনের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে গণনা করে এক এক করে তাদের নাম লিখে নেওয়া হল।</div>
<div class="v" id="v23"><span class="vn">23</span> শিমিয়োন-গোষ্ঠী থেকে যাদের পাওয়া গেল তাদের সংখ্যা হল ঊনষাট হাজার তিনশো।</div>
<div class="v" id="v24"><span class="vn">24</span> <span class="br-p"><br><br></span>গাদের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v25"><span class="vn">25</span> গাদ-গোষ্ঠী থেকে যাদের পাওয়া গেল তাদের সংখ্যা হল পঁয়তাল্লিশ হাজার ছ’শো পঞ্চাশ।</div>
<div class="v" id="v26"><span class="vn">26</span> <span class="br-p"><br><br></span>যিহূদার বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v27"><span class="vn">27</span> যিহূদা-গোষ্ঠী থেকে যাদের পাওয়া গেল তাদের সংখ্যা হল চুয়াত্তর হাজার ছ’শো।</div>
<div class="v" id="v28"><span class="vn">28</span> <span class="br-p"><br><br></span>ইষাখরের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v29"><span class="vn">29</span> ইষাখর-গোষ্ঠী থেকে যাদের পাওয়া গেল তাদের সংখ্যা হল চুয়ান্ন হাজার চারশো।</div>
<div class="v" id="v30"><span class="vn">30</span> <span class="br-p"><br><br></span>সবূলূনের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v31"><span class="vn">31</span> সবূলূন-গোষ্ঠী থেকে যাদের পাওয়া গেল তাদের সংখ্যা হল সাতান্ন হাজার চারশো।</div>
<div class="v" id="v32"><span class="vn">32</span> <span class="br-p"><br><br></span>যোষেফের ছেলেদের মধ্যে ইফ্রয়িমের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v33"><span class="vn">33</span> ইফ্রয়িম-গোষ্ঠী থেকে যাদের পাওয়া গেল তাদের সংখ্যা হল চল্লিশ হাজার পাঁচশো।</div>
<div class="v" id="v34"><span class="vn">34</span> <span class="br-p"><br><br></span>মনঃশির বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v35"><span class="vn">35</span> মনঃশি-গোষ্ঠী থেকে যাদের পাওয়া গেল তাদের সংখ্যা হল বত্রিশ হাজার দু’শো।</div>
<div class="v" id="v36"><span class="vn">36</span> <span class="br-p"><br><br></span>বিন্যামীনের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v37"><span class="vn">37</span> বিন্যামীন-গোষ্ঠী থেকে যাদের পাওয়া গেল তাদের সংখ্যা হল পঁয়ত্রিশ হাজার চারশো।</div>
<div class="v" id="v38"><span class="vn">38</span> <span class="br-p"><br><br></span>দানের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v39"><span class="vn">39</span> দান-গোষ্ঠী থেকে যাদের পাওয়া গেল তাদের সংখ্যা হল বাষট্টি হাজার সাতশো।</div>
<div class="v" id="v40"><span class="vn">40</span> <span class="br-p"><br><br></span>আশেরের বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v41"><span class="vn">41</span> আশের-গোষ্ঠী থেকে যাদের পাওয়া গেল তাদের সংখ্যা হল একচল্লিশ হাজার পাঁচশো।</div>
<div class="v" id="v42"><span class="vn">42</span> <span class="br-p"><br><br></span>নপ্তালির বংশধরদের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল, বংশ ও পরিবারের পরিচয় অনুসারে তাদের নাম লিখে নেওয়া হল।</div>
<div class="v" id="v43"><span class="vn">43</span> নপ্তালি-গোষ্ঠী থেকে যাদের পাওয়া গেল তাদের সংখ্যা হল তিপ্পান্ন হাজার চারশো।</div>
<div class="v" id="v44"><span class="vn">44</span> <span class="br-p"><br><br></span>মোশি, হারোণ ও ইস্রায়েলীয়দের বারোজন নেতা এই সব লোকদের সংখ্যা গণনা করলেন। এঁরা প্রত্যেকেই তাঁর নিজের বংশের নেতা ছিলেন।</div>
<div class="v" id="v45"><span class="vn">45</span> সমস্ত ইস্রায়েলীয়দের মধ্যে যাদের বয়স বিশ বা তার বেশী, অর্থাৎ যারা যুদ্ধে যাওয়ার মত হয়েছিল পরিবার অনুসারে তাদের গণনা করা হল।</div>
<div class="v" id="v46"><span class="vn">46</span> তাদের মোট সংখ্যা ছিল ছয় লক্ষ তিন হাজার পাঁচশো পঞ্চাশ।</div>
<div class="v" id="v47"><span class="vn">47</span> <span class="br-p"><br><br></span>কিন্তু এদের সংগে লেবি-গোষ্ঠীর লোকদের গণনা করা হয় নি।</div>
<div class="v" id="v48"><span class="vn">48</span> সদাপ্রভু মোশিকে বলেছিলেন,</div>
<div class="v" id="v49"><span class="vn">49</span> “তুমি লেবি-গোষ্ঠীকে গণনা করবে না, কিম্বা লোকগণনার সময় অন্যান্য ইস্রায়েলীয়দের মধ্যে তাদের ধরবে না।</div>
<div class="v" id="v50"><span class="vn">50</span> সাক্ষ্য-তাম্বুর সাজ-সরঞ্জাম ও তার সমস্ত কিছুর দেখাশোনার ভার তুমি তাদের উপর দেবে। তাদের কাজ হবে আবাস-তাম্বু এবং তার সমস্ত সাজ-সরঞ্জাম বয়ে নেওয়া। এর দেখাশোনার ভার তাদেরই নিতে হবে এবং তাদেরই এর চারপাশে তাম্বু খাটিয়ে থাকতে হবে।</div>
<div class="v" id="v51"><span class="vn">51</span> আবাস-তাম্বুটা যখন অন্য কোথাও নিয়ে যেতে হবে তখন লেবীয়েরাই সেটা খুলে নেবে এবং যখন সেটা খাটাতে হবে তখন তাদেরই তা খাটাতে হবে। অন্য কেউ তার কাছে গেলে তাকে মেরে ফেলা হবে।</div>
<div class="v" id="v52"><span class="vn">52</span> নিজের নিজের দল অনুসারে ইস্রায়েলীয়েরা তাদের তাম্বু খাটাবে। প্রত্যেককেই তার নিজের বিভাগীয় জায়গায় বিভাগীয় পতাকার তলায় থাকতে হবে।</div>
<div class="v" id="v53"><span class="vn">53</span> যাতে ইস্রায়েলীয়দের উপর সদাপ্রভুর শাস্তি নেমে না আসে সেইজন্য সাক্ষ্য-তাম্বুর চারপাশে লেবীয়দের তাম্বু খাটিয়ে থাকতে হবে। সাক্ষ্য-তাম্বুর দেখাশোনার জন্য লেবীয়েরাই দায়ী থাকবে।”</div>
<div class="v" id="v54"><span class="vn">54</span> <span class="br-p"><br><br></span>সদাপ্রভু মোশিকে যা আদেশ করেছিলেন ইস্রায়েলীয়েরা ঠিক তা-ই করল।</div>
</div>
<!-- PARSED ABOVE; EDITING MAY BREAK PARSER -->
</body></html>