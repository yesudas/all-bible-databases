<html><head>
<meta http-equiv="Content-Type" content="text/html;charset=utf-8" />
<title>Num 19 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 19);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <a href="Num_1.html">1</a> ... <a href="Num_17.html">17</a> <a href="Num_18.html">18</a> <b>19</b> <a href="Num_20.html">20</a> <a href="Num_21.html">21</a> ... <a href="Num_36.html">36</a> </div><hr>
<h1>Num 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শুচি করবার জল</h2><span class="vn">1</span> <span class="br-p"><br><br></span>এর পর সদাপ্রভু মোশি ও হারোণকে বললেন,</div>
<div class="v" id="v2"><span class="vn">2</span> “এ হল আমার দেওয়া আইন-কানুনের একটা ধারা: তোমরা ইস্রায়েলীয়দের এমন একটা লাল রংয়ের বক্‌না গরু তোমাদের কাছে আনতে বলবে যার দেহে কোন দোষ বা খুঁত নেই এবং যার কাঁধে কখনও জোয়াল চাপানো হয় নি।</div>
<div class="v" id="v3"><span class="vn">3</span> সেটা তোমরা পুরোহিত ইলীয়াসরকে দেবে। ছাউনির বাইরে নিয়ে তার সামনে এটা কাটতে হবে।</div>
<div class="v" id="v4"><span class="vn">4</span> তারপর পুরোহিত ইলীয়াসর তার আংগুলে করে কিছু রক্ত নিয়ে মিলন-তাম্বুর সামনের দিকে সাত বার ছিটিয়ে দেবে।</div>
<div class="v" id="v5"><span class="vn">5</span> তার সামনেই গরুটার চামড়া, মাংস, রক্ত ও নাড়িভুঁড়ি সুদ্ধ গোবর পুড়িয়ে দিতে হবে।</div>
<div class="v" id="v6"><span class="vn">6</span> গরুটা যখন পুড়তে থাকবে তখন পুরোহিতকে কিছু এরস কাঠ, এসোব ও লাল রংয়ের সুতা তার উপর ছুঁড়ে দিতে হবে।</div>
<div class="v" id="v7"><span class="vn">7</span> এর পর পুরোহিতকে তার কাপড়-চোপড় ধুয়ে নিয়ে জলে স্নান করে ফেলতে হবে। তারপর সে ছাউনির মধ্যে যেতে পারবে, তবে সন্ধ্যা পর্যন্ত তাকে অশুচি অবস্থায় থাকতে হবে।</div>
<div class="v" id="v8"><span class="vn">8</span> যে সেই গরুটা পোড়াবে তাকেও তার কাপড়-চোপড় ধুয়ে জলে স্নান করে ফেলতে হবে এবং সন্ধ্যা পর্যন্ত সে অশুচি অবস্থায় থাকবে।</div>
<div class="v" id="v9"><span class="vn">9</span> শুচি অবস্থায় আছে এমন কোন লোক সেই গরুটার ছাই তুলে নিয়ে ছাউনির বাইরে কোন শুচি জায়গায় রাখবে। সেই ছাই ইস্রায়েলীয়েরা শুচি করবার জল তৈরী করবার জন্য রেখে দেবে। এটা অশুচিতা থেকে শুচি হওয়ার জন্য ব্যবহার করতে হবে।</div>
<div class="v" id="v10"><span class="vn">10</span> যে লোকটি সেই গরুর ছাই তুলে নেবে তাকেও তার কাপড়-চোপড় ধুয়ে ফেলতে হবে এবং সে-ও সন্ধ্যা পর্যন্ত অশুচি অবস্থায় থাকবে। এটা হবে ইস্রায়েলীয় এবং তাদের মধ্যে বাস করা অন্য জাতির লোকদের জন্য একটা স্থায়ী নিয়ম।</div>
<div class="v" id="v11"><span class="vn">11</span> <span class="br-p"><br><br></span>“যদি কেউ কারো মৃতদেহ ছোঁয় তবে সে সাত দিন পর্যন্ত অশুচি অবস্থায় থাকবে।</div>
<div class="v" id="v12"><span class="vn">12</span> তৃতীয় ও সপ্তম দিনে তাকে শুচি করবার জল দিয়ে নিজেকে শুচি করিয়ে নিতে হবে আর তারপর সে শুচি হবে। কিন্তু যদি সে তৃতীয় ও সপ্তম দিনে এইভাবে নিজেকে শুচি করিয়ে না নেয় তবে সে অশুচিই থেকে যাবে।</div>
<div class="v" id="v13"><span class="vn">13</span> যদি কেউ কারও মৃতদেহ ছোঁবার পর নিজেকে শুচি করিয়ে না নেয় তবে সে সদাপ্রভুর আবাস-তাম্বু অশুচি করে। সেই লোককে ইস্রায়েলীয়দের মধ্য থেকে মুছে ফেলতে হবে। তার গায়ে শুচি করবার জল ছিটানো হয় নি বলে সে অশুচিই থাকবে এবং তার অশুচিতা তার উপরে থেকে যাবে।</div>
<div class="v" id="v14"><span class="vn">14</span> <span class="br-p"><br><br></span>“কোন লোক তাম্বুর ভিতরে মারা গেলে এই আইন মানতে হবে- যারা সেই তাম্বুর ভিতরে ঢুকবে আর যারা ঐ তাম্বুতেই ছিল তারা সাত দিন পর্যন্ত অশুচি অবস্থায় থাকবে।</div>
<div class="v" id="v15"><span class="vn">15</span> সেখানকার যে সমস্ত পাত্র ঢাকনা দিয়ে বন্ধ করা হয় নি বলে খোলা অবস্থায় ছিল সেগুলোও অশুচি হয়ে গেছে।</div>
<div class="v" id="v16"><span class="vn">16</span> <span class="br-p"><br><br></span>“যুদ্ধে কিম্বা স্বাভাবিক ভাবে মারা গিয়ে খোলা মাঠে পড়ে আছে এমন কাউকে যদি কেউ ছোঁয় তবে সে সাত দিন পর্যন্ত অশুচি অবস্থায় থাকবে। কেউ যদি মানুষের হাড় কিম্বা কবর ছোঁয় তবে সে-ও সাত দিন পর্যন্ত অশুচি অবস্থায় থাকবে।</div>
<div class="v" id="v17"><span class="vn">17</span> <span class="br-p"><br><br></span>“এই সব অশুচি লোকদের অশুচিতা থেকে শুচি করবার উদ্দেশ্যে যে পশু পোড়ানো হয়েছে তার কিছু ছাই একটা পাত্রের মধ্যে রেখে তার উপর স্রোতের জল ঢেলে দিতে হবে।</div>
<div class="v" id="v18"><span class="vn">18</span> তারপর শুচি অবস্থায় আছে এমন একজন লোক এসোবের কয়েকটা ডাল সেই জলে ডুবিয়ে নিয়ে সেই তাম্বু, তার ভিতরকার জিনিসপত্র ও লোকদের উপর তা ছিটিয়ে দেবে। মানুষের হাড় কিম্বা কবর কিম্বা মেরে ফেলা বা মরে যাওয়া লোককে ছুঁয়েছে এমন লোকের উপরেও সেই জল ছিটিয়ে দিতে হবে।</div>
<div class="v" id="v19"><span class="vn">19</span> শুচি অবস্থায় থাকা লোকটি অশুচি অবস্থায় পড়া লোকের উপর তৃতীয় ও সপ্তম দিনে সেই জল ছিটিয়ে দেবে এবং সপ্তম দিনে সে তাকে শুচি করবে। যাকে শুচি করা হচ্ছে তাকে তার কাপড়-চোপড় ধুয়ে ফেলে জলে স্নান করে ফেলতে হবে এবং সেই দিন সন্ধ্যা থেকে সে শুচি হবে।</div>
<div class="v" id="v20"><span class="vn">20</span> অশুচি হওয়ার পর যদি কেউ নিজেকে শুচি করিয়ে না নেয় তবে তাকে তার সমাজের মধ্য থেকে মুছে ফেলতে হবে, কারণ নিজেকে শুচি না করে সে সদাপ্রভুর পবিত্র তাম্বু অশুচি করেছে। শুচি করবার জল তার উপর ছিটানো হয় নি বলে সে অশুচি।</div>
<div class="v" id="v21"><span class="vn">21</span> ইস্রায়েলীয়দের জন্য এটা হবে একটা স্থায়ী নিয়ম। <span class="br-p"><br><br></span>“যে লোক এই শুচি করবার জল ছিটাবে তাকেও তার কাপড়-চোপড় ধুয়ে ফেলতে হবে। যদি কেউ এই শুচি করবার জল ছোঁয় তবে সে সন্ধ্যা পর্যন্ত অশুচি অবস্থায় থাকবে।</div>
<div class="v" id="v22"><span class="vn">22</span> অশুচি অবস্থায় থাকা লোকটি যা কিছু ছোঁবে তা অশুচি হয়ে যাবে এবং তার ছোঁওয়া জিনিস যে ছোঁবে সে-ও সন্ধ্যা পর্যন্ত অশুচি অবস্থায় থাকবে।”</div>
</div>
<!-- PARSED ABOVE; EDITING MAY BREAK PARSER -->
</body></html>