<html><head>
<meta http-equiv="Content-Type" content="text/html;charset=utf-8" />
<title>Num 23 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 23);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <a href="Num_1.html">1</a> ... <a href="Num_21.html">21</a> <a href="Num_22.html">22</a> <b>23</b> <a href="Num_24.html">24</a> <a href="Num_25.html">25</a> ... <a href="Num_36.html">36</a> </div><hr>
<h1>Num 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>বিলিয়মের মুখে ঈশ্বরের দেওয়া প্রথম ভবিষ্যদ্বাণী</h2><span class="vn">1</span> <span class="br-p"><br><br></span>তারপর বিলিয়ম বালাককে বললেন, “আপনি আমার জন্য এখানে সাতটা বেদী তৈরী করে সাতটা ষাঁড় ও সাতটা ভেড়া উৎসর্গের জন্য প্রস্তুত করুন।”</div>
<div class="v" id="v2"><span class="vn">2</span> বালাক বিলিয়মের কথামতই কাজ করলেন এবং দু’জনে মিলে প্রত্যেকটি বেদীর উপরে একটা করে ষাঁড় ও একটা করে ভেড়া উৎসর্গ করলেন।</div>
<div class="v" id="v3"><span class="vn">3</span> <span class="br-p"><br><br></span>তারপর বিলিয়ম বালাককে বললেন, “যে পশুগুলো দিয়ে পোড়ানো-উৎসর্গের অনুষ্ঠান করা হল আপনি সেগুলোর কাছে থাকুন আর আমি ওদিকে যাচ্ছি। হয়তো সদাপ্রভু আমার সংগে দেখা করতে আসবেন। তিনি আমার কাছে যা প্রকাশ করবেন আমি তা আপনার কাছে বলব।” এই কথা বলে বিলিয়ম এমন একটা পাহাড়ের উপরে উঠে গেলেন যেখানে কোন গাছপালা ছিল না।</div>
<div class="v" id="v4"><span class="vn">4</span> <span class="br-p"><br><br></span>তখন ঈশ্বর তাঁর সংগে দেখা করলেন। বিলিয়ম বললেন, “আমি সাতটা বেদী তৈরী করেছি এবং প্রত্যেকটি বেদীর উপর একটা করে ষাঁড় ও একটা করে ভেড়া উৎসর্গ করেছি।”</div>
<div class="v" id="v5"><span class="vn">5</span> <span class="br-p"><br><br></span>তখন সদাপ্রভু বিলিয়মের মুখে কতগুলো কথা যুগিয়ে দিয়ে বললেন, “তুমি বালাকের কাছে ফিরে গিয়ে তাকে এই সব বল।”</div>
<div class="v" id="v6"><span class="vn">6</span> <span class="br-p"><br><br></span>বিলিয়ম বালাকের কাছে ফিরে গেলেন। তিনি দেখলেন, বালাক মোয়াবের সমস্ত নেতাদের নিয়ে তাঁর উৎসর্গ-করা পশুর কাছে দাঁড়িয়ে আছেন।</div>
<div class="v" id="v7"><span class="vn">7</span> তখন বিলিয়ম ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বালাক আমাকে অরাম দেশ থেকে <br><span class="br-ind"><br><span class="indent">&nbsp;</span></span>নিয়ে আসলেন, <br><span class="br-ind"><br><span class="indent">&nbsp;</span></span>পূবের পাহাড়গুলোর কাছ থেকে <br><span class="br-ind"><br><span class="indent">&nbsp;</span></span>মোয়াব-রাজা আমাকে নিয়ে আসলেন। <br><span class="br-ind"><br><span class="indent">&nbsp;</span></span>তিনি বললেন, ‘আমার হয়ে আপনি <br><span class="br-ind"><br><span class="indent">&nbsp;</span></span>যাকোবকে অভিশাপ দিন, <br><span class="br-ind"><br><span class="indent">&nbsp;</span></span>ইস্রায়েলের বিরুদ্ধে অমংগলের <br><span class="br-ind"><br><span class="indent">&nbsp;</span></span>কথা বলুন।’ <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর যাদের কোন অভিশাপ দেন নি, <br><span class="br-ind"><br><span class="indent">&nbsp;</span></span>কেমন করে আমি তাদের অভিশাপ দেব? <br><span class="br-ind"><br><span class="indent">&nbsp;</span></span>সদাপ্রভু যাদের বিরুদ্ধে অমংগলের কথা <br><span class="br-ind"><br><span class="indent">&nbsp;</span></span>বলেন নি, <br><span class="br-ind"><br><span class="indent">&nbsp;</span></span>কেমন করে আমি তাদের বিরুদ্ধে <br><span class="br-ind"><br><span class="indent">&nbsp;</span></span>অমংগলের কথা বলব? <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>পাহাড়ের চূড়া থেকে আমি তাদের দেখছি; <br><span class="br-ind"><br><span class="indent">&nbsp;</span></span>তাদের আমি পাহাড়ের উপর থেকে <br><span class="br-ind"><br><span class="indent">&nbsp;</span></span>লক্ষ্য করছি। <br><span class="br-ind"><br><span class="indent">&nbsp;</span></span>আমি দেখছি এমন একটা জাতিকে <br><span class="br-ind"><br><span class="indent">&nbsp;</span></span>যে অন্যদের থেকে দূরে থাকে; <br><span class="br-ind"><br><span class="indent">&nbsp;</span></span>অন্য সব জাতির সংগে নিজেদের <br><span class="br-ind"><br><span class="indent">&nbsp;</span></span>এক করে দেখে না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যাকোবের বংশধরেরা <br><span class="br-ind"><br><span class="indent">&nbsp;</span></span>ধূলিকণার মত অসংখ্য, <br><span class="br-ind"><br><span class="indent">&nbsp;</span></span>কে তাদের গুণে দেখতে পারে? <br><span class="br-ind"><br><span class="indent">&nbsp;</span></span>ইস্রায়েলের চার ভাগের একভাগও কি <br><span class="br-ind"><br><span class="indent">&nbsp;</span></span>কারও পক্ষে গোণা সম্ভব? <br><span class="br-ind"><br><span class="indent">&nbsp;</span></span>ঐ সৎ লোকদের মতই <br><span class="br-ind"><br><span class="indent">&nbsp;</span></span>যেন আমার মৃত্যু হয়; <br><span class="br-ind"><br><span class="indent">&nbsp;</span></span>আমার শেষ যেন হয় তাদেরই মত।” <br></div>
<div class="v" id="v11"><span class="vn">11</span> <span class="br-p"><br><br></span>এই কথা শুনে বালাক বিলিয়মকে বললেন, “আপনি আমার এ কি করলেন? আমার শত্রুদের অভিশাপ দেবার জন্য আমি আপনাকে আনলাম আর আপনি কি না তাদের আশীর্বাদ করলেন।”</div>
<div class="v" id="v12"><span class="vn">12</span> <span class="br-p"><br><br></span>উত্তরে বিলিয়ম বললেন, “সদাপ্রভু আমার মুখে যে কথা যুগিয়ে দিয়েছেন তা কি আমি না বলে থাকতে পারি?”</div>
<div class="v" id="v13"><h2>বিলিয়মের মুখে ঈশ্বরের দেওয়া দ্বিতীয় ভবিষ্যদ্বাণী</h2><span class="vn">13</span> <span class="br-p"><br><br></span>পরে বালাক বিলিয়মকে বললেন, “আপনি আমার সংগে আর এক জায়গায় আসুন। সেখান থেকে আপনি ইস্রায়েলীয়দের দেখতে পাবেন। আপনি তাদের সবাইকে যে দেখতে পাবেন তা নয়, কেবল তাদের একটা অংশই দেখতে পাবেন। সেখান থেকে আপনি আমার পক্ষ থেকে তাদের অভিশাপ দেবেন।”</div>
<div class="v" id="v14"><span class="vn">14</span> এই বলে বালাক তাঁকে পিস্‌গা পাহাড়শ্রেণীর উপরে যে সোফীম মাঠ আছে সেখানে নিয়ে গেলেন। সেখানে তিনি সাতটা বেদী তৈরী করে প্রত্যেকটার উপরে একটা করে ষাঁড় আর একটা করে ভেড়া উৎসর্গ করলেন।</div>
<div class="v" id="v15"><span class="vn">15</span> <span class="br-p"><br><br></span>তারপর বিলিয়ম বালাককে বললেন, “যে পশুগুলো দিয়ে পোড়ানো-উৎসর্গের অনুষ্ঠান করা হল আপনি সেগুলোর কাছে থাকুন, আর আমি ঐদিকে গিয়ে সদাপ্রভুর সংগে দেখা করি।”</div>
<div class="v" id="v16"><span class="vn">16</span> <span class="br-p"><br><br></span>সদাপ্রভু বিলিয়মের সংগে দেখা করে তাঁর মুখে কতগুলো কথা যুগিয়ে দিয়ে বললেন, “তুমি বালাকের কাছে ফিরে গিয়ে তাকে এই কথা বল।”</div>
<div class="v" id="v17"><span class="vn">17</span> <span class="br-p"><br><br></span>কাজেই বিলিয়ম বালাকের কাছে গেলেন। তিনি দেখলেন বালাক মোয়াবের নেতাদের নিয়ে তাঁর উৎসর্গ করা পশুর কাছে দাঁড়িয়ে আছেন। বালাক তাঁকে জিজ্ঞাসা করলেন, “সদাপ্রভু আপনাকে কি বলেছেন?”</div>
<div class="v" id="v18"><span class="vn">18</span> <span class="br-p"><br><br></span>বিলিয়ম তখন ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বালাক রাজা উঠুন, শুনুন; <br><span class="br-ind"><br><span class="indent">&nbsp;</span></span>হে সিপ্পোরের ছেলে, <br><span class="br-ind"><br><span class="indent">&nbsp;</span></span>আমার কথায় কান দিন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঈশ্বর তো মানুষ নন যে, <br><span class="br-ind"><br><span class="indent">&nbsp;</span></span>মিথ্যা বলবেন; <br><span class="br-ind"><br><span class="indent">&nbsp;</span></span>মানুষ থেকে তাঁর জন্মও নয় যে, <br><span class="br-ind"><br><span class="indent">&nbsp;</span></span>মন বদলাবেন। <br><span class="br-ind"><br><span class="indent">&nbsp;</span></span>তিনি যা বলেন করেনও তা, <br><span class="br-ind"><br><span class="indent">&nbsp;</span></span>তাঁর প্রতিজ্ঞা তিনি সর্বদা পূর্ণ করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি আশীর্বাদ করবার জন্য <br><span class="br-ind"><br><span class="indent">&nbsp;</span></span>আদেশ পেয়েছি। <br><span class="br-ind"><br><span class="indent">&nbsp;</span></span>তিনি ইস্রায়েলকে আশীর্বাদ করেছেন, <br><span class="br-ind"><br><span class="indent">&nbsp;</span></span>আমি তা বদলাতে পারি না। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যাকোবের মধ্যে তিনি কোন অন্যায় <br><span class="br-ind"><br><span class="indent">&nbsp;</span></span>দেখেন নি, <br><span class="br-ind"><br><span class="indent">&nbsp;</span></span>ইস্রায়েলের ভাগ্যে কোন দুঃখ রাখেন নি। <br><span class="br-ind"><br><span class="indent">&nbsp;</span></span>তাদের ঈশ্বর সদাপ্রভু তাদের <br><span class="br-ind"><br><span class="indent">&nbsp;</span></span>সংগে আছেন, <br><span class="br-ind"><br><span class="indent">&nbsp;</span></span>আর তাদের রাজার জয়ধ্বনি রয়েছে <br><span class="br-ind"><br><span class="indent">&nbsp;</span></span>তাদের মধ্যে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>মিসর থেকে তিনি তাদের <br><span class="br-ind"><br><span class="indent">&nbsp;</span></span>বের করে এনেছেন, <br><span class="br-ind"><br><span class="indent">&nbsp;</span></span>তিনি তাদের পক্ষে বুনো ষাঁড়ের <br><span class="br-ind"><br><span class="indent">&nbsp;</span></span>শক্তির মত। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যাকোবের উপর কোন যাদুবিদ্যা <br><span class="br-ind"><br><span class="indent">&nbsp;</span></span>খাটবে না; <br><span class="br-ind"><br><span class="indent">&nbsp;</span></span>ইস্রায়েলের উপর খাটবে না <br><span class="br-ind"><br><span class="indent">&nbsp;</span></span>কোন মন্ত্রতন্ত্র। <br><span class="br-ind"><br><span class="indent">&nbsp;</span></span>যাকোব, অর্থাৎ ইস্রায়েল সম্বন্ধে এ <br><span class="br-ind"><br><span class="indent">&nbsp;</span></span>খন এই কথা বলা যায়, <br><span class="br-ind"><br><span class="indent">&nbsp;</span></span>‘ঈশ্বর যা করেছেন তা দেখ।’ <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এই সব লোক উঠে দাঁড়াবে সিংহীর <br><span class="br-ind"><br><span class="indent">&nbsp;</span></span>মত করে, <br><span class="br-ind"><br><span class="indent">&nbsp;</span></span>আর সিংহের মত করে নিজেদের <br><span class="br-ind"><br><span class="indent">&nbsp;</span></span>তুলে ধরবে। <br><span class="br-ind"><br><span class="indent">&nbsp;</span></span>শিকার করা প্রাণীর রক্ত ও মাংস <br><span class="br-ind"><br><span class="indent">&nbsp;</span></span>খেয়ে না ফেলা পর্যন্ত <br><span class="br-ind"><br><span class="indent">&nbsp;</span></span>তারা বিশ্রাম করবে না।” <br></div>
<div class="v" id="v25"><span class="vn">25</span> <span class="br-p"><br><br></span>এই কথা শুনে বালাক বলে উঠলেন, “থামুন, আপনি তাদের অভিশাপও দেবেন না, আশীর্বাদও করবেন না।”</div>
<div class="v" id="v26"><span class="vn">26</span> <span class="br-p"><br><br></span>উত্তরে বিলিয়ম বললেন, “আমি কি আপনাকে বলি নি যে, সদাপ্রভু যা বলবেন তা আমাকে করতেই হবে?”</div>
<div class="v" id="v27"><h2>বিলিয়মের মুখে ঈশ্বরের দেওয়া তৃতীয় ভবিষ্যদ্বাণী</h2><span class="vn">27</span> <span class="br-p"><br><br></span>পরে বালাক বিলিয়মকে বললেন, “চলুন, আমি আপনাকে আর এক জায়গায় নিয়ে যাই। হয়তো ঈশ্বর খুশী হয়ে সেখান থেকে আপনাকে আমার পক্ষ থেকে তাদের অভিশাপ দিতে দেবেন।”</div>
<div class="v" id="v28"><span class="vn">28</span> এই বলে বালাক তাঁকে পিয়োর পাহাড়ের উপরে নিয়ে গেলেন যেখান থেকে মরু-এলাকার যিশীমোন দেখা যায়।</div>
<div class="v" id="v29"><span class="vn">29</span> <span class="br-p"><br><br></span>তখন বিলিয়ম বললেন, “এখানে আমার জন্য সাতটা বেদী তৈরী করুন আর সাতটা ষাঁড় ও সাতটা ভেড়া উৎসর্গের জন্য প্রস্তুত করুন।”</div>
<div class="v" id="v30"><span class="vn">30</span> বিলিয়মের কথামত বালাক তা-ই করলেন। তিনি প্রত্যেকটি বেদীর উপরে একটা করে ষাঁড় ও একটা করে ভেড়া উৎসর্গ করলেন।</div>
</div>
<!-- PARSED ABOVE; EDITING MAY BREAK PARSER -->
</body></html>