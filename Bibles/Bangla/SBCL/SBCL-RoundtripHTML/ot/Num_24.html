<html><head>
<meta http-equiv="Content-Type" content="text/html;charset=utf-8" />
<title>Num 24 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 24);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <a href="Num_1.html">1</a> ... <a href="Num_22.html">22</a> <a href="Num_23.html">23</a> <b>24</b> <a href="Num_25.html">25</a> <a href="Num_26.html">26</a> ... <a href="Num_36.html">36</a> </div><hr>
<h1>Num 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>বিলিয়ম যখন দেখলেন যে, ইস্রায়েলীয়দের আশীর্বাদ করাই সদাপ্রভুর ইচ্ছা তখন তিনি অন্যান্য বারের মত যাদুমন্ত্রের সাহায্য নেবার চেষ্টা করলেন না। তিনি মরু-এলাকার দিকে তাঁর মুখ ফিরালেন।</div>
<div class="v" id="v2"><span class="vn">2</span> তিনি চেয়ে দেখলেন, ইস্রায়েলীয়দের বিভিন্ন গোষ্ঠীর তাম্বু পর পর খাটানো রয়েছে। তখন ঈশ্বরের আত্মা তাঁর উপর আসলেন,</div>
<div class="v" id="v3"><span class="vn">3</span> আর তিনি ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বিয়োরের ছেলে বিলিয়ম <br><span class="br-ind"><br><span class="indent">&nbsp;</span></span>এই কথা বলছে, <br><span class="br-ind"><br><span class="indent">&nbsp;</span></span>যার চোখ খোলা রয়েছে সে <br><span class="br-ind"><br><span class="indent">&nbsp;</span></span>এই কথা বলছে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যে লোক ঈশ্বরের বাক্য শুনছে <br><span class="br-ind"><br><span class="indent">&nbsp;</span></span>আর সর্বশক্তিমানের দেওয়া দর্শন দেখছে, <br><span class="br-ind"><br><span class="indent">&nbsp;</span></span>যে মাটির উপর উবুড় হয়ে পড়েছে <br><span class="br-ind"><br><span class="indent">&nbsp;</span></span>আর যার চোখের ঠুলি খুলে গেছে, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সে এই কথা বলছে: <br><span class="br-ind"><br><span class="indent">&nbsp;</span></span>হে যাকোব, তোমার তাম্বুগুলো কি সুন্দর! <br><span class="br-ind"><br><span class="indent">&nbsp;</span></span>হে ইস্রায়েল, কি সুন্দর তোমার <br><span class="br-ind"><br><span class="indent">&nbsp;</span></span>থাকবার জায়গা! <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সেগুলো পড়ে আছে উপত্যকার মত, <br><span class="br-ind"><br><span class="indent">&nbsp;</span></span>পড়ে আছে নদীর ধারের বাগানের মত, <br><span class="br-ind"><br><span class="indent">&nbsp;</span></span>সদাপ্রভুর লাগানো অগুরু গাছের মত, <br><span class="br-ind"><br><span class="indent">&nbsp;</span></span>জলের ধারের এরস গাছের মত। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ভারে বওয়া কলসী থেকে জল <br><span class="br-ind"><br><span class="indent">&nbsp;</span></span>উপ্‌চে পড়বে, <br><span class="br-ind"><br><span class="indent">&nbsp;</span></span>তাদের বীজ অনেক জল পেতে থাকবে। <br><span class="br-ind"><br><span class="indent">&nbsp;</span></span>তাদের রাজা হবে অগাগের চেয়েও মহান, <br><span class="br-ind"><br><span class="indent">&nbsp;</span></span>তাদের রাজ্য মহিমায় অনেক <br><span class="br-ind"><br><span class="indent">&nbsp;</span></span>উঁচুতে থাকবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বর মিসর থেকে তাদের বের <br><span class="br-ind"><br><span class="indent">&nbsp;</span></span>করে এনেছেন, <br><span class="br-ind"><br><span class="indent">&nbsp;</span></span>তিনিই তাদের পক্ষে বুনো ষাঁড়ের <br><span class="br-ind"><br><span class="indent">&nbsp;</span></span>শক্তির মত। <br><span class="br-ind"><br><span class="indent">&nbsp;</span></span>তাদের বিরুদ্ধে যে সব জাতি দাঁড়াবে <br><span class="br-ind"><br><span class="indent">&nbsp;</span></span>তারা তাদের গিলে ফেলবে, <br><span class="br-ind"><br><span class="indent">&nbsp;</span></span>তাদের হাড় টুকরা টুকরা করবে, <br><span class="br-ind"><br><span class="indent">&nbsp;</span></span>তীর দিয়ে তাদের বিঁধে ফেলবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সিংহ ও সিংহীর মত তারা গুঁড়ি মারবে <br><span class="br-ind"><br><span class="indent">&nbsp;</span></span>আর শুয়ে পড়বে, <br><span class="br-ind"><br><span class="indent">&nbsp;</span></span>তখন কে তাদের জাগাতে সাহস করবে? <br><span class="br-ind"><br><span class="indent">&nbsp;</span></span>যারা তোমাদের আশীর্বাদ করে <br><span class="br-ind"><br><span class="indent">&nbsp;</span></span>তাদের উপর তেমনি আশীর্বাদ পড়ুক; <br><span class="br-ind"><br><span class="indent">&nbsp;</span></span>আর যারা অভিশাপ দেয়, <br><span class="br-ind"><br><span class="indent">&nbsp;</span></span>তাদের উপর তেমনি অভিশাপ পড়ুক।” <br></div>
<div class="v" id="v10"><span class="vn">10</span> <span class="br-p"><br><br></span>এই কথা শুনে বালাক বিলিয়মের উপর রেগে আগুন হয়ে উঠলেন। তিনি হাতে হাত চাপড়ে তাঁকে বললেন, “আমার শত্রুদের অভিশাপ দেবার জন্য আমি আপনাকে ডেকে এনেছিলাম কিন্তু এই নিয়ে তিনবার আপনি তাদের আশীর্বাদ করলেন।</div>
<div class="v" id="v11"><span class="vn">11</span> আপনি এক্ষুনি বাড়ী চলে যান। আমি আপনাকে অনেক পুরস্কার দেব বলেছিলাম কিন্তু সদাপ্রভু তা আপনাকে পেতে দিলেন না।”</div>
<div class="v" id="v12"><span class="vn">12</span> <span class="br-p"><br><br></span>উত্তরে বিলিয়ম বালাককে বললেন, “আমি কি আপনার পাঠানো লোকদের বলি নি যে,</div>
<div class="v" id="v13"><span class="vn">13</span> যদিও বালাক সোনা-রূপায় ভরা রাজবাড়ীটা আমাকে দেন তবুও আমার নিজের ইচ্ছায় আমি ভাল-মন্দ কিছুই করতে পারব না বা সদাপ্রভুর আদেশের বাইরে যেতে পারব না, আর সদাপ্রভু যা বলবেন কেবল তা-ই আমাকে বলতে হবে?</div>
<div class="v" id="v14"><span class="vn">14</span> আমি এখন আমার লোকদের কাছে ফিরে যাচ্ছি, কিন্তু তার আগে আমি আপনাকে সাবধান করে বলে দিয়ে যাচ্ছি এই জাতি ভবিষ্যতে আপনার জাতির প্রতি কি করবে।”</div>
<div class="v" id="v15"><h2>বিলিয়মের মুখে ঈশ্বরের দেওয়া চতুর্থ ভবিষ্যদ্বাণী</h2><span class="vn">15</span> <span class="br-p"><br><br></span>বিলিয়ম তখন ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“বিয়োরের ছেলে বিলিয়িম <br><span class="br-ind"><br><span class="indent">&nbsp;</span></span>এই কথা বলছে, <br><span class="br-ind"><br><span class="indent">&nbsp;</span></span>যার চোখ খোলা রয়েছে সে <br><span class="br-ind"><br><span class="indent">&nbsp;</span></span>এই কথা বলছে, <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোক ঈশ্বরের বাক্য শুনছে <br><span class="br-ind"><br><span class="indent">&nbsp;</span></span>আর মহান ঈশ্বরের কাছ থেকে <br><span class="br-ind"><br><span class="indent">&nbsp;</span></span>জ্ঞান পাচ্ছে, <br><span class="br-ind"><br><span class="indent">&nbsp;</span></span>যে সর্বশক্তিমানের দেওয়া দর্শন দেখছে, <br><span class="br-ind"><br><span class="indent">&nbsp;</span></span>যে মাটির উপর উবুড় হয়ে পড়েছে, <br><span class="br-ind"><br><span class="indent">&nbsp;</span></span>আর যার চোখের ঠুলি খুলে গেছে, <br><span class="br-ind"><br><span class="indent">&nbsp;</span></span>সে এই কথা বলছে: <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>‘এখন না হলেও আমি তাঁকে <br><span class="br-ind"><br><span class="indent">&nbsp;</span></span>দেখতে পাচ্ছি, <br><span class="br-ind"><br><span class="indent">&nbsp;</span></span>যদিও তিনি কাছে নন <br><span class="br-ind"><br><span class="indent">&nbsp;</span></span>তবুও তাঁর উপর আমার চোখ পড়ছে। <br><span class="br-ind"><br><span class="indent">&nbsp;</span></span>একটা তারা উঠবে যাকোবের বংশে, <br><span class="br-ind"><br><span class="indent">&nbsp;</span></span>একটা রাজদণ্ড উঠবে ইস্রায়েলের <br><span class="br-ind"><br><span class="indent">&nbsp;</span></span>মধ্য থেকে। <br><span class="br-ind"><br><span class="indent">&nbsp;</span></span>মোয়াবীয়দের আর শেথের সন্তানদের মাথা <br><span class="br-ind"><br><span class="indent">&nbsp;</span></span>তিনি চুরমার করে দেবেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>শত্রুরা ইদোমকে, অর্থাৎ সেয়ীরকে <br><span class="br-ind"><br><span class="indent">&nbsp;</span></span>দখল করবে, <br><span class="br-ind"><br><span class="indent">&nbsp;</span></span>কিন্তু ইস্রায়েলীয়েরা বীরের মত <br><span class="br-ind"><br><span class="indent">&nbsp;</span></span>কাজ করবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাকোবের বংশ থেকে <br><span class="br-ind"><br><span class="indent">&nbsp;</span></span>একজন শাসনকর্তা আসবেন, <br><span class="br-ind"><br><span class="indent">&nbsp;</span></span>শহরের বাকী বেঁচে থাকা ইদোমীয়দের <br><span class="br-ind"><br><span class="indent">&nbsp;</span></span>তিনি ধ্বংস করে ফেলবেন।’ ” <br></div>
<div class="v" id="v20"><h2>বিলিয়মের মুখে ঈশ্বরের দেওয়া শেষ ভবিষ্যদ্বাণী</h2><span class="vn">20</span> <span class="br-p"><br><br></span>অমালেকীয়দের দেখে বিলিয়ম ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“সব জাতির মধ্যে <br><span class="br-ind"><br><span class="indent">&nbsp;</span></span>অমালেকীয়েরা ছিল প্রধান, <br><span class="br-ind"><br><span class="indent">&nbsp;</span></span>কিন্তু ধ্বংসেই তার শেষ হবে।” <br></div>
<div class="v" id="v21"><span class="vn">21</span> <span class="br-p"><br><br></span>তারপর বিলিয়ম কেনীয়দের দেখে ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“তোমাদের থাকবার জায়গা চিরস্থায়ী; <br><span class="br-ind"><br><span class="indent">&nbsp;</span></span>পাহাড়ে তোমাদের বাসা রয়েছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু কেনীয়েরা, শেষে তোমরা <br><span class="br-ind"><br><span class="indent">&nbsp;</span></span>ধ্বংস হয়ে যাবে; <br><span class="br-ind"><br><span class="indent">&nbsp;</span></span>আসিরিয়া কতকাল তোমাদের <br><span class="br-ind"><br><span class="indent">&nbsp;</span></span>আর বন্দী করে রাখবে?” <br></div>
<div class="v" id="v23"><span class="vn">23</span> <span class="br-p"><br><br></span>তারপর বিলিয়ম ঈশ্বরের দেওয়া এই কথা বলতে লাগলেন: <span class="br-p"><br><br></span><span class="br-ind"><br><span class="indent">&nbsp;</span></span>“হায়! ঈশ্বর যখন এই সব করবেন, <br><span class="br-ind"><br><span class="indent">&nbsp;</span></span>তখন কি কেউ বেঁচে থাকতে পারবে? <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সাইপ্রাস দ্বীপের কিনারা থেকে <br><span class="br-ind"><br><span class="indent">&nbsp;</span></span>জাহাজ এসে <br><span class="br-ind"><br><span class="indent">&nbsp;</span></span>দমন করবে আসিরীয় আর এবরীয়দের; <br><span class="br-ind"><br><span class="indent">&nbsp;</span></span>কিন্তু সাইপ্রাসের লোকেরা <br><span class="br-ind"><br><span class="indent">&nbsp;</span></span>ধ্বংস হয়ে যাবে।” <br></div>
<div class="v" id="v25"><span class="vn">25</span> <span class="br-p"><br><br></span>এর পর বিলিয়ম উঠে বাড়ীর দিকে রওনা হলেন আর বালাকও তাঁর নিজের পথে চলে গেলেন।</div>
</div>
<!-- PARSED ABOVE; EDITING MAY BREAK PARSER -->
</body></html>