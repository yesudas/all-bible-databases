<html><head>
<meta http-equiv="Content-Type" content="text/html;charset=utf-8" />
<title>Num 28 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 28);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <a href="Num_1.html">1</a> ... <a href="Num_26.html">26</a> <a href="Num_27.html">27</a> <b>28</b> <a href="Num_29.html">29</a> <a href="Num_30.html">30</a> ... <a href="Num_36.html">36</a> </div><hr>
<h1>Num 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>প্রতিদিনের উৎসর্গ</h2><span class="vn">1</span> <span class="br-p"><br><br></span>সদাপ্রভু মোশিকে ইস্রায়েলীয়দের এই কথা বলতে বললেন, “আমাকে খুশী করবার গন্ধ হিসাবে আমার উদ্দেশে আগুনে-করা উৎসর্গের জন্য তোমরা নির্দিষ্ট সময়ে আমার খাবার নিয়ে আসতে ভুল কোরো না।”</div>
<div class="v" id="v3"><span class="vn">3</span> তিনি তাদের এই কথাও বলতে বললেন, “আগুনে-করা উৎসর্গের জন্য সদাপ্রভুর সামনে প্রত্যেক দিনের নিয়মিত পোড়ানো-উৎসর্গের জন্য তোমাদের এক বছরের দু’টা খুঁতহীন বাচ্চা-ভেড়া আনতে হবে।</div>
<div class="v" id="v4"><span class="vn">4</span> তার একটা বাচ্চা সকালে উৎসর্গ করবে ও অন্যটা করবে বেলা ডুবে গেলে পর।</div>
<div class="v" id="v5"><span class="vn">5</span> এর সংগে থাকবে শস্য-উৎসর্গের জন্য এক কেজি আটশো গ্রাম মিহি ময়দা। এই ময়দার সংগে প্রায় এক লিটার জলপাই-ছেঁচা তেল মিশিয়ে আনতে হবে।</div>
<div class="v" id="v6"><span class="vn">6</span> এটা সেই নিয়মিত পোড়ানো-উৎসর্গ যা সিনাই পাহাড়ে স্থাপন করা হয়েছিল। এটা সদাপ্রভুর উদ্দেশে আগুনে-করা একটা উৎসর্গ যার গন্ধে সদাপ্রভু খুশী হন।</div>
<div class="v" id="v7"><span class="vn">7</span> প্রত্যেকটা ভেড়ার সংগে প্রায় এক লিটার মদ দিয়ে ঢালন-উৎসর্গের অনুষ্ঠান করতে হবে। পবিত্র তাম্বুর উঠানে সদাপ্রভুর উদ্দেশে এই ঢালন-উৎসর্গের জিনিস ঢেলে দিতে হবে।</div>
<div class="v" id="v8"><span class="vn">8</span> ভেড়ার অন্য বাচ্চাটা বেলা ডুবে গেলে পর উৎসর্গ করতে হবে। তার সংগে থাকবে সকালবেলার মত শস্য-উৎসর্গ ও ঢালন-উৎসর্গ। এটা একটা আগুনে-করা উৎসর্গ যার গন্ধে সদাপ্রভু খুশী হন।</div>
<div class="v" id="v9"><h2>বিশ্রামবারের উৎসর্গ</h2><span class="vn">9</span> <span class="br-p"><br><br></span>“বিশ্রামবারে দু’টা এক বছরের খুঁতহীন ভেড়ার বাচ্চা উৎসর্গ করতে হবে। তার সংগে থাকবে তার সংগেকার ঢালন-উৎসর্গের জিনিস এবং শস্য-উৎসর্গের জন্য তেলের ময়ান দেওয়া তিন কেজি ছ’শো গ্রাম মিহি ময়দা।</div>
<div class="v" id="v10"><span class="vn">10</span> নিয়মিত পোড়ানো-উৎসর্গ এবং তার সংগেকার ঢালন-উৎসর্গ ছাড়াও প্রত্যেক বিশ্রামবারে এই পোড়ানো-উৎসর্গের অনুষ্ঠান করতে হবে।</div>
<div class="v" id="v11"><h2>মাসিক উৎসর্গ</h2><span class="vn">11</span> <span class="br-p"><br><br></span>“প্রত্যেক মাসের প্রথম দিনে সদাপ্রভুর উদ্দেশে পোড়ানো-উৎসর্গের জন্য দু’টা ষাঁড়, একটা ভেড়া এবং এক বছরের সাতটা বাচ্চা-ভেড়া উৎসর্গ করতে হবে। সেগুলোর প্রত্যেকটাকেই খুঁতহীন হতে হবে।</div>
<div class="v" id="v12"><span class="vn">12</span> শস্য-উৎসর্গের জন্য প্রত্যেকটা ষাঁড়ের সংগে তেলের ময়ান দেওয়া পাঁচ কেজি চারশো গ্রাম মিহি ময়দা দিতে হবে; ভেড়াটার সংগে দিতে হবে তিন কেজি ছ’শো গ্রাম এবং প্রত্যেকটা বাচ্চা-ভেড়ার সংগে দিতে হবে এক কেজি আটশো গ্রাম। এটা পোড়ানো-উৎসর্গ, সদাপ্রভুর উদ্দেশে আগুনে-করা একটা উৎসর্গ যার গন্ধে সদাপ্রভু খুশী হন।</div>
<div class="v" id="v14"><span class="vn">14</span> ঢালন-উৎসর্গের জন্য প্রত্যেকটা ষাঁড়ের সংগে পৌনে দুই লিটার আংগুর-রস দিতে হবে; ভেড়াটার সংগে দিতে হবে সোয়া লিটার এবং প্রত্যেকটা বাচ্চা-ভেড়ার সংগে দিতে হবে প্রায় এক লিটার। এটা হল মাসিক পোড়ানো-উৎসর্গ। বছরের প্রত্যেক মাসে এটা করতে হবে।</div>
<div class="v" id="v15"><span class="vn">15</span> নিয়মিত পোড়ানো-উৎসর্গ এবং তার সংগেকার ঢালন-উৎসর্গ ছাড়া একটা পাঁঠা দিয়ে পাপ-উৎসর্গের অনুষ্ঠান করতে হবে।</div>
<div class="v" id="v16"><h2>উদ্ধার-পর্ব</h2><span class="vn">16</span> <span class="br-p"><br><br></span>“বছরের প্রথম মাসের চৌদ্দ তারিখে সদাপ্রভুর উদ্দেশে উদ্ধার-পর্ব পালন করতে হবে।</div>
<div class="v" id="v17"><span class="vn">17</span> সেই মাসের পনেরো তারিখে একটা উৎসব করতে হবে। তখন সাত দিন ধরে খামিহীন রুটি খেতে হবে।</div>
<div class="v" id="v18"><span class="vn">18</span> প্রথম দিনে একটি পবিত্র মিলন-সভা করতে হবে এবং সেই দিন তোমাদের কোন পরিশ্রমের কাজ করা চলবে না।</div>
<div class="v" id="v19"><span class="vn">19</span> সেই দিন সদাপ্রভুর উদ্দেশে আগুনে-করা উৎসর্গ হিসাবে দু’টা ষাঁড়, একটা ভেড়া এবং সাতটা এক বছরের বাচ্চা-ভেড়া দিয়ে পোড়ানো-উৎসর্গের অনুষ্ঠান করতে হবে। সেগুলোর প্রত্যেকটাকে খুঁতহীন হতে হবে।</div>
<div class="v" id="v20"><span class="vn">20</span> শস্য-উৎসর্গের জন্য প্রত্যেকটা ষাঁড়ের সংগে তেলের ময়ান দেওয়া পাঁচ কেজি চারশো গ্রাম মিহি ময়দা দিতে হবে; ভেড়াটার সংগে দিতে হবে তিন কেজি ছ’শো গ্রাম এবং প্রত্যেকটা বাচ্চা-ভেড়ার সংগে দিতে হবে এক কেজি আটশো গ্রাম।</div>
<div class="v" id="v22"><span class="vn">22</span> এগুলোর সংগে তোমাদের পাপ ঢাকা দেবার উদ্দেশ্যে পাপ-উৎসর্গের জন্য একটি পাঁঠাও আনতে হবে।</div>
<div class="v" id="v23"><span class="vn">23</span> সকালবেলার নিয়মিত পোড়ানো-উৎসর্গ ছাড়া এই সব উৎসর্গও করতে হবে।</div>
<div class="v" id="v24"><span class="vn">24</span> এইভাবে সাত দিনের প্রত্যেক দিন সদাপ্রভুকে খুশী করবার গন্ধ হিসাবে এই সব খাবার দিয়ে আগুনে-করা উৎসর্গ করতে হবে। নিয়মিত যে পোড়ানো-উৎসর্গ এবং তার সংগেকার ঢালন-উৎসর্গ রয়েছে তার উপর এটাও করতে হবে।</div>
<div class="v" id="v25"><span class="vn">25</span> সপ্তম দিনে একটি পবিত্র মিলন-সভা করবে এবং সেই দিন তোমাদের কোন পরিশ্রমের কাজ করা চলবে না।</div>
<div class="v" id="v26"><h2>সাত সপ্তাহের পর্ব</h2><span class="vn">26</span> <span class="br-p"><br><br></span>“সাত সপ্তাহের পর্বের দিনে, অর্থাৎ প্রথমে তোলা ফসল উৎসর্গ করবার দিনে যখন তোমরা সদাপ্রভুর উদ্দেশে নতুন ফসল উৎসর্গ করবে সেই দিন তোমাদের একটি পবিত্র মিলন-সভা করতে হবে এবং সেই দিন তোমাদের কোন পরিশ্রমের কাজ করা চলবে না।</div>
<div class="v" id="v27"><span class="vn">27</span> সেই দিন সদাপ্রভুকে খুশী করবার গন্ধ হিসাবে তোমাদের দু’টা ষাঁড়, একটা ভেড়া এবং সাতটা এক বছরের বাচ্চা-ভেড়া দিয়ে একটা পোড়ানো-উৎসর্গের অনুষ্ঠান করতে হবে।</div>
<div class="v" id="v28"><span class="vn">28</span> শস্য-উৎসর্গের জন্য প্রত্যেকটা ষাঁড়ের সংগে তেলের ময়ান দেওয়া পাঁচ কেজি চারশো গ্রাম মিহি ময়দা দিতে হবে; ভেড়াটার সংগে দিতে হবে তিন কেজি ছ’শো গ্রাম এবং প্রত্যেকটা বাচ্চা-ভেড়ার সংগে দিতে হবে এক কেজি আটশো গ্রাম।</div>
<div class="v" id="v30"><span class="vn">30</span> পাপ ঢাকা দেবার জন্য এগুলোর সংগে তোমাদের একটা পাঁঠাও আনতে হবে।</div>
<div class="v" id="v31"><span class="vn">31</span> এই সব উৎসর্গ এবং তার সংগেকার ঢালন-উৎসর্গের সংগে নিয়মিত পোড়ানো-উৎসর্গ ও তার সংগেকার শস্য-উৎসর্গের অনুষ্ঠানও করতে হবে। পশুগুলোর গায়ে যেন কোন খুঁত না থাকে।</div>
</div>
<!-- PARSED ABOVE; EDITING MAY BREAK PARSER -->
</body></html>