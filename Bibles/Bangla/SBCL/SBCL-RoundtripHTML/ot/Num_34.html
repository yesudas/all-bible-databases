<html><head>
<meta http-equiv="Content-Type" content="text/html;charset=utf-8" />
<title>Num 34 &ndash; গণনা &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 34);">
<div id="navbar"><a href="../index.html">Pobitro Baibel</a> &ndash; <b>গণনা</b> &ndash; <a href="Num_1.html">1</a> ... <a href="Num_32.html">32</a> <a href="Num_33.html">33</a> <b>34</b> <a href="Num_35.html">35</a> <a href="Num_36.html">36</a> </div><hr>
<h1>Num 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>কনান দেশের সীমানা</h2><span class="vn">1</span> <span class="br-p"><br><br></span>সদাপ্রভু মোশিকে ইস্রায়েলীয়দের এই আদেশ দিতে বললেন, “কনানে ঢুকবার পর সম্পত্তি হিসাবে যে দেশটা তোমাদের দেওয়া হবে তার সীমানা হবে এই:</div>
<div class="v" id="v3"><span class="vn">3</span> “ইদোম দেশের সীমানা বরাবর যে সীন মরু-এলাকা আছে তার কিছু অংশ পড়বে তোমাদের দেশের দক্ষিণ দিকে। পূর্ব দিকে তোমাদের এই দক্ষিণ সীমারেখা মরু-সাগরের শেষ ভাগ থেকে শুরু হয়ে অক্রব্বীম পাহাড়ের পথ পার হয়ে সীন মরু-এলাকায় ঢুকে কাদেশ-বর্ণেয়ের দক্ষিণ দিকে চলে যাবে। তারপর সেই রেখা হৎসর-অদরে এসে অস্‌মোন পর্যন্ত যাবে।</div>
<div class="v" id="v5"><span class="vn">5</span> তারপর তা সেখান থেকে ঘুরে মিসর নামে যে শুকনা নদী আছে তা ধরে ভূমধ্য সাগরে গিয়ে শেষ হবে।</div>
<div class="v" id="v6"><span class="vn">6</span> <span class="br-p"><br><br></span>“তোমাদের দেশের পশ্চিম দিকের সীমানা হবে ভূমধ্য সাগর। এটাই হবে তোমাদের পশ্চিম দিকের শেষ সীমা।</div>
<div class="v" id="v7"><span class="vn">7</span> <span class="br-p"><br><br></span>“উত্তর দিকের সীমানার জন্য তোমরা ভূমধ্য সাগর থেকে হোর পাহাড় এবং হোর পাহাড় থেকে হমাৎ পর্যন্ত একটা সীমারেখা ঠিক করে নেবে। সেখান থেকে সেই সীমারেখা সদাদ্‌ হয়ে সিফ্রোণ পর্যন্ত চলে যাবে এবং হৎসর-ঐননে গিয়ে শেষ হবে। এটাই হবে তোমাদের উত্তর দিকের শেষ সীমা।</div>
<div class="v" id="v10"><span class="vn">10</span> <span class="br-p"><br><br></span>“পূর্ব দিকের সীমানার জন্য তোমরা হৎসর-ঐনন থেকে শফাম পর্যন্ত একটা সীমারেখা ঠিক করে নেবে।</div>
<div class="v" id="v11"><span class="vn">11</span> এই সীমারেখা শফাম থেকে ঐনের পূর্ব দিকের রিব্লা পর্যন্ত নেমে যাবে এবং কিন্নেরৎ সাগরের ঢালু জায়গাগুলো ধরে চলতে থাকবে।</div>
<div class="v" id="v12"><span class="vn">12</span> তারপর এই সীমারেখা যর্দন নদী ধরে মরু-সাগরে গিয়ে শেষ হবে। <span class="br-p"><br><br></span>“চারদিকের এই সব সীমারেখার ভিতরে এটাই হবে তোমাদের দেশ।”</div>
<div class="v" id="v13"><span class="vn">13</span> <span class="br-p"><br><br></span>এর পর মোশি ইস্রায়েলীয়দের আদেশ দিয়ে বললেন, “তোমরা গুলিবাঁটের মধ্য দিয়ে সদাপ্রভুর আদেশ মত দেশটা তোমাদের নয় গোষ্ঠী এবং মনঃশির অর্ধেক গোষ্ঠীর মধ্যে ভাগ করে নিয়ে তোমাদের সম্পত্তি করে নেবে,</div>
<div class="v" id="v14"><span class="vn">14</span> কারণ রূবেণ-গোষ্ঠী, গাদ-গোষ্ঠী ও মনঃশির অর্ধেক গোষ্ঠীর বংশগুলো তাদের সম্পত্তি আগেই পেয়ে গেছে।</div>
<div class="v" id="v15"><span class="vn">15</span> পথে যিরীহোর উল্টাদিকে যর্দনের পূর্ব পারে তারা সেই সম্পত্তি পেয়েছে।”</div>
<div class="v" id="v16"><span class="vn">16</span> <span class="br-p"><br><br></span>সদাপ্রভু মোশিকে বললেন,</div>
<div class="v" id="v17"><span class="vn">17</span> “যারা সম্পত্তি হিসাবে দেশটা তোমাদের মধ্যে ভাগ করে দেবে তারা হল পুরোহিত ইলিয়াসর ও নূনের ছেলে যিহোশূয়।</div>
<div class="v" id="v18"><span class="vn">18</span> সম্পত্তি ভাগ করবার কাজে সাহায্য করবার জন্য প্রত্যেক গোষ্ঠী থেকে একজন করে নেতা নিতে হবে।</div>
<div class="v" id="v19"><span class="vn">19</span> সেই নেতারা হল যিহূদা-গোষ্ঠীর যিফূন্নির ছেলে কালেব;</div>
<div class="v" id="v20"><span class="vn">20</span> শিমিয়োন-গোষ্ঠীর অম্মীহূদের ছেলে শমূয়েল;</div>
<div class="v" id="v21"><span class="vn">21</span> বিন্যামীন-গোষ্ঠীর কিশ্‌লোনের ছেলে ইলীদদ;</div>
<div class="v" id="v22"><span class="vn">22</span> দান-গোষ্ঠীর নেতা যগ্‌লির ছেলে বুক্কি;</div>
<div class="v" id="v23"><span class="vn">23</span> যোষেফের ছেলে মনঃশি-গোষ্ঠীর নেতা এফোদের ছেলে হন্নীয়েল;</div>
<div class="v" id="v24"><span class="vn">24</span> যোষেফের ছেলে ইফ্রয়িম-গোষ্ঠীর নেতা শিপ্তনের ছেলে কমূয়েল;</div>
<div class="v" id="v25"><span class="vn">25</span> সবূলূন-গোষ্ঠীর নেতা পর্ণকের ছেলে ইলীষাফণ;</div>
<div class="v" id="v26"><span class="vn">26</span> ইষাখর-গোষ্ঠীর নেতা অস্‌সনের ছেলে পল্‌টিয়েল;</div>
<div class="v" id="v27"><span class="vn">27</span> আশের-গোষ্ঠীর নেতা শলোমির ছেলে অহীহূদ;</div>
<div class="v" id="v28"><span class="vn">28</span> নপ্তালি-গোষ্ঠীর নেতা অম্মীহূদের ছেলে পদহেল।”</div>
<div class="v" id="v29"><span class="vn">29</span> <span class="br-p"><br><br></span>কনান দেশে ইস্রায়েলীয়দের মধ্যে সম্পত্তি হিসাবে জায়গা ভাগ করে দেবার জন্য সদাপ্রভু এই সমস্ত লোকদের নিযুক্ত করেছিলেন।</div>
</div>
<!-- PARSED ABOVE; EDITING MAY BREAK PARSER -->
</body></html>