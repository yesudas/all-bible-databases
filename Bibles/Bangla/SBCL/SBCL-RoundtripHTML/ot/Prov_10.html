<html><head>
<meta http-equiv="Content-Type" content="text/html;charset=utf-8" />
<title>Prov 10 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 10);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_8.html">8</a> <a href="Prov_9.html">9</a> <b>10</b> <a href="Prov_11.html">11</a> <a href="Prov_12.html">12</a> ... <a href="Prov_31.html">31</a> </div><hr>
<h1>Prov 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>শলোমনের সৎ উপদেশ</h2><span class="vn">1</span> <span class="br-p"><br><br></span>শলোমনের সৎ উপদেশ। <span class="br-p"><br><br></span><span class="br-ind"><br><span class="indent">&nbsp;</span></span>জ্ঞানী ছেলে বাবার জীবনে আনন্দ আনে, <br><span class="br-ind"><br><span class="indent">&nbsp;</span></span>কিন্তু বিবেচনাহীন ছেলে মায়ের জীবনে দুঃখ আনে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অন্যায়ভাবে পাওয়া ধনে কোন লাভ হয় না, <br><span class="br-ind"><br><span class="indent">&nbsp;</span></span>কিন্তু ঈশ্বরের প্রতি ভক্তি মৃত্যু থেকে উদ্ধার করে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু তাঁর ভক্তদের খিদেয় কষ্ট পেতে দেন না, <br><span class="br-ind"><br><span class="indent">&nbsp;</span></span>কিন্তু তিনি দুষ্টদের কামনা-বাসনা পূর্ণ হতে দেন না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলসতা মানুষকে গরীব করে, <br><span class="br-ind"><br><span class="indent">&nbsp;</span></span>কিন্তু পরিশ্রম ধন নিয়ে আসে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>জ্ঞানী ছেলে গরমকালে ফসল জমা করে, <br><span class="br-ind"><br><span class="indent">&nbsp;</span></span>কিন্তু লজ্জাদায়ী ছেলে ফসল কাটবার সময় ঘুমিয়ে থাকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বরভক্তদের মাথায় অনেক আশীর্বাদ নেমে আসে, <br><span class="br-ind"><br><span class="indent">&nbsp;</span></span>কিন্তু দুষ্টদের অত্যাচারী মনোভাব <br><span class="br-ind"><br><span class="indent">&nbsp;</span></span>তাদের মুখের কথায় ঢাকা পড়ে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বরভক্ত লোকদের স্মৃতি আশীর্বাদ আনে, <br><span class="br-ind"><br><span class="indent">&nbsp;</span></span>কিন্তু দুষ্টদের নাম পচে যায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যার অন্তরে জ্ঞান আছে সে আদেশ মানে, <br><span class="br-ind"><br><span class="indent">&nbsp;</span></span>কিন্তু বকবক করা অসাড়-বিবেক লোক ধ্বংস হয়ে যাবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে সততায় চলে সে নিশ্চিন্তে চলাফেরা করে, <br><span class="br-ind"><br><span class="indent">&nbsp;</span></span>কিন্তু যে বাঁকা পথে চলে সে ধরা পড়বে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যে লোক চোখ টিপে ইশারা করে সে দুঃখ দেয়; <br><span class="br-ind"><br><span class="indent">&nbsp;</span></span>বকবক করা অসাড়-বিবেক লোক ধ্বংস হয়ে যাবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঈশ্বরভক্তের মুখ জীবনের ফোয়ারার মত, <br><span class="br-ind"><br><span class="indent">&nbsp;</span></span>কিন্তু দুষ্টদের অত্যাচারী মনোভাব <br><span class="br-ind"><br><span class="indent">&nbsp;</span></span>তাদের মুখের কথায় ঢাকা পড়ে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঘৃণা ঝগড়া-বিবাদ জাগিয়ে তোলে, <br><span class="br-ind"><br><span class="indent">&nbsp;</span></span>কিন্তু ভালবাসা সমস্ত অন্যায় ঢেকে রাখে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যাদের বিচারবুদ্ধি আছে তাদের মুখে জ্ঞান পাওয়া যায়, <br><span class="br-ind"><br><span class="indent">&nbsp;</span></span>কিন্তু যাদের বুদ্ধি নেই তাদের পিঠের জন্য আছে লাঠি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>জ্ঞানী লোক জ্ঞান জমা করে, <br><span class="br-ind"><br><span class="indent">&nbsp;</span></span>কিন্তু অসাড়-বিবেকের মুখ সর্বনাশ ডেকে আনে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ধনীর ধনই তাদের দেয়াল-ঘেরা শহর; <br><span class="br-ind"><br><span class="indent">&nbsp;</span></span>গরীবদের অভাবই হল তাদের সর্বনাশ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ঈশ্বরভক্তদের মজুরি হল পরিপূর্ণ জীবন, <br><span class="br-ind"><br><span class="indent">&nbsp;</span></span>কিন্তু দুষ্টদের আয়ে পাপের বৃদ্ধি হয়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে শাসন মানে সে জীবনের পথে চলে, <br><span class="br-ind"><br><span class="indent">&nbsp;</span></span>কিন্তু যে সংশোধনের কথা অগ্রাহ্য করে সে বিপথে যায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে লোক তার মনের মধ্যে ঘৃণা গোপন করে রাখে <br><span class="br-ind"><br><span class="indent">&nbsp;</span></span>সে মিথ্যা কথা বলে; <br><span class="br-ind"><br><span class="indent">&nbsp;</span></span>যে লোক নিন্দা রটায় সে বিবেচনাহীন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বেশী কথার মধ্যে অন্যায় উপস্থিত থাকে, <br><span class="br-ind"><br><span class="indent">&nbsp;</span></span>কিন্তু যে তার মুখ দমনে রাখে সে বুদ্ধিমান। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ঈশ্বরভক্তদের জিভ্‌ খাঁটি রূপার মত, <br><span class="br-ind"><br><span class="indent">&nbsp;</span></span>কিন্তু দুষ্টদের অন্তরের দাম কম। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ঈশ্বরভক্তদের মুখ অনেককে লালন-পালন করে, <br><span class="br-ind"><br><span class="indent">&nbsp;</span></span>কিন্তু বুদ্ধির অভাবে অসাড়-বিবেক লোকেরা মারা পড়ে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভু যাকে আশীর্বাদ করেন সে-ই ধনী; <br><span class="br-ind"><br><span class="indent">&nbsp;</span></span>সেই আশীর্বাদে কোন দুঃখ-কষ্ট থাকে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মন্দ কাজ করা বিবেচনাহীনের আনন্দ, <br><span class="br-ind"><br><span class="indent">&nbsp;</span></span>কিন্তু বুদ্ধিমানের আনন্দের বিষয় হল জ্ঞান। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>দুষ্ট লোকেরা যা ভয় করে তা-ই তাদের উপর ঘটবে, <br><span class="br-ind"><br><span class="indent">&nbsp;</span></span>কিন্তু ঈশ্বরভক্তদের ইচ্ছা পূরণ করা হবে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ঘুর্ণিঝড় বয়ে গেলে দুষ্ট আর থাকে না, <br><span class="br-ind"><br><span class="indent">&nbsp;</span></span>কিন্তু যে ঈশ্বরভক্ত সে চিরকাল অটল থাকে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>দাঁতে সির্‌কা আর চোখে ধূমা লাগলে যেমন কষ্ট হয়, <br><span class="br-ind"><br><span class="indent">&nbsp;</span></span>তেমনি যারা অলসকে কোথাও পাঠায় তারা কষ্ট পায়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সদাপ্রভুর প্রতি ভক্তিপূর্ণ ভয় আয়ু বাড়ায়, <br><span class="br-ind"><br><span class="indent">&nbsp;</span></span>কিন্তু দুষ্টদের আয়ু কমিয়ে দেওয়া হবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ঈশ্বরভক্তদের আশায় আনন্দ আছে, <br><span class="br-ind"><br><span class="indent">&nbsp;</span></span>কিন্তু দুষ্টদের আশায় ছাই পড়বে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সদাপ্রভুর পথ সৎ লোকদের জন্য দুর্গের মত, <br><span class="br-ind"><br><span class="indent">&nbsp;</span></span>কিন্তু যারা মন্দ কাজ করে তাদের জন্য তা সর্বনাশ। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ঈশ্বরভক্ত লোকেরা সব সময় অটল থাকবে, <br><span class="br-ind"><br><span class="indent">&nbsp;</span></span>কিন্তু দুষ্ট লোকেরা দেশে বাস করতে পারবে না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ঈশ্বরভক্তদের মুখ থেকে জ্ঞানের কথা বের হয়, <br><span class="br-ind"><br><span class="indent">&nbsp;</span></span>কিন্তু যে জিভ্‌ বাঁকা কথা বলে তা কেটে ফেলা হবে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ঈশ্বরভক্তদের মুখ উপযুক্ত কথা বলতে জানে, <br><span class="br-ind"><br><span class="indent">&nbsp;</span></span>কিন্তু দুষ্টদের মুখ কেবল বাঁকা কথাই বলে।<br></div>
</div>
<!-- PARSED ABOVE; EDITING MAY BREAK PARSER -->
</body></html>