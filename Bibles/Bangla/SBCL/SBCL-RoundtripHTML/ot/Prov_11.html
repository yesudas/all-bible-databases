<html><head>
<meta http-equiv="Content-Type" content="text/html;charset=utf-8" />
<title>Prov 11 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 11);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_9.html">9</a> <a href="Prov_10.html">10</a> <b>11</b> <a href="Prov_12.html">12</a> <a href="Prov_13.html">13</a> ... <a href="Prov_31.html">31</a> </div><hr>
<h1>Prov 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ঠকামির দাঁড়িপাল্লা সদাপ্রভু ঘৃণা করেন, <span class="br-p"><br><br></span><span class="br-ind"><br><span class="indent">&nbsp;</span></span>কিন্তু ন্যায্য বাট্‌খারাতে তিনি খুশী হন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অহংকারের সংগে সংগে অপমানও আসে, <br><span class="br-ind"><br><span class="indent">&nbsp;</span></span>কিন্তু নম্রতার সংগে আসে জ্ঞান। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সৎ লোকেরা পরিচালিত হয় তাদের সততার দ্বারা, <br><span class="br-ind"><br><span class="indent">&nbsp;</span></span>কিন্তু অবিশ্বস্ত লোকেরা ধ্বংস হয় নিজেদের ছলনার দ্বারা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেদিন ঈশ্বরের ক্রোধ নেমে আসবে <br><span class="br-ind"><br><span class="indent">&nbsp;</span></span>সেই দিন ধন কোন উপকারে আসবে না, <br><span class="br-ind"><br><span class="indent">&nbsp;</span></span>কিন্তু ঈশ্বরের প্রতি ভক্তি মৃত্যু থেকে রক্ষা করবে। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সৎ লোকদের ঈশ্বরভক্তি তাদের জন্য সোজা পথ তৈরী করে, <br><span class="br-ind"><br><span class="indent">&nbsp;</span></span>কিন্তু দুষ্টদের পতন হয় তাদের দুষ্টতার দ্বারা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সৎ লোকদের ঈশ্বরভক্তি তাদের রক্ষা করে, <br><span class="br-ind"><br><span class="indent">&nbsp;</span></span>কিন্তু অবিশ্বস্ত লোকেরা নিজেদের লোভের ফাঁদে পড়ে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্ট লোক মরলে তার আশাও নষ্ট হয়ে যায়; <br><span class="br-ind"><br><span class="indent">&nbsp;</span></span>তার শক্তির দরুন সে যে সব আশা করেছিল তা নষ্ট হয়ে যায়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ঈশ্বরভক্ত লোক কষ্ট থেকে উদ্ধার পায়, <br><span class="br-ind"><br><span class="indent">&nbsp;</span></span>কিন্তু সেই কষ্ট দুষ্ট লোকের উপরে এসে পড়ে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঈশ্বরের প্রতি যার ভক্তি নেই সে মুখ দিয়ে <br><span class="br-ind"><br><span class="indent">&nbsp;</span></span>প্রতিবেশীর সর্বনাশ করে, <br><span class="br-ind"><br><span class="indent">&nbsp;</span></span>কিন্তু ঈশ্বরভক্ত লোক জ্ঞান দ্বারা রক্ষা পায়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ঈশ্বরভক্তদের মংগল হলে শহরে আনন্দ হয়, <br><span class="br-ind"><br><span class="indent">&nbsp;</span></span>আর দুষ্টেরা ধ্বংস হলে লোকে আনন্দে চিৎকার করে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সৎ লোকেরা ঈশ্বরের আশীর্বাদ পেলে শহরের উন্নতি হয়, <br><span class="br-ind"><br><span class="indent">&nbsp;</span></span>কিন্তু দুষ্টদের মুখের দ্বারা শহরের সর্বনাশ হয়। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যে তার প্রতিবেশীকে তুচ্ছ করে তার বুদ্ধির অভাব আছে, <br><span class="br-ind"><br><span class="indent">&nbsp;</span></span>কিন্তু যার বিচারবুদ্ধি আছে সে তার জিভ্‌ সামলায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে পরের বিষয় নিয়ে অলোচনা করে সে গুপ্ত কথা বলে দেয়, <br><span class="br-ind"><br><span class="indent">&nbsp;</span></span>কিন্তু বিশ্বস্ত লোক কথা গোপন রাখে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>উপযুক্ত পরিচালনার অভাবে জাতি হেরে যায়, <br><span class="br-ind"><br><span class="indent">&nbsp;</span></span>কিন্তু অনেক পরামর্শদাতা হলে জাতি উদ্ধার পায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যে অন্যের জামিন হয় সে নিশ্চয়ই কষ্ট পাবে, <br><span class="br-ind"><br><span class="indent">&nbsp;</span></span>কিন্তু যে জামিন হতে অস্বীকার করে সে নিরাপদে থাকে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সুন্দর স্বভাবের স্ত্রীলোক সম্মান লাভ করে, <br><span class="br-ind"><br><span class="indent">&nbsp;</span></span>আর অত্যাচারী লোকেরা ধন লাভ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>দয়ালু লোক নিজের উপকার করে, <br><span class="br-ind"><br><span class="indent">&nbsp;</span></span>কিন্তু নিষ্ঠুর লোক নিজের ক্ষতি করে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>দুষ্ট লোক যা আয় করে তা মিথ্যা, <br><span class="br-ind"><br><span class="indent">&nbsp;</span></span>কিন্তু যে ঈশ্বরভক্তির বীজ বোনে <br><span class="br-ind"><br><span class="indent">&nbsp;</span></span>সে সত্যিই তার ফসল কাটবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে ঈশ্বরভক্তিতে অটল সে পরিপূর্ণ জীবন পায়, <br><span class="br-ind"><br><span class="indent">&nbsp;</span></span>কিন্তু যে মন্দতার পিছনে দৌড়ায় সে নিজের মৃত্যু ডেকে আনে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যাদের অন্তর কুটিল সদাপ্রভু তাদের ঘৃণা করেন, <br><span class="br-ind"><br><span class="indent">&nbsp;</span></span>কিন্তু যারা নিখুঁত জীবন কাটায় তাদের উপর তিনি সন্তুষ্ট হন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তোমরা নিশ্চয় জেনো দুষ্টেরা শাস্তি পাবেই পাবে, <br><span class="br-ind"><br><span class="indent">&nbsp;</span></span>কিন্তু ঈশ্বরভক্তেরা কোন শাস্তি পাবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>শূকরের নাকে সোনার নথ দিলে যেমন হয়, <br><span class="br-ind"><br><span class="indent">&nbsp;</span></span>তেমনি হয় সেই সুন্দরী স্ত্রীলোক যার ভাল-মন্দের বোধ নেই। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ঈশ্বরভক্তের মনের ইচ্ছা মংগল বয়ে আনে, <br><span class="br-ind"><br><span class="indent">&nbsp;</span></span>কিন্তু দুষ্ট লোকের আশার বদলে <br><span class="br-ind"><br><span class="indent">&nbsp;</span></span>কেবল ঈশ্বরের ক্রোধ নেমে আসে। <span class="br-p"><br><br></span> <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে কেউ খোলা হাতে দান করে সে আরও বেশী লাভ করে; <br><span class="br-ind"><br><span class="indent">&nbsp;</span></span>আবার যে কেউ ন্যায্য খরচ করতে অস্বীকার করে <br><span class="br-ind"><br><span class="indent">&nbsp;</span></span>সে অভাবে পড়ে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যে খোলা হাতে দান করে তার উন্নতি হয়; <br><span class="br-ind"><br><span class="indent">&nbsp;</span></span>যে অন্যকে তৃপ্ত করে সে নিজেও তৃপ্ত হয়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যে লোক শস্য আটক করে রাখে লোকে তাকে অভিশাপ দেয়, <br><span class="br-ind"><br><span class="indent">&nbsp;</span></span>কিন্তু যে তা বিক্রি করে সে আশীর্বাদের পাত্র হয়। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে মংগলের খোঁজ করে সে দয়া পায়, <br><span class="br-ind"><br><span class="indent">&nbsp;</span></span>কিন্তু যে মন্দের খোঁজ করে তার উপর তা-ই ঘটবে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>যে তার ধনের উপর নির্ভর করে তার পতন হবে, <br><span class="br-ind"><br><span class="indent">&nbsp;</span></span>কিন্তু ঈশ্বরভক্ত লোক সবুজ পাতার মত সতেজ থাকবে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যে তার পরিবারে কষ্ট নিয়ে আসে <br><span class="br-ind"><br><span class="indent">&nbsp;</span></span>তার ভাগে বাতাস ছাড়া আর কিছুই থাকবে না; <br><span class="br-ind"><br><span class="indent">&nbsp;</span></span>আর যাদের বিবেক অসাড় তারা জ্ঞানীদের দাস হবে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ঈশ্বরভক্ত লোক অন্যদের কাছে জীবন-গাছের মত; <br><span class="br-ind"><br><span class="indent">&nbsp;</span></span>যে অন্যদের মন জয় করে সে জ্ঞানী। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>এই জগতেই যদি ঈশ্বরভক্ত লোকদের পাওনা পেতে হয়, <br><span class="br-ind"><br><span class="indent">&nbsp;</span></span>তবে দুষ্ট এবং পাপীরা নিশ্চয়ই তাদের পাওনা পাবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>