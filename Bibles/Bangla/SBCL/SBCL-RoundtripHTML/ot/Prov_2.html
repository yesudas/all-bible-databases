<html><head>
<meta http-equiv="Content-Type" content="text/html;charset=utf-8" />
<title>Prov 2 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 2);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> <b>2</b> <a href="Prov_3.html">3</a> <a href="Prov_4.html">4</a> ... <a href="Prov_31.html">31</a> </div><hr>
<h1>Prov 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুবুদ্ধির দান</h2><span class="vn">1</span> <span class="br-p"><br><br></span>ছেলে আমার, তুমি যদি আমার কথা শোন <span class="br-p"><br><br></span><span class="br-ind"><br><span class="indent">&nbsp;</span></span>আর তোমার অন্তরের মধ্যে আমার সব আদেশ <br><span class="br-ind"><br><span class="indent">&nbsp;</span></span>জমা করে রাখ, <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যদি সুবুদ্ধির কথায় কান দাও <br><span class="br-ind"><br><span class="indent">&nbsp;</span></span>আর বিচারবুদ্ধির দিকে মনোযোগ দাও, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যদি বিবেচনা-শক্তিকে ডাক <br><span class="br-ind"><br><span class="indent">&nbsp;</span></span>আর চিৎকার করে ডাক বিচারবুদ্ধিকে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যদি রূপা খুঁজবার মত করে সুবুদ্ধির খোঁজ কর <br><span class="br-ind"><br><span class="indent">&nbsp;</span></span>আর গুপ্তধনের মত তা খুঁজে দেখ, <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাহলে সদাপ্রভুর প্রতি ভক্তিপূর্ণ ভয় কি, <br><span class="br-ind"><br><span class="indent">&nbsp;</span></span>তা তুমি বুঝতে পারবে আর ঈশ্বর সম্বন্ধে জ্ঞান পাবে; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কারণ সদাপ্রভুই সুবুদ্ধি দান করেন, <br><span class="br-ind"><br><span class="indent">&nbsp;</span></span>তাঁর মুখ থেকেই জ্ঞান ও বিচারবুদ্ধি বের হয়ে আসে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>খাঁটি অন্তরের লোকদের জন্য <br><span class="br-ind"><br><span class="indent">&nbsp;</span></span>তিনি উপস্থিত বুদ্ধি জমা করে রাখেন; <br><span class="br-ind"><br><span class="indent">&nbsp;</span></span>যারা সততায় চলাফেরা করে তিনি তাদের ঢাল হন, <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যেন তিনি ন্যায়বিচার বজায় রাখতে পারেন, <br><span class="br-ind"><br><span class="indent">&nbsp;</span></span>আর তাঁর ভক্তদের পথ রক্ষা করতে পারেন। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি তুমি আমার কথা শোন, <br><span class="br-ind"><br><span class="indent">&nbsp;</span></span>তাহলে বুঝতে পারবে কোনটা উপযুক্ত, ন্যায্য ও সৎ <br><span class="br-ind"><br><span class="indent">&nbsp;</span></span>আর বুঝতে পারবে মংগলের সমস্ত পথ; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ সুবুদ্ধি তোমার অন্তরে ঢুকবে, <br><span class="br-ind"><br><span class="indent">&nbsp;</span></span>আর জ্ঞান তোমার প্রাণে আনন্দ দেবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার ভাল-মন্দ বুঝবার শক্তি তোমাকে রক্ষা করবে, <br><span class="br-ind"><br><span class="indent">&nbsp;</span></span>আর বিচারবুদ্ধি তোমাকে পাহারা দেবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>এতে দুষ্ট লোকদের পথ থেকে জ্ঞানই তোমাকে রক্ষা করবে; <br><span class="br-ind"><br><span class="indent">&nbsp;</span></span>রক্ষা করবে তাদের থেকে- <br><span class="br-ind"><br><span class="indent">&nbsp;</span></span>যারা মিথ্যা কথা বলে, <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যারা অন্ধকার পথে চলবার জন্য সোজা পথ ত্যাগ করে, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা মন্দ কাজে আনন্দ পায়, <br><span class="br-ind"><br><span class="indent">&nbsp;</span></span>মন্দতার কুটিল পথেই যাদের আনন্দ, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আর যারা বাঁকা পথে ও বিপথে চলে। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>জ্ঞানই তোমাকে রক্ষা করবে ব্যভিচারিণীর হাত থেকে, <br><span class="br-ind"><br><span class="indent">&nbsp;</span></span>মিষ্টি কথায় ভরা বিপথে যাওয়া স্ত্রীলোকের হাত থেকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সে তার যৌবনকালের স্বামীকে ছেড়ে দিয়েছে <br><span class="br-ind"><br><span class="indent">&nbsp;</span></span>আর তার ঈশ্বরের স্থাপন করা ব্যবস্থা অমান্য করেছে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমি তার ঘরে ঢুকলে মৃত্যুর দিকে এগিয়ে যাবে, <br><span class="br-ind"><br><span class="indent">&nbsp;</span></span>তার সংগে যোগ দিলে মৃতদের কাছে পৌঁছাবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা তার কাছে যায় তাদের কেউ আর ফিরে আসে না, <br><span class="br-ind"><br><span class="indent">&nbsp;</span></span>তারা বাঁচবার পথ পায় না। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>জ্ঞানই তোমাকে ঐ সব থেকে রক্ষা করবে <br><span class="br-ind"><br><span class="indent">&nbsp;</span></span>যাতে তুমি ভাল লোকদের পথে, <br><span class="br-ind"><br><span class="indent">&nbsp;</span></span>ঈশ্বরভক্তদের পথে চলতে পার। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সৎ লোকেরাই দেশে বাস করতে পারবে, <br><span class="br-ind"><br><span class="indent">&nbsp;</span></span>নির্দোষ লোকেরাই তার মধ্যে টিকে থাকবে; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কিন্তু দেশ থেকে দুষ্টদের ছেঁটে ফেলা হবে <br><span class="br-ind"><br><span class="indent">&nbsp;</span></span>আর অবিশ্বস্তদের উপ্‌ড়ে ফেলা হবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>