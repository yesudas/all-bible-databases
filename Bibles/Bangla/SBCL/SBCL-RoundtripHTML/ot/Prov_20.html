<html><head>
<meta http-equiv="Content-Type" content="text/html;charset=utf-8" />
<title>Prov 20 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 20);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_18.html">18</a> <a href="Prov_19.html">19</a> <b>20</b> <a href="Prov_21.html">21</a> <a href="Prov_22.html">22</a> ... <a href="Prov_31.html">31</a> </div><hr>
<h1>Prov 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>যে লোক আংগুর-রস খেয়ে মাতাল হয় সে ঠাট্টা-বিদ্রূপ করে, <span class="br-p"><br><br></span><span class="br-ind"><br><span class="indent">&nbsp;</span></span>আর যে মদ খায় সে তুমুল ঝগড়া-বিবাদ করে; <br><span class="br-ind"><br><span class="indent">&nbsp;</span></span>এগুলো খেয়ে যে মাতাল হয় সে জ্ঞানী নয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>রাজার রাগ সিংহের গর্জনের মত; <br><span class="br-ind"><br><span class="indent">&nbsp;</span></span>তাঁকে যে রাগায় সে নিজের প্রাণকে বিপদে ফেলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঝগড়া-বিবাদ এড়িয়ে যাওয়ার ফলে মানুষ সম্মান পায়; <br><span class="br-ind"><br><span class="indent">&nbsp;</span></span>যাদের বিবেক অসাড় তারা প্রত্যেকেই <br><span class="br-ind"><br><span class="indent">&nbsp;</span></span>ঝগড়া করতে প্রস্তুত থাকে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>অলস শীতকালে চাষ করে না, <br><span class="br-ind"><br><span class="indent">&nbsp;</span></span>সেইজন্য ফসল কাটবার সময় সে চাইলেও কিছু পাবে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মানুষের অন্তরের উদ্দেশ্য যেন মাটির নীচে থাকা জল, <br><span class="br-ind"><br><span class="indent">&nbsp;</span></span>কিন্তু বুদ্ধিমান লোক তা তুলে আনে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনেক লোক নিজেদের বিশ্বস্ত বলে দাবি করে, <br><span class="br-ind"><br><span class="indent">&nbsp;</span></span>কিন্তু বিশ্বাসযোগ্য লোক কে খুঁজে পায়? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বরভক্ত লোক সততায় চলাফেরা করেন; <br><span class="br-ind"><br><span class="indent">&nbsp;</span></span>ধন্য তাঁর বংশধরেরা! <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>রাজা যখন বিচার করতে সিংহাসনে বসেন <br><span class="br-ind"><br><span class="indent">&nbsp;</span></span>তখন চোখের চাহনি দিয়ে তিনি সমস্ত দুষ্টতাকে দূর করে দেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কে বলতে পারে, “আমার অন্তর আমি খাঁটি করেছি, <br><span class="br-ind"><br><span class="indent">&nbsp;</span></span>আমার পাপ থেকে আমি পরিষ্কার হয়েছি”? <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বেঠিক বাটখারা ও মাপ- এ দু’টাই সদাপ্রভু ঘৃণা করেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিশোর-কিশোরীদের কাজকর্ম খাঁটি ও ঠিক হোক বা না হোক, <br><span class="br-ind"><br><span class="indent">&nbsp;</span></span>সেই কাজের দ্বারাই তারা নিজেদের পরিচয় দেয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শুনবার জন্য কান ও দেখবার জন্য চোখ- <br><span class="br-ind"><br><span class="indent">&nbsp;</span></span>সদাপ্রভু এ দু’টাই সৃষ্টি করেছেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ঘুম ভালবেসো না, তাতে তুমি গরীব হবে; <br><span class="br-ind"><br><span class="indent">&nbsp;</span></span>জেগে থাক, তাতে তোমার যথেষ্ট খাবার থাকবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>খদ্দের বলে, “ওটা ভাল নয়, ভাল নয়।” <br><span class="br-ind"><br><span class="indent">&nbsp;</span></span>তারপর সে কিনে নিয়ে চলে যায় <br><span class="br-ind"><br><span class="indent">&nbsp;</span></span>আর তার কেনা জিনিস নিয়ে গর্ব করে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সোনা আছে, প্রবাল পাথরও প্রচুর আছে, <br><span class="br-ind"><br><span class="indent">&nbsp;</span></span>কিন্তু যে মুখ জ্ঞানের কথা বলে তার মূল্য অনেক বেশী। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোক বিদেশী লোকের জামিন হয় তার পোশাক নিয়ে যাও; <br><span class="br-ind"><br><span class="indent">&nbsp;</span></span>যে লোক অন্য কোন দেশের লোকের জামিন হয় <br><span class="br-ind"><br><span class="indent">&nbsp;</span></span>তাকেই জামানতের জিনিস হিসাবে রেখো। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ঠকিয়ে পাওয়া খাবার মানুষের কাছে মিষ্টি লাগে, <br><span class="br-ind"><br><span class="indent">&nbsp;</span></span>কিন্তু শেষে তার মুখ কাঁকরে ভরে যায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>পরামর্শ নিয়ে পরিকল্পনা কোরো; <br><span class="br-ind"><br><span class="indent">&nbsp;</span></span>উপযুক্ত পরামর্শ না নিয়ে তুমি যুদ্ধ ঘোষণা কোরো না। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে নিন্দা করে বেড়ায় সে গুপ্ত কথা প্রকাশ করে দেয়; <br><span class="br-ind"><br><span class="indent">&nbsp;</span></span>কাজেই যে বেশী কথা বলে তার সংগে মেলামেশা কোরো না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যার কথায় বাবা কিম্বা মায়ের প্রতি অশ্রদ্ধা থাকে, <br><span class="br-ind"><br><span class="indent">&nbsp;</span></span>ভীষণ অন্ধকারে তার জীবন-বাতি নিভে যাবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বাবার সম্পত্তির অধিকার যদি তাড়াতাড়ি পাওয়া যায় <br><span class="br-ind"><br><span class="indent">&nbsp;</span></span>তবে শেষে তাতে আশীর্বাদ পাওয়া যাবে না। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তুমি বোলো না, “এই অন্যায়ের প্রতিশোধ নেব।” <br><span class="br-ind"><br><span class="indent">&nbsp;</span></span>সদাপ্রভুর জন্য অপেক্ষা কর, তিনি সেই বিপদ থেকে <br><span class="br-ind"><br><span class="indent">&nbsp;</span></span>তোমাকে রক্ষা করবেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভু বেঠিক বাটখারা ঘৃণা করেন; <br><span class="br-ind"><br><span class="indent">&nbsp;</span></span>ঠকামির দাঁড়িপাল্লা ভাল নয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>বীরপুরুষের চলবার পথ যদি সদাপ্রভুই ঠিক করে দেন, <br><span class="br-ind"><br><span class="indent">&nbsp;</span></span>তাহলে সাধারণ মানুষ তার নিজের পথ <br><span class="br-ind"><br><span class="indent">&nbsp;</span></span>কেমন করে বুঝতে পারবে? <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ভেবে না দেখে তাড়াতাড়ি করে <br><span class="br-ind"><br><span class="indent">&nbsp;</span></span>সদাপ্রভুর উদ্দেশে কোন কিছু মানত করা <br><span class="br-ind"><br><span class="indent">&nbsp;</span></span>মানুষের জন্য ফাঁদ হয়ে দাঁড়ায়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>চাপ দিয়ে যেমন শস্য মাড়াই করা হয়, <br><span class="br-ind"><br><span class="indent">&nbsp;</span></span>তেমনি জ্ঞানী রাজা তাঁর ক্ষমতা ব্যবহার করে <br><span class="br-ind"><br><span class="indent">&nbsp;</span></span>দুষ্টদের দূর করে দেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মানুষের আত্মা হল সদাপ্রভুর বাতি; <br><span class="br-ind"><br><span class="indent">&nbsp;</span></span>তা মানুষের অন্তরের গভীর জায়গাগুলো খুঁজে দেখে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বিশ্বস্ততা আর সততা রাজাকে নিরাপদে রাখে; <br><span class="br-ind"><br><span class="indent">&nbsp;</span></span>বিশ্বস্ততার মধ্য দিয়ে তাঁর সিংহাসন স্থির থাকে। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>যুবকদের শক্তিই হল তাদের সৌন্দর্য, <br><span class="br-ind"><br><span class="indent">&nbsp;</span></span>আর বুড়োদের গৌরব হল পাকা চুল। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ভীষণভাবে মার খেলে মন্দতা পরিষ্কার হয়ে যায়, <br><span class="br-ind"><br><span class="indent">&nbsp;</span></span>আর মনে আঘাত পেলে অন্তরের গভীর জায়গাগুলো <br><span class="br-ind"><br><span class="indent">&nbsp;</span></span>পরিষ্কার হয়ে যায়।<br></div>
</div>
<!-- PARSED ABOVE; EDITING MAY BREAK PARSER -->
</body></html>