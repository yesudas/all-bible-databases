<html><head>
<meta http-equiv="Content-Type" content="text/html;charset=utf-8" />
<title>Prov 21 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 21);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_19.html">19</a> <a href="Prov_20.html">20</a> <b>21</b> <a href="Prov_22.html">22</a> <a href="Prov_23.html">23</a> ... <a href="Prov_31.html">31</a> </div><hr>
<h1>Prov 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>সদাপ্রভুর হাতে রাজার অন্তর জলের স্রোতের মত; <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভু যেখানে চান সেখানে তাকে চালান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষের সব পথই তার নিজের কাছে ঠিক মনে হয়, <br><span class="br-ind"><br><span class="indent">&nbsp;</span></span>কিন্তু সদাপ্রভু তার অন্তর ওজন করে দেখেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর কাছে পশু-উৎসর্গের চেয়ে <br><span class="br-ind"><br><span class="indent">&nbsp;</span></span>ঠিক ও ন্যায় কাজ করা আরও গ্রহণযোগ্য। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুষ্টদের চোখের চাহনি গর্বে ভরা এবং অন্তর অহংকারে পূর্ণ; <br><span class="br-ind"><br><span class="indent">&nbsp;</span></span>তাদের জীবন-বাতি পাপে ভরা। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>পরিশ্রমীর পরিকল্পনার ফলে নিশ্চয়ই প্রচুর ধনলাভ হয়, <br><span class="br-ind"><br><span class="indent">&nbsp;</span></span>কিন্তু যে লোক পরিকল্পনা না করে <br><span class="br-ind"><br><span class="indent">&nbsp;</span></span>তাড়াহুড়া করে কাজ করতে যায় তার নিশ্চয়ই অভাব হয়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>মিথ্যাবাদী মুখ দিয়ে যারা ধন লাভ করে তারা মৃত্যুর খোঁজ করে; <br><span class="br-ind"><br><span class="indent">&nbsp;</span></span>তাদের জন্য সেই ধনলাভ যেন মৃত্যুর আগে <br><span class="br-ind"><br><span class="indent">&nbsp;</span></span>একটুখানি সুখের নিঃশ্বাস। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুষ্টদের ভীষণ অত্যাচার তাদেরই ধ্বংসের দিকে টেনে নিয়ে যায়, <br><span class="br-ind"><br><span class="indent">&nbsp;</span></span>কারণ তারা ন্যায়ভাবে চলতে অস্বীকার করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>দোষী লোকের জীবন-পথ আঁকাবাকা, <br><span class="br-ind"><br><span class="indent">&nbsp;</span></span>কিন্তু খাঁটি লোক সৎভাবে কাজ করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ঝগড়াটে স্ত্রীর সংগে বাস করবার চেয়ে <br><span class="br-ind"><br><span class="indent">&nbsp;</span></span>বরং ছাদের এক কোণায় একা বাস করা ভাল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>দুষ্ট লোক ক্ষতি করতে চায়; <br><span class="br-ind"><br><span class="indent">&nbsp;</span></span>তার প্রতিবেশী তার কাছ থেকে কোন দয়া পায় না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ঠাট্টা-বিদ্রূপ কারীকে শাস্তি দিলে বোকা লোক জ্ঞান লাভ করে; <br><span class="br-ind"><br><span class="indent">&nbsp;</span></span>জ্ঞানীকে উপদেশ দিলে সে বুদ্ধি লাভ করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ন্যায়বান ঈশ্বর দুষ্টদের পরিবারের লোকদের চোখে চোখে রাখেন <br><span class="br-ind"><br><span class="indent">&nbsp;</span></span>আর সেই দুষ্টদের ধ্বংস করেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে লোক গরীবদের কান্নায় কান বন্ধ করে রাখে, <br><span class="br-ind"><br><span class="indent">&nbsp;</span></span>সে যখন নিজে কাঁদবে তখন কেউ তাতে কান দেবে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>গোপনে দেওয়া দান রাগ শান্ত করে, <br><span class="br-ind"><br><span class="indent">&nbsp;</span></span>আর লুকিয়ে রাখা ঘুষ বের করে দিলে ভয়ংকর রাগ শান্ত হয়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ন্যায়বিচার ঈশ্বরভক্ত লোকদের কাছে আনন্দ, <br><span class="br-ind"><br><span class="indent">&nbsp;</span></span>কিন্তু অন্যায়কারীদের কাছে তা সর্বনাশ। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে লোক বুদ্ধির পথ ছেড়ে অন্য দিকে যায় <br><span class="br-ind"><br><span class="indent">&nbsp;</span></span>সে মৃতদের সংগে থাকবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে লোক আমোদ-প্রমোদ ভালবাসে সে গরীব হবে; <br><span class="br-ind"><br><span class="indent">&nbsp;</span></span>যে লোক আংগুর-রস ও সুগন্ধি তেল ভালবাসে <br><span class="br-ind"><br><span class="indent">&nbsp;</span></span>সে কখনও ধনী হতে পারবে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>শেষে নির্দোষ লোকদের বদলে দুষ্টেরা <br><span class="br-ind"><br><span class="indent">&nbsp;</span></span>আর সৎ লোকদের বদলে অবিশ্বস্তেরা কষ্ট পাবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঝগড়াটে আর খুঁতখুঁতে স্বভাবের স্ত্রীর সংগে বাস করবার চেয়ে <br><span class="br-ind"><br><span class="indent">&nbsp;</span></span>মরুভূমিতে গিয়ে বাস করা ভাল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বুদ্ধিমানের ঘরে মূল্যবান ধন ও সুগন্ধি তেল জমা থাকে, <br><span class="br-ind"><br><span class="indent">&nbsp;</span></span>কিন্তু তা যদি বিবেচনাহীন লোকের ঘরে থাকে <br><span class="br-ind"><br><span class="indent">&nbsp;</span></span>তবে সে সবই শেষ করে ফেলে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যে লোক আগ্রহের সংগে সততা ও বিশ্বস্ততার পথে চলে <br><span class="br-ind"><br><span class="indent">&nbsp;</span></span>সে জীবন, আশীর্বাদ ও সম্মান লাভ করে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>জ্ঞানী লোক শক্তিশালীদের শহর আক্রমণ করে <br><span class="br-ind"><br><span class="indent">&nbsp;</span></span>আর যে দুর্গের উপর তারা নির্ভর করত তা ধ্বংস করে ফেলে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে তার মুখ ও জিভ্‌ সাবধানে রাখে <br><span class="br-ind"><br><span class="indent">&nbsp;</span></span>সে বিপদ থেকে নিজেকে রক্ষা করে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>গর্বিত ও অহংকারী লোকের নাম হল “ঠাট্টা-বিদ্রূপ কারী”; <br><span class="br-ind"><br><span class="indent">&nbsp;</span></span>সে অতিরিক্ত গর্বের সংগে কাজ করে। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>অলসের কামনা তার মৃত্যু ঘটায়, <br><span class="br-ind"><br><span class="indent">&nbsp;</span></span>কারণ তার হাত কাজ করতে অস্বীকার করে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>এমন লোক আছে যে সব সময় লোভ করে, <br><span class="br-ind"><br><span class="indent">&nbsp;</span></span>কিন্তু ঈশ্বরভক্ত লোক খোলা হাতে দান করে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দুষ্টদের উৎসর্গ সদাপ্রভু ঘৃণা করেন, <br><span class="br-ind"><br><span class="indent">&nbsp;</span></span>আর তা যদি মন্দ উদ্দেশ্যে আনা হয় <br><span class="br-ind"><br><span class="indent">&nbsp;</span></span>তবে তা আরও ঘৃণার যোগ্য হয়। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিথ্যা সাক্ষী ধ্বংস হয়ে যাবে, <br><span class="br-ind"><br><span class="indent">&nbsp;</span></span>কিন্তু যে লোক মনোযোগ দিয়ে শোনে তার কথা চিরকাল স্থায়ী। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>দুষ্ট লোকের মুখে কোন লজ্জার ভাব দেখা যায় না, <br><span class="br-ind"><br><span class="indent">&nbsp;</span></span>কিন্তু সৎ লোক তার জীবন-পথে চলা সম্বন্ধে নিশ্চিত থাকে। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>কোন জ্ঞান, কোন বুদ্ধি বা কোন পরিকল্পনাই <br><span class="br-ind"><br><span class="indent">&nbsp;</span></span>সদাপ্রভুর বিরুদ্ধে দাঁড়াতে পারে না। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>যুদ্ধের দিনের জন্য ঘোড়া প্রস্তুত রাখা হয়, <br><span class="br-ind"><br><span class="indent">&nbsp;</span></span>কিন্তু জয় সদাপ্রভুর উপর নির্ভর করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>