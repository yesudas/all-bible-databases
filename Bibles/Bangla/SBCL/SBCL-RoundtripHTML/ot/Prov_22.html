<html><head>
<meta http-equiv="Content-Type" content="text/html;charset=utf-8" />
<title>Prov 22 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 22);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_20.html">20</a> <a href="Prov_21.html">21</a> <b>22</b> <a href="Prov_23.html">23</a> <a href="Prov_24.html">24</a> ... <a href="Prov_31.html">31</a> </div><hr>
<h1>Prov 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রচুর ধনের চেয়ে সুনাম বেছে নেওয়া ভাল; <span class="br-p"><br><br></span><span class="br-ind"><br><span class="indent">&nbsp;</span></span>রূপা ও সোনার চেয়ে অন্যের ভালবাসা পাওয়া ভাল। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধনী-গরীব একটা ব্যাপারে সমান- <br><span class="br-ind"><br><span class="indent">&nbsp;</span></span>সদাপ্রভু তাদের সকলকেই তৈরী করেছেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সতর্ক লোক বিপদ দেখে আশ্রয় নেয়, <br><span class="br-ind"><br><span class="indent">&nbsp;</span></span>কিন্তু বোকা লোকেরা বিপদ দেখেও চলতে থাকে <br><span class="br-ind"><br><span class="indent">&nbsp;</span></span>আর তার দরুন শাস্তি পায়। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>নম্রতা ও সদাপ্রভুর প্রতি ভক্তিপূর্ণ ভয় <br><span class="br-ind"><br><span class="indent">&nbsp;</span></span>ধন, সম্মান ও জীবন আনে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কুটিল লোকের পথে থাকে কাঁটা ও ফাঁদ, <br><span class="br-ind"><br><span class="indent">&nbsp;</span></span>কিন্তু যে নিজেকে সাবধানে রাখে <br><span class="br-ind"><br><span class="indent">&nbsp;</span></span>সে সেগুলো থেকে দূরে থাকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ছেলে বা মেয়ের প্রয়োজন অনুসারে তাকে শিক্ষা দাও, <br><span class="br-ind"><br><span class="indent">&nbsp;</span></span>সে বুড়ো হয়ে গেলেও তা থেকে সরে যাবে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গরীবের উপর ধনী কর্তা হয়, <br><span class="br-ind"><br><span class="indent">&nbsp;</span></span>আর ঋণী ঋণদাতার চাকর হয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে লোক দুষ্টতার বীজ বোনে সে বিপদের ফসল কাটবে; <br><span class="br-ind"><br><span class="indent">&nbsp;</span></span>সে রাগের বশে যে অত্যাচার করে তা বন্ধ হয়ে যাবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যে দানশীল লোক তার খাবারের ভাগ থেকে গরীবদের দেয় <br><span class="br-ind"><br><span class="indent">&nbsp;</span></span>সে আশীর্বাদ পাবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>বিদ্রূপ কারীকে তাড়িয়ে দাও, গোলমালও দূর হবে; <br><span class="br-ind"><br><span class="indent">&nbsp;</span></span>ঝগড়া-বিবাদ ও অপমান শেষ হয়ে যাবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>যে লোক খাঁটি অন্তর ভালবাসে আর দয়াপূর্ণ কথাবার্তা বলে <br><span class="br-ind"><br><span class="indent">&nbsp;</span></span>সে রাজার বন্ধুত্ব লাভ করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সদাপ্রভু জ্ঞান রক্ষা করেন, <br><span class="br-ind"><br><span class="indent">&nbsp;</span></span>কিন্তু তিনি অবিশ্বস্তদের কথাবার্তা বিফল করে দেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অলস বলে, “বাইরে সিংহ আছে, <br><span class="br-ind"><br><span class="indent">&nbsp;</span></span>রাস্তায় গেলে আমি মারা পড়ব।” <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ব্যভিচারিণীর কথাবার্তা যেন গভীর গর্ত; <br><span class="br-ind"><br><span class="indent">&nbsp;</span></span>যে লোক সদাপ্রভুর ক্রোধের পাত্র সে তার মধ্যে পড়বে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ছেলে বা মেয়ের অন্তরে বোকামি যেন বাঁধা থাকে, <br><span class="br-ind"><br><span class="indent">&nbsp;</span></span>কিন্তু শাসনের লাঠি তা তার কাছে থেকে দূর করে দেয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ধন লাভের জন্য যে লোক গরীবের উপর অত্যাচার করে <br><span class="br-ind"><br><span class="indent">&nbsp;</span></span>কিম্বা যে লোক ধনীদের দান করে <br><span class="br-ind"><br><span class="indent">&nbsp;</span></span>তাদের দু’জনেরই অভাব হয়। <br></div>
<div class="v" id="v17"><h2>জ্ঞানী লোকদের উপদেশ</h2><span class="vn">17</span> <span class="br-ind"><br><span class="indent">&nbsp;</span></span>জ্ঞানীদের কথায় কান দাও, তাঁরা যা বলেছেন তা শোন; <br><span class="br-ind"><br><span class="indent">&nbsp;</span></span>আমি তোমাকে যে শিক্ষা দিই তাতে তুমি মনোযোগ দাও। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সেই শিক্ষা তোমার অন্তরে রাখলে তুমি সুখী হবে; <br><span class="br-ind"><br><span class="indent">&nbsp;</span></span>তা সব সময় তোমার ঠোঁটের আগায় থাকুক। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তুমি যাতে সদাপ্রভুর উপর নির্ভর করতে পার <br><span class="br-ind"><br><span class="indent">&nbsp;</span></span>সেইজন্য আমি আজ তোমাকে, তোমাকেই এই সব জানালাম। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>পরামর্শ ও জ্ঞান সম্বন্ধে আমি কি তোমার জন্য <br><span class="br-ind"><br><span class="indent">&nbsp;</span></span>ত্রিশটা উপদেশের কথা লিখি নি? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি কি তোমাকে সত্য ও নির্ভরযোগ্য বাক্য শিক্ষা দিই নি, <br><span class="br-ind"><br><span class="indent">&nbsp;</span></span>যাতে তুমি তা দিতে পার তাদের কাছে <br><span class="br-ind"><br><span class="indent">&nbsp;</span></span>যারা তোমাকে পাঠিয়েছে? <br></div>
<div class="v" id="v22"><h2>(1)</h2><span class="vn">22</span> <span class="br-ind"><br><span class="indent">&nbsp;</span></span>একজন লোক অসহায় বলে জোর করে তার জিনিস নিয়ো না, <br><span class="br-ind"><br><span class="indent">&nbsp;</span></span>আর বিচার-স্থানে অভাবীর সর্বনাশ কোরো না; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>কারণ সদাপ্রভু মামলায় তাদের পক্ষ নেবেন, <br><span class="br-ind"><br><span class="indent">&nbsp;</span></span>আর যারা তাদের জিনিস কেড়ে নেয় <br><span class="br-ind"><br><span class="indent">&nbsp;</span></span>তিনি তাদের প্রাণ কেড়ে নেবেন। <br></div>
<div class="v" id="v24"><h2>(2)</h2><span class="vn">24</span> <span class="br-ind"><br><span class="indent">&nbsp;</span></span>বদমেজাজী লোকের সংগে বন্ধুত্ব কোরো না; <br><span class="br-ind"><br><span class="indent">&nbsp;</span></span>যে সহজে রেগে যায় তার সংগে মেলামেশা কোরো না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তা করলে তুমি তার মত চলাফেরা করতে শিখবে <br><span class="br-ind"><br><span class="indent">&nbsp;</span></span>আর নিজেকে ফাঁদে ফেলবে। <br></div>
<div class="v" id="v26"><h2>(3)</h2><span class="vn">26</span> <span class="br-ind"><br><span class="indent">&nbsp;</span></span>হাতে হাত রেখে কারও ঋণের জামিন হোয়ো না; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তুমি যদি তা শোধ দিতে না পার <br><span class="br-ind"><br><span class="indent">&nbsp;</span></span>তবে তোমার গায়ের নীচ থেকে <br><span class="br-ind"><br><span class="indent">&nbsp;</span></span>তোমার বিছানাটা পর্যন্ত কেড়ে নেওয়া হবে। <br></div>
<div class="v" id="v28"><h2>(4)</h2><span class="vn">28</span> <span class="br-ind"><br><span class="indent">&nbsp;</span></span>তোমার পূর্বপুরুষেরা সীমানার যে চিহ্ন-পাথর <br><span class="br-ind"><br><span class="indent">&nbsp;</span></span>স্থাপন করে গেছেন, <br><span class="br-ind"><br><span class="indent">&nbsp;</span></span>সেই চিহ্ন তুমি সরিয়ে দিয়ো না। <br></div>
<div class="v" id="v29"><h2>(5)</h2><span class="vn">29</span> <span class="br-ind"><br><span class="indent">&nbsp;</span></span>তুমি কি এমন কোন লোককে দেখেছ <br><span class="br-ind"><br><span class="indent">&nbsp;</span></span>যে পাকা হাতে কাজ করে? <br><span class="br-ind"><br><span class="indent">&nbsp;</span></span>সে রাজাদের জন্য কাজ করবে, <br><span class="br-ind"><br><span class="indent">&nbsp;</span></span>সাধারণ লোকদের অধীনে কাজ করবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>