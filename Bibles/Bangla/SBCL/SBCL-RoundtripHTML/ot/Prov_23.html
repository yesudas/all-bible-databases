<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তুমি যখন শাসনকর্তার সংগে খেতে বসবে, <span class="br-p"><br><br></span><span class="br-ind"><br><span class="indent">&nbsp;</span></span>তখন তোমার সামনে কি আছে তা ভাল করে খেয়াল করবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যদি তুমি পেটুক হও তবে সাবধান! <br><span class="br-ind"><br><span class="indent">&nbsp;</span></span>তুমি নিজেকে দমনে রেখে খেয়ো। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁর দামী দামী খাবারে লোভ কোরো না, <br><span class="br-ind"><br><span class="indent">&nbsp;</span></span>কারণ সেই খাবার দেবার পিছনে থাকে <br><span class="br-ind"><br><span class="indent">&nbsp;</span></span>শাসনকর্তার কোন উদ্দেশ্য। <br></div>
<div class="v" id="v4"><h2>(7)</h2><span class="vn">4</span> <span class="br-ind"><br><span class="indent">&nbsp;</span></span>ধন লাভের জন্য ব্যস্ত হোয়ো না; <br><span class="br-ind"><br><span class="indent">&nbsp;</span></span>এই ব্যাপারে তোমার বুদ্ধির উপর নির্ভর কোরো না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ধনের দিকে একটি বার তাকালে দেখবে সেগুলো আর নেই, <br><span class="br-ind"><br><span class="indent">&nbsp;</span></span>কারণ সেগুলোতে পাখা গজাবেই <br><span class="br-ind"><br><span class="indent">&nbsp;</span></span>আর ঈগলের মত আকাশে উড়ে যাবে। <br></div>
<div class="v" id="v6"><h2>(8)</h2><span class="vn">6</span> <span class="br-ind"><br><span class="indent">&nbsp;</span></span>লোভী লোকের খাবার খেয়ো না; <br><span class="br-ind"><br><span class="indent">&nbsp;</span></span>তার দামী দামী খাবার খেতে চেয়ো না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কারণ সে এমন লোক যে সব সময় <br><span class="br-ind"><br><span class="indent">&nbsp;</span></span>তার খাবারের দামের কথা ভাবে। <br><span class="br-ind"><br><span class="indent">&nbsp;</span></span>সে তোমাকে বলে, “খাওয়া-দাওয়া কর,” <br><span class="br-ind"><br><span class="indent">&nbsp;</span></span>কিন্তু সে মনে-মুখে এক নয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যেটুকু তুমি খেয়েছ তা তুমি বমি করে ফেলবে, <br><span class="br-ind"><br><span class="indent">&nbsp;</span></span>আর তোমার করা প্রশংসা মিথ্যা হয়ে যাবে। <br></div>
<div class="v" id="v9"><h2>(9)</h2><span class="vn">9</span> <span class="br-ind"><br><span class="indent">&nbsp;</span></span>বিবেচনাহীন লোকের কাছে কথা বোলো না; <br><span class="br-ind"><br><span class="indent">&nbsp;</span></span>তোমার কথার মধ্যে যে জ্ঞান রয়েছে তা সে তুচ্ছ করবে। <br></div>
<div class="v" id="v10"><h2>(10)</h2><span class="vn">10</span> <span class="br-ind"><br><span class="indent">&nbsp;</span></span>সীমানার পুরানো চিহ্ন-পাথর তুমি সরিয়ে দিয়ো না <br><span class="br-ind"><br><span class="indent">&nbsp;</span></span>কিম্বা অনাথদের জমি দখল কোরো না, <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তাদের মুক্তিদাতা শক্তিশালী; <br><span class="br-ind"><br><span class="indent">&nbsp;</span></span>তিনি তোমার বিরুদ্ধে মামলায় আত্মীয় হিসাবে <br><span class="br-ind"><br><span class="indent">&nbsp;</span></span>তাদের পক্ষ নেবেন। <br></div>
<div class="v" id="v12"><h2>(11)</h2><span class="vn">12</span> <span class="br-ind"><br><span class="indent">&nbsp;</span></span>তুমি শিক্ষার দিকে মন দাও, <br><span class="br-ind"><br><span class="indent">&nbsp;</span></span>আর জ্ঞানের কথায় কান দাও। <br></div>
<div class="v" id="v13"><h2>(12)</h2><span class="vn">13</span> <span class="br-ind"><br><span class="indent">&nbsp;</span></span>ছেলে বা মেয়েকে শাসন করতে অবহেলা কোরো না; <br><span class="br-ind"><br><span class="indent">&nbsp;</span></span>তাকে লাঠি দিয়ে মারলে সে মরবে না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তাকে অবশ্যই তুমি লাঠি দিয়ে মেরে শাস্তি দেবে, <br><span class="br-ind"><br><span class="indent">&nbsp;</span></span>তাতে মৃতস্থান থেকে তাকে রক্ষা করবে। <br></div>
<div class="v" id="v15"><h2>(13)</h2><span class="vn">15</span> <span class="br-ind"><br><span class="indent">&nbsp;</span></span>ছেলে আমার, তোমার অন্তর যদি জ্ঞানপূর্ণ হয় <br><span class="br-ind"><br><span class="indent">&nbsp;</span></span>তবে আমার অন্তর সুখী হবে, হ্যাঁ, আমি সুখী হব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যখন তোমার মুখ ঠিক কথা বলবে <br><span class="br-ind"><br><span class="indent">&nbsp;</span></span>তখন আমার অন্তর আনন্দিত হবে। <br></div>
<div class="v" id="v17"><h2>(14)</h2><span class="vn">17</span> <span class="br-ind"><br><span class="indent">&nbsp;</span></span>তোমার অন্তর পাপীদের হিংসা না করুক, <br><span class="br-ind"><br><span class="indent">&nbsp;</span></span>বরং সব সময় সদাপ্রভুর প্রতি ভক্তিপূর্ণ ভয়ে <br><span class="br-ind"><br><span class="indent">&nbsp;</span></span>তুমি চলাফেরা কর। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাহলে তোমার ভবিষ্যতের আশা আছে, <br><span class="br-ind"><br><span class="indent">&nbsp;</span></span>আর তোমার আশা ছেঁটে ফেলা হবে না। <br></div>
<div class="v" id="v19"><h2>(15)</h2><span class="vn">19</span> <span class="br-ind"><br><span class="indent">&nbsp;</span></span>ছেলে আমার, কথা শোন, জ্ঞানী হও, <br><span class="br-ind"><br><span class="indent">&nbsp;</span></span>তোমার অন্তর ঠিক পথে চালাও। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যারা বেশী পরিমাণে আংগুর-রস খায় <br><span class="br-ind"><br><span class="indent">&nbsp;</span></span>কিম্বা যারা পেটুক ও বেশী মাংস খায়, <br><span class="br-ind"><br><span class="indent">&nbsp;</span></span>তুমি তাদের সংগে যোগ দিয়ো না; <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>কারণ মাতাল ও পেটুকেরা গরীব হয়ে যায়, <br><span class="br-ind"><br><span class="indent">&nbsp;</span></span>আর ঘুম ঘুম ভাব মানুষকে ছেঁড়া কাপড় পরায়। <br></div>
<div class="v" id="v22"><h2>(16)</h2><span class="vn">22</span> <span class="br-ind"><br><span class="indent">&nbsp;</span></span>তোমার বাবার কথা শোন <br><span class="br-ind"><br><span class="indent">&nbsp;</span></span>যিনি তোমাকে জন্ম দিয়েছেন; <br><span class="br-ind"><br><span class="indent">&nbsp;</span></span>তোমার মা বুড়ী হয়ে গেলে তাকে তুচ্ছ কোরো না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে কোন মূল্যেই হোক না কেন সত্য, জ্ঞান, শিক্ষা <br><span class="br-ind"><br><span class="indent">&nbsp;</span></span>এবং বিচারবুদ্ধি লাভ কর; <br><span class="br-ind"><br><span class="indent">&nbsp;</span></span>কোন কিছুর বদলে তা অন্যকে দিয়ো না। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ঈশ্বরভক্ত লোকের বাবা মহা আনন্দ লাভ করেন; <br><span class="br-ind"><br><span class="indent">&nbsp;</span></span>জ্ঞানী ছেলের বাবা তাঁর ছেলের দ্বারা সুখী হন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তোমার মা-বাবা যেন সুখী হন; <br><span class="br-ind"><br><span class="indent">&nbsp;</span></span>যিনি তোমাকে প্রসব করেছেন তিনি যেন আনন্দিতা হন। <br></div>
<div class="v" id="v26"><h2>(17)</h2><span class="vn">26</span> <span class="br-ind"><br><span class="indent">&nbsp;</span></span>ছেলে আমার, আমার শিক্ষায় মনোযোগ দাও; <br><span class="br-ind"><br><span class="indent">&nbsp;</span></span>আমার জীবন দেখে যেন তুমি খুশী হও। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>দেখ, বেশ্যা গভীর গর্তের মত, <br><span class="br-ind"><br><span class="indent">&nbsp;</span></span>আর বিপথে যাওয়া স্ত্রীলোক যেন সরু গর্ত। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ঐ রকম স্ত্রীলোক ডাকাতের মত ওৎ পেতে থাকে, <br><span class="br-ind"><br><span class="indent">&nbsp;</span></span>আর মানুষের মধ্যে অবিশ্বস্ত লোকদের সংখ্যা বাড়ায়। <br></div>
<div class="v" id="v29"><h2>(18)</h2><span class="vn">29</span> <span class="br-ind"><br><span class="indent">&nbsp;</span></span>কে হায় হায় করে? কে বিলাপ করে? <br><span class="br-ind"><br><span class="indent">&nbsp;</span></span>কে ঝগড়া করে? কে বকবক করে? <br><span class="br-ind"><br><span class="indent">&nbsp;</span></span>কে অকারণে আঘাত পায়? কার চোখ লাল হয়? <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>যারা অনেকক্ষণ ধরে মদ খায় তাদেরই এই রকম হয়; <br><span class="br-ind"><br><span class="indent">&nbsp;</span></span>তারা মিশানো মদ খেয়ে দেখবার জন্য তার খোঁজে যায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মদের দিকে তাকায়ো না যদিও তা লাল রংয়ের, <br><span class="br-ind"><br><span class="indent">&nbsp;</span></span>যদিও তা পেয়ালায় চক্‌মক্‌ করে, <br><span class="br-ind"><br><span class="indent">&nbsp;</span></span>যদিও তা সহজে গলায় নেমে যায়; <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>শেষে তা সাপের মত কামড়ায়, <br><span class="br-ind"><br><span class="indent">&nbsp;</span></span>আর বিষাক্ত সাপের মত কামড় দেয়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তোমার চোখ তখন অদ্ভুত অদ্ভুত দৃশ্য দেখবে <br><span class="br-ind"><br><span class="indent">&nbsp;</span></span>আর মন এলোমেলো কথা চিন্তা করবে। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>তুমি হবে মহাসমুদ্রে ঘুমিয়ে থাকা লোকের মত, <br><span class="br-ind"><br><span class="indent">&nbsp;</span></span>কিম্বা মাস্তুলের উপরে শুয়ে থাকা লোকের মত। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তুমি বলবে, “ওরা আমাকে আঘাত করেছে <br><span class="br-ind"><br><span class="indent">&nbsp;</span></span>কিন্তু আমি ব্যথা পাই নি, <br><span class="br-ind"><br><span class="indent">&nbsp;</span></span>আমাকে ওরা মেরেছে কিন্তু আমি টের পাই নি। <br><span class="br-ind"><br><span class="indent">&nbsp;</span></span>কখন আমি জেগে উঠে আবার মদের খোঁজে যাব?”<br></div>
</div>
<!-- PARSED ABOVE; EDITING MAY BREAK PARSER -->
</body></html>