<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>তুমি দুষ্ট লোকদের উপর হিংসা কোরো না, <span class="br-p"><br><br></span><span class="br-ind"><br><span class="indent">&nbsp;</span></span>তাদের সংগে থাকতে ইচ্ছাও কোরো না; <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কারণ তাদের অন্তর অত্যাচার করবার ষড়যন্ত্র করে, <br><span class="br-ind"><br><span class="indent">&nbsp;</span></span>আর তাদের মুখ অন্যায় করবার কথা বলে। <br></div>
<div class="v" id="v3"><h2>(20)</h2><span class="vn">3</span> <span class="br-ind"><br><span class="indent">&nbsp;</span></span>জ্ঞানের সাহায্যে ঘর তৈরী করা হয়, <br><span class="br-ind"><br><span class="indent">&nbsp;</span></span>আর বুদ্ধি দ্বারা তা স্থির রাখা হয়; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>জ্ঞানের সাহায্যে কামরাগুলো পূর্ণ করা হয় <br><span class="br-ind"><br><span class="indent">&nbsp;</span></span>মূল্যবান এবং সুন্দর সুন্দর জিনিস দিয়ে। <br></div>
<div class="v" id="v5"><h2>(21)</h2><span class="vn">5</span> <span class="br-ind"><br><span class="indent">&nbsp;</span></span>জ্ঞানী লোকের মহা ক্ষমতা আছে, <br><span class="br-ind"><br><span class="indent">&nbsp;</span></span>আর বুদ্ধিমান লোক নিজের শক্তি বাড়ায়। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যুদ্ধ করতে গেলে তুমি উপযুক্ত পরামর্শ নেবেই, <br><span class="br-ind"><br><span class="indent">&nbsp;</span></span>আর অনেক পরামর্শদাতা থাকলে জয়লাভ করা যায়। <br></div>
<div class="v" id="v7"><h2>(22)</h2><span class="vn">7</span> <span class="br-ind"><br><span class="indent">&nbsp;</span></span>জ্ঞান অসাড়-বিবেক লোকের নাগালের বাইরে; <br><span class="br-ind"><br><span class="indent">&nbsp;</span></span>শহর-ফটকের সভাতে তার কিছু বলবার যোগ্যতা থাকে না। <br></div>
<div class="v" id="v8"><h2>(23)</h2><span class="vn">8</span> <span class="br-ind"><br><span class="indent">&nbsp;</span></span>যে কেউ মন্দের পরিকল্পনা করে <br><span class="br-ind"><br><span class="indent">&nbsp;</span></span>লোকে তাকে ষড়যন্ত্রকারী বলে জানে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>অসাড়-বিবেক লোকের ষড়যন্ত্র হল পাপ; <br><span class="br-ind"><br><span class="indent">&nbsp;</span></span>লোকে ঠাট্টা-বিদ্রূপ কারীকে ঘৃণা করে। <br></div>
<div class="v" id="v10"><h2>(24)</h2><span class="vn">10</span> <span class="br-ind"><br><span class="indent">&nbsp;</span></span>বিপদের দিনে যদি তুমি হতাশ হয়ে পড়, <br><span class="br-ind"><br><span class="indent">&nbsp;</span></span>তবে তো তোমার শক্তি বেশী নয়। <br></div>
<div class="v" id="v11"><h2>(25)</h2><span class="vn">11</span> <span class="br-ind"><br><span class="indent">&nbsp;</span></span>যাদের মৃত্যুর দিকে নিয়ে যাওয়া হচ্ছে <br><span class="br-ind"><br><span class="indent">&nbsp;</span></span>তাদের উদ্ধার কর; <br><span class="br-ind"><br><span class="indent">&nbsp;</span></span>যারা টল্‌তে টল্‌তে জবাই হতে যাচ্ছে <br><span class="br-ind"><br><span class="indent">&nbsp;</span></span>তাদের রক্ষা করতে অস্বীকার কোরো না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি যদি বল, “কিন্তু আমরা কিছুই জানতাম না,” <br><span class="br-ind"><br><span class="indent">&nbsp;</span></span>তবে যিনি অন্তরের উদ্দেশ্য ওজন করেন <br><span class="br-ind"><br><span class="indent">&nbsp;</span></span>তিনি কি তোমার কথা বিচার করে দেখবেন না? <br><span class="br-ind"><br><span class="indent">&nbsp;</span></span>যিনি তোমার জীবন রক্ষা করেন <br><span class="br-ind"><br><span class="indent">&nbsp;</span></span>তিনি কি তা জানবেন না? <br><span class="br-ind"><br><span class="indent">&nbsp;</span></span>তিনি কি প্রত্যেক মানুষকে তার কাজ অনুসারে <br><span class="br-ind"><br><span class="indent">&nbsp;</span></span>ফল দেবেন না? <br></div>
<div class="v" id="v13"><h2>(26)</h2><span class="vn">13</span> <span class="br-ind"><br><span class="indent">&nbsp;</span></span>ছেলে আমার, মধু খাও, কারণ তা ভাল; <br><span class="br-ind"><br><span class="indent">&nbsp;</span></span>মৌচাক থেকে মধু খাও, তা তোমার মুখে মিষ্টি লাগবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>এটাও জেনো যে, জ্ঞান তোমার অন্তরের জন্য মধুর মত মিষ্টি; <br><span class="br-ind"><br><span class="indent">&nbsp;</span></span>যদি তুমি জ্ঞান পাও তবে তোমার ভবিষ্যতের আশা আছে, <br><span class="br-ind"><br><span class="indent">&nbsp;</span></span>আর তোমার আশা ছেঁটে ফেলা হবে না। <br></div>
<div class="v" id="v15"><h2>(27)</h2><span class="vn">15</span> <span class="br-ind"><br><span class="indent">&nbsp;</span></span>ওহে দুষ্ট লোক, ঈশ্বরভক্ত লোকের বাড়ীর বিরুদ্ধে <br><span class="br-ind"><br><span class="indent">&nbsp;</span></span>তুমি ওৎ পেতে থেকো না, <br><span class="br-ind"><br><span class="indent">&nbsp;</span></span>তার বাসস্থানে হানা দিয়ো না; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কারণ ঈশ্বরভক্ত লোক সাত বার পড়ে গেলেও আবার ওঠে, <br><span class="br-ind"><br><span class="indent">&nbsp;</span></span>কিন্তু দুষ্টদের দুর্দশা আসলে তারা একেবারে ভেংগে পড়ে। <br></div>
<div class="v" id="v17"><h2>(28)</h2><span class="vn">17</span> <span class="br-ind"><br><span class="indent">&nbsp;</span></span>তোমার শত্রু পড়ে গেলে আনন্দ বোধ কোরো না; <br><span class="br-ind"><br><span class="indent">&nbsp;</span></span>সে উছোট খেলে তোমার অন্তরকে আনন্দিত হতে দিয়ো না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যদি তা কর তাহলে সদাপ্রভু তা দেখে অসন্তুষ্ট হবেন, <br><span class="br-ind"><br><span class="indent">&nbsp;</span></span>আর শত্রুর উপর থেকে তাঁর ভীষণ অসন্তোষ সরিয়ে নেবেন। <br></div>
<div class="v" id="v19"><h2>(29)</h2><span class="vn">19</span> <span class="br-ind"><br><span class="indent">&nbsp;</span></span>তুমি দুষ্ট লোকদের বিষয় নিয়ে উতলা হোয়ো না, <br><span class="br-ind"><br><span class="indent">&nbsp;</span></span>কিম্বা মন্দ লোকদের দেখে হিংসা কোরো না; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>কারণ দুষ্ট লোকের ভবিষ্যতের কোন আশা নেই, <br><span class="br-ind"><br><span class="indent">&nbsp;</span></span>আর মন্দ লোকদের জীবন-বাতি নিভে যাবে। <br></div>
<div class="v" id="v21"><h2>(30)</h2><span class="vn">21</span> <span class="br-ind"><br><span class="indent">&nbsp;</span></span>ছেলে আমার, সদাপ্রভু ও রাজাকে ভক্তি কর, <br><span class="br-ind"><br><span class="indent">&nbsp;</span></span>আর বিদ্রোহীদের সংগে যোগ দিয়ো না; <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>কারণ তাদের উপর হঠাৎ ধ্বংস আসবে, <br><span class="br-ind"><br><span class="indent">&nbsp;</span></span>আর সদাপ্রভু ও রাজার কাছ থেকে কেমন বিপদ আসবে <br><span class="br-ind"><br><span class="indent">&nbsp;</span></span>তা কে জানে? <br></div>
<div class="v" id="v23"><h2>আরও কিছু উপদেশ</h2><span class="vn">23</span> <span class="br-p"><br><br></span>এগুলোও জ্ঞানীদের বলা কথা। <span class="br-p"><br><br></span><span class="br-ind"><br><span class="indent">&nbsp;</span></span>বিচারে কারও পক্ষ নেওয়া ভাল নয়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে লোক দোষীকে বলে, “তুমি নির্দোষ,” <br><span class="br-ind"><br><span class="indent">&nbsp;</span></span>বিভিন্ন দেশের লোকেরা তার নিন্দা করে, <br><span class="br-ind"><br><span class="indent">&nbsp;</span></span>আর বিভিন্ন জাতি তাকে অভিশাপ দেয়। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>কিন্তু দোষীকে যারা দোষী বলে রায় দেয় <br><span class="br-ind"><br><span class="indent">&nbsp;</span></span>তাদের উপর প্রচুর আশীর্বাদ পড়ে, <br><span class="br-ind"><br><span class="indent">&nbsp;</span></span>আর তারা সুখী হয়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ভণ্ডামিশূন্য উত্তর পাওয়া চুম্বন পাওয়ার মত। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার ক্ষেত-খামার প্রস্তুত করে তুমি বাইরের কাজ শেষ কর, <br><span class="br-ind"><br><span class="indent">&nbsp;</span></span>তার পরে তোমার ঘর বাঁধ। <span class="br-p"><br><br></span> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>কিছু না জেনে তোমার প্রতিবেশীর বিরুদ্ধে সাক্ষ্য দিয়ো না, <br><span class="br-ind"><br><span class="indent">&nbsp;</span></span>কিম্বা মুখ দিয়ে ছলনা কোরো না। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এই কথা বোলো না, “সে আমার প্রতি যেমন করেছে <br><span class="br-ind"><br><span class="indent">&nbsp;</span></span>আমিও তার প্রতি তেমন করব; <br><span class="br-ind"><br><span class="indent">&nbsp;</span></span>সে যা করেছে তার ফল তাকে দেব।” <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি অলসের ক্ষেতের পাশ দিয়ে গেলাম, <br><span class="br-ind"><br><span class="indent">&nbsp;</span></span>বুদ্ধিহীন লোকের আংগুর ক্ষেতের পাশ দিয়ে গেলাম; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>দেখলাম সব জায়গায় কাঁটা গাছ জন্মেছে, <br><span class="br-ind"><br><span class="indent">&nbsp;</span></span>আগাছায় মাটি ঢেকে গেছে, <br><span class="br-ind"><br><span class="indent">&nbsp;</span></span>আর পাথরের দেয়ালও ভেংগে পড়েছে। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>আমি যা দেখলাম তাতে মন দিলাম, <br><span class="br-ind"><br><span class="indent">&nbsp;</span></span>তা দেখে আমি এই শিক্ষা পেলাম, <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>“‘আর একটু ঘুম, আর একটু ঘুমের ভাব, <br><span class="br-ind"><br><span class="indent">&nbsp;</span></span>বিশ্রামের জন্য আর একটুক্ষণ হাত গুটিয়ে রাখি।’ <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>কিন্তু বারে বারে অতিথি আসলে কিম্বা অস্ত্রশস্ত্রে সাজা <br><span class="br-ind"><br><span class="indent">&nbsp;</span></span>দস্যুর হাতে পড়লে যেমন অভাব আসে, <br><span class="br-ind"><br><span class="indent">&nbsp;</span></span>ঠিক তেমনি করে তোমারও অভাব আসবে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>