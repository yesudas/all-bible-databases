<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>গ্রীষমকালে তুষার কিম্বা ফসল কাটবার সময় বৃষ্টি <span class="br-p"><br><br></span><span class="br-ind"><br><span class="indent">&nbsp;</span></span>যেমন উপযুক্ত নয়, <br><span class="br-ind"><br><span class="indent">&nbsp;</span></span>তেমনি বিবেচনাহীন লোকের পক্ষে সম্মানও উপযুক্ত নয়। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চড়াই কিম্বা খঞ্জন পাখী যেমন এদিক ওদিক উড়ে বেড়ায়, <br><span class="br-ind"><br><span class="indent">&nbsp;</span></span>তেমনি অকারণে দেওয়া অভিশাপও নেমে আসে না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ঘোড়ার জন্য চাবুক, গাধার গলার জন্য লাগাম, <br><span class="br-ind"><br><span class="indent">&nbsp;</span></span>আর বিবেচনাহীনদের পিঠের জন্য লাঠি। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>প্রয়োজন বোধে বিবেচনাহীনকে তার বোকামি অনুসারে <br><span class="br-ind"><br><span class="indent">&nbsp;</span></span>উত্তর দিয়ো না, <br><span class="br-ind"><br><span class="indent">&nbsp;</span></span>উত্তর দিলে তুমিও তার মত হয়ে যাবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>প্রয়োজন বোধে বিবেচনাহীনের বোকামি অনুসারে উত্তর দিয়ো, <br><span class="br-ind"><br><span class="indent">&nbsp;</span></span>তা না হলে সে তার নিজের চোখে নিজেকে জ্ঞানী মনে করবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে লোক বিবেচনাহীনের হাতে খবর পাঠায় <br><span class="br-ind"><br><span class="indent">&nbsp;</span></span>সে যেন নিজের পা কেটে ফেলে এবং বিপদ ডেকে আনে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>খোঁড়া লোকের ঝুলতে থাকা পা যেমন অকেজো, <br><span class="br-ind"><br><span class="indent">&nbsp;</span></span>বিবেচনাহীনের মুখে সৎ উপদেশও তেমনি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে লোক গুল্‌তিতে পাথর বেঁধে রাখে <br><span class="br-ind"><br><span class="indent">&nbsp;</span></span>সে এমন লোকের মত যে বিবেচনাহীনকে সম্মান করে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>মাতালের হাতে ফুটে যাওয়া কাঁটা যেমন, <br><span class="br-ind"><br><span class="indent">&nbsp;</span></span>তেমনি বিবেচনাহীনের মুখে সৎ উপদেশ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>একজন ধনুকধারী যেমন এলোপাতাড়ি তীর ছুঁড়ে <br><span class="br-ind"><br><span class="indent">&nbsp;</span></span>সকলকে ক্ষতবিক্ষত করে, <br><span class="br-ind"><br><span class="indent">&nbsp;</span></span>তেমনি সেই লোক, যে বিবেচনাহীনকে <br><span class="br-ind"><br><span class="indent">&nbsp;</span></span>কিম্বা পথের লোককে কাজে লাগায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কুকুর যেমন নিজের বমির দিকে ফেরে, <br><span class="br-ind"><br><span class="indent">&nbsp;</span></span>তেমনি বিবেচনাহীন লোকও আবার বোকামি করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি কি এমন লোককে দেখেছ যে তার নিজের চোখে জ্ঞানী? <br><span class="br-ind"><br><span class="indent">&nbsp;</span></span>তার চেয়ে বরং বিবেচনাহীনের বিষয়ে আশা আছে। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>অলস বলে, “পথে সিংহ আছে; <br><span class="br-ind"><br><span class="indent">&nbsp;</span></span>ভয়ংকর একটা সিংহ রাস্তায় রাস্তায় ঘুরে বেড়াচ্ছে।” <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কব্‌জায় যেমন দরজা ঘোরে <br><span class="br-ind"><br><span class="indent">&nbsp;</span></span>তেমনি অলস তার বিছানাতে ঘোরে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অলস থালায় হাত ডুবায়, <br><span class="br-ind"><br><span class="indent">&nbsp;</span></span>হাতটা মুখে তুলতেও তার আলসেমি লাগে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা চিন্তা-ভাবনা করে উত্তর দেয় তেমন সাতজন লোকের চেয়ে <br><span class="br-ind"><br><span class="indent">&nbsp;</span></span>অলস নিজেকে জ্ঞানী বলে মনে করে। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পথে যেতে যেতে যে লোক <br><span class="br-ind"><br><span class="indent">&nbsp;</span></span>অন্যের ঝগড়ার মধ্যে নিজের নাক গলায়, <br><span class="br-ind"><br><span class="indent">&nbsp;</span></span>সে এমন লোকের মত যে কুকুরের কান ধরে। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যে পাগল জ্বলন্ত কাঠ বা তীর ছোঁড়ে <br><span class="br-ind"><br><span class="indent">&nbsp;</span></span>যার ফলে মৃত্যু হতে পারে সেই পাগল যেমন, <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তেমনি সেই লোক যে প্রতিবেশীর সংগে ছলনা করে <br><span class="br-ind"><br><span class="indent">&nbsp;</span></span>আর বলে, “আমি কেবল তামাশা করছিলাম।” <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আগুনে কাঠ না দিলে আগুন নিভে যায়; <br><span class="br-ind"><br><span class="indent">&nbsp;</span></span>নিন্দাকারী না থাকলে ঝগড়াও মিটে যায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>জ্বলন্ত কয়লার মধ্যে আরও কয়লা দিলে <br><span class="br-ind"><br><span class="indent">&nbsp;</span></span>আর আগুনের মধ্যে আরও কাঠ দিলে যেমন হয়, <br><span class="br-ind"><br><span class="indent">&nbsp;</span></span>তেমনি হয় ঝগড়ার আগুন জ্বালিয়ে তুলবার জন্য <br><span class="br-ind"><br><span class="indent">&nbsp;</span></span>ঝগড়াটে লোক। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>নিন্দার কথা স্বাদযুক্ত খাবারের মত; <br><span class="br-ind"><br><span class="indent">&nbsp;</span></span>মানুষের অন্তরের গভীরে তা নেমে যায়। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>মাটির পাত্রের উপরে যেমন খাদ মিশানো রূপার প্রলেপ, <br><span class="br-ind"><br><span class="indent">&nbsp;</span></span>যার অন্তর মন্দ তার ভালবাসার কথাও তেমনি। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ঘৃণাকারী মুখ দিয়ে ভান করে, <br><span class="br-ind"><br><span class="indent">&nbsp;</span></span>কিন্তু অন্তরে পোষে ছলনা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তার কথা মিষ্টি হলেও বিশ্বাস কোরো না, <br><span class="br-ind"><br><span class="indent">&nbsp;</span></span>কারণ তার অন্তরের মধ্যে আছে সাতটা ঘৃণার জিনিস। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার ঘৃণা যদিও ছলনা দিয়ে লুকানো থাকে <br><span class="br-ind"><br><span class="indent">&nbsp;</span></span>তবুও তার দুষ্টতা সমাজের মধ্যে প্রকাশ পাবে। <span class="br-p"><br><br></span> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে লোক গর্ত খোঁড়ে সে তার মধ্যে পড়ে; <br><span class="br-ind"><br><span class="indent">&nbsp;</span></span>যে লোক পাথর গড়িয়ে দেয় তার উপরেই সেটা ফিরে আসে। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>মিথ্যাবাদী তার জিভ্‌ দিয়ে যাদের আঘাত করেছে <br><span class="br-ind"><br><span class="indent">&nbsp;</span></span>তাদের সে ঘৃণা করে, <br><span class="br-ind"><br><span class="indent">&nbsp;</span></span>আর খোসামুদে মুখ অন্যের সর্বনাশ ডেকে আনে।<br></div>
</div>
<!-- PARSED ABOVE; EDITING MAY BREAK PARSER -->
</body></html>