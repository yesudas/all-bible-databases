<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>কেউ তাড়া না করলেও দুষ্ট লোক পালায়, <span class="br-p"><br><br></span><span class="br-ind"><br><span class="indent">&nbsp;</span></span>কিন্তু ঈশ্বরভক্ত লোক সিংহের মত নির্ভয়ে বাস করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেশের লোকদের অন্যায়ের ফলে অনেক শাসনকর্তা হয়, <br><span class="br-ind"><br><span class="indent">&nbsp;</span></span>কিন্তু জ্ঞানী ও বুদ্ধিমান শাসনকর্তা শৃঙ্খলা বজায় রাখেন। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যে গরীব নেতা অসহায়দের উপর অত্যাচার করে <br><span class="br-ind"><br><span class="indent">&nbsp;</span></span>সে এমন বৃষ্টির ঢলের মত যার পরে আর কোন ফসল থাকে না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা সদাপ্রভুর আইন-কানুন ত্যাগ করে <br><span class="br-ind"><br><span class="indent">&nbsp;</span></span>তারা দুষ্টদের প্রশংসা করে, <br><span class="br-ind"><br><span class="indent">&nbsp;</span></span>কিন্তু যারা তা মানে তারা দুষ্টদের বিরুদ্ধে দাঁড়ায়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মন্দ লোকেরা ন্যায়বিচার সম্বন্ধে বোঝে না, <br><span class="br-ind"><br><span class="indent">&nbsp;</span></span>কিন্তু যারা সদাপ্রভুর ইচ্ছামত চলে <br><span class="br-ind"><br><span class="indent">&nbsp;</span></span>তাদের ভাল-মন্দ বুঝবার শক্তি আছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যে ধনী লোক বাঁকা পথে চলে <br><span class="br-ind"><br><span class="indent">&nbsp;</span></span>তার চেয়ে বরং সেই গরীব লোকটি ভাল <br><span class="br-ind"><br><span class="indent">&nbsp;</span></span>যে সততায় চলাফেরা করে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যে ছেলে আইন-কানুন মানে সে বুদ্ধিমান, <br><span class="br-ind"><br><span class="indent">&nbsp;</span></span>কিন্তু যে ছেলে পেটুকদের সংগী সে তার বাবার জন্য <br><span class="br-ind"><br><span class="indent">&nbsp;</span></span>অসম্মান নিয়ে আসে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যে কোন রকম সুদ নিয়ে যে লোক তার ধন বাড়ায়, <br><span class="br-ind"><br><span class="indent">&nbsp;</span></span>সে তা এমন একজনের জন্য জমায় যে গরীবদের প্রতি দয়ালু। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভুর আইন-কানুনের কথা যদি কেউ শুনেও না শোনে, <br><span class="br-ind"><br><span class="indent">&nbsp;</span></span>তবে তার প্রার্থনা পর্যন্ত ঘৃণার যোগ্য হয়। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সৎ লোককে যে কুপথে নিয়ে যায় সে তার নিজের গর্তেই পড়বে, <br><span class="br-ind"><br><span class="indent">&nbsp;</span></span>কিন্তু যারা নির্দোষ তাদের মংগল হবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ধনী লোক তার নিজের চোখে জ্ঞানী, <br><span class="br-ind"><br><span class="indent">&nbsp;</span></span>কিন্তু যে গরীব লোকের বিচারবুদ্ধি আছে <br><span class="br-ind"><br><span class="indent">&nbsp;</span></span>সে সেই ধনী লোকের আসল অবস্থা বুঝতে পারে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঈশ্বরভক্ত লোকদের হাতে ক্ষমতা গেলে সকলের মংগল হয়, <br><span class="br-ind"><br><span class="indent">&nbsp;</span></span>কিন্তু দুষ্টদের হাতে ক্ষমতা গেলে <br><span class="br-ind"><br><span class="indent">&nbsp;</span></span>লোকদের খুঁজে পাওয়া যায় না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>যে লোক নিজের পাপ গোপন করে তার উন্নতি হয় না, <br><span class="br-ind"><br><span class="indent">&nbsp;</span></span>কিন্তু যে তা স্বীকার করে ত্যাগ করে সে করুণা পায়। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যে লোক অন্যায় করতে সব সময় ভয় করে সে ধন্য, <br><span class="br-ind"><br><span class="indent">&nbsp;</span></span>কিন্তু যে তার অন্তরকে কঠিন করে এবং অন্যায় করতে <br><span class="br-ind"><br><span class="indent">&nbsp;</span></span>ভয় করে না সে বিপদে পড়ে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>গর্জনকারী সিংহ আর আক্রমণকারী ভাল্লুক যেমন, <br><span class="br-ind"><br><span class="indent">&nbsp;</span></span>তেমনি সেই দুষ্ট লোক যে অসহায় লোকদের শাসনকর্তা হয়। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যে শাসনকর্তার বিচারবুদ্ধি নেই সে ভীষণ অত্যাচার করে; <br><span class="br-ind"><br><span class="indent">&nbsp;</span></span>যে শাসনকর্তা লোভ ঘৃণা করে সে অনেক দিন বেঁচে থাকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যে লোক খুন করে দুশ্চিন্তায় কষ্ট পাচ্ছে <br><span class="br-ind"><br><span class="indent">&nbsp;</span></span>মৃত্যু না হওয়া পর্যন্ত সে পালিয়ে বেড়ায়; <br><span class="br-ind"><br><span class="indent">&nbsp;</span></span>কেউ তাকে সাহায্য না করুক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যার চলাফেরা নির্দোষ সে নিরাপদে থাকে, <br><span class="br-ind"><br><span class="indent">&nbsp;</span></span>কিন্তু যে লোক বাঁকা পথে চলে সে হঠাৎ পড়ে যাবে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে লোক নিজের জমিতে পরিশ্রম করে তার প্রচুর খাবার থাকে, <br><span class="br-ind"><br><span class="indent">&nbsp;</span></span>কিন্তু যে অসারতার পিছনে দৌড়ায় তার খুব অভাব হয়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>বিশ্বস্ত লোক অনেক আশীর্বাদ পায়, <br><span class="br-ind"><br><span class="indent">&nbsp;</span></span>কিন্তু যে ধনী হবার জন্য আকুল হয় সে শাস্তি পাবেই পাবে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বিচারে কারও পক্ষ নেওয়া ভাল নয়; <br><span class="br-ind"><br><span class="indent">&nbsp;</span></span>যে তা করে সে এক টুকরা রুটির জন্যও অন্যায় করতে পারে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>যে লোক লোভী সে ধনী হবার জন্য ব্যস্ত হয়, <br><span class="br-ind"><br><span class="indent">&nbsp;</span></span>কিন্তু সে জানে না অভাব তার জন্য অপেক্ষা করে আছে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যে লোক খোসামুদে কথা বলে <br><span class="br-ind"><br><span class="indent">&nbsp;</span></span>তার চেয়ে যে সংশোধনের কথা বলে <br><span class="br-ind"><br><span class="indent">&nbsp;</span></span>সে শেষে বেশী সম্মান পায়। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যে কেউ মা-বাবার জিনিস চুরি করে বলে, “এটা অন্যায় নয়,” <br><span class="br-ind"><br><span class="indent">&nbsp;</span></span>সে ধ্বংসকারীর সংগী। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>যে লোক লোভী সে ঝগড়া খুঁচিয়ে তোলে, <br><span class="br-ind"><br><span class="indent">&nbsp;</span></span>কিন্তু যে সদাপ্রভুর উপর নির্ভর করে তার উন্নতি হয়। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যে নিজের জ্ঞানের উপর নির্ভর করে সে বিবেচনাহীন, <br><span class="br-ind"><br><span class="indent">&nbsp;</span></span>কিন্তু যে ঈশ্বরের দেওয়া বুদ্ধির পথে চলে সে নিরাপদে থাকে। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>যে লোক গরীবকে দান করে তার অভাব হয় না, <br><span class="br-ind"><br><span class="indent">&nbsp;</span></span>কিন্তু যে তাদের দেখে চোখ বুঁজে থাকে <br><span class="br-ind"><br><span class="indent">&nbsp;</span></span>সে অনেক অভিশাপ কুড়ায়। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুষ্ট লোকদের হাতে ক্ষমতা গেলে লোকেরা লুকায়, <br><span class="br-ind"><br><span class="indent">&nbsp;</span></span>কিন্তু সেই দুষ্টেরা ধ্বংস হলে ঈশ্বরভক্ত লোকদের সংখ্যা বাড়ে।<br></div>
</div>
<!-- PARSED ABOVE; EDITING MAY BREAK PARSER -->
</body></html>