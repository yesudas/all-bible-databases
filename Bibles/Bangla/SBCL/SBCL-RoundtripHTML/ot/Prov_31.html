<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>রাজা লমূয়েলের কথা</h2><span class="vn">1</span> <span class="br-p"><br><br></span>রাজা লমূয়েলের বলা কথা, অর্থাৎ ঈশ্বরের দেওয়া যে কথা <span class="br-p"><br><br></span><span class="br-ind"><br><span class="indent">&nbsp;</span></span>তাঁর মা তাঁকে শিক্ষা দিয়েছিলেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ছেলে আমার, হে আমার গর্ভের সন্তান, <br><span class="br-ind"><br><span class="indent">&nbsp;</span></span>হে আমার মানতের সন্তান, তোমাকে কি বলব? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>স্ত্রীলোকের উপরে তোমার শক্তি ক্ষয় কোরো না; <br><span class="br-ind"><br><span class="indent">&nbsp;</span></span>রাজাদের যা ধ্বংস করে তার কাছে নিজেকে দিয়ে দিয়ো না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে লমূয়েল, রাজাদের পক্ষে, হ্যাঁ, রাজাদের পক্ষে <br><span class="br-ind"><br><span class="indent">&nbsp;</span></span>আংগুর-রস খাওয়া উপযুক্ত নয়; <br><span class="br-ind"><br><span class="indent">&nbsp;</span></span>মদ খেতে চাওয়া শাসনকর্তাদের পক্ষে উপযুক্ত নয়। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মদ খেয়ে তারা আইন-কানুন ভুলে যেতে পারে, <br><span class="br-ind"><br><span class="indent">&nbsp;</span></span>আর অত্যাচারিতদের প্রতি অন্যায় বিচার করতে পারে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা মরে যাচ্ছে তাদের মদ দাও। <br><span class="br-ind"><br><span class="indent">&nbsp;</span></span>যাদের মনে খুব কষ্ট আছে তাদের আংগুর-রস দাও; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তারা তা খেয়ে তাদের অভাবের কথা ভুলে যাক, <br><span class="br-ind"><br><span class="indent">&nbsp;</span></span>তাদের দুঃখ-কষ্ট আর তাদের মনে না থাকুক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে লমূয়েল, যারা নিজেদের পক্ষে কথা বলতে পারে না <br><span class="br-ind"><br><span class="indent">&nbsp;</span></span>তুমি তাদের হয়ে কথা বোলো; <br><span class="br-ind"><br><span class="indent">&nbsp;</span></span>অসহায়দের অধিকার রক্ষার জন্য তুমি কথা বোলো। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>চুপ করে থেকো না, ন্যায়বিচার কোরো; <br><span class="br-ind"><br><span class="indent">&nbsp;</span></span>দুঃখী আর অভাবীদের অধিকার রক্ষা কোরো। <br></div>
<div class="v" id="v10"><h2>গুণবতী স্ত্রী সম্বন্ধে</h2><span class="vn">10</span> <span class="br-ind"><br><span class="indent">&nbsp;</span></span>ভাল ও গুণবতী স্ত্রী কে পেতে পারে? <br><span class="br-ind"><br><span class="indent">&nbsp;</span></span>প্রবাল পাথরের চেয়েও তার মূল্য অনেক বেশী। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাঁর উপর তাঁর স্বামী পরিপূর্ণভাবে নির্ভর করেন; <br><span class="br-ind"><br><span class="indent">&nbsp;</span></span>তাঁর স্বামীর সব দিক থেকে লাভ হয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাঁর জীবনের সমস্ত সময়েই তিনি স্বামীর ভাল করেন, <br><span class="br-ind"><br><span class="indent">&nbsp;</span></span>ক্ষতি করেন না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি ভেড়ার লোম ও মসীনা বেছে নিয়ে <br><span class="br-ind"><br><span class="indent">&nbsp;</span></span>খুশী মনে নিজের হাতে কাজ করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি বাণিজ্যের জাহাজের মত <br><span class="br-ind"><br><span class="indent">&nbsp;</span></span>দূর থেকে তাঁর খাবার জিনিস আনিয়ে নেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অন্ধকার থাকতেই তিনি ওঠেন; <br><span class="br-ind"><br><span class="indent">&nbsp;</span></span>তিনি পরিবারের লোকদের খাবারের ব্যবস্থা করেন <br><span class="br-ind"><br><span class="indent">&nbsp;</span></span>আর চাকরাণী মেয়েদের খাবার ভাগ করে দেন। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কোন জমি কিনবার আগে তিনি সেটা দেখে চিন্তা করেন <br><span class="br-ind"><br><span class="indent">&nbsp;</span></span>আর তারপর তা কিনেন; <br><span class="br-ind"><br><span class="indent">&nbsp;</span></span>তাঁর নিজের আয় থেকে তিনি আংগুর ক্ষেত করেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তিনি শক্তির সংগে কোমর বেঁধে কাজে হাত দেন <br><span class="br-ind"><br><span class="indent">&nbsp;</span></span>এবং খুব পরিশ্রম করেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তিনি দেখতে পান যে, তাঁর পরিশ্রম থেকে লাভ ভালই আসছে; <br><span class="br-ind"><br><span class="indent">&nbsp;</span></span>রাতেও তাঁর বাতি জ্বলতে থাকে। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হাত দিয়ে তিনি সুতা কাটবার টাকু ঘুরান <br><span class="br-ind"><br><span class="indent">&nbsp;</span></span>আর আংগুল দিয়ে সুতা কাটেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>দুঃখীদের জন্য তাঁর হাত খোলা; <br><span class="br-ind"><br><span class="indent">&nbsp;</span></span>তিনি অভাবীদের দিকে হাত বাড়িয়ে দেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>বরফ পড়লেও পরিবারের জন্য তাঁর কোন ভয় নেই, <br><span class="br-ind"><br><span class="indent">&nbsp;</span></span>কারণ তারা সকলেই দামী লাল কাপড় পরে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>বিছানার জন্য তিনি চাদর তৈরী করেন; <br><span class="br-ind"><br><span class="indent">&nbsp;</span></span>তিনি নিজেও মসীনার কাপড় ও দামী বেগুনে কাপড় পরেন। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাঁর স্বামী শহরের ফটকে সম্মান লাভ করেন; <br><span class="br-ind"><br><span class="indent">&nbsp;</span></span>তিনি সেখানে দেশের বৃদ্ধ নেতাদের সংগে বসেন। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>সেই স্ত্রী মসীনার পোশাক তৈরী করে বিক্রি করেন; <br><span class="br-ind"><br><span class="indent">&nbsp;</span></span>কোমর বাঁধবার কাপড় তিনি ব্যবসায়ীদের যোগান দেন। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ক্ষমতা ও মর্যাদাই হল তাঁর পোশাক; <br><span class="br-ind"><br><span class="indent">&nbsp;</span></span>ভবিষ্যতের দিনগুলোর কথা ভেবে তাঁর কোন চিন্তা-ভাবনা হয় না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তিনি বুদ্ধি করে কথা বলেন; <br><span class="br-ind"><br><span class="indent">&nbsp;</span></span>ভালবাসার মনোভাব নিয়ে তিনি নির্দেশ দেন। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাঁর পরিবারের সমস্ত ব্যাপারের দিকে তিনি লক্ষ্য রাখেন; <br><span class="br-ind"><br><span class="indent">&nbsp;</span></span>তিনি পরিশ্রম করে খান। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তাঁর ছেলেমেয়েরা তাঁকে সকলের সামনে ধন্য বলে; <br><span class="br-ind"><br><span class="indent">&nbsp;</span></span>তাঁর স্বামীও তাঁর প্রশংসা করে বলেন, <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“অনেক স্ত্রীলোক তাদের যোগ্যতা দেখিয়েছে, <br><span class="br-ind"><br><span class="indent">&nbsp;</span></span>কিন্তু তুমি তাদের সবাইকে ছাড়িয়ে গেছ।” <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সুন্দর ব্যবহার ছলনা করতে পারে, সৌন্দর্য স্থায়ী নয়, <br><span class="br-ind"><br><span class="indent">&nbsp;</span></span>কিন্তু যে স্ত্রীলোক সদাপ্রভুকে ভক্তিপূর্ণ ভয় করে <br><span class="br-ind"><br><span class="indent">&nbsp;</span></span>সে প্রশংসা পায়। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তার কাজের পাওনা সম্মান তাকে দাও; <br><span class="br-ind"><br><span class="indent">&nbsp;</span></span>শহরের ফটকে তার কাজই তার প্রশংসা করুক। ॥ভব<br></div>
</div>
<!-- PARSED ABOVE; EDITING MAY BREAK PARSER -->
</body></html>