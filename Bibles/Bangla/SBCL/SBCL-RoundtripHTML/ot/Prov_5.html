<html><head>
<meta http-equiv="Content-Type" content="text/html;charset=utf-8" />
<title>Prov 5 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 5);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_3.html">3</a> <a href="Prov_4.html">4</a> <b>5</b> <a href="Prov_6.html">6</a> <a href="Prov_7.html">7</a> ... <a href="Prov_31.html">31</a> </div><hr>
<h1>Prov 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ব্যভিচার সম্বন্ধে সতর্কবাণী</h2><span class="vn">1</span> <span class="br-p"><br><br></span>ছেলে আমার, আমি যে জ্ঞানের কথা বলছি তা ভাল করে শোন; <span class="br-p"><br><br></span><span class="br-ind"><br><span class="indent">&nbsp;</span></span>আমার বিচারবুদ্ধির কথায় কান দাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তাতে তুমি ভাল-মন্দ বুঝবার শক্তি রক্ষা করতে পারবে, <br><span class="br-ind"><br><span class="indent">&nbsp;</span></span>আর তোমার মুখ থেকে জ্ঞানের কথা বের হবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ব্যভিচারিণীর ঠোঁট থেকে যেন মধু ঝরে পড়ে, <br><span class="br-ind"><br><span class="indent">&nbsp;</span></span>তার কথাবার্তা তেলের চেয়েও মোলায়েম; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>কিন্তু তার শেষ ফল হয় বিষের মত তেতো, <br><span class="br-ind"><br><span class="indent">&nbsp;</span></span>দু’দিকে ধার দেওয়া ছোরার মত ধারালো। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তার পথ মৃত্যুর কাছে নেমে গেছে, <br><span class="br-ind"><br><span class="indent">&nbsp;</span></span>তা সোজা চলে গেছে মৃতস্থানের দিকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জীবনের দিকে যাবার পথের কথা সে চিন্তাও করে না; <br><span class="br-ind"><br><span class="indent">&nbsp;</span></span>তার চলবার পথ বাঁকা, কিন্তু সে তা জানে না। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ছেলেরা আমার, এবার আমার কথা শোন, <br><span class="br-ind"><br><span class="indent">&nbsp;</span></span>আমি যা বলি তা থেকে সরে যেয়ো না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সেই স্ত্রীলোকের কাছ থেকে তোমার পা দূরে রাখ, <br><span class="br-ind"><br><span class="indent">&nbsp;</span></span>তার ঘরের দরজার কাছেও যেয়ো না; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যদি যাও তাহলে তোমার যৌবনের শক্তি অন্যদের দিয়ে দেবে <br><span class="br-ind"><br><span class="indent">&nbsp;</span></span>আর তোমার আয়ু দিয়ে দেবে নিষ্ঠুরদের। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাতে অজানা লোকেরা তোমার ধন-সম্পদ ভোগ করবে, <br><span class="br-ind"><br><span class="indent">&nbsp;</span></span>আর তোমার পরিশ্রমের ফল চলে যাবে অন্য লোকের বাড়ীতে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জীবনের শেষ সময়ে যখন তোমার দেহ ও মাংস ধ্বংস হবে <br><span class="br-ind"><br><span class="indent">&nbsp;</span></span>তখন তুমি কাত্‌রাতে থাকবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তুমি বলবে, “হায়! আমি শাসন ঘৃণা করেছি, <br><span class="br-ind"><br><span class="indent">&nbsp;</span></span>আমার অন্তর সংশোধনের কথা তুচ্ছ করেছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমার শিক্ষকদের কথা আমি শুনি নি, <br><span class="br-ind"><br><span class="indent">&nbsp;</span></span>যাঁরা আমাকে শিক্ষা দিয়েছেন তাঁদের কথায় কান দিই নি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সমাজের লোকদের হাতে পড়ে <br><span class="br-ind"><br><span class="indent">&nbsp;</span></span>আমি প্রায় মরেই যাচ্ছিলাম।” <br></div>
<div class="v" id="v15"><h2>নিজের স্ত্রীতে আনন্দ</h2><span class="vn">15</span> <span class="br-ind"><br><span class="indent">&nbsp;</span></span>তোমার নিজের জমা করা জল থেকেই তুমি জল খাও; <br><span class="br-ind"><br><span class="indent">&nbsp;</span></span>তোমার নিজের কূয়ার টাটকা জল খাও। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার নিজের ফোয়ারার জল কেন বাইরে উপ্‌চে পড়বে? <br><span class="br-ind"><br><span class="indent">&nbsp;</span></span>তোমার স্রোতের জল কেন গিয়ে পড়বে রাস্তায় রাস্তায়? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তোমার সন্তানেরা তোমার একারই থাকুক, <br><span class="br-ind"><br><span class="indent">&nbsp;</span></span>ব্যভিচারিণীদের তাতে ভাগ না থাকুক, <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার ফোয়ারায় আশীর্বাদ থাকুক, <br><span class="br-ind"><br><span class="indent">&nbsp;</span></span>তোমার যৌবনের স্ত্রীকে নিয়েই তুমি আনন্দ কর। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সে ভালবাসাপূর্ণ হরিণী, সৌন্দর্য-ভরা হরিণী; <br><span class="br-ind"><br><span class="indent">&nbsp;</span></span>তারই বুক তোমাকে সব সময় সন্তুষ্ট রাখুক, <br><span class="br-ind"><br><span class="indent">&nbsp;</span></span>তুমি সব সময় তার ভালবাসায় মেতে থেকো। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ছেলে আমার, কেন তুমি ব্যভিচারিণীকে নিয়ে মজে থাকবে? <br><span class="br-ind"><br><span class="indent">&nbsp;</span></span>তার বুক কেন তুমি জড়িয়ে ধরবে? <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষের চলাফেরার উপর সদাপ্রভুই চোখ রেখেছেন; <br><span class="br-ind"><br><span class="indent">&nbsp;</span></span>তাদের সমস্ত পথ তিনিই যাচাই করে দেখেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>দুষ্ট লোক তার মন্দ কাজের ফাঁদে পড়ে, <br><span class="br-ind"><br><span class="indent">&nbsp;</span></span>সে নিজের পাপের দড়িতে কষে বাঁধা পড়ে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>শাসনের অভাবে সে মারা পড়ে; <br><span class="br-ind"><br><span class="indent">&nbsp;</span></span>নিজের ভীষণ বোকামির দরুন সে তার পথে স্থির থাকে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>