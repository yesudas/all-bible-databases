<html><head>
<meta http-equiv="Content-Type" content="text/html;charset=utf-8" />
<title>Prov 8 &ndash; হিতো &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 8);">
<div id="navbar"><a href="../index.html">Pobitro Baibel</a> &ndash; <b>হিতো</b> &ndash; <a href="Prov_1.html">1</a> ... <a href="Prov_6.html">6</a> <a href="Prov_7.html">7</a> <b>8</b> <a href="Prov_9.html">9</a> <a href="Prov_10.html">10</a> ... <a href="Prov_31.html">31</a> </div><hr>
<h1>Prov 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>সুবুদ্ধির নিমন্ত্রণ</h2><span class="vn">1</span> <span class="br-p"><br><br></span>সুবুদ্ধি কি ডাক দেয় না? <span class="br-p"><br><br></span><span class="br-ind"><br><span class="indent">&nbsp;</span></span>বিচারবুদ্ধি কি চিৎকার করে কথা বলে না? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>পথের পাশে উঁচু জায়গায় <br><span class="br-ind"><br><span class="indent">&nbsp;</span></span>যেখানে পথ গিয়ে পথের সংগে মিলেছে <br><span class="br-ind"><br><span class="indent">&nbsp;</span></span>সেখানে সুবুদ্ধি দাঁড়িয়ে থাকে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>শহরে যাবার পথে ফটকের কাছে সে জোরে চেঁচিয়ে বলে, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“ওহে লোকেরা, আমি তোমাদের ডাকছি, <br><span class="br-ind"><br><span class="indent">&nbsp;</span></span>সমস্ত মানুষের কাছে জোর গলায় বলছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>বোকা লোকেরা, চালাক হবার বুদ্ধি লাভ কর; <br><span class="br-ind"><br><span class="indent">&nbsp;</span></span>বিবেচনাহীন লোকেরা, বিচারবুদ্ধি লাভ কর। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>শোন, আমি উপযুক্ত কথা বলব, <br><span class="br-ind"><br><span class="indent">&nbsp;</span></span>সঠিক কথা বলবার জন্য আমার মুখ খুলব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি সত্যি কথা বলব; <br><span class="br-ind"><br><span class="indent">&nbsp;</span></span>খারাপ কথা আমার কাছে জঘন্য লাগে, <br><span class="br-ind"><br><span class="indent">&nbsp;</span></span>তাই আমি তা বলব না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার মুখের সমস্ত কথাই ঠিক, <br><span class="br-ind"><br><span class="indent">&nbsp;</span></span>তার মধ্যে বাঁকা কথা বা কুটিলতা নেই। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যাদের বিচারবুদ্ধি আছে তাদের কাছে আমার কথা ভণ্ডামিশূন্য; <br><span class="br-ind"><br><span class="indent">&nbsp;</span></span>যাদের জ্ঞান আছে তাদের কাছে সেগুলো খাঁটি। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>রূপার চেয়ে আমার উপদেশ লাভ করতে আগ্রহী হও, <br><span class="br-ind"><br><span class="indent">&nbsp;</span></span>বাছাই করা সোনার চেয়ে জ্ঞান লাভ করতে আগ্রহী হও; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ প্র্রবাল পাথরের চেয়েও সুবুদ্ধি বেশী দামী; <br><span class="br-ind"><br><span class="indent">&nbsp;</span></span>তোমার চাওয়ার মত কোন জিনিসের সংগে তার তুলনা হয় না। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“আমি সুবুদ্ধি, আমি চালাক হবার বুদ্ধির সংগে বাস করি; <br><span class="br-ind"><br><span class="indent">&nbsp;</span></span>জ্ঞান ও ভাল-মন্দ বুঝবার শক্তি আমার আছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভুকে ভক্তিপূর্ণ ভয় করা মানেই দুষ্টতাকে ঘৃণা করা; <br><span class="br-ind"><br><span class="indent">&nbsp;</span></span>অহংকার, বড়াই করা, মন্দ ব্যবহার <br><span class="br-ind"><br><span class="indent">&nbsp;</span></span>আর বাঁকা কথাকে আমি ঘৃণা করি। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>পরামর্শ ও উপস্থিত বুদ্ধি আমার কাছ থেকে আসে; <br><span class="br-ind"><br><span class="indent">&nbsp;</span></span>আমি বিচারবুদ্ধি, আমি ক্ষমতা দিই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>রাজারা রাজত্ব করে আমার দ্বারা, <br><span class="br-ind"><br><span class="indent">&nbsp;</span></span>আর শাসনকর্তারা তৈরী করে ন্যায়পূর্ণ আইন-কানুন; <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমার দ্বারা রাজপুরুষেরা আর উঁচু পদের লোকেরা <br><span class="br-ind"><br><span class="indent">&nbsp;</span></span>শাসন-কাজ চালায়; <br><span class="br-ind"><br><span class="indent">&nbsp;</span></span>তারা সবাই বিচারকের কাজ করে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা আমাকে ভালবাসে আমিও তাদের ভালবাসি; <br><span class="br-ind"><br><span class="indent">&nbsp;</span></span>যারা মনে-প্রাণে আমার খোঁজ করে তারা আমাকে পায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ধন ও সম্মান আমার কাছ থেকে আসে, <br><span class="br-ind"><br><span class="indent">&nbsp;</span></span>আসে স্থায়ী সম্পদ ও মংগল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>সোনার চেয়েও, এমন কি, খাঁটি সোনার চেয়েও <br><span class="br-ind"><br><span class="indent">&nbsp;</span></span>আমার দেওয়া ফল ভাল; <br><span class="br-ind"><br><span class="indent">&nbsp;</span></span>আমি যা দিই তা বাছাই করা রূপার চেয়েও খাঁটি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমি ন্যায়ের পথে হাঁটি, <br><span class="br-ind"><br><span class="indent">&nbsp;</span></span>ন্যায়বিচারের পথ ধরে চলি। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যারা আমাকে ভালবাসে তারা ধন-সম্পদ পায়; <br><span class="br-ind"><br><span class="indent">&nbsp;</span></span>আমিই তাদের ধনভাণ্ডার পরিপূর্ণ করে তুলি। <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“সদাপ্রভুর কাজের শুরুতে, তাঁর সৃষ্টির কাজের আগে <br><span class="br-ind"><br><span class="indent">&nbsp;</span></span>আমি তাঁরই ছিলাম; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সেই প্রথম থেকে, পৃথিবী সৃষ্টির আগে থেকে, <br><span class="br-ind"><br><span class="indent">&nbsp;</span></span>সমস্ত যুগের আগে আমাকে নিযুক্ত করা হয়েছে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>যখন কোন সাগর ছিল না, <br><span class="br-ind"><br><span class="indent">&nbsp;</span></span>ছিল না কোন ফোয়ারা যেখান থেকে প্রচুর জল বের হয়ে আসে, <br><span class="br-ind"><br><span class="indent">&nbsp;</span></span>তখন আমি জন্মেছিলাম। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>পাহাড়-পর্বত স্থাপন করবার আগে আমি ছিলাম। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যখন পৃথিবী ও মাঠ-ময়দান <br><span class="br-ind"><br><span class="indent">&nbsp;</span></span>কিম্বা পৃথিবীর একটা ধূলিকণা পর্যন্ত তিনি তৈরী করেন নি, <br><span class="br-ind"><br><span class="indent">&nbsp;</span></span>তখন আমি ছিলাম। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তিনি যখন মহাকাশ স্থাপন করছিলেন <br><span class="br-ind"><br><span class="indent">&nbsp;</span></span>তখন আমি সেখানে ছিলাম; <br><span class="br-ind"><br><span class="indent">&nbsp;</span></span>তিনি যখন সাগরের উপরে চারদিকের সীমানা ঠিক করছিলেন, <br><span class="br-ind"><br><span class="indent">&nbsp;</span></span>তখন আমি সেখানে ছিলাম। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তিনি যখন উপর দিকে আকাশ স্থাপন করছিলেন <br><span class="br-ind"><br><span class="indent">&nbsp;</span></span>আর মাটির নীচের বড় বড় ফোয়ারা শক্তভাবে স্থাপন করছিলেন, <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনি যখন সাগরের সীমানা স্থির করছিলেন <br><span class="br-ind"><br><span class="indent">&nbsp;</span></span>যেন জল তাঁর নিয়মের বাইরে পার হয়ে না আসে, <br><span class="br-ind"><br><span class="indent">&nbsp;</span></span>যখন তিনি পৃথিবীর ভিত্তি ঠিক করছিলেন, <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তখন আমিই কারিগর হিসাবে তাঁর পাশে ছিলাম। <br><span class="br-ind"><br><span class="indent">&nbsp;</span></span>দিনের পর দিন আমি খুশীতে পূর্ণ হয়ে <br><span class="br-ind"><br><span class="indent">&nbsp;</span></span>তাঁর সামনে সব সময় আনন্দ করতাম; <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>তাঁর পৃথিবী নিয়ে আনন্দ করতাম, <br><span class="br-ind"><br><span class="indent">&nbsp;</span></span>আর মানুষকে নিয়ে খুশীতে পূর্ণ ছিলাম। <span class="br-p"><br><br></span> <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>“ছেলেরা আমার, এখন আমার কথা শোন; <br><span class="br-ind"><br><span class="indent">&nbsp;</span></span>যারা আমার পথে চলে তারা সুখী। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আমার নির্দেশে কান দাও, জ্ঞানবান হও, <br><span class="br-ind"><br><span class="indent">&nbsp;</span></span>অবহেলা কোরো না। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>যে লোক আমার কথা শোনে <br><span class="br-ind"><br><span class="indent">&nbsp;</span></span>আর প্রতিদিন আমার দরজার কাছে জেগে থাকে <br><span class="br-ind"><br><span class="indent">&nbsp;</span></span>ও আমার দরজার চৌকাঠে অপেক্ষা করে সে সুখী; <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>কারণ যে আমাকে পায় সে জীবন পায় <br><span class="br-ind"><br><span class="indent">&nbsp;</span></span>আর সদাপ্রভুর কাছ থেকে দয়া পায়। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>কিন্তু যে আমাকে পায় না সে নিজের ক্ষতি করে; <br><span class="br-ind"><br><span class="indent">&nbsp;</span></span>যারা আমাকে ঘৃণা করে তারা সবাই মৃত্যুকে ভালবাসে।”<br></div>
</div>
<!-- PARSED ABOVE; EDITING MAY BREAK PARSER -->
</body></html>