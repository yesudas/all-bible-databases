<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, কেন তুমি দূরে দাঁড়িয়ে আছ? <br><span class="br-ind"><br><span class="indent">&nbsp;</span></span>দুর্দিনে কেন তুমি নিজেকে লুকিয়ে রাখ? <span class="br-p"><br><br></span> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দুষ্ট লোক অহংকারের দরুন দুঃখীদের তাড়া করে, <br><span class="br-ind"><br><span class="indent">&nbsp;</span></span>কিন্তু নিজের কুমতলবে সে নিজেই ধরা পড়ে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>দুষ্ট লোক তার অন্তরের মন্দ ইচ্ছার গর্ব করে; <br><span class="br-ind"><br><span class="indent">&nbsp;</span></span>লোভী সদাপ্রভুকে অভিশাপ দেয় আর তাঁকে তুচ্ছ করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>দুষ্ট লোক অহংকারের দরুন সদাপ্রভুকে অগ্রাহ্য করে; <br><span class="br-ind"><br><span class="indent">&nbsp;</span></span>তার কুমতলবের পিছনে এই চিন্তা রয়েছে- <br><span class="br-ind"><br><span class="indent">&nbsp;</span></span>ঈশ্বর বলে কেউ নেই। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সব সময় সে সফলতার পথে এগিয়ে যায়; <br><span class="br-ind"><br><span class="indent">&nbsp;</span></span>তার চোখ তোমার শাসন-ব্যবস্থার নাগাল পায় না, <br><span class="br-ind"><br><span class="indent">&nbsp;</span></span>কারণ তা অনেক উপরে; <br><span class="br-ind"><br><span class="indent">&nbsp;</span></span>তার সব শত্রুদের সে তুচ্ছ করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সে মনে মনে বলে, <br><span class="br-ind"><br><span class="indent">&nbsp;</span></span>“এমন কিছু নেই যা আমাকে নাড়াতে পারে; <br><span class="br-ind"><br><span class="indent">&nbsp;</span></span>আমার বিপদ কোন কালেই হবে না।” <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তার মুখ অভিশাপ, ঠকামি আর অত্যাচারের কথায় ভরা; <br><span class="br-ind"><br><span class="indent">&nbsp;</span></span>তার জিভে রয়েছে অন্যায় আর মন্দতার কথা। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গ্রামের কাছে গোপনে সে ওৎ পেতে বসে থাকে; <br><span class="br-ind"><br><span class="indent">&nbsp;</span></span>গোপন জায়গাতে সে নির্দোষীকে খুন করে <br><span class="br-ind"><br><span class="indent">&nbsp;</span></span>আর অসহায়ের উপর গোপনে লক্ষ্য রাখে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সে আড়ালে থেকে সিংহের মত করে ওৎ পাতে; <br><span class="br-ind"><br><span class="indent">&nbsp;</span></span>দুঃখীকে ধরবার জন্যই সে তা করে, <br><span class="br-ind"><br><span class="indent">&nbsp;</span></span>জালে ফেলে সে তাকে ধরে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারপর সে তাদের পিষে ফেলে; <br><span class="br-ind"><br><span class="indent">&nbsp;</span></span>সেই হতভাগারা পড়ে তার থাবার নীচে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সে মনে মনে বলে, “এদিকে ঈশ্বরের খেয়াল নেই; <br><span class="br-ind"><br><span class="indent">&nbsp;</span></span>তিনি মুখ ফিরিয়ে আছেন, কখনও দেখবেন না।” <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, ওঠো; <br><span class="br-ind"><br><span class="indent">&nbsp;</span></span>হে ঈশ্বর, তোমার হাত বাড়িয়ে দাও, <br><span class="br-ind"><br><span class="indent">&nbsp;</span></span>দুঃখীদের ভুলে যেয়ো না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>দুষ্ট লোক কেন ঈশ্বরকে তুচ্ছ বলে মনে করে? <br><span class="br-ind"><br><span class="indent">&nbsp;</span></span>সে কেন মনে মনে বলে, <br><span class="br-ind"><br><span class="indent">&nbsp;</span></span>“তিনি আমার কাছে কোন হিসাব চাইবেন না”? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কিন্তু হে ঈশ্বর, দুঃখ-কষ্ট তোমার চোখ এড়িয়ে যায় না; <br><span class="br-ind"><br><span class="indent">&nbsp;</span></span>তুমি নিজের হাতেই এর ব্যবস্থা কর। <br><span class="br-ind"><br><span class="indent">&nbsp;</span></span>অসহায় তো তোমারই হাতে নিজেকে তুলে দেয়; <br><span class="br-ind"><br><span class="indent">&nbsp;</span></span>অনাথকে তুমিই সাহায্য করে থাক। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>দুষ্ট এবং মন্দ লোকের ক্ষমতা তুমি শেষ করে দিয়ো; <br><span class="br-ind"><br><span class="indent">&nbsp;</span></span>তার সমস্ত অন্যায়ের হিসাব তুমি চেয়ে নিয়ো। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুই চিরকালের রাজা; <br><span class="br-ind"><br><span class="indent">&nbsp;</span></span>তাঁর দেশ থেকে অন্য জাতিরা ধ্বংস হয়ে যাবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>হে সদাপ্রভু, নম্রদের অন্তরের ইচ্ছার কথা তুমি শুনছ; <br><span class="br-ind"><br><span class="indent">&nbsp;</span></span>তুমি তাদের সাহস দিচ্ছ, তাদের কান্না তুমি শুনছ। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তুমিই তা করছ, যাতে অনাথ ও অত্যাচারিত লোকদের পক্ষে <br><span class="br-ind"><br><span class="indent">&nbsp;</span></span>তুমি দাঁড়াতে পার, <br><span class="br-ind"><br><span class="indent">&nbsp;</span></span>যেন এ দুনিয়ার মানুষ তাদের আর ভয় দেখাতে না পারে।<br></div>
</div>
<!-- PARSED ABOVE; EDITING MAY BREAK PARSER -->
</body></html>