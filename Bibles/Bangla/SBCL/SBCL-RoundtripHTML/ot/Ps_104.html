<html><head>
<meta http-equiv="Content-Type" content="text/html;charset=utf-8" />
<title>Ps 104 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 104);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_102.html">102</a> <a href="Ps_103.html">103</a> <b>104</b> <a href="Ps_105.html">105</a> <a href="Ps_106.html">106</a> ... <a href="Ps_150.html">150</a> </div><hr>
<h1>Ps 104</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে আমার প্রাণ, সদাপ্রভুর গৌরব কর; <br><span class="br-ind"><br><span class="indent">&nbsp;</span></span>হে সদাপ্রভু, আমার ঈশ্বর, তুমি কত মহান! <br><span class="br-ind"><br><span class="indent">&nbsp;</span></span>তুমি গৌরব ও মহিমার সাজে সেজে আছ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কাপড়ের মত করে তুমি নিজেকে আলো দিয়ে ঢেকেছ; <br><span class="br-ind"><br><span class="indent">&nbsp;</span></span>আকাশটাকে তুমি ছাউনির মত করে বিছিয়ে দিয়েছ। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার স্বর্গের বাসস্থানের ভিত্তি <br><span class="br-ind"><br><span class="indent">&nbsp;</span></span>তুমি আকাশের জলের উপরে স্থাপন করেছ; <br><span class="br-ind"><br><span class="indent">&nbsp;</span></span>তুমি মেঘকে করেছ তোমার রথ; <br><span class="br-ind"><br><span class="indent">&nbsp;</span></span>তুমি বাতাসের পাখায় ভর করে চলাচল কর। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি বাতাসকে তোমার দূত করেছ; <br><span class="br-ind"><br><span class="indent">&nbsp;</span></span>জ্বলন্ত আগুনকে করেছ তোমার দাস। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তুমি পৃথিবীকে তার নিজের ভিত্তির উপর স্থাপন করেছ; <br><span class="br-ind"><br><span class="indent">&nbsp;</span></span>তা কখনও নড়বে না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি পৃথিবীকে কাপড় দিয়ে ঢাকার মত করে <br><span class="br-ind"><br><span class="indent">&nbsp;</span></span>সাগরের জল দিয়ে ঢেকেছিলে; <br><span class="br-ind"><br><span class="indent">&nbsp;</span></span>পাহাড়-পর্বতও সেই জলে ঢাকা ছিল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু সেই জল তোমার হুকুমে চলে গেল; <br><span class="br-ind"><br><span class="indent">&nbsp;</span></span>তা ছুটে চলে গেল তোমার গর্জনে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পাহাড়-পর্বত আরও উঁচু হয়ে উঠল, <br><span class="br-ind"><br><span class="indent">&nbsp;</span></span>সব উপত্যকা আরও নীচু হয়ে গেল; <br><span class="br-ind"><br><span class="indent">&nbsp;</span></span>তুমি যে জায়গা ঠিক করে রেখেছিলে সেগুলো সেই পর্যন্ত <br><span class="br-ind"><br><span class="indent">&nbsp;</span></span>গিয়ে পৌঁছাল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এইভাবে তুমি জলের সীমানা ঠিক করে দিয়েছ, <br><span class="br-ind"><br><span class="indent">&nbsp;</span></span>যাতে জল আর কখনও সীমানা ডিংগিয়ে <br><span class="br-ind"><br><span class="indent">&nbsp;</span></span>পৃথিবীকে ঢেকে না ফেলে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>উপত্যকার মধ্যে তুমিই জলের ফোয়ারা পাঠাও; <br><span class="br-ind"><br><span class="indent">&nbsp;</span></span>সেই জল পাহাড়ের মাঝখান দিয়ে বয়ে যায়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তা জীবজন্তুদের জলের যোগান দেয়; <br><span class="br-ind"><br><span class="indent">&nbsp;</span></span>তাতে বুনো গাধার পিপাসা মেটে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>জলের কাছেই আকাশের পাখীরা বাসা বাঁধে, <br><span class="br-ind"><br><span class="indent">&nbsp;</span></span>আর গাছের ডালে ডালে গান গায়। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার স্বর্গের বাসস্থান থেকে <br><span class="br-ind"><br><span class="indent">&nbsp;</span></span>তুমি পাহাড়-পর্বতের উপরে জল ফেল; <br><span class="br-ind"><br><span class="indent">&nbsp;</span></span>তোমার সেই কাজের ফলে পৃথিবী তৃপ্ত হয়। <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তুমি পশুপালের জন্য ঘাস <br><span class="br-ind"><br><span class="indent">&nbsp;</span></span>আর মানুষের চাষের জন্য ফসলের গাছ জন্মাতে দাও, <br><span class="br-ind"><br><span class="indent">&nbsp;</span></span>যেন জমি থেকেই সে তার খোরাক পেতে পারে- <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আংগুর-রস যা মানুষের মনকে খুশী করে, <br><span class="br-ind"><br><span class="indent">&nbsp;</span></span>তেল যা তার মুখকে উজ্জ্বল করে, <br><span class="br-ind"><br><span class="indent">&nbsp;</span></span>আর রুটি যা তার অন্তরে আনে বল। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর তৈরী সব গাছপালা প্রচুর বৃষ্টি পায়; <br><span class="br-ind"><br><span class="indent">&nbsp;</span></span>তাঁর লাগানো লেবাননের এরস গাছও বৃষ্টি পায়। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সেই সব গাছে পাখীরা বাসা বাঁধে; <br><span class="br-ind"><br><span class="indent">&nbsp;</span></span>সারসও বেরস গাছে ঘর বানায়। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>উুঁচ উঁচু পাহাড়গুলোতে বুনো ছাগল বাস করে; <br><span class="br-ind"><br><span class="indent">&nbsp;</span></span>পাহাড়ের খাঁজে খাঁজে শাফনের দল আশ্রয় নেয়। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ঋতু ভাগ করার জন্য তুমি চাঁদ তৈরী করেছ; <br><span class="br-ind"><br><span class="indent">&nbsp;</span></span>তোমার সময়মত সূর্য অস্ত যায়। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি অন্ধকার আনলে রাত হয়, <br><span class="br-ind"><br><span class="indent">&nbsp;</span></span>বনের সব পশুরা তখন ঘুরে বেড়ায়। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>যুবসিংহেরা শিকার খুঁজতে গিয়ে চিৎকার করে, <br><span class="br-ind"><br><span class="indent">&nbsp;</span></span>ঈশ্বরের কাছে তাদের খাবার চায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সূর্য উঠলে তারা চলে যায় আর তাদের গর্তে শুয়ে পড়ে। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তখন মানুষ তার কাজে বের হয়, <br><span class="br-ind"><br><span class="indent">&nbsp;</span></span>সন্ধ্যা পর্যন্ত পরিশ্রম করে। <span class="br-p"><br><br></span> <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>হে সদাপ্রভু, তুমি অনেক কিছু সৃষ্টি করেছ; <br><span class="br-ind"><br><span class="indent">&nbsp;</span></span>তোমার জ্ঞান দিয়ে সেই সব তৈরী করেছ; <br><span class="br-ind"><br><span class="indent">&nbsp;</span></span>তোমার সৃষ্ট জিনিষে দুনিয়া ভরা। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ঐ যে বিরাট, বিশাল সমুদ্র- <br><span class="br-ind"><br><span class="indent">&nbsp;</span></span>তা চলে বেড়ানো ছোট-বড় অসংখ্য জীবন্ত প্রাণীতে ভরা আছে। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তার মধ্যে ঐ চলছে জাহাজ, সেখানে লিবিয়াথনও আছে; <br><span class="br-ind"><br><span class="indent">&nbsp;</span></span>তাকে তুমি সাগরে খেলা করার জন্য সৃষ্টি করেছ। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তারা সব তোমার মুখের দিকে চেয়ে আছে, <br><span class="br-ind"><br><span class="indent">&nbsp;</span></span>যাতে ঠিক সময়ে তুমি তাদের খাবার দাও। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমি তাদের দিলে তারা তুলে নেয়; <br><span class="br-ind"><br><span class="indent">&nbsp;</span></span>তুমি হাত খুললে তারা ভাল ভাল জিনিস পেয়ে তৃপ্ত হয়। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তুমি মুখ লুকালে তারা ভয় পায়; <br><span class="br-ind"><br><span class="indent">&nbsp;</span></span>তুমি তাদের জীবন-বায়ু নিয়ে গেলে তারা মরে যায়, <br><span class="br-ind"><br><span class="indent">&nbsp;</span></span>আবার তারা ধুলা হয়ে যায়। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তোমার আত্মা পাঠালে তাদের সৃৃষ্টি হয়; <br><span class="br-ind"><br><span class="indent">&nbsp;</span></span>তুমি নতুন নতুন প্রাণ দিয়ে পৃথিবীকে সাজাও। <span class="br-p"><br><br></span> <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>সদাপ্রভুর গৌরব অনন্তকাল থাকুক; <br><span class="br-ind"><br><span class="indent">&nbsp;</span></span>তিনি যেন নিজের কাজে আনন্দিত হন। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তিনি পৃথিবীর দিকে তাকালে তা কাঁপে; <br><span class="br-ind"><br><span class="indent">&nbsp;</span></span>তাঁর ছোঁওয়াতে পাহাড়-পর্বত থেকে ধূমা বের হয়। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>আমার সারা জীবন ধরে আমি সদাপ্রভুর উদ্দেশে গান গাইব; <br><span class="br-ind"><br><span class="indent">&nbsp;</span></span>আমি যতদিন বেঁচে থাকব ততদিন আমার ঈশ্বরের উদ্দেশে <br><span class="br-ind"><br><span class="indent">&nbsp;</span></span>প্রশংসার গান গাইব। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমার সব ধ্যান তাঁর কাছে মধুর হোক; <br><span class="br-ind"><br><span class="indent">&nbsp;</span></span>আমি সদাপ্রভুর সংগে যুক্ত হয়ে আনন্দ করব। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>পৃথিবীর বুক থেকে পাপীরা মুছে যাক; <br><span class="br-ind"><br><span class="indent">&nbsp;</span></span>দুষ্ট লোকেরা সব শেষ হয়ে যাক। <br><span class="br-ind"><br><span class="indent">&nbsp;</span></span>হে আমার প্রাণ, সদাপ্রভুর গৌরব কর; <br><span class="br-ind"><br><span class="indent">&nbsp;</span></span>সদাপ্রভুর প্রশংসা হোক।<br></div>
</div>
<!-- PARSED ABOVE; EDITING MAY BREAK PARSER -->
</body></html>