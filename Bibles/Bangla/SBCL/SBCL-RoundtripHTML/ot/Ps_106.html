<html><head>
<meta http-equiv="Content-Type" content="text/html;charset=utf-8" />
<title>Ps 106 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 106);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_104.html">104</a> <a href="Ps_105.html">105</a> <b>106</b> <a href="Ps_107.html">107</a> <a href="Ps_108.html">108</a> ... <a href="Ps_150.html">150</a> </div><hr>
<h1>Ps 106</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর প্রশংসা হোক। তোমরা সদাপ্রভুর ধন্যবাদ কর, কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর ভালবাসা চিরকাল স্থায়ী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর মহৎ কাজের বর্ণনা কে করতে পারে? <br><span class="br-ind"><br><span class="indent">&nbsp;</span></span>তাঁর গৌরবের পূর্ণ প্রকাশ করে এমন সাধ্য কার? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ধন্য তারা, যারা চালচলনে ন্যায়ের মান রাখে <br><span class="br-ind"><br><span class="indent">&nbsp;</span></span>আর সব সময় ন্যায় কাজ করে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, তোমার লোকদের প্রতি দয়া দেখাবার সময় <br><span class="br-ind"><br><span class="indent">&nbsp;</span></span>আমাকে ভুলে যেয়ো না; <br><span class="br-ind"><br><span class="indent">&nbsp;</span></span>তাদের উদ্ধার করার সময় আমার দিকেও হাত বাড়িয়ে দিয়ো। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>এতে যেন আমি তোমার বাছাই করা লোকদের মংগল দেখতে পাই, <br><span class="br-ind"><br><span class="indent">&nbsp;</span></span>তোমার জাতির আনন্দে আনন্দিত হতে পারি, <br><span class="br-ind"><br><span class="indent">&nbsp;</span></span>আর যারা তোমার সম্পত্তি <br><span class="br-ind"><br><span class="indent">&nbsp;</span></span>তার অংশ হিসাবে গর্ব করতে পারি। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমাদের পূর্বপুরুষদের মত আমরাও পাপ করেছি; <br><span class="br-ind"><br><span class="indent">&nbsp;</span></span>আমরা অন্যায় করেছি, মন্দভাবে চলেছি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>মিসরে থাকার সময়ে আমাদের পূর্বপুরুষেরা <br><span class="br-ind"><br><span class="indent">&nbsp;</span></span>তোমার আশ্চর্য কাজ দেখে কিছুই বোঝে নি; <br><span class="br-ind"><br><span class="indent">&nbsp;</span></span>তারা তোমার সীমাহীন অটল ভালবাসার কথাও মনে রাখে নি; <br><span class="br-ind"><br><span class="indent">&nbsp;</span></span>তারা সাগরের ধারে, লোহিত সাগরের ধারে বিদ্রোহ করেছিল। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তবুও তিনি তাঁর সুনাম রক্ষার জন্য, <br><span class="br-ind"><br><span class="indent">&nbsp;</span></span>তাঁর মহাশক্তি প্রকাশের জন্য তাদের উদ্ধার করেছিলেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তাঁর হুকুমে লোহিত সাগর শুকিয়ে গেল; <br><span class="br-ind"><br><span class="indent">&nbsp;</span></span>তিনি মরু-এলাকার মধ্য দিয়ে যাওয়ার মত করে <br><span class="br-ind"><br><span class="indent">&nbsp;</span></span>গভীর সাগরের মধ্য দিয়ে তাদের নিয়ে গেলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি ঘৃণাকারীদের হাত থেকে তাদের রক্ষা করলেন; <br><span class="br-ind"><br><span class="indent">&nbsp;</span></span>শত্রুদের হাত থেকে তাদের মুক্ত করলেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাদের শত্রুরা জলে ঢাকা পড়ল, একজনও বেঁচে রইল না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তখন সদাপ্রভুর কথায় তারা বিশ্বাস করল <br><span class="br-ind"><br><span class="indent">&nbsp;</span></span>আর তাঁর প্রশংসা-গান গাইল। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>কিন্তু তাঁর কাজের কথা ভুলে যেতে তাদের দেরি হল না; <br><span class="br-ind"><br><span class="indent">&nbsp;</span></span>তারা তাঁর পরামর্শের অপেক্ষায় রইল না। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মরু-এলাকায় তারা লোভ করে ঈশ্বরকে পরীক্ষা করল। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তারা যা চেয়েছিল তিনি তা-ই তাদের দিলেন, <br><span class="br-ind"><br><span class="indent">&nbsp;</span></span>কিন্তু তাদের উপর পাঠিয়ে দিলেন এক ক্ষয় করা রোগ। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাম্বুতে জীবন কাটাবার সময় মোশিকে দেখে, <br><span class="br-ind"><br><span class="indent">&nbsp;</span></span>আর সদাপ্রভুর উদ্দেশ্যে আলাদা করা সেই হারোণকে দেখে <br><span class="br-ind"><br><span class="indent">&nbsp;</span></span>তাদের হিংসা হল। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>পৃথিবী মুখ খুলে দাথনকে গিলে ফেলল <br><span class="br-ind"><br><span class="indent">&nbsp;</span></span>আর অবীরামের দলকে ঢেকে ফেলল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তাদের দলের মধ্যে আগুন জ্বলে উঠল; <br><span class="br-ind"><br><span class="indent">&nbsp;</span></span>আগুনের শিখা দুষ্ট লোকদের পুড়িয়ে ফেলল। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হোরেব পাহাড়ের সামনে তারা একটা বাছুর তৈরী করল <br><span class="br-ind"><br><span class="indent">&nbsp;</span></span>আর ছাঁচে ঢালা মূর্তির উপাসনা করল। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাদের গৌরবময় ঈশ্বরকে ফেলে <br><span class="br-ind"><br><span class="indent">&nbsp;</span></span>তারা ঘাস খাওয়া গরুর মূর্তিকে গ্রহণ করল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তাদের উদ্ধারকর্তা ঈশ্বরকে তারা ভুলে গেল <br><span class="br-ind"><br><span class="indent">&nbsp;</span></span>যিনি মিসরে অনেক বড় বড় কাজ করেছিলেন। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হাম-বংশীয়দের দেশে করা আশ্চর্য আশ্চর্য কাজের বিষয় <br><span class="br-ind"><br><span class="indent">&nbsp;</span></span>তারা ভুলে গেল, <br><span class="br-ind"><br><span class="indent">&nbsp;</span></span>লোহিত সাগরের কাছে করা ভয় জাগানো সব কাজ ভুলে গেল। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>তাই তিনি বললেন তাদের ধ্বংস করবেন; <br><span class="br-ind"><br><span class="indent">&nbsp;</span></span>তিনি তা-ই করতেন কিন্তু তাঁর বাছাই করা লোক মোশি <br><span class="br-ind"><br><span class="indent">&nbsp;</span></span>তাঁর আসবার পথে গিয়ে দাঁড়ালেন, <br><span class="br-ind"><br><span class="indent">&nbsp;</span></span>যেন তিনি তাদের ধ্বংস করে ফেলার ক্রোধ ফিরাতে পারেন। <span class="br-p"><br><br></span> <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>পরে তারা সেই সুন্দর দেশটাকে তুচ্ছ করল; <br><span class="br-ind"><br><span class="indent">&nbsp;</span></span>তারা সদাপ্রভুর কথায় বিশ্বাস করল না। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>তাদের তাম্বুর মধ্যে তারা বকবক করতে লাগল; <br><span class="br-ind"><br><span class="indent">&nbsp;</span></span>সদাপ্রভুর কথায় তারা কান দিল না। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>তাই তিনি তাদের সম্বন্ধে এই শপথ করলেন- <br><span class="br-ind"><br><span class="indent">&nbsp;</span></span>তিনি মরু-এলাকাতেই তাদের শেষ করে দেবেন, <span class="br-p"><br><br></span> <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তাদের বংশধরদের বিভিন্ন জাতির মধ্যে মৃত্যু ঘটাবেন, <br><span class="br-ind"><br><span class="indent">&nbsp;</span></span>আর বিভিন্ন দেশে তাদের ছড়িয়ে দেবেন। <span class="br-p"><br><br></span> <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তারা পিয়োর পাহাড়ের বাল দেবতার পূজায় যোগ দিল <br><span class="br-ind"><br><span class="indent">&nbsp;</span></span>আর মৃত লোকদের উদ্দেশে উৎসর্গের মাংস খেল। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>এই সব মন্দ কাজ দিয়ে তারা সদাপ্রভুর অসন্তোষ জাগিয়ে তুলল, <br><span class="br-ind"><br><span class="indent">&nbsp;</span></span>তাই তাদের মধ্যে মড়ক লাগল। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>তখন পুরোহিত পীনহস্‌ উঠে এর উপযুক্ত শাস্তি দিলেন, <br><span class="br-ind"><br><span class="indent">&nbsp;</span></span>আর মড়ক থেমে গেল। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>পীনহসের এই কাজের ফলে তাঁকে চিরকালের জন্য <br><span class="br-ind"><br><span class="indent">&nbsp;</span></span>নির্দোষ বলে ধরা হল। <span class="br-p"><br><br></span> <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>মরীবার জলের ধারে তারা সদাপ্রভুকে অসন্তুষ্ট করে তুলল; <br><span class="br-ind"><br><span class="indent">&nbsp;</span></span>তাদের জন্যই মোশি বিপদে পড়লেন। <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তারা ঈশ্বরের আত্মার বিরুদ্ধে বিদ্রোহ করেছিল, <br><span class="br-ind"><br><span class="indent">&nbsp;</span></span>তাতে মোশির মুখ থেকে এমন সব কথা বেরিয়ে এসেছিল <br><span class="br-ind"><br><span class="indent">&nbsp;</span></span>যা বলা তাঁর উচিত ছিল না। <span class="br-p"><br><br></span> <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ঈশ্বরের আদেশের অবাধ্য হয়ে <br><span class="br-ind"><br><span class="indent">&nbsp;</span></span>তারা অন্যান্য জাতিদের ধ্বংস করল না, <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>বরং সেই সব জাতির সংগে তারা নিজেদের মিশিয়ে দিল <br><span class="br-ind"><br><span class="indent">&nbsp;</span></span>আর তাদের আচার-ব্যবহার গ্রহণ করল। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>তাদের প্রতিমাগুলোকে তারা পূজা করল <br><span class="br-ind"><br><span class="indent">&nbsp;</span></span>আর সেগুলোই তাদের ফাঁদ হল। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>এমন কি, মন্দ আত্মাদের উদ্দেশে <br><span class="br-ind"><br><span class="indent">&nbsp;</span></span>তাদের ছেলে ও মেয়েদের তারা বলি দিল। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তারা নির্দোষদের, অর্থাৎ তাদের ছেলেমেয়েদের রক্তপাত করল। <br><span class="br-ind"><br><span class="indent">&nbsp;</span></span>তারা কনানের প্রতিমাগুলোর উদ্দেশে তাদের বলি দিল, <br><span class="br-ind"><br><span class="indent">&nbsp;</span></span>তাতে গোটা দেশটা সেই রক্তে অশুচি হল। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>এ সব করে তারা নিজেদের অশুচি করল; <br><span class="br-ind"><br><span class="indent">&nbsp;</span></span>তাদের কাজ দিয়ে তারা সদাপ্রভুর প্রতি অবিশ্বস্ত হল। <span class="br-p"><br><br></span> <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>সেজন্যই সদাপ্রভুর ক্রোধ তাঁর লোকদের উপর জ্বলে উঠল; <br><span class="br-ind"><br><span class="indent">&nbsp;</span></span>যারা তাঁরই সম্পত্তি তাদের প্রতি তাঁর ঘৃণা জাগল। <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>তিনি অন্যান্য জাতিদের হাতে তাদের তুলে দিলেন; <br><span class="br-ind"><br><span class="indent">&nbsp;</span></span>তাদের ঘৃণাকারীরা তাদের শাসন করতে লাগল। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাদের শত্রুরা তাদের উপর অত্যাচার চালাল; <br><span class="br-ind"><br><span class="indent">&nbsp;</span></span>তারা তাদের অধীনে রইল। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>অনেকবারই তিনি তাদের উদ্ধার করলেন, <br><span class="br-ind"><br><span class="indent">&nbsp;</span></span>কিন্তু তারা নিজেদের ইচ্ছায় বিদ্রোহী হল; <br><span class="br-ind"><br><span class="indent">&nbsp;</span></span>পাপের দরুন তাদের পতন হল। <span class="br-p"><br><br></span> <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>তবুও তিনি তাদের কান্না শুনে তাদের কষ্টের দিকে তাকালেন। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>তাদের জন্য তাঁর স্থাপন করা ব্যবস্থার কথা তিনি মনে করলেন; <br><span class="br-ind"><br><span class="indent">&nbsp;</span></span>তাঁর অসীম, অটল ভালবাসা অনুসারে <br><span class="br-ind"><br><span class="indent">&nbsp;</span></span>তাদের প্রতি মমতা করলেন। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>যারা তাদের বন্দী করেছিল তাদের কাছে <br><span class="br-ind"><br><span class="indent">&nbsp;</span></span>তিনি তাদের দয়ার পাত্র করে তুললেন। <span class="br-p"><br><br></span> <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>হে সদাপ্রভু, আমাদের ঈশ্বর, আমাদের উদ্ধার কর; <br><span class="br-ind"><br><span class="indent">&nbsp;</span></span>অন্যান্য জাতিদের মধ্য থেকে তুমি আমাদের এক জায়গায় নিয়ে এস, <br><span class="br-ind"><br><span class="indent">&nbsp;</span></span>যাতে আমরা তোমার পবিত্রতার উদ্দেশে ধন্যবাদ দিতে পারি <br><span class="br-ind"><br><span class="indent">&nbsp;</span></span>আর তোমার গুণগান করতে পারছি বলে গর্ববোধ করতে পারি। <span class="br-p"><br><br></span> <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>সৃষ্টির আগে থেকে অনন্তকাল পর্যন্ত <br><span class="br-ind"><br><span class="indent">&nbsp;</span></span>ইস্রায়েলের ঈশ্বর সদাপ্রভুর গৌরব হোক। <br><span class="br-ind"><br><span class="indent">&nbsp;</span></span>সমস্ত লোক বলুক, “আমেন।” <br><span class="br-ind"><br><span class="indent">&nbsp;</span></span>সদাপ্রভুর প্রশংসা হোক।<br></div>
</div>
<!-- PARSED ABOVE; EDITING MAY BREAK PARSER -->
</body></html>