<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>পঞ্চম খণ্ড</h2><h2>(107-150)</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>“তোমরা সদাপ্রভুর ধন্যবাদ কর, কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর অটল ভালবাসা চিরকাল স্থায়ী।”- <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভুর মুক্ত করা লোকেরা এই কথা বলুক, <br><span class="br-ind"><br><span class="indent">&nbsp;</span></span>কারণ তিনি বিপক্ষের হাত থেকে তাদের ছাড়িয়ে এনেছেন; <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি অন্যান্য দেশ থেকে তাদের এক জায়গায় নিয়ে এসেছেন, <br><span class="br-ind"><br><span class="indent">&nbsp;</span></span>নিয়ে এসেছেন পূর্ব-পশ্চিম ও উত্তর-দক্ষিণ থেকে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা মরু-এলাকার নির্জন জায়গায় ঘুরে বেড়ালো; <br><span class="br-ind"><br><span class="indent">&nbsp;</span></span>বাস করার মত কোন শহর তারা খুঁজে পেল না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা খিদে ও তেষ্টায় কষ্ট পেল, <br><span class="br-ind"><br><span class="indent">&nbsp;</span></span>তাদের প্রাণ শ্রান্ত-ক্লান্ত হল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>বিপদে পড়ে তারা সদাপ্রভুর কাছে কান্নাকাটি করল, <br><span class="br-ind"><br><span class="indent">&nbsp;</span></span>এতে কষ্ট থেকে তিনি তাদের উদ্ধার করলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি সোজা পথ দিয়ে তাদের নিয়ে গেলেন <br><span class="br-ind"><br><span class="indent">&nbsp;</span></span>যেন তারা কোন শহরে গিয়ে বাস করতে পারে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মানুষের প্রতি সদাপ্রভুর আশ্চর্য আশ্চর্য কাজের জন্য <br><span class="br-ind"><br><span class="indent">&nbsp;</span></span>আর তাঁর অটল ভালবাসার জন্য তারা তাঁকে ধন্যবাদ দিক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যাদের অন্তরে পিপাসা আছে তিনি তাদের পিপাসা মেটান, <br><span class="br-ind"><br><span class="indent">&nbsp;</span></span>আর যাদের অন্তরে খিদে আছে ভাল ভাল জিনিস দিয়ে <br><span class="br-ind"><br><span class="indent">&nbsp;</span></span>তিনি তাদের তৃপ্ত করেন। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তারা অন্ধকারে, ঘন অন্ধকারের মধ্যে বসে ছিল, <br><span class="br-ind"><br><span class="indent">&nbsp;</span></span>সেই বন্দীরা দুঃখে ও লোহার শিকলে কষ্ট পাচ্ছিল; <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কারণ তারা ঈশ্বরের বাক্যের বিরুদ্ধে বিদ্রোহ করত, <br><span class="br-ind"><br><span class="indent">&nbsp;</span></span>মহান ঈশ্বরের পরামর্শ তারা তুচ্ছ করত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তাই তিনি কঠিন পরিশ্রম দিয়ে তাদের অহংকার ভেংগে দিলেন; <br><span class="br-ind"><br><span class="indent">&nbsp;</span></span>তারা উছোট খেল, সাহায্যকারী কেউ ছিল না। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>বিপদে পড়ে তারা সদাপ্রভুর কাছে কান্নাকাটি করল, <br><span class="br-ind"><br><span class="indent">&nbsp;</span></span>এতে কষ্ট থেকে তিনি তাদের রক্ষা করলেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>অন্ধকার, ঘন অন্ধকার থেকে তিনি তাদের বের করে আনলেন; <br><span class="br-ind"><br><span class="indent">&nbsp;</span></span>তিনি তাদের শিকল ভেংগে দিলেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>মানুষের প্রতি সদাপ্রভুর আশ্চর্য আশ্চর্য কাজের জন্য <br><span class="br-ind"><br><span class="indent">&nbsp;</span></span>আর তাঁর অটল ভালবাসার জন্য তারা তাকে ধন্যবাদ দিক। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তিনি ব্রোঞ্জের ফটক ভেংগে ফেলেছেন <br><span class="br-ind"><br><span class="indent">&nbsp;</span></span>আর লোহার আগল কেটে ফেলেছেন। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যাদের মন অসাড় তারা তাদের বিদ্রোহের জন্য <br><span class="br-ind"><br><span class="indent">&nbsp;</span></span>আর অন্যায়ের জন্য কষ্ট পেল। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা সমস্ত খাবার ঘৃণা করল <br><span class="br-ind"><br><span class="indent">&nbsp;</span></span>আর মৃত্যুর দুয়ারের কাছে উপস্থিত হল। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>বিপদে পড়ে তারা সদাপ্রভুর কাছে কান্নাকাটি করল, <br><span class="br-ind"><br><span class="indent">&nbsp;</span></span>এতে কষ্ট থেকে তিনি তাদের রক্ষা করলেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তাঁর বাক্য পাঠিয়ে তিনি তাদের সুস্থ করলেন; <br><span class="br-ind"><br><span class="indent">&nbsp;</span></span>তিনি কবর থেকে তাদের উদ্ধার করলেন। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>মানুষের প্রতি সদাপ্রভুর আশ্চর্য আশ্চর্য কাজের জন্য <br><span class="br-ind"><br><span class="indent">&nbsp;</span></span>আর তাঁর অটল ভালবাসার জন্য তারা তাঁকে ধন্যবাদ দিক। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>তারা কৃতজ্ঞতা-উৎসর্গের অনুষ্ঠান করুক, <br><span class="br-ind"><br><span class="indent">&nbsp;</span></span>আনন্দ-গানের মধ্য দিয়ে তাঁর সব কাজের কথা বলুক। <span class="br-p"><br><br></span> <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যারা জাহাজে করে সাগরে যায় <br><span class="br-ind"><br><span class="indent">&nbsp;</span></span>আর মহাসমুদ্রের মধ্যে ব্যবসা করে, <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তারাই সদাপ্রভুর কাজ দেখেছে, <br><span class="br-ind"><br><span class="indent">&nbsp;</span></span>গভীর জলে দেখেছে তাঁর আশ্চর্য আশ্চর্য কাজ। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>একবার তাঁর কথায় ভীষণ ঝড় হল, <br><span class="br-ind"><br><span class="indent">&nbsp;</span></span>তাতে বড় বড় ঢেউ উঠল। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ফলে নাবিকেরা উঠল আকাশ পর্যন্ত আর নামল জলের তলায়; <br><span class="br-ind"><br><span class="indent">&nbsp;</span></span>বিপদে পড়ে ভয়ে তাদের প্রাণ উড়ে গেল। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>মাতালের মত তারা হেলেদুলে ঢলে পড়ল; <br><span class="br-ind"><br><span class="indent">&nbsp;</span></span>তারা বুদ্ধিহারা হয়ে গেল। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>বিপদে পড়ে তারা সদাপ্রভুর কাছে কান্নাকাটি করল, <br><span class="br-ind"><br><span class="indent">&nbsp;</span></span>এতে কষ্ট থেকে তিনি তাদের বের করে আনলেন। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>তিনি ঝড় থামিয়ে দিলেন, <br><span class="br-ind"><br><span class="indent">&nbsp;</span></span>তাতে সমুদ্রের ঢেউ শান্ত হয়ে গেল। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>সমুদ্র শান্ত হয়ে গেলে তারা খুশী হল; <br><span class="br-ind"><br><span class="indent">&nbsp;</span></span>যে বন্দরে তারা যেতে চেয়েছিল <br><span class="br-ind"><br><span class="indent">&nbsp;</span></span>সেখানেই তিনি তাদের নিয়ে গেলেন। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>মানুষের প্রতি সদাপ্রভুর আশ্চর্য আশ্চর্য কাজের জন্য <br><span class="br-ind"><br><span class="indent">&nbsp;</span></span>আর তাঁর অটল ভালবাসার জন্য তারা তাঁকে ধন্যবাদ দিক। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>সমাজের মধ্যে তারা তাঁর গৌরব করুক, <br><span class="br-ind"><br><span class="indent">&nbsp;</span></span>বৃদ্ধ নেতাদের সভায় তাঁর গুণগান করুক। <span class="br-p"><br><br></span> <br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>তিনি নদীগুলোকে মরু-এলাকা করে ফেলেন, <br><span class="br-ind"><br><span class="indent">&nbsp;</span></span>ফোয়ারাকে করে ফেলেন শুকনা জমি, <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আর ফসল জন্মানো জমিকে করে ফেলেন লবণের মাঠ। <br><span class="br-ind"><br><span class="indent">&nbsp;</span></span>যারা সেখানে বাস করে তাদের দুষ্টতার জন্যই <br><span class="br-ind"><br><span class="indent">&nbsp;</span></span>তিনি এই সব করেন। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তিনি মরু-এলাকাকে পুকুর করে ফেলেন <br><span class="br-ind"><br><span class="indent">&nbsp;</span></span>আর শুকনা জায়গাকে করে ফেলেন ফোয়ারা। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>খিদেয় কষ্ট পাওয়া লোকদের তিনি সেখানে বাস করান; <br><span class="br-ind"><br><span class="indent">&nbsp;</span></span>তারা সেখানে শহর গড়ে তোলে। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>তারা ক্ষেতে বীজ বোনে, আংগুর গাছ লাগায়, <br><span class="br-ind"><br><span class="indent">&nbsp;</span></span>আর প্রচুর ফসল ফলায়। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তিনি তাদের আশীর্বাদ করেন <br><span class="br-ind"><br><span class="indent">&nbsp;</span></span>আর তাদের সংখ্যা অনেক বেড়ে যায়; <br><span class="br-ind"><br><span class="indent">&nbsp;</span></span>তিনি তাদের পশুপাল কমে যেতে দেন না। <span class="br-p"><br><br></span> <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>অত্যাচার, বিপদ ও দুঃখে আবার তাদের সংখ্যা কমে যায় <br><span class="br-ind"><br><span class="indent">&nbsp;</span></span>আর তাদের অবস্থা খারাপ হয়। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তিনি উঁচু পদের লোকদের উপরে অপমান ঢেলে দেন, <br><span class="br-ind"><br><span class="indent">&nbsp;</span></span>পথহীন নির্জন জায়গায় তাদের ঘুরে বেড়াতে দেন; <br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>কিন্তু তিনি দুর্দশার নাগালের বাইরে অভাবীদের রাখেন, <br><span class="br-ind"><br><span class="indent">&nbsp;</span></span>ভেড়ার পালের মত তাদের সন্তানের সংখ্যা বাড়ান। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>ঈশ্বরভক্ত লোকেরা তা দেখে আনন্দিত হয়, <br><span class="br-ind"><br><span class="indent">&nbsp;</span></span>কিন্তু অন্যায়কারীরা মুখ বন্ধ করতে বাধ্য হয়। <span class="br-p"><br><br></span> <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>যে জ্ঞানী সে এই সব বিষয়ে মনোযোগ দিক <br><span class="br-ind"><br><span class="indent">&nbsp;</span></span>আর সদাপ্রভুর অটল ভালবাসার বিষয় <br><span class="br-ind"><br><span class="indent">&nbsp;</span></span>ভাল করে লক্ষ্য করুক।<br></div>
</div>
<!-- PARSED ABOVE; EDITING MAY BREAK PARSER -->
</body></html>