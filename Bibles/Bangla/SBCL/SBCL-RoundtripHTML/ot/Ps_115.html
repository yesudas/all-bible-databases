<html><head>
<meta http-equiv="Content-Type" content="text/html;charset=utf-8" />
<title>Ps 115 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 115);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_113.html">113</a> <a href="Ps_114.html">114</a> <b>115</b> <a href="Ps_116.html">116</a> <a href="Ps_117.html">117</a> ... <a href="Ps_150.html">150</a> </div><hr>
<h1>Ps 115</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>আমাদের নয়, হে সদাপ্রভু, আমাদের নয়, <br><span class="br-ind"><br><span class="indent">&nbsp;</span></span>কিন্তু তোমার গৌরব হোক; <br><span class="br-ind"><br><span class="indent">&nbsp;</span></span>তোমার অটল ভালবাসা ও বিশ্বস্ততার জন্যই হোক। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>অন্য জাতিরা কেন বলবে, “কোথায় ওদের ঈশ্বর?” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর স্বর্গে আছেন; <br><span class="br-ind"><br><span class="indent">&nbsp;</span></span>তাঁর ইচ্ছামত তিনি কাজ করেন। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওদের প্রতিমাগুলো সোনা আর রূপা দিয়ে <br><span class="br-ind"><br><span class="indent">&nbsp;</span></span>মানুষের হাতে গড়া। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তাদের মুখ আছে কিন্তু কথা বলতে পারে না, <br><span class="br-ind"><br><span class="indent">&nbsp;</span></span>চোখ আছে কিন্তু দেখতে পায় না; <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের কান আছে কিন্তু শুনতে পায় না, <br><span class="br-ind"><br><span class="indent">&nbsp;</span></span>নাক আছে কিন্তু গন্ধ নিতে পারে না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তাদের হাত আছে কিন্তু ছুঁতে পারে না, <br><span class="br-ind"><br><span class="indent">&nbsp;</span></span>পা আছে কিন্তু হাঁটতে পারে না, <br><span class="br-ind"><br><span class="indent">&nbsp;</span></span>গলা দিয়ে কোন শব্দও বের করতে পারে না। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>যারা এগুলোকে তৈরী করে <br><span class="br-ind"><br><span class="indent">&nbsp;</span></span>আর তাদের উপর বিশ্বাস ও নির্ভর করে <br><span class="br-ind"><br><span class="indent">&nbsp;</span></span>তারাও ঐ সব প্রতিমার মত হবে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে ইস্রায়েলীয়েরা, সদাপ্রভুর উপর নির্ভর কর <br><span class="br-ind"><br><span class="indent">&nbsp;</span></span>- তিনিই তাদের সাহায্যকারী ও ঢাল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে হারোণের বংশ, সদাপ্রভুর উপর নির্ভর কর <br><span class="br-ind"><br><span class="indent">&nbsp;</span></span>- তিনিই তাদের সাহায্যকারী ও ঢাল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>হে সদাপ্রভুর ভক্তেরা, সদাপ্রভুর উপর নির্ভর কর <br><span class="br-ind"><br><span class="indent">&nbsp;</span></span>- তিনিই তাদের সাহায্যকারী ও ঢাল। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সদাপ্রভু আমাদের কথা মনে করেছেন, <br><span class="br-ind"><br><span class="indent">&nbsp;</span></span>সেজন্য তিনি আমাদের আশীর্বাদ করবেন; <br><span class="br-ind"><br><span class="indent">&nbsp;</span></span>হ্যাঁ, তিনি ইস্রায়েলের বংশকে আশীর্বাদ করবেন, <br><span class="br-ind"><br><span class="indent">&nbsp;</span></span>তিনি হারোণের বংশকে আশীর্বাদ করবেন, <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তিনি তাঁর ছোট-বড় সব ভক্তকে আশীর্বাদ করবেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভু তোমাদের ও তোমাদের সন্তানদের বংশ বাড়িয়ে তুলুন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সদাপ্রভু, যিনি স্বর্গ ও পৃথিবীর সৃষ্টিকর্তা, <br><span class="br-ind"><br><span class="indent">&nbsp;</span></span>তিনি তোমাদের আশীর্বাদ করুন। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>স্বর্গ হল সদাপ্রভুরই স্বর্গ, <br><span class="br-ind"><br><span class="indent">&nbsp;</span></span>কিন্তু পৃথিবীটা তিনি মানুষকে দিয়েছেন। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>মৃতেরা তো সদাপ্রভুর গৌরব করে না; <br><span class="br-ind"><br><span class="indent">&nbsp;</span></span>যারা মৃত্যুর নীরবতার মধ্যে নেমে যায় তারা গৌরব করে না; <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু আমরা সদাপ্রভুর গৌরব করব, <br><span class="br-ind"><br><span class="indent">&nbsp;</span></span>গৌরব করব এখন থেকে চিরকাল। <br><span class="br-ind"><br><span class="indent">&nbsp;</span></span>সদাপ্রভুর প্রশংসা হোক।<br></div>
</div>
<!-- PARSED ABOVE; EDITING MAY BREAK PARSER -->
</body></html>