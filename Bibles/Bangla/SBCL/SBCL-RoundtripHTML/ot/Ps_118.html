<html><head>
<meta http-equiv="Content-Type" content="text/html;charset=utf-8" />
<title>Ps 118 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 118);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_116.html">116</a> <a href="Ps_117.html">117</a> <b>118</b> <a href="Ps_119.html">119</a> <a href="Ps_120.html">120</a> ... <a href="Ps_150.html">150</a> </div><hr>
<h1>Ps 118</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুকে ধন্যবাদ দাও, কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর অটল ভালবাসা চিরকাল স্থায়ী। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ইস্রায়েলীয়েরা বলুক, “তাঁর ভালবাসা চিরকাল স্থায়ী।” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হারোণের বংশ বলুক, “তাঁর ভালবাসা চিরকাল স্থায়ী।” <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুর ভক্তেরা বলুক, “তাঁর ভালবাসা চিরকাল স্থায়ী।” <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি বিপদে পড়ে সদাপ্রভুকে ডাকলাম; <br><span class="br-ind"><br><span class="indent">&nbsp;</span></span>তিনি আমার ডাকে সাড়া দিয়ে একটা খোলা জায়গায় <br><span class="br-ind"><br><span class="indent">&nbsp;</span></span>আমাকে বের করে আনলেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু আমার পক্ষে আছেন, আমি ভয় করব না; <br><span class="br-ind"><br><span class="indent">&nbsp;</span></span>মানুষ আমার কি করতে পারে? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার সাহায্যকারী হিসাবে সদাপ্রভু আমার পক্ষে আছেন, <br><span class="br-ind"><br><span class="indent">&nbsp;</span></span>তাই আমার শত্রুদের পরাজয় আমি দেখতে পাব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মানুষের উপরে নির্ভর করার চেয়ে <br><span class="br-ind"><br><span class="indent">&nbsp;</span></span>সদাপ্রভুর মধ্যে আশ্রয় নেওয়া ভাল। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>উঁচু পদের লোকদের উপরে নির্ভর করার চেয়ে <br><span class="br-ind"><br><span class="indent">&nbsp;</span></span>সদাপ্রভুর মধ্যে আশ্রয় নেওয়া ভাল। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সমস্ত জাতি আমাকে ঘিরে ধরেছে, <br><span class="br-ind"><br><span class="indent">&nbsp;</span></span>কিন্তু সদাপ্রভুর নামে আমি তাদের শেষ করে দেব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা আমাকে ঘিরে ধরেছে, <br><span class="br-ind"><br><span class="indent">&nbsp;</span></span>সত্যিই তারা আমাকে ঘিরে ধরেছে, <br><span class="br-ind"><br><span class="indent">&nbsp;</span></span>কিন্তু সদাপ্রভুর নামে আমি তাদের শেষ করে দেব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>মৌমাছির মত তারা আমাকে ঘিরে ধরেছে; <br><span class="br-ind"><br><span class="indent">&nbsp;</span></span>কাঁটা-ঝোপের আগুনের মতই তাড়াতাড়ি তারা নিভে গেছে। <br><span class="br-ind"><br><span class="indent">&nbsp;</span></span>সদাপ্রভুর নামে আমি তাদের নিশ্চয়ই শেষ করে দেব। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>আমি যাতে পড়ে যাই সেজন্য তারা আমাকে ধাক্কা মেরেছিল, <br><span class="br-ind"><br><span class="indent">&nbsp;</span></span>কিন্তু সদাপ্রভু আমাকে সাহায্য করলেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>সদাপ্রভুই আমার শক্তি, তিনিই আমার গান; <br><span class="br-ind"><br><span class="indent">&nbsp;</span></span>তাঁরই মধ্যে রয়েছে আমার উদ্ধার। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সৎ লোকদের বাড়ীতে উদ্ধারের আনন্দধ্বনি শোনা যায়; <br><span class="br-ind"><br><span class="indent">&nbsp;</span></span>সদাপ্রভুর শক্তিশালী হাত মহৎ কাজ করেছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সদাপ্রভুর শক্তিশালী হাত জয় দান করেছে; <br><span class="br-ind"><br><span class="indent">&nbsp;</span></span>সদাপ্রভুর শক্তিশালী হাত মহৎ কাজ করেছে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি মরব না, বেঁচে থাকব, <br><span class="br-ind"><br><span class="indent">&nbsp;</span></span>আর সদাপ্রভু যা করেছেন তা ঘোষণা করব। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>সদাপ্রভু আমাকে কড়া শাসন করেছেন, <br><span class="br-ind"><br><span class="indent">&nbsp;</span></span>কিন্তু মৃত্যুর হাতে তিনি আমাকে তুলে দেন নি। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমাকে ন্যায়বান সদাপ্রভুর ঘরের দরজা খুলে দাও, <br><span class="br-ind"><br><span class="indent">&nbsp;</span></span>যেন আমি সেখানে ঢুকে তাঁর ধন্যবাদ করতে পারি। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>এই তো সদাপ্রভুর ঘরের দরজা; <br><span class="br-ind"><br><span class="indent">&nbsp;</span></span>এর মধ্য দিয়েই সৎ লোকেরা ঢোকে। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমি তোমাকে ধন্যবাদ জানাব, <br><span class="br-ind"><br><span class="indent">&nbsp;</span></span>কারণ তুমি আমার কথা শুনেছ; <br><span class="br-ind"><br><span class="indent">&nbsp;</span></span>আমার উদ্ধার তোমারই মধ্যে রয়েছে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>রাজমিস্ত্রিরা যে পাথরটা বাতিল করে দিয়েছিল <br><span class="br-ind"><br><span class="indent">&nbsp;</span></span>সেটাই সবচেয়ে দরকারী পাথর হয়ে উঠল; <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>সদাপ্রভুই এটা করলেন, <br><span class="br-ind"><br><span class="indent">&nbsp;</span></span>আর তা আমাদের চোখে খুব আশ্চর্য লাগে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>এই সেই দিন যা সদাপ্রভু ঠিক করেছেন; <br><span class="br-ind"><br><span class="indent">&nbsp;</span></span>এস, আমরা এই দিনে আনন্দ করি ও খুশী হই। <br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>হে সদাপ্রভু, মিনতি করি তুমি আমাদের উদ্ধার কর; <br><span class="br-ind"><br><span class="indent">&nbsp;</span></span>হে সদাপ্রভু, মিনতি করি সফলতা দান কর। <span class="br-p"><br><br></span> <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>যিনি সদাপ্রভুর নামে আসছেন তাঁর গৌরব হোক। <br><span class="br-ind"><br><span class="indent">&nbsp;</span></span>সদাপ্রভুর ঘর থেকে আমরা তোমাদের আশীর্বাদ করছি। <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>সদাপ্রভুই ঈশ্বর, তিনিই আমাদের আলো দিয়েছেন। <br><span class="br-ind"><br><span class="indent">&nbsp;</span></span>পর্বের উৎসর্গের পশু তোমরা দড়ি দিয়ে বেদীর শিংয়ে বেঁধে দাও। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>তুমিই আমার ঈশ্বর, আমি তোমাকে ধন্যবাদ জানাব; <br><span class="br-ind"><br><span class="indent">&nbsp;</span></span>তুমিই আমার ঈশ্বর, আমি তোমার গৌরব করব। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>সদাপ্রভুকে ধন্যবাদ দাও, কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর অটল ভালবাসা চিরকাল স্থায়ী।<br></div>
</div>
<!-- PARSED ABOVE; EDITING MAY BREAK PARSER -->
</body></html>