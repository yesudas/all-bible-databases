<html><head>
<meta http-equiv="Content-Type" content="text/html;charset=utf-8" />
<title>Ps 119 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 119);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_117.html">117</a> <a href="Ps_118.html">118</a> <b>119</b> <a href="Ps_120.html">120</a> <a href="Ps_121.html">121</a> ... <a href="Ps_150.html">150</a> </div><hr>
<h1>Ps 119</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>א আলেফ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ধন্য তারা, যারা নিখুঁত জীবন কাটায় আর সদাপ্রভুর নির্দেশ অনুসারে চলে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ধন্য তারা, যারা তাঁর কথা মেনে চলে <br><span class="br-ind"><br><span class="indent">&nbsp;</span></span>আর সমস্ত অন্তর দিয়ে তাঁর ইচ্ছামত চলে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা কোন অন্যায় করে না; <br><span class="br-ind"><br><span class="indent">&nbsp;</span></span>তারা সদাপ্রভুর পথেই চলে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি নিয়ম-কানুন ঠিক করে দিয়েছ <br><span class="br-ind"><br><span class="indent">&nbsp;</span></span>যেন আমরা তা যত্নের সংগে পালন করি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আহা! তোমার নিয়ম মত চলার জন্য <br><span class="br-ind"><br><span class="indent">&nbsp;</span></span>যেন আমার মনের স্থিরতা থাকে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাহলে তোমার সব আদেশ পালন করবার দরুন <br><span class="br-ind"><br><span class="indent">&nbsp;</span></span>আমি লজ্জিত হব না। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার ন্যায়পূর্ণ আইন-কানুন শিক্ষা করতে করতে <br><span class="br-ind"><br><span class="indent">&nbsp;</span></span>আমি খাঁটি অন্তরে তোমাকে ধন্যবাদ জানাব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমি তোমার নিয়ম মত চলব; <br><span class="br-ind"><br><span class="indent">&nbsp;</span></span>আমাকে একেবারে ত্যাগ কোরো না। <br></div>
<div class="v" id="v9"><h2>ב বৈৎ</h2><span class="vn">9</span> <span class="br-ind"><br><span class="indent">&nbsp;</span></span>যুবক কেমন করে তার জীবন খাঁটি রাখতে পারবে? <br><span class="br-ind"><br><span class="indent">&nbsp;</span></span>তোমার বাক্য পালন করেই সে তা পারবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার সারা অন্তর দিয়ে আমি তোমাকে <br><span class="br-ind"><br><span class="indent">&nbsp;</span></span>জানতে আগ্রহী হয়েছি; <br><span class="br-ind"><br><span class="indent">&nbsp;</span></span>তোমার আদেশ-পথের বাইরে আমাকে ঘুরে বেড়াতে দিয়ো না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার বাক্য আমার অন্তরে আমি জমা করে রেখেছি, <br><span class="br-ind"><br><span class="indent">&nbsp;</span></span>যাতে তোমার বিরুদ্ধে পাপ না করি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, তুমি ধন্য। <br><span class="br-ind"><br><span class="indent">&nbsp;</span></span>তোমার নিয়ম আমাকে শিক্ষা দাও। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার মুখ থেকে যে সব আইন-কানুন বের হয়েছে <br><span class="br-ind"><br><span class="indent">&nbsp;</span></span>আমার মুখ তা প্রকাশ করবে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মহাধন লাভ করলে মানুষ যেমন আনন্দ পায়, <br><span class="br-ind"><br><span class="indent">&nbsp;</span></span>তোমার কথা মেনে চলে আমি তেমনই আনন্দ পাই। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি তোমার নিয়ম-কানুনের বিষয় ধ্যান করি, <br><span class="br-ind"><br><span class="indent">&nbsp;</span></span>আর তোমার পথের দিকে মনোযোগ দিই। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার নিয়মের মধ্যে আমি আনন্দ পাই; <br><span class="br-ind"><br><span class="indent">&nbsp;</span></span>তোমার বাক্য আমি ভুলে যাব না। <br></div>
<div class="v" id="v17"><h2>ג গিমল</h2><span class="vn">17</span> <span class="br-ind"><br><span class="indent">&nbsp;</span></span>তোমার এই দাসের মংগল কর যেন আমি বেঁচে থাকি <br><span class="br-ind"><br><span class="indent">&nbsp;</span></span>আর তোমার বাক্য পালন করতে পারি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমার চোখ খুলে দাও যাতে তোমার শিক্ষার মধ্যে <br><span class="br-ind"><br><span class="indent">&nbsp;</span></span>আমি আশ্চর্য আশ্চর্য বিষয় দেখতে পাই। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>আমি তো পৃথিবীতে বাসকারী একজন বিদেশী; <br><span class="br-ind"><br><span class="indent">&nbsp;</span></span>তোমার আদেশ আমার কাছ থেকে লুকিয়ে রেখো না। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তোমার আইন-কানুন জানার জন্য সব সময় <br><span class="br-ind"><br><span class="indent">&nbsp;</span></span>আমার প্রাণের আকুলতা খুব বেশী। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>তুমি অহংকারীদের ধমক দিয়ে থাক; <br><span class="br-ind"><br><span class="indent">&nbsp;</span></span>তারা তো অভিশপ্ত, <br><span class="br-ind"><br><span class="indent">&nbsp;</span></span>তারা তোমার আদেশের পথ ছেড়ে ঘুরে বেড়ায়। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>অপমান ও ঠাট্টা-বিদ্রূপ তুমি আমার কাছ থেকে দূর কর, <br><span class="br-ind"><br><span class="indent">&nbsp;</span></span>কারণ আমি তোমার কথা মেনে চলি। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যদিও শাসনকর্তারা বসে আমার বিপক্ষে কথা বলেন <br><span class="br-ind"><br><span class="indent">&nbsp;</span></span>তবুও তোমার এই দাস তোমার নিয়ম ধ্যান করে। <br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>তোমার কথাই আমার আনন্দ; <br><span class="br-ind"><br><span class="indent">&nbsp;</span></span>সেগুলো আমাকে পরামর্শ দেয়। <br></div>
<div class="v" id="v25"><h2>ד দালৎ</h2><span class="vn">25</span> <span class="br-ind"><br><span class="indent">&nbsp;</span></span>আমি ধুলায় লুটিয়ে পড়েছি; <br><span class="br-ind"><br><span class="indent">&nbsp;</span></span>তোমার বাক্য অনুসারে আমাকে নতুন শক্তি দান কর। <br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>আমার জীবনের সব কথা আমি তোমাকে জানিয়েছি, <br><span class="br-ind"><br><span class="indent">&nbsp;</span></span>আর তুমি আমাকে উত্তর দিয়েছ; <br><span class="br-ind"><br><span class="indent">&nbsp;</span></span>তোমার নিয়ম আমাকে শিক্ষা দাও; <br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>তোমার নিয়ম-কানুনের নির্দেশ আমাকে বুঝবার শক্তি দাও; <br><span class="br-ind"><br><span class="indent">&nbsp;</span></span>তাহলে আমি তোমার আশ্চর্য আশ্চর্য কাজের বিষয় <br><span class="br-ind"><br><span class="indent">&nbsp;</span></span>ধ্যান করতে পারব। <br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>দুঃখে আমার প্রাণ কাতর হয়ে পড়েছে; <br><span class="br-ind"><br><span class="indent">&nbsp;</span></span>তোমার বাক্য অনুসারে আমাকে শক্তি দান কর। <br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>আমার মধ্য থেকে ছলনা দূর কর; <br><span class="br-ind"><br><span class="indent">&nbsp;</span></span>তুমি দয়া করে তোমার শিক্ষা আমাকে দান কর। <br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>আমি বিশ্বস্ততার পথ বেছে নিয়েছি; <br><span class="br-ind"><br><span class="indent">&nbsp;</span></span>তোমার আইন-কানুন আমার সামনে রেখেছি। <br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমার কথা আঁকড়ে ধরে রেখেছি; <br><span class="br-ind"><br><span class="indent">&nbsp;</span></span>তুমি আমাকে লজ্জা পেতে দিয়ো না। <br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>তোমার আদেশের পথে আমি দৌড়ে যাব, <br><span class="br-ind"><br><span class="indent">&nbsp;</span></span>কারণ তুমি আমার অন্তর খুলে দিয়েছ। <br></div>
<div class="v" id="v33"><h2>ה হে</h2><span class="vn">33</span> <span class="br-ind"><br><span class="indent">&nbsp;</span></span>হে সদাপ্রভু, তোমার নিয়ম সম্বন্ধে আমাকে শিক্ষা দাও; <br><span class="br-ind"><br><span class="indent">&nbsp;</span></span>জীবনের শেষ পর্যন্ত আমি তা পালন করব। <br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>আমাকে বুঝবার শক্তি দাও, <br><span class="br-ind"><br><span class="indent">&nbsp;</span></span>যাতে আমি তোমার নির্দেশ অনুসারে চলতে পারি <br><span class="br-ind"><br><span class="indent">&nbsp;</span></span>আর আমার সমস্ত অন্তর দিয়ে তা পালন করতে পারি। <br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>তোমার আদেশের পথে আমাকে চালাও, <br><span class="br-ind"><br><span class="indent">&nbsp;</span></span>কারণ তাতেই আমি আনন্দ পাই। <br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>অন্যায় লাভের দিকে আমার অন্তর যেন না ফেরে, <br><span class="br-ind"><br><span class="indent">&nbsp;</span></span>বরং তোমার কথার দিকে তুমি আমার অন্তর ফিরাও। <br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>অসার জিনিসের দিক থেকে তুমি আমার চোখ ফিরাও; <br><span class="br-ind"><br><span class="indent">&nbsp;</span></span>তোমার পথে চলতে আমাকে নতুন শক্তি দাও। <br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>তোমার এই দাসের কাছে তুমি যে প্রতিজ্ঞা করেছ <br><span class="br-ind"><br><span class="indent">&nbsp;</span></span>তা তুমি পূর্ণ কর, <br><span class="br-ind"><br><span class="indent">&nbsp;</span></span>যাতে আমি তোমাকে ভক্তি করতে পারি। <br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>আমার অপমান তুমি দূর কর যার বিষয়ে আমি ভয় পাই; <br><span class="br-ind"><br><span class="indent">&nbsp;</span></span>সত্যিই তোমার আইন-কানুন মংগল বয়ে আনে। <br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>তোমার নিয়ম-কানুনের প্রতি আমার আগ্রহ রয়েছে; <br><span class="br-ind"><br><span class="indent">&nbsp;</span></span>তুমি ন্যায়বান বলে আমাকে নতুন শক্তি দাও। <br></div>
<div class="v" id="v41"><h2>ו বৌ</h2><span class="vn">41</span> <span class="br-ind"><br><span class="indent">&nbsp;</span></span>হে সদাপ্রভু, তোমার অটল ভালবাসা আমাকে দেখাও; <br><span class="br-ind"><br><span class="indent">&nbsp;</span></span>তোমার প্রতিজ্ঞা অনুসারে তুমি আমাকে উদ্ধার কর। <br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>তাহলে যারা আমাকে ঠাট্টা করে তাদের আমি উত্তর দিতে পারব, <br><span class="br-ind"><br><span class="indent">&nbsp;</span></span>কারণ আমি তোমার বাক্যের উপর নির্ভর করি। <br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>তোমার সত্যের বাক্য তুমি আমার মুখ থেকে <br><span class="br-ind"><br><span class="indent">&nbsp;</span></span>একেবারে কেড়ে নিয়ো না, <br><span class="br-ind"><br><span class="indent">&nbsp;</span></span>কারণ তোমার আইন-কানুনের উপরেই <br><span class="br-ind"><br><span class="indent">&nbsp;</span></span>আমি আশা করে রয়েছি। <br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>আমি সব সময় তোমার নির্দেশ পালন করব, <br><span class="br-ind"><br><span class="indent">&nbsp;</span></span>চিরকাল তা করব। <br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>আমি বিনা বাধায় জীবন কাটাব, <br><span class="br-ind"><br><span class="indent">&nbsp;</span></span>কারণ তোমার নিয়ম-কানুনের দিকে আমি মনোযোগ দিয়েছি। <br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>তুমি যে সব কথা বলেছ তা আমি রাজাদের সামনে বলব; <br><span class="br-ind"><br><span class="indent">&nbsp;</span></span>আমি লজ্জিত হব না। <br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>তোমার সব আদেশ পালন করার মধ্যে আমি আনন্দ পাই, <br><span class="br-ind"><br><span class="indent">&nbsp;</span></span>কারণ আমি সেগুলো ভালবাসি। <br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>তোমার সব আদেশের প্রতি আমার গভীর আগ্রহ আছে, <br><span class="br-ind"><br><span class="indent">&nbsp;</span></span>কারণ আমি সেগুলো ভালবাসি; <br><span class="br-ind"><br><span class="indent">&nbsp;</span></span>তোমার নিয়ম আমি ধ্যান করি। <br></div>
<div class="v" id="v49"><h2>ז সয়িণ</h2><span class="vn">49</span> <span class="br-ind"><br><span class="indent">&nbsp;</span></span>তোমার এই দাসের কাছে তুমি যে প্রতিজ্ঞা করেছ <br><span class="br-ind"><br><span class="indent">&nbsp;</span></span>তা মনে করে দেখ; <br><span class="br-ind"><br><span class="indent">&nbsp;</span></span>তার দ্বারাই তো তুমি আমাকে আশা দিয়েছিলে। <br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>তোমার বাক্য যে আমাকে নতুন শক্তি দেয়, <br><span class="br-ind"><br><span class="indent">&nbsp;</span></span>কষ্টভোগের সময় এটাই আমার সান্ত্বনা। <br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>অহংকারীরা আমাকে খুব ঠাট্টা-বিদ্রূপ করে, <br><span class="br-ind"><br><span class="indent">&nbsp;</span></span>কিন্তু আমি তোমার নির্দেশ থেকে একটুও সরে যাই নি। <br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>হে সদাপ্রভু, অনেক কাল আগে দেওয়া <br><span class="br-ind"><br><span class="indent">&nbsp;</span></span>তোমার আইন-কানুনের কথা আমি মনে করি <br><span class="br-ind"><br><span class="indent">&nbsp;</span></span>আর নিজেকে সান্ত্বনা দিই। <br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>দুষ্ট লোকদের দুষ্টতা দেখে ভীষণ রাগ আমাকে পেয়ে বসেছে; <br><span class="br-ind"><br><span class="indent">&nbsp;</span></span>তারা তো তোমার নির্দেশ ত্যাগ করেছে। <br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>আমি যতদিন এই পৃথিবীর বাসিন্দা হয়ে আছি <br><span class="br-ind"><br><span class="indent">&nbsp;</span></span>ততদিন তোমার নিয়মগুলোই হবে আমার গানের বিষয়। <br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমার নির্দেশ মেনে চলি, <br><span class="br-ind"><br><span class="indent">&nbsp;</span></span>আর রাতে তোমার কথা মনে করি। <br><span class="br-ind"><br><span class="indent">&nbsp;</span></span>এটাই আমার অভ্যাস যে, <br></div>
<div class="v" id="v56"><span class="vn">56</span> <span class="br-ind"><br><span class="indent">&nbsp;</span></span>আমি তোমার নিয়ম-কানুন মেনে চলি। <br></div>
<div class="v" id="v57"><h2>ח হেৎ</h2><span class="vn">57</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমার সম্পত্তি; <br><span class="br-ind"><br><span class="indent">&nbsp;</span></span>আমি তোমার কথা মেনে চলার জন্য প্রতিজ্ঞা করেছি। <br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>আমি মনে-প্রাণে তোমার দয়া চেয়েছি; <br><span class="br-ind"><br><span class="indent">&nbsp;</span></span>তোমার বাক্য অনুসারে তুমি আমার প্রতি দয়া কর। <br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>আমার চলাফেরার বিষয় আমি চিন্তা করে দেখেছি, <br><span class="br-ind"><br><span class="indent">&nbsp;</span></span>সেজন্য তোমার বাক্যের দিকে আমার পা ফিরিয়েছি। <br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>তুমি যে সব আদেশ দিয়েছ তা আমি তাড়াতাড়ি পালন করেছি, <br><span class="br-ind"><br><span class="indent">&nbsp;</span></span>দেরি করি নি। <br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>দুষ্ট লোকদের দড়িতে আমি বাঁধা পড়েছি, <br><span class="br-ind"><br><span class="indent">&nbsp;</span></span>কিন্তু আমি তোমার নির্দেশ ভুলে যাই নি। <br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>তোমার ন্যায়পূর্ণ আইন-কানুনের জন্য ধন্যবাদ দিতে <br><span class="br-ind"><br><span class="indent">&nbsp;</span></span>আমি দুপুর রাতে উঠি। <br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>যারা তোমাকে ভক্তিপূর্ণ ভয় করে ও তোমার নিয়ম-কানুন পালন করে <br><span class="br-ind"><br><span class="indent">&nbsp;</span></span>আমি তাদের সকলের সংগী। <br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>হে সদাপ্রভু, পৃথিবী তোমার অটল ভালবাসায় পূর্ণ; <br><span class="br-ind"><br><span class="indent">&nbsp;</span></span>তোমার নিয়ম আমাকে শিক্ষা দাও। <br></div>
<div class="v" id="v65"><h2>ט টেট</h2><span class="vn">65</span> <span class="br-ind"><br><span class="indent">&nbsp;</span></span>হে সদাপ্রভু, তোমার বাক্য অনুসারে <br><span class="br-ind"><br><span class="indent">&nbsp;</span></span>তোমার এই দাসের তুমি মংগল করেছ। <br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>আমার যাতে ভাল বিচারবুদ্ধি ও জ্ঞান হয় <br><span class="br-ind"><br><span class="indent">&nbsp;</span></span>সেজন্য তুমি আমাকে শিক্ষা দাও; <br><span class="br-ind"><br><span class="indent">&nbsp;</span></span>তোমার সব আদেশের উপর আমি নির্ভর করি। <br></div>
<div class="v" id="v67"><span class="vn">67</span> <span class="br-ind"><br><span class="indent">&nbsp;</span></span>কষ্ট পাবার আগে আমি বিপথে ছিলাম, <br><span class="br-ind"><br><span class="indent">&nbsp;</span></span>কিন্তু এখন আমি তোমার বাক্যের বাধ্য হয়েছি। <br></div>
<div class="v" id="v68"><span class="vn">68</span> <span class="br-ind"><br><span class="indent">&nbsp;</span></span>তুমি মংগলময় আর মংগলই করে থাক; <br><span class="br-ind"><br><span class="indent">&nbsp;</span></span>তোমার নিয়ম আমাকে শিক্ষা দাও। <br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>অহংকারীরা মিথ্যা দিয়ে আমাকে ঢেকে দিয়েছে <br><span class="br-ind"><br><span class="indent">&nbsp;</span></span>কিন্তু আমি মন-প্রাণ দিয়ে তোমার নিয়ম-কানুন পালন করি। <br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>তাদের অন্তর চর্বির মত অসাড়, <br><span class="br-ind"><br><span class="indent">&nbsp;</span></span>কিন্তু আমি তোমার সমস্ত নির্দেশে আনন্দ পাই। <br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>আমি যে কষ্ট পেয়েছি তা আমার পক্ষে ভালই হয়েছে; <br><span class="br-ind"><br><span class="indent">&nbsp;</span></span>তাতে আমি তোমার নিয়ম শিখতে পারছি। <br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>তোমার মুখের নির্দেশ আমার কাছে <br><span class="br-ind"><br><span class="indent">&nbsp;</span></span>হাজার হাজার সোনা-রূপার টুকরার চেয়েও দামী। <br></div>
<div class="v" id="v73"><h2>ইয়ূদ</h2><span class="vn">73</span> <span class="br-ind"><br><span class="indent">&nbsp;</span></span>তোমার হাতই আমাকে তৈরী করেছে, আমাকে গড়েছে; <br><span class="br-ind"><br><span class="indent">&nbsp;</span></span>আমাকে বুঝবার শক্তি দাও যাতে তোমার সব আদেশ <br><span class="br-ind"><br><span class="indent">&nbsp;</span></span>আমি জানতে পারি। <br></div>
<div class="v" id="v74"><span class="vn">74</span> <span class="br-ind"><br><span class="indent">&nbsp;</span></span>যারা তোমাকে ভক্তিপূর্ণ ভয় করে <br><span class="br-ind"><br><span class="indent">&nbsp;</span></span>তারা আমাকে দেখে আনন্দ পাবে, <br><span class="br-ind"><br><span class="indent">&nbsp;</span></span>কারণ আমি তোমার প্রতিজ্ঞার উপর নির্ভর করে আছি। <br></div>
<div class="v" id="v75"><span class="vn">75</span> <span class="br-ind"><br><span class="indent">&nbsp;</span></span>হে সদাপ্রভু, আমি জানি তোমার আইন-কানুন ন্যায়ে পূর্ণ; <br><span class="br-ind"><br><span class="indent">&nbsp;</span></span>তুমি বিশ্বস্ত বলে আমাকে কষ্ট দিয়েছ। <br></div>
<div class="v" id="v76"><span class="vn">76</span> <span class="br-ind"><br><span class="indent">&nbsp;</span></span>তোমার এই দাসের কাছে তুমি যে প্রতিজ্ঞা করেছ <br><span class="br-ind"><br><span class="indent">&nbsp;</span></span>সেই অনুসারে তোমার অটল ভালবাসাই হোক আমার সান্ত্বনা। <br></div>
<div class="v" id="v77"><span class="vn">77</span> <span class="br-ind"><br><span class="indent">&nbsp;</span></span>আমার প্রতি তোমার করুণা নেমে আসুক যেন আমি বেঁচে থাকি, <br><span class="br-ind"><br><span class="indent">&nbsp;</span></span>কারণ তোমার নির্দেশ আমাকে আনন্দ দেয়। <br></div>
<div class="v" id="v78"><span class="vn">78</span> <span class="br-ind"><br><span class="indent">&nbsp;</span></span>মিথ্যা কথা বলে আমার সর্বনাশ করার জন্য <br><span class="br-ind"><br><span class="indent">&nbsp;</span></span>অহংকারীরা লজ্জিত হোক; <br><span class="br-ind"><br><span class="indent">&nbsp;</span></span>কিন্তু আমি তোমার নিয়ম-কানুনের বিষয় ধ্যান করব। <br></div>
<div class="v" id="v79"><span class="vn">79</span> <span class="br-ind"><br><span class="indent">&nbsp;</span></span>যারা তোমাকে ভক্তিপূর্ণ ভয় করে ও তোমার বাক্য বুঝতে পারে <br><span class="br-ind"><br><span class="indent">&nbsp;</span></span>তারা আমার কাছে ফিরে আসুক। <br></div>
<div class="v" id="v80"><span class="vn">80</span> <span class="br-ind"><br><span class="indent">&nbsp;</span></span>তোমার নিয়ম পালন করার সময় আমার অন্তর <br><span class="br-ind"><br><span class="indent">&nbsp;</span></span>যেন নিখুঁত থাকে, <br><span class="br-ind"><br><span class="indent">&nbsp;</span></span>যাতে আমি লজ্জায় না পড়ি। <br></div>
<div class="v" id="v81"><h2>כ কফ</h2><span class="vn">81</span> <span class="br-ind"><br><span class="indent">&nbsp;</span></span>তুমি আমাকে রক্ষা করবে সেই অপেক্ষায় থাকতে থাকতে <br><span class="br-ind"><br><span class="indent">&nbsp;</span></span>আমার শক্তি কমে যাচ্ছে; <br><span class="br-ind"><br><span class="indent">&nbsp;</span></span>আমি তোমার বাক্যে আশা রেখেছি। <br></div>
<div class="v" id="v82"><span class="vn">82</span> <span class="br-ind"><br><span class="indent">&nbsp;</span></span>তোমার প্রতিজ্ঞা পূর্ণ হবার অপেক্ষায় আমার চোখ দুর্বল হয়ে পড়েছে; <br><span class="br-ind"><br><span class="indent">&nbsp;</span></span>আমি বলি, “কখন তুমি আমাকে সান্ত্বনা দেবে?” <br></div>
<div class="v" id="v83"><span class="vn">83</span> <span class="br-ind"><br><span class="indent">&nbsp;</span></span>আংগুর-রস রাখা চামড়ার থলি ধূমায় যেমন নষ্ট হয়ে যায় <br><span class="br-ind"><br><span class="indent">&nbsp;</span></span>আমি তেমনই হয়েছি; <br><span class="br-ind"><br><span class="indent">&nbsp;</span></span>তবুও তোমার নিয়ম আমি ভুলে যাই না। <br></div>
<div class="v" id="v84"><span class="vn">84</span> <span class="br-ind"><br><span class="indent">&nbsp;</span></span>তোমার এই দাসের আয়ু আর কতকাল? <br><span class="br-ind"><br><span class="indent">&nbsp;</span></span>আমাকে যারা অত্যাচার করে কবে তুমি তাদের বিচার করবে? <br></div>
<div class="v" id="v85"><span class="vn">85</span> <span class="br-ind"><br><span class="indent">&nbsp;</span></span>অহংকারীরা আমার জন্য গর্ত খুঁড়েছে; <br><span class="br-ind"><br><span class="indent">&nbsp;</span></span>তারা তোমার নির্দেশ মানে না। <br></div>
<div class="v" id="v86"><span class="vn">86</span> <span class="br-ind"><br><span class="indent">&nbsp;</span></span>তোমার সমস্ত আদেশই বিশ্বাসযোগ্য। <br><span class="br-ind"><br><span class="indent">&nbsp;</span></span>লোকে মিথ্যা কথা বলে আমাকে অত্যাচার করে; <br><span class="br-ind"><br><span class="indent">&nbsp;</span></span>তুমি আমাকে সাহায্য কর। <br></div>
<div class="v" id="v87"><span class="vn">87</span> <span class="br-ind"><br><span class="indent">&nbsp;</span></span>পৃথিবী থেকে তারা আমাকে প্রায় মুছে ফেলেছিল, <br><span class="br-ind"><br><span class="indent">&nbsp;</span></span>কিন্তু তোমার নিয়ম-কানুন আমি ত্যাগ করি নি। <br></div>
<div class="v" id="v88"><span class="vn">88</span> <span class="br-ind"><br><span class="indent">&nbsp;</span></span>তোমার অটল ভালবাসায় তুমি আমাকে নতুন শক্তি দাও, <br><span class="br-ind"><br><span class="indent">&nbsp;</span></span>যাতে তোমার মুখের বাক্য আমি পালন করতে পারি। <br></div>
<div class="v" id="v89"><h2>ל লামদ</h2><span class="vn">89</span> <span class="br-ind"><br><span class="indent">&nbsp;</span></span>হে সদাপ্রভু, তোমার বাক্য স্বর্গে চিরকাল স্থির আছে। <br></div>
<div class="v" id="v90"><span class="vn">90</span> <span class="br-ind"><br><span class="indent">&nbsp;</span></span>বংশের পর বংশ ধরে তোমার বিশ্বস্ততা বয়ে চলেছে; <br><span class="br-ind"><br><span class="indent">&nbsp;</span></span>তুমি পৃথিবী স্থাপন করেছ, আর তা স্থির রয়েছে। <br></div>
<div class="v" id="v91"><span class="vn">91</span> <span class="br-ind"><br><span class="indent">&nbsp;</span></span>তোমার আইন-কানুন অনুসারে আজও সব কিছু স্থির আছে, <br><span class="br-ind"><br><span class="indent">&nbsp;</span></span>কারণ সেগুলো তোমার অধীনে রয়েছে। <br></div>
<div class="v" id="v92"><span class="vn">92</span> <span class="br-ind"><br><span class="indent">&nbsp;</span></span>তোমার সব নির্দেশে যদি আমি আনন্দ না পেতাম, <br><span class="br-ind"><br><span class="indent">&nbsp;</span></span>তবে আমার কষ্টে আমি ধ্বংস হয়ে যেতাম। <br></div>
<div class="v" id="v93"><span class="vn">93</span> <span class="br-ind"><br><span class="indent">&nbsp;</span></span>তোমার নিয়ম-কানুন আমি কখনও ভুলে যাব না, <br><span class="br-ind"><br><span class="indent">&nbsp;</span></span>কারণ তার দ্বারাই তো তুমি আমাকে নতুন শক্তি দান করেছ। <br></div>
<div class="v" id="v94"><span class="vn">94</span> <span class="br-ind"><br><span class="indent">&nbsp;</span></span>আমাকে রক্ষা কর, কারণ আমি তোমারই; <br><span class="br-ind"><br><span class="indent">&nbsp;</span></span>তোমার নিয়ম-কানুনের দিকে আমি মনোযোগ দিয়েছি। <br></div>
<div class="v" id="v95"><span class="vn">95</span> <span class="br-ind"><br><span class="indent">&nbsp;</span></span>দুষ্টেরা আমাকে ধ্বংস করার জন্য অপেক্ষা করছে, <br><span class="br-ind"><br><span class="indent">&nbsp;</span></span>কিন্তু তোমার বাক্য নিয়ে আমি গভীরভাবে চিন্তা করব। <br></div>
<div class="v" id="v96"><span class="vn">96</span> <span class="br-ind"><br><span class="indent">&nbsp;</span></span>আমি দেখেছি কোন কিছুরই পরিপূর্ণতা নেই, <br><span class="br-ind"><br><span class="indent">&nbsp;</span></span>কিন্তু তোমার আদেশগুলো সব দিক থেকেই পরিপূর্ণ। <br></div>
<div class="v" id="v97"><h2>מ মেম</h2><span class="vn">97</span> <span class="br-ind"><br><span class="indent">&nbsp;</span></span>আমি তোমার নির্দেশ কত ভালবাসি! <br><span class="br-ind"><br><span class="indent">&nbsp;</span></span>সারা দিন আমি তা ধ্যান করি। <br></div>
<div class="v" id="v98"><span class="vn">98</span> <span class="br-ind"><br><span class="indent">&nbsp;</span></span>তোমার সব আদেশ আমার শত্রুদের চেয়ে <br><span class="br-ind"><br><span class="indent">&nbsp;</span></span>আমাকে বুদ্ধিমান করে তোলে, <br><span class="br-ind"><br><span class="indent">&nbsp;</span></span>কারণ সেগুলো সব সময়েই আমার সংগে সংগে থাকে। <br></div>
<div class="v" id="v99"><span class="vn">99</span> <span class="br-ind"><br><span class="indent">&nbsp;</span></span>আমার সব শিক্ষকদের চেয়ে আমি জ্ঞানবান, <br><span class="br-ind"><br><span class="indent">&nbsp;</span></span>কারণ তোমার সমস্ত কথা আমি ধ্যান করি। <br></div>
<div class="v" id="v100"><span class="vn">100</span> <span class="br-ind"><br><span class="indent">&nbsp;</span></span>বৃদ্ধ লোকদের চেয়েও আমি বেশী বুঝি, <br><span class="br-ind"><br><span class="indent">&nbsp;</span></span>কারণ আমি তোমার নিয়ম-কানুন পালন করি। <br></div>
<div class="v" id="v101"><span class="vn">101</span> <span class="br-ind"><br><span class="indent">&nbsp;</span></span>সমস্ত কুপথ থেকে আমার পা আমি সরিয়ে রেখেছি, <br><span class="br-ind"><br><span class="indent">&nbsp;</span></span>যাতে আমি তোমার বাক্য পালন করতে পারি। <br></div>
<div class="v" id="v102"><span class="vn">102</span> <span class="br-ind"><br><span class="indent">&nbsp;</span></span>তোমার আইন-কানুনের পথ থেকে আমি সরে যাই নি, <br><span class="br-ind"><br><span class="indent">&nbsp;</span></span>কারণ তুমি নিজেই আমাকে শিক্ষা দিয়েছ। <br></div>
<div class="v" id="v103"><span class="vn">103</span> <span class="br-ind"><br><span class="indent">&nbsp;</span></span>তোমার সব প্রতিজ্ঞা আমার জিভে কেমন মিষ্টি লাগে! <br><span class="br-ind"><br><span class="indent">&nbsp;</span></span>তা আমার মুখে মধুর চেয়েও মিষ্টি মনে হয়। <br></div>
<div class="v" id="v104"><span class="vn">104</span> <span class="br-ind"><br><span class="indent">&nbsp;</span></span>তোমার নিয়ম-কানুন থেকে আমি বিচারবুদ্ধি লাভ করি, <br><span class="br-ind"><br><span class="indent">&nbsp;</span></span>তাই আমি সমস্ত মিথ্যা পথ ঘৃণা করি। <br></div>
<div class="v" id="v105"><h2>נ নুন</h2><span class="vn">105</span> <span class="br-ind"><br><span class="indent">&nbsp;</span></span>তোমার বাক্য আমার পথ দেখাবার বাতি, <br><span class="br-ind"><br><span class="indent">&nbsp;</span></span>আমার চলার পথের আলো। <br></div>
<div class="v" id="v106"><span class="vn">106</span> <span class="br-ind"><br><span class="indent">&nbsp;</span></span>আমি তোমার ন্যায়পূর্ণ আইন-কানুন মেনে চলার শপথ করেছি, <br><span class="br-ind"><br><span class="indent">&nbsp;</span></span>আর সেই শপথ পাকাপোক্ত করেছি। <br></div>
<div class="v" id="v107"><span class="vn">107</span> <span class="br-ind"><br><span class="indent">&nbsp;</span></span>আমি অনেক কষ্ট সহ্য করছি; <br><span class="br-ind"><br><span class="indent">&nbsp;</span></span>হে সদাপ্রভু, তোমার বাক্য অনুসারে আমাকে নতুন শক্তি দাও। <br></div>
<div class="v" id="v108"><span class="vn">108</span> <span class="br-ind"><br><span class="indent">&nbsp;</span></span>হে সদাপ্রভু, আমি নিজের ইচ্ছায় যে প্রশংসা উৎসর্গ করি <br><span class="br-ind"><br><span class="indent">&nbsp;</span></span>তা তুমি গ্রহণ কর, <br><span class="br-ind"><br><span class="indent">&nbsp;</span></span>আর তোমার আইন-কানুন আমাকে শিক্ষা দাও। <br></div>
<div class="v" id="v109"><span class="vn">109</span> <span class="br-ind"><br><span class="indent">&nbsp;</span></span>যদিও সব সময় আমি জীবনটাকে হাতের মুঠোয় নিয়ে চলি, <br><span class="br-ind"><br><span class="indent">&nbsp;</span></span>তবুও তোমার নির্দেশ আমি ভুলে যাই না। <br></div>
<div class="v" id="v110"><span class="vn">110</span> <span class="br-ind"><br><span class="indent">&nbsp;</span></span>দুষ্টেরা আমার জন্য ফাঁদ পেতেছে, <br><span class="br-ind"><br><span class="indent">&nbsp;</span></span>কিন্তু আমি তোমার নিয়ম-কানুন থেকে সরে যাই নি। <br></div>
<div class="v" id="v111"><span class="vn">111</span> <span class="br-ind"><br><span class="indent">&nbsp;</span></span>তোমার বাক্য আমার চিরকালের সম্পত্তি; <br><span class="br-ind"><br><span class="indent">&nbsp;</span></span>তা আমার অন্তরের আনন্দ। <br></div>
<div class="v" id="v112"><span class="vn">112</span> <span class="br-ind"><br><span class="indent">&nbsp;</span></span>সব সময়, এমন কি, শেষ পর্যন্ত <br><span class="br-ind"><br><span class="indent">&nbsp;</span></span>তোমার নিয়ম পালন করার জন্য <br><span class="br-ind"><br><span class="indent">&nbsp;</span></span>আমার অন্তরকে আমি স্থির করেছি। <br></div>
<div class="v" id="v113"><h2>ס সামক</h2><span class="vn">113</span> <span class="br-ind"><br><span class="indent">&nbsp;</span></span>দু’মনা লোকদের আমি পছন্দ করি না, <br><span class="br-ind"><br><span class="indent">&nbsp;</span></span>কিন্তু তোমার নির্দেশ আমি ভালবাসি। <br></div>
<div class="v" id="v114"><span class="vn">114</span> <span class="br-ind"><br><span class="indent">&nbsp;</span></span>তুমিই আমার আশ্রয় ও আমার ঢাল; <br><span class="br-ind"><br><span class="indent">&nbsp;</span></span>তোমার বাক্যের উপরেই আমি আশা রেখেছি। <br></div>
<div class="v" id="v115"><span class="vn">115</span> <span class="br-ind"><br><span class="indent">&nbsp;</span></span>তোমরা যারা মন্দ কাজ কর, <br><span class="br-ind"><br><span class="indent">&nbsp;</span></span>তোমরা আমার কাছ থেকে দূর হও, <br><span class="br-ind"><br><span class="indent">&nbsp;</span></span>যাতে আমার ঈশ্বরের আদেশ আমি পালন করতে পারি। <br></div>
<div class="v" id="v116"><span class="vn">116</span> <span class="br-ind"><br><span class="indent">&nbsp;</span></span>তোমার প্রতিজ্ঞা অনুসারে তুমি আমাকে ধরে রাখ, <br><span class="br-ind"><br><span class="indent">&nbsp;</span></span>তাতে আমি বেঁচে থাকব; <br><span class="br-ind"><br><span class="indent">&nbsp;</span></span>তোমার উপর আমার যে আশা আছে <br><span class="br-ind"><br><span class="indent">&nbsp;</span></span>সেই বিষয়ে তুমি আমাকে লজ্জিত হতে দিয়ো না। <br></div>
<div class="v" id="v117"><span class="vn">117</span> <span class="br-ind"><br><span class="indent">&nbsp;</span></span>আমাকে ধর, তাহলে আমি রক্ষা পাব, <br><span class="br-ind"><br><span class="indent">&nbsp;</span></span>আর তোমার নিয়ম আমি সব সময় মেনে চলব। <br></div>
<div class="v" id="v118"><span class="vn">118</span> <span class="br-ind"><br><span class="indent">&nbsp;</span></span>তোমার নিয়ম থেকে যারা দূরে চলে যায় <br><span class="br-ind"><br><span class="indent">&nbsp;</span></span>তাদের তুমি অগ্রাহ্য করেছ, <br><span class="br-ind"><br><span class="indent">&nbsp;</span></span>কারণ তাদের ভান করা নিষ্ফল। <br></div>
<div class="v" id="v119"><span class="vn">119</span> <span class="br-ind"><br><span class="indent">&nbsp;</span></span>পৃথিবীর সব দুষ্টদের তুমি ময়লার মত দূর করে দিয়ে থাক, <br><span class="br-ind"><br><span class="indent">&nbsp;</span></span>সেইজন্যই তো তোমার সব কথা আমি ভালবাসি। <br></div>
<div class="v" id="v120"><span class="vn">120</span> <span class="br-ind"><br><span class="indent">&nbsp;</span></span>তোমার ভয়ে আমার গায়ে কাঁটা দেয়; <br><span class="br-ind"><br><span class="indent">&nbsp;</span></span>তোমার আইন-কানুনের দরুন আমি ভয়-ভক্তিতে পূর্ণ হই। <br></div>
<div class="v" id="v121"><h2>ע অয়িন</h2><span class="vn">121</span> <span class="br-ind"><br><span class="indent">&nbsp;</span></span>আমি ন্যায়বিচার ও ন্যায় কাজ করেছি; <br><span class="br-ind"><br><span class="indent">&nbsp;</span></span>যারা আমাকে অত্যাচার করে তাদের হাতে <br><span class="br-ind"><br><span class="indent">&nbsp;</span></span>তুমি আমাকে ছেড়ে দিয়ো না। <br></div>
<div class="v" id="v122"><span class="vn">122</span> <span class="br-ind"><br><span class="indent">&nbsp;</span></span>তোমার এই দাসের মংগলের ভার তুমি নাও; <br><span class="br-ind"><br><span class="indent">&nbsp;</span></span>অহংকারীদের আমাকে অত্যাচার করতে দিয়ো না। <br></div>
<div class="v" id="v123"><span class="vn">123</span> <span class="br-ind"><br><span class="indent">&nbsp;</span></span>তোমার সততা অনুসারে তুমি যে প্রতিজ্ঞা করেছ তা পূর্ণ হবার <br><span class="br-ind"><br><span class="indent">&nbsp;</span></span>এবং তোমার দেওয়া উদ্ধার পাবার অপেক্ষায় থেকে <br><span class="br-ind"><br><span class="indent">&nbsp;</span></span>আমার চোখ দুর্বল হয়ে পড়েছে। <br></div>
<div class="v" id="v124"><span class="vn">124</span> <span class="br-ind"><br><span class="indent">&nbsp;</span></span>তোমার এই দাসের সংগে তোমার অটল ভালবাসা অনুসারে <br><span class="br-ind"><br><span class="indent">&nbsp;</span></span>ব্যবহার কর, <br><span class="br-ind"><br><span class="indent">&nbsp;</span></span>আর তোমার নিয়ম আমাকে শিক্ষা দাও। <br></div>
<div class="v" id="v125"><span class="vn">125</span> <span class="br-ind"><br><span class="indent">&nbsp;</span></span>আমি তোমার দাস; <br><span class="br-ind"><br><span class="indent">&nbsp;</span></span>আমাকে বুঝবার শক্তি দাও <br><span class="br-ind"><br><span class="indent">&nbsp;</span></span>যাতে আমি তোমার কথা বুঝতে পারি। <br></div>
<div class="v" id="v126"><span class="vn">126</span> <span class="br-ind"><br><span class="indent">&nbsp;</span></span>হে সদাপ্রভু, এখন তোমার কাজে নামার সময় হয়েছে; <br><span class="br-ind"><br><span class="indent">&nbsp;</span></span>লোকে তো তোমার নির্দেশ অমান্য করেছে। <br></div>
<div class="v" id="v127"><span class="vn">127</span> <span class="br-ind"><br><span class="indent">&nbsp;</span></span>সেইজন্য আমি তোমার সমস্ত আদেশ <br><span class="br-ind"><br><span class="indent">&nbsp;</span></span>সোনার চেয়ে, খাঁটি সোনার চেয়েও ভালবাসি। <br></div>
<div class="v" id="v128"><span class="vn">128</span> <span class="br-ind"><br><span class="indent">&nbsp;</span></span>তোমার সমস্ত নিয়ম-কানুন আমি ঠিক বলে মনে করি, <br><span class="br-ind"><br><span class="indent">&nbsp;</span></span>আর সমস্ত মিথ্যা পথ ঘৃণা করি। <br></div>
<div class="v" id="v129"><h2>פ পে</h2><span class="vn">129</span> <span class="br-ind"><br><span class="indent">&nbsp;</span></span>তোমার সমস্ত কথা চমৎকার, <br><span class="br-ind"><br><span class="indent">&nbsp;</span></span>সেইজন্যই আমি তা পালন করে থাকি। <br></div>
<div class="v" id="v130"><span class="vn">130</span> <span class="br-ind"><br><span class="indent">&nbsp;</span></span>তোমার বাক্য প্রকাশিত হলে তা আলো দান করে; <br><span class="br-ind"><br><span class="indent">&nbsp;</span></span>তা সরলমনা লোকদের বুঝবার শক্তি দেয়। <br></div>
<div class="v" id="v131"><span class="vn">131</span> <span class="br-ind"><br><span class="indent">&nbsp;</span></span>তোমার আদেশ পাবার জন্য আমি আকুল হয়ে ছিলাম, <br><span class="br-ind"><br><span class="indent">&nbsp;</span></span>যেন আমি মুখ খুলে হাঁপাচ্ছিলাম। <br></div>
<div class="v" id="v132"><span class="vn">132</span> <span class="br-ind"><br><span class="indent">&nbsp;</span></span>যারা তোমাকে ভালবাসে তাদের প্রতি তুমি যেমন করে থাক, <br><span class="br-ind"><br><span class="indent">&nbsp;</span></span>তেমনি করে তুমি আমার দিকে ফেরো ও আমার প্রতি দয়া কর। <br></div>
<div class="v" id="v133"><span class="vn">133</span> <span class="br-ind"><br><span class="indent">&nbsp;</span></span>তোমার বাক্য অনুসারে ঠিক পথে চলবার জন্য <br><span class="br-ind"><br><span class="indent">&nbsp;</span></span>তুমি আমার পা স্থির কর; <br><span class="br-ind"><br><span class="indent">&nbsp;</span></span>কোন অন্যায় যেন আমার উপরে কর্তৃত্ব না করে। <br></div>
<div class="v" id="v134"><span class="vn">134</span> <span class="br-ind"><br><span class="indent">&nbsp;</span></span>লোকদের অত্যাচারের হাত থেকে তুমি আমাকে মুক্ত কর <br><span class="br-ind"><br><span class="indent">&nbsp;</span></span>যেন আমি তোমার নিয়ম-কানুন পালন করতে পারি। <br></div>
<div class="v" id="v135"><span class="vn">135</span> <span class="br-ind"><br><span class="indent">&nbsp;</span></span>তোমার দয়া আলোর মত করে <br><span class="br-ind"><br><span class="indent">&nbsp;</span></span>তোমার এই দাসের উপর পড়ুক; <br><span class="br-ind"><br><span class="indent">&nbsp;</span></span>তোমার সব নিয়ম আমাকে শিক্ষা দাও। <br></div>
<div class="v" id="v136"><span class="vn">136</span> <span class="br-ind"><br><span class="indent">&nbsp;</span></span>আমার চোখের জল স্রোতের মত বইছে, <br><span class="br-ind"><br><span class="indent">&nbsp;</span></span>কারণ লোকে তোমার নির্দেশ মানে না। <br></div>
<div class="v" id="v137"><h2>צ সাদে</h2><span class="vn">137</span> <span class="br-ind"><br><span class="indent">&nbsp;</span></span>হে সদাপ্রভু, তুমি ন্যায়বান; <br><span class="br-ind"><br><span class="indent">&nbsp;</span></span>তোমার বিচার ন্যায্য। <br></div>
<div class="v" id="v138"><span class="vn">138</span> <span class="br-ind"><br><span class="indent">&nbsp;</span></span>তোমার ন্যায্যতায় ও মহা বিশ্বস্ততায় <br><span class="br-ind"><br><span class="indent">&nbsp;</span></span>তুমি তোমার আইন-কানুন দিয়েছ। <br></div>
<div class="v" id="v139"><span class="vn">139</span> <span class="br-ind"><br><span class="indent">&nbsp;</span></span>আমার শত্রুরা তোমার বাক্য ভুলে গেছে বলে <br><span class="br-ind"><br><span class="indent">&nbsp;</span></span>তোমার সম্মান রক্ষার জন্য গভীর আগ্রহ <br><span class="br-ind"><br><span class="indent">&nbsp;</span></span>আমাকে পেয়ে বসেছে। <br></div>
<div class="v" id="v140"><span class="vn">140</span> <span class="br-ind"><br><span class="indent">&nbsp;</span></span>তোমার বাক্য একেবারে খাঁটি বলে প্রমাণিত হয়েছে, <br><span class="br-ind"><br><span class="indent">&nbsp;</span></span>তাই তোমার এই দাস তা ভালবাসে। <br></div>
<div class="v" id="v141"><span class="vn">141</span> <span class="br-ind"><br><span class="indent">&nbsp;</span></span>যদিও আমি সামান্য ও তুচ্ছ, <br><span class="br-ind"><br><span class="indent">&nbsp;</span></span>তবুও আমি তোমার নিয়ম-কানুন ভুলে যাই না। <br></div>
<div class="v" id="v142"><span class="vn">142</span> <span class="br-ind"><br><span class="indent">&nbsp;</span></span>তোমার ন্যায্যতা চিরকাল স্থায়ী, <br><span class="br-ind"><br><span class="indent">&nbsp;</span></span>আর তোমার সমস্ত নির্দেশ সত্য। <br></div>
<div class="v" id="v143"><span class="vn">143</span> <span class="br-ind"><br><span class="indent">&nbsp;</span></span>কষ্ট ও যন্ত্রণা আমার উপর এসে পড়েছে, <br><span class="br-ind"><br><span class="indent">&nbsp;</span></span>কিন্তু তোমার সব আদেশেই আমি আনন্দ পাই। <br></div>
<div class="v" id="v144"><span class="vn">144</span> <span class="br-ind"><br><span class="indent">&nbsp;</span></span>তোমার সব কথা চিরকাল ন্যায়ে পূর্ণ; <br><span class="br-ind"><br><span class="indent">&nbsp;</span></span>আমাকে তা বুঝবার শক্তি দাও যেন আমি বেঁচে থাকতে পারি। <br></div>
<div class="v" id="v145"><h2>ק কূফ</h2><span class="vn">145</span> <span class="br-ind"><br><span class="indent">&nbsp;</span></span>আমার সমস্ত অন্তর দিয়ে আমি তোমাকে ডাকছি; <br><span class="br-ind"><br><span class="indent">&nbsp;</span></span>হে সদাপ্রভু, আমাকে উত্তর দাও। <br><span class="br-ind"><br><span class="indent">&nbsp;</span></span>আমি তোমার সব নিয়ম পালন করব। <br></div>
<div class="v" id="v146"><span class="vn">146</span> <span class="br-ind"><br><span class="indent">&nbsp;</span></span>আমি তোমাকেই ডাকছি, আমাকে উদ্ধার কর; <br><span class="br-ind"><br><span class="indent">&nbsp;</span></span>আমি তোমার সব কথা পালন করব। <br></div>
<div class="v" id="v147"><span class="vn">147</span> <span class="br-ind"><br><span class="indent">&nbsp;</span></span>ভোর হওয়ার আগেই আমি উঠে সাহায্যের জন্য কাঁদি; <br><span class="br-ind"><br><span class="indent">&nbsp;</span></span>তোমার প্রতিজ্ঞার উপর আমি নির্ভর করে আছি। <br></div>
<div class="v" id="v148"><span class="vn">148</span> <span class="br-ind"><br><span class="indent">&nbsp;</span></span>রাত শেষ হবার আগেই আমার চোখ খুলে যায়, <br><span class="br-ind"><br><span class="indent">&nbsp;</span></span>যেন তোমার সব প্রতিজ্ঞা নিয়ে আমি ধ্যান করতে পারি। <br></div>
<div class="v" id="v149"><span class="vn">149</span> <span class="br-ind"><br><span class="indent">&nbsp;</span></span>তোমার অটল ভালবাসা অনুসারে তুমি আমার কথা শোন; <br><span class="br-ind"><br><span class="indent">&nbsp;</span></span>হে সদাপ্রভু, তোমার আইন-কানুন অনুসারে <br><span class="br-ind"><br><span class="indent">&nbsp;</span></span>তুমি আমাকে নতুন শক্তি দাও। <br></div>
<div class="v" id="v150"><span class="vn">150</span> <span class="br-ind"><br><span class="indent">&nbsp;</span></span>যারা খারাপ কাজ করে তারা কাছে এসে পড়েছে; <br><span class="br-ind"><br><span class="indent">&nbsp;</span></span>তারা তোমার নির্দেশ থেকে অনেক দূরে থাকে। <br></div>
<div class="v" id="v151"><span class="vn">151</span> <span class="br-ind"><br><span class="indent">&nbsp;</span></span>কিন্তু হে সদাপ্রভু, তুমি তো কাছেই আছ, <br><span class="br-ind"><br><span class="indent">&nbsp;</span></span>আর তোমার সমস্ত আদেশ সত্য। <br></div>
<div class="v" id="v152"><span class="vn">152</span> <span class="br-ind"><br><span class="indent">&nbsp;</span></span>তোমার বাক্য থেকে অনেক আগেই আমি জেনেছি যে, <br><span class="br-ind"><br><span class="indent">&nbsp;</span></span>তুমি চিরকালের জন্য তা স্থির করেছ। <br></div>
<div class="v" id="v153"><h2>ר রেশ</h2><span class="vn">153</span> <span class="br-ind"><br><span class="indent">&nbsp;</span></span>আমার দুর্দশার দিকে তাকাও, আমাকে রক্ষা কর, <br><span class="br-ind"><br><span class="indent">&nbsp;</span></span>কারণ আমি তোমার নির্দেশ ভুলে যাই নি। <br></div>
<div class="v" id="v154"><span class="vn">154</span> <span class="br-ind"><br><span class="indent">&nbsp;</span></span>আমার পক্ষ হয়ে কথা বল, <br><span class="br-ind"><br><span class="indent">&nbsp;</span></span>আর আমি যে নির্দোষ তা প্রমাণ কর; <br><span class="br-ind"><br><span class="indent">&nbsp;</span></span>তোমার প্রতিজ্ঞা অনুসারে আমাকে নতুন শক্তি দাও। <br></div>
<div class="v" id="v155"><span class="vn">155</span> <span class="br-ind"><br><span class="indent">&nbsp;</span></span>দুষ্ট লোকদের কাছ থেকে উদ্ধার অনেক দূরে রয়েছে, <br><span class="br-ind"><br><span class="indent">&nbsp;</span></span>কারণ তারা তোমার নিয়মের দিকে মনোযোগ দেয় না। <br></div>
<div class="v" id="v156"><span class="vn">156</span> <span class="br-ind"><br><span class="indent">&nbsp;</span></span>হে সদাপ্রভু, তোমার মমতা অনেক বেশী; <br><span class="br-ind"><br><span class="indent">&nbsp;</span></span>তোমার আইন-কানুন অনুসারে আমাকে নতুন শক্তি দাও। <br></div>
<div class="v" id="v157"><span class="vn">157</span> <span class="br-ind"><br><span class="indent">&nbsp;</span></span>আমার শত্রুরা ও অত্যাচারী লোকেরা সংখ্যায় অনেক, <br><span class="br-ind"><br><span class="indent">&nbsp;</span></span>কিন্তু আমি তোমার বাক্য থেকে সরে যাই নি। <br></div>
<div class="v" id="v158"><span class="vn">158</span> <span class="br-ind"><br><span class="indent">&nbsp;</span></span>বিশ্বাসঘাতকদের দেখে আমার ঘৃণা লাগে, <br><span class="br-ind"><br><span class="indent">&nbsp;</span></span>কারণ তারা তোমার বাক্য অনুসারে চলে না। <br></div>
<div class="v" id="v159"><span class="vn">159</span> <span class="br-ind"><br><span class="indent">&nbsp;</span></span>দেখ, আমি তোমার নিয়ম-কানুন কেমন ভালবাসি! <br><span class="br-ind"><br><span class="indent">&nbsp;</span></span>হে সদাপ্রভু, তোমার অটল ভালবাসা অনুসারে <br><span class="br-ind"><br><span class="indent">&nbsp;</span></span>আমাকে নতুন শক্তি দাও। <br></div>
<div class="v" id="v160"><span class="vn">160</span> <span class="br-ind"><br><span class="indent">&nbsp;</span></span>তোমার সমস্ত বাক্য সত্য; <br><span class="br-ind"><br><span class="indent">&nbsp;</span></span>তোমার প্রত্যেকটি ন্যায়পূর্ণ আইন চিরকাল স্থায়ী। <br></div>
<div class="v" id="v161"><h2>ש শিন</h2><span class="vn">161</span> <span class="br-ind"><br><span class="indent">&nbsp;</span></span>শাসনকর্তারা বিনা কারণেই আমার উপর অত্যাচার করেন, <br><span class="br-ind"><br><span class="indent">&nbsp;</span></span>কিন্তু আমার অন্তরে তোমার বাক্যের প্রতি <br><span class="br-ind"><br><span class="indent">&nbsp;</span></span>ভক্তিপূর্ণ ভয় রয়েছে। <br></div>
<div class="v" id="v162"><span class="vn">162</span> <span class="br-ind"><br><span class="indent">&nbsp;</span></span>যুদ্ধে পাওয়া জিনিসপত্র নিয়ে লোকে যেমন আনন্দ পায়, <br><span class="br-ind"><br><span class="indent">&nbsp;</span></span>ঠিক তেমনি তোমার প্রতিজ্ঞার জন্য আমি আনন্দ পাই। <br></div>
<div class="v" id="v163"><span class="vn">163</span> <span class="br-ind"><br><span class="indent">&nbsp;</span></span>মিথ্যাকে আমি ঘৃণা করি, জঘন্য মনে করি, <br><span class="br-ind"><br><span class="indent">&nbsp;</span></span>কিন্তু তোমার নির্দেশ আমি ভালবাসি। <br></div>
<div class="v" id="v164"><span class="vn">164</span> <span class="br-ind"><br><span class="indent">&nbsp;</span></span>তোমার ন্যায়পূর্ণ আইন-কানুনের জন্য <br><span class="br-ind"><br><span class="indent">&nbsp;</span></span>দিনে সাত বার আমি তোমার গৌরব করি। <br></div>
<div class="v" id="v165"><span class="vn">165</span> <span class="br-ind"><br><span class="indent">&nbsp;</span></span>যারা তোমার নির্দেশ ভালবাসে তারা খুব শান্তি পায়; <br><span class="br-ind"><br><span class="indent">&nbsp;</span></span>কোন কিছুতেই তারা উছোট খায় না। <br></div>
<div class="v" id="v166"><span class="vn">166</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমাকে উদ্ধার করবে <br><span class="br-ind"><br><span class="indent">&nbsp;</span></span>আমি সেই আশায় আছি, <br><span class="br-ind"><br><span class="indent">&nbsp;</span></span>আর তোমার আদেশ পালন করছি। <br></div>
<div class="v" id="v167"><span class="vn">167</span> <span class="br-ind"><br><span class="indent">&nbsp;</span></span>আমি তোমার সব কথা মেনে চলি আর তা খুব ভালবাসি। <br></div>
<div class="v" id="v168"><span class="vn">168</span> <span class="br-ind"><br><span class="indent">&nbsp;</span></span>আমি তোমার নিয়ম-কানুন ও সব কথা মেনে চলি, <br><span class="br-ind"><br><span class="indent">&nbsp;</span></span>কারণ আমার জীবনের আগাগোড়াই তোমার জানা আছে। <br></div>
<div class="v" id="v169"><h2>ת তৌ</h2><span class="vn">169</span> <span class="br-ind"><br><span class="indent">&nbsp;</span></span>হে সদাপ্রভু, আমার কান্না তোমার সামনে উপস্থিত হোক; <br><span class="br-ind"><br><span class="indent">&nbsp;</span></span>তোমার বাক্য অনুসারে আমাকে বুঝবার শক্তি দাও। <br></div>
<div class="v" id="v170"><span class="vn">170</span> <span class="br-ind"><br><span class="indent">&nbsp;</span></span>আমার মিনতি তোমার সামনে উপস্থিত হোক; <br><span class="br-ind"><br><span class="indent">&nbsp;</span></span>তোমার প্রতিজ্ঞা অনুসারে তুমি আমাকে উদ্ধার কর। <br></div>
<div class="v" id="v171"><span class="vn">171</span> <span class="br-ind"><br><span class="indent">&nbsp;</span></span>আমার ঠোঁট থেকে তোমার প্রশংসা উপ্‌চে পড়ুক, <br><span class="br-ind"><br><span class="indent">&nbsp;</span></span>কারণ তুমিই আমাকে তোমার নিয়ম শিক্ষা দিচ্ছ। <br></div>
<div class="v" id="v172"><span class="vn">172</span> <span class="br-ind"><br><span class="indent">&nbsp;</span></span>আমার জিভ্‌ তোমার বাক্য নিয়ে গান করুক, <br><span class="br-ind"><br><span class="indent">&nbsp;</span></span>কারণ তোমার সমস্ত আদেশ ন্যায়পূর্ণ। <br></div>
<div class="v" id="v173"><span class="vn">173</span> <span class="br-ind"><br><span class="indent">&nbsp;</span></span>তোমার হাত আমাকে সাহায্য করতে প্রস্তুত থাকুক, <br><span class="br-ind"><br><span class="indent">&nbsp;</span></span>কারণ তোমার নিয়ম-কানুন আমি পালন করব বলে ঠিক করেছি। <br></div>
<div class="v" id="v174"><span class="vn">174</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমাকে উদ্ধার করবে <br><span class="br-ind"><br><span class="indent">&nbsp;</span></span>সেজন্য আমি আগ্রহের সংগে অপেক্ষা করে আছি; <br><span class="br-ind"><br><span class="indent">&nbsp;</span></span>তোমার সব নির্দেশই আমার আনন্দের বিষয়। <br></div>
<div class="v" id="v175"><span class="vn">175</span> <span class="br-ind"><br><span class="indent">&nbsp;</span></span>আমাকে বাঁচতে দাও যেন আমি তোমার গৌরব করতে পারি; <br><span class="br-ind"><br><span class="indent">&nbsp;</span></span>তোমার আইন-কানুন আমাকে সাহায্য করুক। <br></div>
<div class="v" id="v176"><span class="vn">176</span> <span class="br-ind"><br><span class="indent">&nbsp;</span></span>হারানো ভেড়ার মত আমি বিপথে গিয়েছি; <br><span class="br-ind"><br><span class="indent">&nbsp;</span></span>তোমার দাসকে তুমি খুঁজে নাও, <br><span class="br-ind"><br><span class="indent">&nbsp;</span></span>কারণ তোমার আদেশ আমি ভুলে যাই নি।<br></div>
</div>
<!-- PARSED ABOVE; EDITING MAY BREAK PARSER -->
</body></html>