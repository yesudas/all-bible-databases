<html><head>
<meta http-equiv="Content-Type" content="text/html;charset=utf-8" />
<title>Ps 132 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 132);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_130.html">130</a> <a href="Ps_131.html">131</a> <b>132</b> <a href="Ps_133.html">133</a> <a href="Ps_134.html">134</a> ... <a href="Ps_150.html">150</a> </div><hr>
<h1>Ps 132</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>উপরে ওঠার গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি দায়ূদের সমস্ত কষ্টের কথা মনে করে দেখ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তিনি তো সদাপ্রভুর কাছে শপথ করেছিলেন, <br><span class="br-ind"><br><span class="indent">&nbsp;</span></span>যাকোবের সেই শক্তিশালী ঈশ্বরের কাছে <br><span class="br-ind"><br><span class="indent">&nbsp;</span></span>এই প্রতিজ্ঞা করেছিলেন, <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>“আমার ঘরে আমি ঢুকব না, <br><span class="br-ind"><br><span class="indent">&nbsp;</span></span>কিম্বা বিছানাতেও শোব না; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমার চোখে ঘুম আসতে দেব না, <br><span class="br-ind"><br><span class="indent">&nbsp;</span></span>চোখের পাতায় তন্দ্রা নামতে দেব না; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যতক্ষণ না সদাপ্রভুর জন্য একটা জায়গা খুঁজে পাই, <br><span class="br-ind"><br><span class="indent">&nbsp;</span></span>যাকোবের সেই শক্তিশালী ঈশ্বরের জন্য <br><span class="br-ind"><br><span class="indent">&nbsp;</span></span>একটা বাসস্থান খুঁজে পাই।” <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমরা ইফ্রাথা থেকে সাক্ষ্য-সিন্দুকের খবর শুনেছিলাম, <br><span class="br-ind"><br><span class="indent">&nbsp;</span></span>যায়ারের মাঠে সেটা পেয়েছিলাম; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>চল, আমরা তাঁর বাসস্থানে যাই, <br><span class="br-ind"><br><span class="indent">&nbsp;</span></span>তাঁর পা-দানিতে উবুড় হয়ে তাঁর উপাসনা করি। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, ওঠো, তোমার বিশ্রামের জায়গায় এস; <br><span class="br-ind"><br><span class="indent">&nbsp;</span></span>তুমি এস, আর তোমার শক্তির সিন্দুক আসুক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার পুরোহিতেরা ন্যায়ের পোশাক পরুক, <br><span class="br-ind"><br><span class="indent">&nbsp;</span></span>আর তোমার ভক্তেরা আনন্দে গান করুক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমার দাস দায়ূদের দরুন তোমার অভিষিক্ত লোকের প্রার্থনা <br><span class="br-ind"><br><span class="indent">&nbsp;</span></span>তুমি ফিরিয়ে দিয়ো না। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সদাপ্রভু দায়ূদের কাছে এই নিশ্চিত শপথ করেছেন <br><span class="br-ind"><br><span class="indent">&nbsp;</span></span>যা তিনি কখনও ভাঙ্গবেন না, <br><span class="br-ind"><br><span class="indent">&nbsp;</span></span>“তোমার একজন সন্তানকে আমি তোমার সিংহাসনে বসাব। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার ছেলেরা যদি আমার স্থাপন করা ব্যবস্থা পালন করে <br><span class="br-ind"><br><span class="indent">&nbsp;</span></span>আর আমার বাক্য মেনে চলে যা আমি তাদের শিখাব, <br><span class="br-ind"><br><span class="indent">&nbsp;</span></span>তাহলে তাদের ছেলেদের চিরকাল ধরে <br><span class="br-ind"><br><span class="indent">&nbsp;</span></span>তোমার সিংহাসনে বসতে দেওয়া হবে।” <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভু সিয়োনকে বেছে নিয়েছেন; <br><span class="br-ind"><br><span class="indent">&nbsp;</span></span>তাঁর বাসস্থানের জন্য এটাই তিনি চেয়েছিলেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তিনি বলেছিলেন, “এটাই আমার চিরকালের বিশ্রামের স্থান; <br><span class="br-ind"><br><span class="indent">&nbsp;</span></span>আমি এখানেই বাস করব, কারণ আমি তা-ই চেয়েছি। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আমি সিয়োনকে প্রচুর খাবার দিয়ে আশীর্বাদ করব; <br><span class="br-ind"><br><span class="indent">&nbsp;</span></span>খাবার দিয়ে সেখানকার গরীব লোকদের তৃপ্ত করব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>আমি সিয়োনের পুরোহিতদের উদ্ধারের পোশাক পরাব; <br><span class="br-ind"><br><span class="indent">&nbsp;</span></span>সেখানকার ভক্তেরা আনন্দে জোরে জোরে গান করবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>আমি সেখানে দায়ূদের জন্য একটা শক্তিশালী বংশ গড়ে তুলব; <br><span class="br-ind"><br><span class="indent">&nbsp;</span></span>আমার অভিষিক্ত লোকের জন্য <br><span class="br-ind"><br><span class="indent">&nbsp;</span></span>আমি একটা বাতি জ্বালাবার ব্যবস্থা করেছি। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>আমি তার শত্রুদের লজ্জার পোশাক পরাব, <br><span class="br-ind"><br><span class="indent">&nbsp;</span></span>কিন্তু তার মাথায় থাকবে উজ্জ্বল মুকুট।”<br></div>
</div>
<!-- PARSED ABOVE; EDITING MAY BREAK PARSER -->
</body></html>