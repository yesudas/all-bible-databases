<html><head>
<meta http-equiv="Content-Type" content="text/html;charset=utf-8" />
<title>Ps 135 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 135);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_133.html">133</a> <a href="Ps_134.html">134</a> <b>135</b> <a href="Ps_136.html">136</a> <a href="Ps_137.html">137</a> ... <a href="Ps_150.html">150</a> </div><hr>
<h1>Ps 135</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>সদাপ্রভুর প্রশংসা হোক। তোমরা সদাপ্রভুর গৌরব কর; <br><span class="br-ind"><br><span class="indent">&nbsp;</span></span>হে সদাপ্রভুর সেবাকারীরা, <br><span class="br-ind"><br><span class="indent">&nbsp;</span></span>যারা সদাপ্রভুর ঘরে সেবা-কাজ করে থাক, <br><span class="br-ind"><br><span class="indent">&nbsp;</span></span>যারা আমাদের ঈশ্বরের ঘরের উঠানে সেবা-কাজ করে থাক, <br><span class="br-ind"><br><span class="indent">&nbsp;</span></span>তোমরা সদাপ্রভুর গৌরব কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুর গৌরব কর, কারণ তিনি মংগলময়; <br><span class="br-ind"><br><span class="indent">&nbsp;</span></span>তাঁর প্রশংসা-গান কর, কারণ তা করা খুব ভাল। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু যাকোবকে তাঁর নিজের জন্য, <br><span class="br-ind"><br><span class="indent">&nbsp;</span></span>ইস্রায়েলকে তাঁর নিজের সম্পত্তি হবার জন্য বেছে নিয়েছেন। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি জানি সদাপ্রভু মহান; <br><span class="br-ind"><br><span class="indent">&nbsp;</span></span>আমাদের প্রভু সব দেব-দেবতার চেয়েও মহান। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশে, পৃথিবীতে, সাগরে ও পৃথিবীর গভীর স্থানে <br><span class="br-ind"><br><span class="indent">&nbsp;</span></span>সদাপ্রভু তাঁর ইচ্ছামত কাজ করেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনিই পৃথিবীর শেষ সীমা থেকে মেঘ উঠিয়ে আনেন; <br><span class="br-ind"><br><span class="indent">&nbsp;</span></span>তিনিই বৃষ্টির জন্য বিদ্যুৎ তৈরী করেন, <br><span class="br-ind"><br><span class="indent">&nbsp;</span></span>আর তাঁর ভাণ্ডার থেকে বাতাস বের করে আনেন। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>মিসরের প্রথম সন্তানগুলোকে তিনিই আঘাত করেছিলেন, <br><span class="br-ind"><br><span class="indent">&nbsp;</span></span>আঘাত করেছিলেন মানুষ ও পশুর প্রথম সন্তানদের। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে মিসর, তিনি তোমার মধ্যে <br><span class="br-ind"><br><span class="indent">&nbsp;</span></span>ফরৌণ ও তাঁর সব কর্মচারীদের বিরুদ্ধে <br><span class="br-ind"><br><span class="indent">&nbsp;</span></span>তাঁর চিহ্ন ও আশ্চর্য কাজ করেছিলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তিনি অনেক জাতিকে আঘাত করেছিলেন <br><span class="br-ind"><br><span class="indent">&nbsp;</span></span>আর শক্তিশালী রাজাদের মেরে ফেলেছিলেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তিনি ইমোরীয়দের রাজা সীহোনকে, বাশনের রাজা ওগকে, <br><span class="br-ind"><br><span class="indent">&nbsp;</span></span>আর কনানের সব রাজাদের মেরে ফেলেছিলেন। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তিনি তাদের দেশ তাঁর লোক ইস্রায়েলীয়দের <br><span class="br-ind"><br><span class="indent">&nbsp;</span></span>অধিকার হিসাবে দান করলেন। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, তোমার সুনাম চিরকাল স্থায়ী। <br><span class="br-ind"><br><span class="indent">&nbsp;</span></span>হে সদাপ্রভু, বংশের পর বংশ ধরে তোমার নাম স্মরণে থাকবে; <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>কারণ সদাপ্রভু তাঁর লোকদের প্রতি ন্যায়বিচার করবেন, <br><span class="br-ind"><br><span class="indent">&nbsp;</span></span>আর তাঁর দাসদের প্রতি করুণা করবেন। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>অন্যান্য জাতিদের প্রতিমাগুলো সোনা আর রূপা দিয়ে তৈরী; <br><span class="br-ind"><br><span class="indent">&nbsp;</span></span>সেগুলো মানুষের হাতে গড়া। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তাদের মুখ আছে কিন্তু কথা বলতে পারে না, <br><span class="br-ind"><br><span class="indent">&nbsp;</span></span>চোখ আছে, দেখতে পায় না; <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তাদের কান আছে কিন্তু শুনতে পায় না, <br><span class="br-ind"><br><span class="indent">&nbsp;</span></span>তাদের মুখের মধ্যে শ্বাস বলতে কিছু নেই। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যারা এগুলোকে তৈরী করে <br><span class="br-ind"><br><span class="indent">&nbsp;</span></span>আর তাদের উপর বিশ্বাস ও নির্ভর করে <br><span class="br-ind"><br><span class="indent">&nbsp;</span></span>তারাও ঐ সব প্রতিমার মত হবে। <span class="br-p"><br><br></span> <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>হে ইস্রায়েলের বংশ, সদাপ্রভুর গৌরব কর; <br><span class="br-ind"><br><span class="indent">&nbsp;</span></span>হে হারোণের বংশ, সদাপ্রভুর গৌরব কর; <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>হে লেবির বংশ, সদাপ্রভুর গৌরব কর; <br><span class="br-ind"><br><span class="indent">&nbsp;</span></span>হে সদাপ্রভুর ভক্ত লোকেরা, তোমরা তাঁর গৌরব কর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>সদাপ্রভু, যিনি যিরূশালেমে বাস করেন, <br><span class="br-ind"><br><span class="indent">&nbsp;</span></span>তাঁর গৌরব সিয়োন থেকে হোক। <br><span class="br-ind"><br><span class="indent">&nbsp;</span></span>সদাপ্রভুর প্রশংসা হোক।<br></div>
</div>
<!-- PARSED ABOVE; EDITING MAY BREAK PARSER -->
</body></html>