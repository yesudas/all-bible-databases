<html><head>
<meta http-equiv="Content-Type" content="text/html;charset=utf-8" />
<title>Ps 138 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 138);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_136.html">136</a> <a href="Ps_137.html">137</a> <b>138</b> <a href="Ps_139.html">139</a> <a href="Ps_140.html">140</a> ... <a href="Ps_150.html">150</a> </div><hr>
<h1>Ps 138</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার সমস্ত অন্তর দিয়ে <br><span class="br-ind"><br><span class="indent">&nbsp;</span></span>আমি তোমার গৌরব করব; <br><span class="br-ind"><br><span class="indent">&nbsp;</span></span>এমন কি, দেব-দেবতাদের সামনেও <br><span class="br-ind"><br><span class="indent">&nbsp;</span></span>আমি তোমার প্রশংসা-গান করব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার পবিত্র ঘরের দিকে আমি মাথা নীচু করব, <br><span class="br-ind"><br><span class="indent">&nbsp;</span></span>আর তোমার অটল ভালবাসা ও বিশ্বস্ততার জন্য <br><span class="br-ind"><br><span class="indent">&nbsp;</span></span>তোমার গৌরব করব; <br><span class="br-ind"><br><span class="indent">&nbsp;</span></span>কারণ তোমার প্রতিজ্ঞার পূর্ণতার মধ্য দিয়ে <br><span class="br-ind"><br><span class="indent">&nbsp;</span></span>তুমি নিজেকে যেভাবে প্রকাশ করেছ <br><span class="br-ind"><br><span class="indent">&nbsp;</span></span>তা তোমার সুনামের চেয়েও মহান। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি যখন তোমাকে ডাকলাম তুমি আমাকে উত্তর দিলে; <br><span class="br-ind"><br><span class="indent">&nbsp;</span></span>আমার অন্তরে শক্তি দিয়ে তুমি আমাকে সাহসী করলে। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, তোমার মুখের কথা শুনে <br><span class="br-ind"><br><span class="indent">&nbsp;</span></span>পৃথিবীর সমস্ত রাজা তোমার গৌরব করবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা সদাপ্রভুর কাজ নিয়ে গান করবে, <br><span class="br-ind"><br><span class="indent">&nbsp;</span></span>কারণ সদাপ্রভুর মহিমা মহৎ। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যদিও সদাপ্রভু সব কিছুর উপরে আছেন <br><span class="br-ind"><br><span class="indent">&nbsp;</span></span>তবুও তিনি নীচু অবস্থার লোকদের দিকে নজর রাখেন, <br><span class="br-ind"><br><span class="indent">&nbsp;</span></span>কিন্তু অহংকারীদের তিনি দূর থেকেই জানেন। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যখন আমি বিপদের মধ্য দিয়ে চলি <br><span class="br-ind"><br><span class="indent">&nbsp;</span></span>তখন তুমি আমার প্রাণ রক্ষা কর; <br><span class="br-ind"><br><span class="indent">&nbsp;</span></span>তোমার হাত বাড়িয়ে তুমি আমার শত্রুদের রাগ বিফল কর, <br><span class="br-ind"><br><span class="indent">&nbsp;</span></span>আর তোমার ডান হাত আমাকে উদ্ধার করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু আমার জন্য যা ঠিক করে রেখেছেন তা পূর্ণ করবেন। <br><span class="br-ind"><br><span class="indent">&nbsp;</span></span>হে সদাপ্রভু, তোমার অটল ভালবাসা চিরকাল স্থায়ী; <br><span class="br-ind"><br><span class="indent">&nbsp;</span></span>তুমি নিজের হাতে যে সব কাজ করছ তা শেষ কোরো।<br></div>
</div>
<!-- PARSED ABOVE; EDITING MAY BREAK PARSER -->
</body></html>