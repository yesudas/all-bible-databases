<html><head>
<meta http-equiv="Content-Type" content="text/html;charset=utf-8" />
<title>Ps 140 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 140);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_138.html">138</a> <a href="Ps_139.html">139</a> <b>140</b> <a href="Ps_141.html">141</a> <a href="Ps_142.html">142</a> ... <a href="Ps_150.html">150</a> </div><hr>
<h1>Ps 140</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, দুষ্ট লোকদের হাত থেকে আমাকে উদ্ধার কর; <br><span class="br-ind"><br><span class="indent">&nbsp;</span></span>অত্যাচারী লোকদের হাত থেকে আমাকে রক্ষা কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তারা মনে মনে দুষ্ট ফন্দি আঁটে আর প্রতিদিন যুদ্ধ বাধায়। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা সাপের মত তাদের জিভ্‌ ধারালো করেছে; <br><span class="br-ind"><br><span class="indent">&nbsp;</span></span>তাদের ঠোঁটের নীচে যেন সাপের বিষ আছে। [সেলা] <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, দুষ্টদের হাত থেকে আমাকে রক্ষা কর। <br><span class="br-ind"><br><span class="indent">&nbsp;</span></span>অত্যাচারী লোকদের হাত থেকে আমাকে রক্ষা কর; <br><span class="br-ind"><br><span class="indent">&nbsp;</span></span>আমার পা যেন পিছ্‌লে যায় সেজন্য তারা ফন্দি এঁটেছে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>অহংকারী লোকেরা আমার জন্য ফাঁদ ও দড়ি ঠিক করে রেখেছে; <br><span class="br-ind"><br><span class="indent">&nbsp;</span></span>তারা পথের পাশে তাদের জাল বিছিয়ে রেখেছে <br><span class="br-ind"><br><span class="indent">&nbsp;</span></span>আর আমার জন্য ফাঁদ পেতেছে। [সেলা] <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে সদাপ্রভু, আমি তোমাকে বলেছি, “তুমিই আমার ঈশ্বর।” <br><span class="br-ind"><br><span class="indent">&nbsp;</span></span>হে সদাপ্রভু, আমার মিনতির কান্নায় তুমি কান দাও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে প্রভু সদাপ্রভু, আমার শক্তিশালী উদ্ধারকর্তা, <br><span class="br-ind"><br><span class="indent">&nbsp;</span></span>যুদ্ধের দিনে তুমিই আমার মাথা ঢেকে রাখ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, দুষ্টদের মনের ইচ্ছা তুমি পূর্ণ হতে দিয়ো না; <br><span class="br-ind"><br><span class="indent">&nbsp;</span></span>তাদের ষড়যন্ত্র সফল হতে দিয়ো না, <br><span class="br-ind"><br><span class="indent">&nbsp;</span></span>যেন তারা অহংকারী হয়ে না ওঠে। [সেলা] <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা আমাকে ঘিরে ধরেছে <br><span class="br-ind"><br><span class="indent">&nbsp;</span></span>তাদের মুখ যে সব অন্যায় করেছে <br><span class="br-ind"><br><span class="indent">&nbsp;</span></span>তা তাদেরই মাথার উপর এসে পড়ুক। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের উপর জ্বলন্ত কয়লা পড়ুক; <br><span class="br-ind"><br><span class="indent">&nbsp;</span></span>আগুনের মধ্যে, গভীর গর্তের মধ্যে <br><span class="br-ind"><br><span class="indent">&nbsp;</span></span>তাদের ছুঁড়ে ফেলে দেওয়া হোক; <br><span class="br-ind"><br><span class="indent">&nbsp;</span></span>যেন তারা আর কখনও উঠে আসতে না পারে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>নিন্দুকেরা যেন দেশের মধ্যে অধিকার না পায়; <br><span class="br-ind"><br><span class="indent">&nbsp;</span></span>অত্যাচারী লোকদের পিছনে বিপদ অনবরত তাড়া করুক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি জানি সদাপ্রভু দুঃখীদের পক্ষে রায় দেবেন <br><span class="br-ind"><br><span class="indent">&nbsp;</span></span>আর অভাবীদের জন্য ন্যায়বিচার করবেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সৎ লোকেরা অবশ্যই তোমার গৌরব করবে, <br><span class="br-ind"><br><span class="indent">&nbsp;</span></span>আর যারা অন্তরে খাঁটি তারা তোমার সামনে বাস করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>