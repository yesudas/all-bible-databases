<html><head>
<meta http-equiv="Content-Type" content="text/html;charset=utf-8" />
<title>Ps 145 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 145);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_143.html">143</a> <a href="Ps_144.html">144</a> <b>145</b> <a href="Ps_146.html">146</a> <a href="Ps_147.html">147</a> ... <a href="Ps_150.html">150</a> </div><hr>
<h1>Ps 145</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>প্রশংসার গান।দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার ঈশ্বর, হে রাজা, আমি তোমার গুণগান করব; <br><span class="br-ind"><br><span class="indent">&nbsp;</span></span>আমি চিরকাল তোমার প্রশংসা করব। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>প্রতিদিন আমি তোমার প্রশংসা করব; <br><span class="br-ind"><br><span class="indent">&nbsp;</span></span>চিরকাল তোমার গৌরব করব। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভু মহান আর সব চেয়ে বেশী প্রশংসার যোগ্য; <br><span class="br-ind"><br><span class="indent">&nbsp;</span></span>কেউ তাঁর মহত্ব বুঝে উঠতে পারে না। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>এক বংশের লোকেরা তার পরের বংশের লোকদের কাছে <br><span class="br-ind"><br><span class="indent">&nbsp;</span></span>তোমার কাজের গুণগান করবে; <br><span class="br-ind"><br><span class="indent">&nbsp;</span></span>তারা তোমার শক্তিশালী কাজের কথা ঘোষণা করবে। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমি তোমার মহিমার গৌরবময় জাঁকজমক <br><span class="br-ind"><br><span class="indent">&nbsp;</span></span>আর তোমার আশ্চর্য আশ্চর্য কাজ সম্বন্ধে ধ্যান করব। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>লোকে তোমার ভয়-জাগানো আশ্চর্য কাজের শক্তির কথা বলবে, <br><span class="br-ind"><br><span class="indent">&nbsp;</span></span>আর আমি তোমার মহত্বের কথা ঘোষণা করব। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি যে তাদের প্রচুর মংগল করেছ তা তারা বলে বেড়াবে, <br><span class="br-ind"><br><span class="indent">&nbsp;</span></span>তোমার ন্যায্যতার কথা নিয়ে আনন্দে গান গাইবে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু দয়াময় ও মমতায় পূর্ণ; <br><span class="br-ind"><br><span class="indent">&nbsp;</span></span>তিনি সহজে অসন্তুষ্ট হন না এবং তাঁর অটল ভালবাসার সীমা নেই। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সদাপ্রভু সকলের জন্যই মংগলময়; <br><span class="br-ind"><br><span class="indent">&nbsp;</span></span>তাঁর সৃষ্ট সব কিছুর উপরে তাঁর মমতা রয়েছে। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে সদাপ্রভু, তুমি যা কিছু সৃষ্টি করেছ <br><span class="br-ind"><br><span class="indent">&nbsp;</span></span>সে সবই তোমাকে ধন্যবাদ দেবে; <br><span class="br-ind"><br><span class="indent">&nbsp;</span></span>তোমার ভক্তেরা তোমার গৌরব করবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা তোমার রাজ্যের গৌরবের কথা <br><span class="br-ind"><br><span class="indent">&nbsp;</span></span>আর তোমার শক্তির কথা বলবে; <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যাতে সব মানুষ তোমার শক্তিপূর্ণ কাজের কথা জানতে পারে, <br><span class="br-ind"><br><span class="indent">&nbsp;</span></span>আর জানতে পারে তোমার রাজ্যের গৌরবপূর্ণ জাঁকজমকের কথা। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তোমার রাজ্য চিরস্থায়ী রাজ্য; <br><span class="br-ind"><br><span class="indent">&nbsp;</span></span>তোমার শাসন বংশের পর বংশ ধরে চলে। <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা পড়ে যাচ্ছে সদাপ্রভু তাদের ধরে রাখেন; <br><span class="br-ind"><br><span class="indent">&nbsp;</span></span>যারা নুয়ে পড়েছে তাদের তিনি তুলে ধরেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আশা নিয়ে সকলেই তোমার দিকে তাকিয়ে থাকে; <br><span class="br-ind"><br><span class="indent">&nbsp;</span></span>ঠিক সময়ে তুমি তাদের খাবার দিয়ে থাক। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>সমস্ত প্রাণীর মনের ইচ্ছা <br><span class="br-ind"><br><span class="indent">&nbsp;</span></span>তুমি হাত খুলে পূরণ করে থাক। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>সদাপ্রভু তাঁর সমস্ত পথে ন্যায়বান <br><span class="br-ind"><br><span class="indent">&nbsp;</span></span>আর সমস্ত কাজে বিশ্বস্ত। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যারা সদাপ্রভুকে ডাকে, অন্তর দিয়ে ডাকে, <br><span class="br-ind"><br><span class="indent">&nbsp;</span></span>তিনি তাদের কাছেই থাকেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যারা তাঁকে ভক্তিপূর্ণ ভয় করে <br><span class="br-ind"><br><span class="indent">&nbsp;</span></span>তাদের মনের ইচ্ছা তিনি পূরণ করেন; <br><span class="br-ind"><br><span class="indent">&nbsp;</span></span>সাহায্যের জন্য তাদের কান্না শুনে তিনি তাদের রক্ষা করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>যারা সদাপ্রভুকে ভালবাসে তাদের সকলকে তিনি রক্ষা করেন, <br><span class="br-ind"><br><span class="indent">&nbsp;</span></span>কিন্তু সব দুষ্টদের তিনি ধ্বংস করে ফেলবেন। <span class="br-p"><br><br></span> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>আমার মুখ সদাপ্রভুর গুণগান করবে; <br><span class="br-ind"><br><span class="indent">&nbsp;</span></span>সমস্ত প্রাণী যুগ যুগ ধরে তাঁর পবিত্রতার প্রশংসা করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>