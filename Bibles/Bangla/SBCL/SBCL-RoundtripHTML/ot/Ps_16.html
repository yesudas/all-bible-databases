<html><head>
<meta http-equiv="Content-Type" content="text/html;charset=utf-8" />
<title>Ps 16 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 16);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_14.html">14</a> <a href="Ps_15.html">15</a> <b>16</b> <a href="Ps_17.html">17</a> <a href="Ps_18.html">18</a> ... <a href="Ps_150.html">150</a> </div><hr>
<h1>Ps 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের গান। একটা মিক্‌তাম।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি আমাকে রক্ষা কর, কারণ আমি তোমারই মধ্যে আশ্রয় নিয়েছি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সদাপ্রভুকে বলেছি, “তুমিই আমার প্রভু; <br><span class="br-ind"><br><span class="indent">&nbsp;</span></span>তুমি ছাড়া আর কিছুতে আমার মংগল নেই।” <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পৃথিবীর যে সব লোক ঈশ্বরের, তাঁরা মহান; <br><span class="br-ind"><br><span class="indent">&nbsp;</span></span>তাঁদের নিয়েই আমার সব আনন্দ। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যারা দেব-দেবতাকে উপহার দিয়ে নিজের করে নেয় <br><span class="br-ind"><br><span class="indent">&nbsp;</span></span>তাদের দুঃখ বেড়ে যাবে। <br><span class="br-ind"><br><span class="indent">&nbsp;</span></span>তারা রক্তের যে ঢালন-উৎসর্গ করে আমি তা করব না; <br><span class="br-ind"><br><span class="indent">&nbsp;</span></span>দেব-দেবতার নামও আমি মুখে আনব না। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু, তুমিই আমার সম্পত্তি; <br><span class="br-ind"><br><span class="indent">&nbsp;</span></span>তুমিই আমার পিপাসার জল। <br><span class="br-ind"><br><span class="indent">&nbsp;</span></span>আমার ভাগ্য তোমার হাতেই আছে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমার সীমার মধ্যে যে জায়গা পড়েছে তা চমৎকার; <br><span class="br-ind"><br><span class="indent">&nbsp;</span></span>আমার সম্পত্তি দেখলে সত্যিই চোখ জুড়িয়ে যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমি সদাপ্রভুকে ধন্যবাদ দেব যিনি আমাকে সুবুদ্ধি দেন; <br><span class="br-ind"><br><span class="indent">&nbsp;</span></span>রাতে আমার অন্তর আমাকে নির্দেশ দেয়। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমার চোখ সব সময় সদাপ্রভুর দিকে আছে; <br><span class="br-ind"><br><span class="indent">&nbsp;</span></span>তিনি আমার ডান পাশে আছেন বলে আমি স্থির থাকব। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এইজন্য আমার মন খুশীতে ভরা, <br><span class="br-ind"><br><span class="indent">&nbsp;</span></span>আমার অন্তর আনন্দ করছে <br><span class="br-ind"><br><span class="indent">&nbsp;</span></span>আর আমার দেহ নিরাপদে থাকবে; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ তুমি আমাকে মৃতস্থানে ফেলে রাখবে না, <br><span class="br-ind"><br><span class="indent">&nbsp;</span></span>তোমার ভক্তের দেহকে তুমি নষ্ট হতে দেবে না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>জীবনের পথ তুমি আমাকে জানিয়েছ; <br><span class="br-ind"><br><span class="indent">&nbsp;</span></span>তোমার কাছে থাকায় আছে পরিপূর্ণ আনন্দ <br><span class="br-ind"><br><span class="indent">&nbsp;</span></span>আর তোমার ডান পাশে রয়েছে চিরকালের সুখ।<br></div>
</div>
<!-- PARSED ABOVE; EDITING MAY BREAK PARSER -->
</body></html>