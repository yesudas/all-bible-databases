<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের প্রার্থনা।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তুমি ন্যায় কথা শোন, আমার কান্নায় কান দাও; <br><span class="br-ind"><br><span class="indent">&nbsp;</span></span>আমার ছলনাহীন মুখের প্রার্থনা শোন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার উপর তোমার বিচার যেন ন্যায্য হয়; <br><span class="br-ind"><br><span class="indent">&nbsp;</span></span>যা সত্যি তা তোমার চোখে ধরা পড়ুক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি তো আমার অন্তরে ঢুকে দেখেছ <br><span class="br-ind"><br><span class="indent">&nbsp;</span></span>আর রাতে আমাকে পরীক্ষা করেছ; <br><span class="br-ind"><br><span class="indent">&nbsp;</span></span>আমাকে যাচাই করেও দেখেছ <br><span class="br-ind"><br><span class="indent">&nbsp;</span></span>কিন্তু কিছুই খুঁজে পাও নি। <br><span class="br-ind"><br><span class="indent">&nbsp;</span></span>আমি ঠিক করেছি কোন পাপের কথায় <br><span class="br-ind"><br><span class="indent">&nbsp;</span></span>আমার মুখ আমি ব্যবহার করব না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>মানুষ যে সব কাজ করে তা না করে <br><span class="br-ind"><br><span class="indent">&nbsp;</span></span>তোমার মুখের বাক্যের সাহায্যে <br><span class="br-ind"><br><span class="indent">&nbsp;</span></span>জুলুমের পথ থেকে আমি নিজেকে সরিয়ে রেখেছি। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার পথেই আমি আমার পা স্থির রেখেছি; <br><span class="br-ind"><br><span class="indent">&nbsp;</span></span>সেখান থেকে আমার পা একটুও নড়ে নি। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, তুমি আমার ডাকে সাড়া দেবে, <br><span class="br-ind"><br><span class="indent">&nbsp;</span></span>সেজন্য আমি তোমাকে ডাকছি; <br><span class="br-ind"><br><span class="indent">&nbsp;</span></span>আমার কথায় কান দাও, আমার প্রার্থনা শোন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তোমার অটল ভালবাসা আশ্চর্যভাবে প্রকাশ কর; <br><span class="br-ind"><br><span class="indent">&nbsp;</span></span>শত্রুদের হাত থেকে রক্ষা পাবার জন্য <br><span class="br-ind"><br><span class="indent">&nbsp;</span></span>যারা তোমার আশ্রয় নেয়, <br><span class="br-ind"><br><span class="indent">&nbsp;</span></span>তুমি ডান হাত দিয়ে তাদের রক্ষা করে থাক। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>চোখের মণির মত করে তুমি আমাকে রক্ষা কর; <br><span class="br-ind"><br><span class="indent">&nbsp;</span></span>যারা আমার উপর অত্যাচার করে <br><span class="br-ind"><br><span class="indent">&nbsp;</span></span>সেই দুষ্টদের থেকে, <br><span class="br-ind"><br><span class="indent">&nbsp;</span></span>যারা মেরে ফেলার জন্য আমাকে ঘিরে রয়েছে <br><span class="br-ind"><br><span class="indent">&nbsp;</span></span>সেই শত্রুদের থেকে, <br><span class="br-ind"><br><span class="indent">&nbsp;</span></span>তুমি আমাকে তোমার ডানার ছায়ায় রাখ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাদের অসাড় অন্তরের দুয়ার তারা বন্ধ করে রেখেছে; <br><span class="br-ind"><br><span class="indent">&nbsp;</span></span>তাদের মুখ দিয়ে অহংকারের কথাই বের হয়। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তারা এখন আমাদের ঘিরে ফেলেছে, <br><span class="br-ind"><br><span class="indent">&nbsp;</span></span>আমাদের কোথাও যাবার পথ নেই। <br><span class="br-ind"><br><span class="indent">&nbsp;</span></span>তারা আমাদের উপর কড়া নজর রেখেছে <br><span class="br-ind"><br><span class="indent">&nbsp;</span></span>যাতে মাটিতে আমাদের ফেলে দিতে পারে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তারা সিংহের মত শিকারের নেশায় পাগল, <br><span class="br-ind"><br><span class="indent">&nbsp;</span></span>যেন আড়ালে ওৎ পেতে থাকা যুব সিংহ। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে সদাপ্রভু, তুমি ওঠো, ওদের রুখে দাঁড়াও, <br><span class="br-ind"><br><span class="indent">&nbsp;</span></span>ওদের মাটিতে ফেলে দাও। <br><span class="br-ind"><br><span class="indent">&nbsp;</span></span>তোমার তলোয়ার দিয়ে দুষ্টের হাত থেকে <br><span class="br-ind"><br><span class="indent">&nbsp;</span></span>আমাকে উদ্ধার কর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে সদাপ্রভু, ঐ লোকদের হাত থেকে, <br><span class="br-ind"><br><span class="indent">&nbsp;</span></span>দুনিয়ার মানুষের হাত থেকে, <br><span class="br-ind"><br><span class="indent">&nbsp;</span></span>তুমি নিজের হাতে আমার প্রাণ বাঁচাও। <br><span class="br-ind"><br><span class="indent">&nbsp;</span></span>তাদের এই সব পুরস্কার এই জগতেই রয়েছে- <br><span class="br-ind"><br><span class="indent">&nbsp;</span></span>তোমার ধন-সম্পদে তাদের পেট ভরে, <br><span class="br-ind"><br><span class="indent">&nbsp;</span></span>তাদের সন্তানের সংখ্যা অনেক হয়, <br><span class="br-ind"><br><span class="indent">&nbsp;</span></span>সন্তানদের জন্য তারা তাদের ধন-সম্পদ রেখে যায়। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>কিন্তু আমি যেন নির্দোষ হয়ে <br><span class="br-ind"><br><span class="indent">&nbsp;</span></span>তোমার সামনে থাকতে পারি, <br><span class="br-ind"><br><span class="indent">&nbsp;</span></span>যাতে মৃত্যু থেকে জেগে উঠে <br><span class="br-ind"><br><span class="indent">&nbsp;</span></span>তোমাকে দেখে আমি আনন্দ পাই।<br></div>
</div>
<!-- PARSED ABOVE; EDITING MAY BREAK PARSER -->
</body></html>