<html><head>
<meta http-equiv="Content-Type" content="text/html;charset=utf-8" />
<title>Ps 2 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 2);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> <b>2</b> <a href="Ps_3.html">3</a> <a href="Ps_4.html">4</a> ... <a href="Ps_150.html">150</a> </div><hr>
<h1>Ps 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>কেন অস্থির হয়ে চেঁচামেচি করছে সমস্ত জাতির লোক? <br><span class="br-ind"><br><span class="indent">&nbsp;</span></span>কেন লোকেরা মিছামিছি ষড়যন্ত্র করছে? <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু ও তাঁর মশীহের বিরুদ্ধে পৃথিবীর রাজারা একসংগে দাঁড়াচ্ছে <br><span class="br-ind"><br><span class="indent">&nbsp;</span></span>আর শাসনকর্তারা করছে গোপন বৈঠক। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তারা বলছে, “এস, আমরা ভেংগে ফেলি ওদের শিকল, <br><span class="br-ind"><br><span class="indent">&nbsp;</span></span>ছিঁড়ে ফেলি ওদের বাঁধন আমাদের উপর থেকে।” <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভু স্বর্গের সিংহাসন থেকে হাসছেন; <br><span class="br-ind"><br><span class="indent">&nbsp;</span></span>তিনি তাদের বিদ্রূপ করছেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি ভীষণ অসন্তুষ্ট হয়ে তাদের ধমক দেবেন, <br><span class="br-ind"><br><span class="indent">&nbsp;</span></span>তাঁর ক্রোধের আগুন তাদের মনে ভয় জাগাবে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু বলবেন, “আমি যাঁকে রাজা করেছি <br><span class="br-ind"><br><span class="indent">&nbsp;</span></span>তাঁকে আমার পবিত্র সিয়োন পাহাড়ে বসিয়েছি।” <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>রাজা বলবেন, “সদাপ্রভু যা স্থির করেছেন <br><span class="br-ind"><br><span class="indent">&nbsp;</span></span>আমি তা ঘোষণা করব; <br><span class="br-ind"><br><span class="indent">&nbsp;</span></span>তিনি আমাকে বলেছেন, ‘তুমি আমার পুত্র, <br><span class="br-ind"><br><span class="indent">&nbsp;</span></span>আজই আমি তোমার পিতা হলাম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তুমি আমার কাছে চাও, <br><span class="br-ind"><br><span class="indent">&nbsp;</span></span>তাতে সম্পত্তি হিসাবে আমি তোমার হাতে <br><span class="br-ind"><br><span class="indent">&nbsp;</span></span>অযিহূদী জাতিদের দেব; <br><span class="br-ind"><br><span class="indent">&nbsp;</span></span>গোটা পৃথিবীটা তোমার অধিকারে আসবে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>লোহার দণ্ড দিয়ে তুমি তাদের ভেংগে ফেলবে, <br><span class="br-ind"><br><span class="indent">&nbsp;</span></span>চুরমার করে ফেলবে মাটির পাত্রের মত।’ ” <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাই হে রাজারা, তোমরা এখন বুঝে-শুনে চল; <br><span class="br-ind"><br><span class="indent">&nbsp;</span></span>পৃথিবীর শাসনকর্তারা, সাবধান হও। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ভক্তির সংগে তোমরা সদাপ্রভুর সেবা কর, <br><span class="br-ind"><br><span class="indent">&nbsp;</span></span>ভয়-ভরা অন্তরে আনন্দ কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমরা সেই পুত্রকে সম্মান দেখিয়ে চুম্বন কর, <br><span class="br-ind"><br><span class="indent">&nbsp;</span></span>যাতে তিনি তোমাদের উপর অসন্তুষ্ট না হন <br><span class="br-ind"><br><span class="indent">&nbsp;</span></span>আর চলার পথেই তোমরা ধ্বংস হয়ে না যাও; <br><span class="br-ind"><br><span class="indent">&nbsp;</span></span>কারণ চোখের নিমেষেই তাঁর ক্রোধ জ্বলে উঠতে পারে। <br><span class="br-ind"><br><span class="indent">&nbsp;</span></span>ধন্য তারা, যারা তাঁর মধ্যে আশ্রয় নেয়।<br></div>
</div>
<!-- PARSED ABOVE; EDITING MAY BREAK PARSER -->
</body></html>