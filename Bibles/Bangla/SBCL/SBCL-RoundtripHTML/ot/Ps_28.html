<html><head>
<meta http-equiv="Content-Type" content="text/html;charset=utf-8" />
<title>Ps 28 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 28);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_26.html">26</a> <a href="Ps_27.html">27</a> <b>28</b> <a href="Ps_29.html">29</a> <a href="Ps_30.html">30</a> ... <a href="Ps_150.html">150</a> </div><hr>
<h1>Ps 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার আশ্রয়-পাহাড়, আমি তোমাকেই ডাকছি। <br><span class="br-ind"><br><span class="indent">&nbsp;</span></span>তুমি আমার কথায় কান বন্ধ করে থেকো না, <br><span class="br-ind"><br><span class="indent">&nbsp;</span></span>কারণ তুমি যদি চুপ করে থাক <br><span class="br-ind"><br><span class="indent">&nbsp;</span></span>তবে যারা মৃতস্থানে নেমে গেছে <br><span class="br-ind"><br><span class="indent">&nbsp;</span></span>তাদের মতই আমার দশা হবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সাহায্যের জন্য আমি যখন তোমাকে ডাকি <br><span class="br-ind"><br><span class="indent">&nbsp;</span></span>আর তোমার মহাপবিত্র স্থানের দিকে হাত উঠাই, <br><span class="br-ind"><br><span class="indent">&nbsp;</span></span>তখন তুমি আমার মিনতি শুনো। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>যারা দুষ্ট, যারা মন্দ কাজ করে বেড়ায়, <br><span class="br-ind"><br><span class="indent">&nbsp;</span></span>যারা সকলের সংগে ভাল মুখে কথা বলে <br><span class="br-ind"><br><span class="indent">&nbsp;</span></span>অথচ অন্তরে পুষে রাখে মন্দ ইচ্ছা, <br><span class="br-ind"><br><span class="indent">&nbsp;</span></span>তাদের সংগে শাস্তি দেবার জন্য তুমি আমাকে টেনে নিয়ো না। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাদের কাজের ফল, তাদের মন্দ কাজের ফল, তুমি তাদের দাও; <br><span class="br-ind"><br><span class="indent">&nbsp;</span></span>তাদের হাত যে কাজ করেছে তার ফল তাদের দাও; <br><span class="br-ind"><br><span class="indent">&nbsp;</span></span>তাদের যা পাওনা তা-ই তাদের দাও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভুর হাত যে কাজ করেছে <br><span class="br-ind"><br><span class="indent">&nbsp;</span></span>তার প্রতি তারা মনোযোগ দেয় নি, <br><span class="br-ind"><br><span class="indent">&nbsp;</span></span>কাজেই তিনি তাদের ধ্বংস করবেন, আবার গড়বেন না। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ধন্য সদাপ্রভু, তিনি আমার মিনতি শুনেছেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সদাপ্রভুই আমার শক্তি ও আমার ঢাল; <br><span class="br-ind"><br><span class="indent">&nbsp;</span></span>আমার অন্তর তাঁর উপরে নির্ভর করে, <br><span class="br-ind"><br><span class="indent">&nbsp;</span></span>তাই আমি সাহায্য পেয়েছি; <br><span class="br-ind"><br><span class="indent">&nbsp;</span></span>সেইজন্য আমার অন্তর আনন্দে ভরে উঠেছে, <br><span class="br-ind"><br><span class="indent">&nbsp;</span></span>আর আমি গানের মধ্য দিয়ে তাঁকে ধন্যবাদ দেব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুই তাঁর লোকদের শক্তি; <br><span class="br-ind"><br><span class="indent">&nbsp;</span></span>তিনিই তাঁর অভিষেক করা লোকের রক্ষাকারী দুর্গ। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সদাপ্রভু, তোমার লোকদের তুমি রক্ষা কর, <br><span class="br-ind"><br><span class="indent">&nbsp;</span></span>তোমার সম্পত্তিকে তুমি আশীর্বাদ কর; <br><span class="br-ind"><br><span class="indent">&nbsp;</span></span>তুমি তাদের পালক হও <br><span class="br-ind"><br><span class="indent">&nbsp;</span></span>আর চিরকাল তাদের বয়ে নাও।<br></div>
</div>
<!-- PARSED ABOVE; EDITING MAY BREAK PARSER -->
</body></html>