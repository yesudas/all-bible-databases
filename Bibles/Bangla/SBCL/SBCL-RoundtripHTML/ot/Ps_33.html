<html><head>
<meta http-equiv="Content-Type" content="text/html;charset=utf-8" />
<title>Ps 33 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 33);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_31.html">31</a> <a href="Ps_32.html">32</a> <b>33</b> <a href="Ps_34.html">34</a> <a href="Ps_35.html">35</a> ... <a href="Ps_150.html">150</a> </div><hr>
<h1>Ps 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বরভক্ত লোকেরা, সদাপ্রভুর বিষয় নিয়ে <br><span class="br-ind"><br><span class="indent">&nbsp;</span></span>তোমরা আনন্দ-গান কর; <br><span class="br-ind"><br><span class="indent">&nbsp;</span></span>তাঁর গুণগান করা খাঁটি লোকদেরই কাজ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>বীণা বাজিয়ে সদাপ্রভুকে ধন্যবাদ দাও; <br><span class="br-ind"><br><span class="indent">&nbsp;</span></span>তাঁর উদ্দেশে দশ তারের বীণা বাজাও। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তাঁর উদ্দেশে নতুন গান গাও, <br><span class="br-ind"><br><span class="indent">&nbsp;</span></span>পাকা হাতে বাজনা বাজাও আর আনন্দে চিৎকার কর। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সদাপ্রভুর বাক্য সত্য, <br><span class="br-ind"><br><span class="indent">&nbsp;</span></span>তাঁর সব কাজে তিনি বিশ্বস্ত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সদাপ্রভু ন্যায় কাজ ও ন্যায়বিচার ভালবাসেন; <br><span class="br-ind"><br><span class="indent">&nbsp;</span></span>সারা পৃথিবী জুড়ে আছে তাঁর অটল ভালবাসা। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভুর কথায় মহাকাশ তৈরী হয়েছে; <br><span class="br-ind"><br><span class="indent">&nbsp;</span></span>তার মধ্যেকার সব কিছু তৈরী হয়েছে তাঁর মুখের শ্বাসে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনি সমুদ্রের জল জড়ো করে ঢিবি করেন, <br><span class="br-ind"><br><span class="indent">&nbsp;</span></span>আর বিভিন্ন ভাণ্ডারে সেই গভীর জল রাখেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>পৃথিবীর সব লোক সদাপ্রভুকে ভক্তি করুক, <br><span class="br-ind"><br><span class="indent">&nbsp;</span></span>জগতের সবাই তাঁর ভয়ে কাঁপুক; <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কারণ তিনি বললেন আর সব কিছুর সৃষ্টি হল; <br><span class="br-ind"><br><span class="indent">&nbsp;</span></span>তিনি আদেশ দিলেন আর সব কিছু প্রতিষ্ঠিত হল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সব জাতির পরিকল্পনা সদাপ্রভুই অকেজো করেন; <br><span class="br-ind"><br><span class="indent">&nbsp;</span></span>তাদের চিন্তাগুলো তিনিই বিফল করেন। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু সদাপ্রভুর পরিকল্পনা চিরকাল টিকে থাকে; <br><span class="br-ind"><br><span class="indent">&nbsp;</span></span>তাঁর মন যুগ যুগ ধরেই স্থির থাকে। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ধন্য সেই জাতি, যার ঈশ্বর সদাপ্রভু; <br><span class="br-ind"><br><span class="indent">&nbsp;</span></span>সেই লোকেরা ধন্য, <br><span class="br-ind"><br><span class="indent">&nbsp;</span></span>যাদের তিনি নিজের সম্পত্তি হিসাবে বেছে নিয়েছেন। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>সদাপ্রভু স্বর্গ থেকে নীচে তাকিয়ে দেখেন <br><span class="br-ind"><br><span class="indent">&nbsp;</span></span>আর সমস্ত মানুষকে লক্ষ্য করেন। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>যারা পৃথিবীতে বাস করে <br><span class="br-ind"><br><span class="indent">&nbsp;</span></span>তাঁর বাসস্থান থেকে তিনি তাদের খেয়াল করেন। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>সকলের অন্তর তিনিই গড়েন; <br><span class="br-ind"><br><span class="indent">&nbsp;</span></span>তারা যা কিছু করে তা তিনি বুঝতে পারেন। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>বড় সৈন্যদল থাকলেও কোন রাজা তা দিয়ে রক্ষা পেতে পারে না; <br><span class="br-ind"><br><span class="indent">&nbsp;</span></span>মহাশক্তি দ্বারাও কোন বীর যোদ্ধা রক্ষা পেতে পারে না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>রক্ষা পাবার জন্য ঘোড়ার উপর নির্ভর করা মিথ্যা আশা; <br><span class="br-ind"><br><span class="indent">&nbsp;</span></span>মহাশক্তি থাকলেও ঘোড়া রক্ষা করতে পারে না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>কিন্তু সদাপ্রভুর প্রতি যাদের ভক্তিপূর্ণ ভয় আছে, <br><span class="br-ind"><br><span class="indent">&nbsp;</span></span>যারা তাঁর অটল ভালবাসার উপর আশা রাখে, <br><span class="br-ind"><br><span class="indent">&nbsp;</span></span>তাদের উপর তাঁর নজর রয়েছে; <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যাতে মৃত্যু থেকে তিনি তাদের রক্ষা করতে পারেন <br><span class="br-ind"><br><span class="indent">&nbsp;</span></span>আর দুর্ভিক্ষের সময়ে বাঁচিয়ে রাখতে পারেন। <span class="br-p"><br><br></span> <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>আমরা সদাপ্রভুর জন্য অপেক্ষা করছি; <br><span class="br-ind"><br><span class="indent">&nbsp;</span></span>তিনিই আমাদের সাহায্যকারী ও আমাদের ঢাল। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>হ্যাঁ, তাঁকেই ঘিরে রয়েছে আমাদের অন্তরের আনন্দ, <br><span class="br-ind"><br><span class="indent">&nbsp;</span></span>কারণ আমরা তাঁর পবিত্রতার উপর নির্ভর করি। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>হে সদাপ্রভু, আমাদের উপরে তোমার ভালবাসা থাকুক, <br><span class="br-ind"><br><span class="indent">&nbsp;</span></span>কারণ আমরা তোমার উপরেই আমাদের আশা রেখেছি।<br></div>
</div>
<!-- PARSED ABOVE; EDITING MAY BREAK PARSER -->
</body></html>