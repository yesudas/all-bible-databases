<html><head>
<meta http-equiv="Content-Type" content="text/html;charset=utf-8" />
<title>Ps 34 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 34);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_32.html">32</a> <a href="Ps_33.html">33</a> <b>34</b> <a href="Ps_35.html">35</a> <a href="Ps_36.html">36</a> ... <a href="Ps_150.html">150</a> </div><hr>
<h1>Ps 34</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>দায়ূদের গান। অবীমেলকের সামনে দায়ূদ পাগলের ভান করেছিলেন, সেইজন্য অবীমেলক দায়ূদকে তাড়িয়ে দিয়েছিলেন আর দায়ূদও চলে গিয়েছিলেন। গানটা সেই সময়কার।</b> <span class="br-p"><br><br></span><span class="br-ind"><br><span class="indent">&nbsp;</span></span>আমি সব সময় সদাপ্রভুর গৌরব করব; <br><span class="br-ind"><br><span class="indent">&nbsp;</span></span>আমার মুখে তাঁর গুণগান লেগেই থাকবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমি সদাপ্রভুকে নিয়ে গর্ব করব; <br><span class="br-ind"><br><span class="indent">&nbsp;</span></span>তা শুনে দুঃখীরা আনন্দ পাবে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা আমার সংগে সদাপ্রভুর মহিমার কথা বল; <br><span class="br-ind"><br><span class="indent">&nbsp;</span></span>এস, আমরা একসংগে তাঁর গৌরব করি। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি সদাপ্রভুকে ডাকলাম, <br><span class="br-ind"><br><span class="indent">&nbsp;</span></span>তিনি আমার ডাকে সাড়া দিলেন; <br><span class="br-ind"><br><span class="indent">&nbsp;</span></span>আমার সমস্ত ভয় থেকে তিনি আমাকে উদ্ধার করলেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>লোকে তাঁর দিকে যখন বিশ্বাসের চোখে চায় <br><span class="br-ind"><br><span class="indent">&nbsp;</span></span>তখন তাদের মুখ উজ্জ্বল হয়ে ওঠে; <br><span class="br-ind"><br><span class="indent">&nbsp;</span></span>তাদের মুখে লজ্জার ভাব দেখা দেয় না। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এই হতভাগা সদাপ্রভুকে ডাকল; <br><span class="br-ind"><br><span class="indent">&nbsp;</span></span>তিনি তার ডাকে সাড়া দিলেন <br><span class="br-ind"><br><span class="indent">&nbsp;</span></span>আর সমস্ত কষ্ট থেকে তাকে উদ্ধার করলেন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যারা সদাপ্রভুকে ভক্তি করে <br><span class="br-ind"><br><span class="indent">&nbsp;</span></span>সদাপ্রভুর দূত তাদের চারপাশে ছাউনি ফেলেন <br><span class="br-ind"><br><span class="indent">&nbsp;</span></span>আর তাদের রক্ষা করেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>স্বাদ নিয়ে দেখ সদাপ্রভু মংগলময়; <br><span class="br-ind"><br><span class="indent">&nbsp;</span></span>ধন্য সেই লোক, যে তাঁর মধ্যে আশ্রয় নেয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>হে সদাপ্রভুর লোকেরা, তোমরা তাঁকে ভক্তিপূর্ণ ভয় কর, <br><span class="br-ind"><br><span class="indent">&nbsp;</span></span>কারণ যারা তাঁকে ভক্তি করে <br><span class="br-ind"><br><span class="indent">&nbsp;</span></span>তাদের কোন কিছুরই অভাব হয় না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>যুব সিংহদের খাবারের অভাব হয়, <br><span class="br-ind"><br><span class="indent">&nbsp;</span></span>তারা খিদেয় কষ্ট পায়; <br><span class="br-ind"><br><span class="indent">&nbsp;</span></span>কিন্তু যারা সদাপ্রভুর ইচ্ছামত চলে <br><span class="br-ind"><br><span class="indent">&nbsp;</span></span>তাদের মংগলের অভাব হয় না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ছেলেমেয়েরা, এস, আমার কথা শোন; <br><span class="br-ind"><br><span class="indent">&nbsp;</span></span>আমি তোমাদের শিখাব কি করে সদাপ্রভুকে ভক্তি করতে হয়। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমাদের মধ্যে কে এই জীবন ভোগ করতে চায়? <br><span class="br-ind"><br><span class="indent">&nbsp;</span></span>সুখভোগ করার জন্য কে অনেক দিন বেঁচে থাকতে চায়? <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহলে সে জিভ্‌ দিয়ে মন্দ কথা না বলুক, <br><span class="br-ind"><br><span class="indent">&nbsp;</span></span>আর ঠোঁট দিয়ে ছলনার কথা বের না করুক। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>মন্দ কাজ থেকে দূরে থাক, ভাল কাজ কর; <br><span class="br-ind"><br><span class="indent">&nbsp;</span></span>শান্তির জন্য আগ্রহী হও আর তার পিছু ছেড়ো না। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>যারা ন্যায়ের পথে চলে তাদের উপরে সদাপ্রভুর চোখ আছে; <br><span class="br-ind"><br><span class="indent">&nbsp;</span></span>তাদের ডাক শোনার জন্য তাঁর কান খোলাই রয়েছে। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>যারা মন্দ কাজ করে সদাপ্রভু তাদের বিরুদ্ধে দাঁড়ান, <br><span class="br-ind"><br><span class="indent">&nbsp;</span></span>যাতে পৃথিবীর বুক থেকে তাদের নাম মুছে যায়। <span class="br-p"><br><br></span> <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>যারা ন্যায় কাজ করে সদাপ্রভু তাদের কান্না শোনেন; <br><span class="br-ind"><br><span class="indent">&nbsp;</span></span>সমস্ত কষ্ট থেকে তিনি তাদের উদ্ধার করেন। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>যাদের মন ভেংগে গেছে সদাপ্রভু তাদের কাছে থাকেন; <br><span class="br-ind"><br><span class="indent">&nbsp;</span></span>যাদের অন্তর চুরমার হয়ে গেছে তিনি তাদের উদ্ধার করেন। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>যে ন্যায় পথে চলে তার বিপদ অনেক হলেও <br><span class="br-ind"><br><span class="indent">&nbsp;</span></span>সেই সব থেকে সদাপ্রভুই তাকে উদ্ধার করেন। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তার সব হাড় তিনিই রক্ষা করেন, <br><span class="br-ind"><br><span class="indent">&nbsp;</span></span>সেগুলোর একটাও ভাংগা হবে না। <span class="br-p"><br><br></span> <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>অন্যায়কারীর মৃত্যু হবে মন্দতার হাতে; <br><span class="br-ind"><br><span class="indent">&nbsp;</span></span>যারা ন্যায় কাজ করে তাদের ঘৃণাকারীদের শাস্তি হবে। <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>সদাপ্রভুই তাঁর দাসদের মুক্ত করেন; <br><span class="br-ind"><br><span class="indent">&nbsp;</span></span>যারা তাঁর মধ্যে আশ্রয় নেয় তারা কেউই শাস্তি পাবে না।<br></div>
</div>
<!-- PARSED ABOVE; EDITING MAY BREAK PARSER -->
</body></html>