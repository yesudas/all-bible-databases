<html><head>
<meta http-equiv="Content-Type" content="text/html;charset=utf-8" />
<title>Ps 4 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 4);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> <a href="Ps_2.html">2</a> <a href="Ps_3.html">3</a> <b>4</b> <a href="Ps_5.html">5</a> <a href="Ps_6.html">6</a> ... <a href="Ps_150.html">150</a> </div><hr>
<h1>Ps 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। তারের বাজনার সংগে গাইতে হবে। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে আমার ঈশ্বর, আমি যে তোমার ইচ্ছামত চলছি <br><span class="br-ind"><br><span class="indent">&nbsp;</span></span>তা তুমি দেখিয়ে দিচ্ছ; <br><span class="br-ind"><br><span class="indent">&nbsp;</span></span>আমি যখন তোমাকে ডাকব <br><span class="br-ind"><br><span class="indent">&nbsp;</span></span>তখন তুমি আমার ডাকে সাড়া দিয়ো। <br><span class="br-ind"><br><span class="indent">&nbsp;</span></span>বিপদ আমাকে চেপে ধরেছে, <br><span class="br-ind"><br><span class="indent">&nbsp;</span></span>কিন্তু তুমি আমাকে নিঃশ্বাস ফেলার সুযোগ করে দিয়েছ। <br><span class="br-ind"><br><span class="indent">&nbsp;</span></span>আমার প্রতি দয়া কর, আমার প্রার্থনা শোন। <span class="br-p"><br><br></span> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে মানুষ, আর কতকাল <br><span class="br-ind"><br><span class="indent">&nbsp;</span></span>তোমরা আমার সম্মানকে অসম্মান করবে? <br><span class="br-ind"><br><span class="indent">&nbsp;</span></span>আর কতকাল তোমরা মিথ্যাকে ভালবাসবে <br><span class="br-ind"><br><span class="indent">&nbsp;</span></span>আর অসত্যের পিছনে দৌড়াবে? [সেলা] <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমরা জেনে রেখো, সদাপ্রভু তাঁর ভক্তদের <br><span class="br-ind"><br><span class="indent">&nbsp;</span></span>তাঁর নিজের জন্য আলাদা করেছেন; <br><span class="br-ind"><br><span class="indent">&nbsp;</span></span>আমি ডাকলে তিনি শুনবেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমরা উত্তেজিত হয়ে পাপ কোরো না। <br><span class="br-ind"><br><span class="indent">&nbsp;</span></span>বিছানায় শুয়ে তোমাদের অন্তর খুঁজে দেখো <br><span class="br-ind"><br><span class="indent">&nbsp;</span></span>আর চুপ করে থেকো। [সেলা] <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যোগ্য মনোভাব নিয়ে তোমরা উৎসর্গের অনুষ্ঠান কোরো, <br><span class="br-ind"><br><span class="indent">&nbsp;</span></span>আর সদাপ্রভুর উপর নির্ভর কোরো। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>অনেকে বলে, “কে আমাদের মংগল করতে পারে?” <br><span class="br-ind"><br><span class="indent">&nbsp;</span></span>হে সদাপ্রভু, তোমার দয়ার দৃষ্টি <br><span class="br-ind"><br><span class="indent">&nbsp;</span></span>আলোর মত করে আমাদের উপর পড়ুক। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রচুর ফসল ও নতুন আংগুর-রস উঠলে <br><span class="br-ind"><br><span class="indent">&nbsp;</span></span>লোকদের যেমন আনন্দ হয়, <br><span class="br-ind"><br><span class="indent">&nbsp;</span></span>তার চেয়েও বেশী আনন্দ দিয়ে তুমি আমার অন্তর ভরে রেখেছ। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, তুমিই আমাকে নির্ভয়ে রাখছ, <br><span class="br-ind"><br><span class="indent">&nbsp;</span></span>তাই আমি শুয়ে শান্তিতে ঘুমাব।<br></div>
</div>
<!-- PARSED ABOVE; EDITING MAY BREAK PARSER -->
</body></html>