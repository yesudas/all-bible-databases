<html><head>
<meta http-equiv="Content-Type" content="text/html;charset=utf-8" />
<title>Ps 41 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 41);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_39.html">39</a> <a href="Ps_40.html">40</a> <b>41</b> <a href="Ps_42.html">42</a> <a href="Ps_43.html">43</a> ... <a href="Ps_150.html">150</a> </div><hr>
<h1>Ps 41</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>ধন্য সেই লোক, যার মনে অসহায়দের জন্য চিন্তা রয়েছে; <br><span class="br-ind"><br><span class="indent">&nbsp;</span></span>দুর্দিনে সদাপ্রভু তাকে উদ্ধার করবেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সদাপ্রভু তাকে রক্ষা করবেন ও বাঁচিয়ে রাখবেন; <br><span class="br-ind"><br><span class="indent">&nbsp;</span></span>দেশে সে সুখী হবে। <br><span class="br-ind"><br><span class="indent">&nbsp;</span></span>তার শত্রুদের হাতে তিনি তাকে তুলে দেবেন না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সে অসুস্থ হয়ে যখন বিছানায় পড়বে <br><span class="br-ind"><br><span class="indent">&nbsp;</span></span>তখন সদাপ্রভু তাকে সান্ত্বনা দেবেন; <br><span class="br-ind"><br><span class="indent">&nbsp;</span></span>রোগীর বিছানা থেকে তিনি তাকে তুলে আনবেন। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>আমি বললাম, “হে সদাপ্রভু, <br><span class="br-ind"><br><span class="indent">&nbsp;</span></span>আমি তোমার বিরুদ্ধে পাপ করেছি; <br><span class="br-ind"><br><span class="indent">&nbsp;</span></span>আমাকে দয়া কর, আমাকে সুস্থ কর।” <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার শত্রুরা আমার অমংগল চেয়ে বলে, <br><span class="br-ind"><br><span class="indent">&nbsp;</span></span>“ও কখন মরবে? <br><span class="br-ind"><br><span class="indent">&nbsp;</span></span>কখন ওর নাম মুছে যাবে?” <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাদের কেউ আমাকে দেখতে আসলে <br><span class="br-ind"><br><span class="indent">&nbsp;</span></span>আমার সংগে ভণ্ডামির কথা বলে; <br><span class="br-ind"><br><span class="indent">&nbsp;</span></span>আমার বিরুদ্ধে তারা নিন্দার কথা জোগাড় করে <br><span class="br-ind"><br><span class="indent">&nbsp;</span></span>আর বাইরে গিয়ে তা বলে বেড়ায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>যারা আমাকে ঘৃণা করে তারা আমার বিরুদ্ধে কানাকানি করে <br><span class="br-ind"><br><span class="indent">&nbsp;</span></span>আর আমার অনিষ্টের চিন্তা করে। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তারা বলে, “ওর উপর ভয়ানক খারাপ কিছু চেপে বসেছে, <br><span class="br-ind"><br><span class="indent">&nbsp;</span></span>যেখানে ও শুয়ে আছে সেখান থেকে আর উঠবে না।” <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>এমন কি, যে আমার প্রাণের বন্ধু, <br><span class="br-ind"><br><span class="indent">&nbsp;</span></span>যার উপর আমার এত বিশ্বাস, <br><span class="br-ind"><br><span class="indent">&nbsp;</span></span>যে আমার সংগেই খাওয়া-দাওয়া করে, <br><span class="br-ind"><br><span class="indent">&nbsp;</span></span>সে-ও আমার বিরুদ্ধে পা উঠিয়েছে। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কিন্তু তুমি, হে সদাপ্রভু, আমার উপর দয়া কর; <br><span class="br-ind"><br><span class="indent">&nbsp;</span></span>আমাকে তোলো, যাতে আমি তাদের উপর শোধ নিতে পারি। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>আমি জানি তুমি আমার উপর সন্তুষ্ট, <br><span class="br-ind"><br><span class="indent">&nbsp;</span></span>কারণ শত্রু আমার বিরুদ্ধে জয়ের হাঁক আর দেয় না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার সততার জন্য তুমি আমাকে ধরে রেখেছ; <br><span class="br-ind"><br><span class="indent">&nbsp;</span></span>তুমি চিরকালের জন্য আমাকে <br><span class="br-ind"><br><span class="indent">&nbsp;</span></span>তোমার সামনে স্থাপন করেছ। <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রথম থেকে শেষ পর্যন্ত <br><span class="br-ind"><br><span class="indent">&nbsp;</span></span>ইস্রায়েলের ঈশ্বর সদাপ্রভুর গৌরব হোক। <br><span class="br-ind"><br><span class="indent">&nbsp;</span></span>আমেন, আমেন।<br></div>
</div>
<!-- PARSED ABOVE; EDITING MAY BREAK PARSER -->
</body></html>