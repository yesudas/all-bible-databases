<html><head>
<meta http-equiv="Content-Type" content="text/html;charset=utf-8" />
<title>Ps 43 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 43);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_41.html">41</a> <a href="Ps_42.html">42</a> <b>43</b> <a href="Ps_44.html">44</a> <a href="Ps_45.html">45</a> ... <a href="Ps_150.html">150</a> </div><hr>
<h1>Ps 43</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি উচিত বিচার কর, আর এই ভক্তিহীন জাতির বিরুদ্ধে <br><span class="br-ind"><br><span class="indent">&nbsp;</span></span>আমার পক্ষ হয়ে কথা বল; <br><span class="br-ind"><br><span class="indent">&nbsp;</span></span>ঠগ ও দুষ্ট লোকের হাত থেকে তুমি আমাকে বাঁচাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমিই আমার আশ্রয়-দুর্গ ঈশ্বর; <br><span class="br-ind"><br><span class="indent">&nbsp;</span></span>কেন তুমি আমাকে ত্যাগ করেছ? <br><span class="br-ind"><br><span class="indent">&nbsp;</span></span>কেন আমাকে শত্রুর অত্যাচারে মনে দুঃখ নিয়ে বেড়াতে হবে? <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার আলো ও তোমার সত্য আমাকে দাও; <br><span class="br-ind"><br><span class="indent">&nbsp;</span></span>তারাই আমাকে পথ দেখাক। <br><span class="br-ind"><br><span class="indent">&nbsp;</span></span>তারাই আমাকে নিয়ে যাক তোমার সেই পবিত্র পাহাড়ে <br><span class="br-ind"><br><span class="indent">&nbsp;</span></span>যেখানে তুমি বাস কর, <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>যেন আমি ঈশ্বরের বেদীর কাছে যেতে পারি। <br><span class="br-ind"><br><span class="indent">&nbsp;</span></span>তিনিই আমার সুখ ও আনন্দ। <br><span class="br-ind"><br><span class="indent">&nbsp;</span></span>হে ঈশ্বর, আমার ঈশ্বর, <br><span class="br-ind"><br><span class="indent">&nbsp;</span></span>আমি বীণা বাজিয়ে তোমার গৌরব করব। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার প্রাণ, কেন তুমি নিরাশ হয়ে পড়ছ? <br><span class="br-ind"><br><span class="indent">&nbsp;</span></span>কেন এত চঞ্চল হয়ে উঠেছ? <br><span class="br-ind"><br><span class="indent">&nbsp;</span></span>ঈশ্বরের উপরে আশা রাখ, <br><span class="br-ind"><br><span class="indent">&nbsp;</span></span>কারণ আমি আবার তাঁর গৌরব করব; <br><span class="br-ind"><br><span class="indent">&nbsp;</span></span>তিনিই আমার উদ্ধারকর্তা ও আমার ঈশ্বর।<br></div>
</div>
<!-- PARSED ABOVE; EDITING MAY BREAK PARSER -->
</body></html>