<html><head>
<meta http-equiv="Content-Type" content="text/html;charset=utf-8" />
<title>Ps 45 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 45);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_43.html">43</a> <a href="Ps_44.html">44</a> <b>45</b> <a href="Ps_46.html">46</a> <a href="Ps_47.html">47</a> ... <a href="Ps_150.html">150</a> </div><hr>
<h1>Ps 45</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। সুর- “শাপলা।” কোরহের বংশের মস্কীল-গান। প্রেমের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>আমার অন্তর সুন্দর ভাবধারায় ভরে উঠছে; <br><span class="br-ind"><br><span class="indent">&nbsp;</span></span>রাজার উদ্দেশে আমার কবিতা বেরিয়ে আসছে; <br><span class="br-ind"><br><span class="indent">&nbsp;</span></span>আমার জিভ্‌ পাকা লেখকের লেখনী হয়ে উঠছে। <span class="br-p"><br><br></span> <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মানুষের মধ্যে তুমি পরম সুন্দর; <br><span class="br-ind"><br><span class="indent">&nbsp;</span></span>তোমার দু’টি ঠোঁট কথার মধুতে ভেজা; <br><span class="br-ind"><br><span class="indent">&nbsp;</span></span>ঈশ্বরের চিরকালের আশীর্বাদ তোমার উপর ঝরে পড়ছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে বীর, তোমার কোমরে তলোয়ার বেঁধে নাও; <br><span class="br-ind"><br><span class="indent">&nbsp;</span></span>গৌরব ও মহিমার সাজে তুমি সেজে নাও। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>সত্য, নম্রতা আর ন্যায়ের পক্ষে <br><span class="br-ind"><br><span class="indent">&nbsp;</span></span>তুমি নিজের মহিমায় বিজয়ীর মত যাত্রা কর; <br><span class="br-ind"><br><span class="indent">&nbsp;</span></span>তোমার ডান হাত ভয়-জাগানো মহান কাজ করুক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>রাজার শত্রুদের বুকে তোমার ধারালো তীর বিঁধে যায়; <br><span class="br-ind"><br><span class="indent">&nbsp;</span></span>তোমার শত্রুজাতি তোমার পায়ের তলায় পড়ে। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে ঈশ্বর, তোমার সিংহাসন চিরস্থায়ী; <br><span class="br-ind"><br><span class="indent">&nbsp;</span></span>তোমার শাসন ন্যায়ের শাসন। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি ন্যায় ভালবাস আর অন্যায়কে ঘৃণা কর; <br><span class="br-ind"><br><span class="indent">&nbsp;</span></span>সেজন্য ঈশ্বর, তোমার ঈশ্বর, তোমার সংগীদের চেয়ে <br><span class="br-ind"><br><span class="indent">&nbsp;</span></span>অনেক বেশী আনন্দ তেলের মত করে তোমার উপর ঢেলে দিয়েছেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>গন্ধরস, অগুরু আর দারচিনির গন্ধে <br><span class="br-ind"><br><span class="indent">&nbsp;</span></span>তোমার রাজপোশাক সুগন্ধময় হয়েছে; <br><span class="br-ind"><br><span class="indent">&nbsp;</span></span>হাতীর দাঁত বসানো রাজবাড়ীতে তারযন্ত্রের যে বাজনা বাজে <br><span class="br-ind"><br><span class="indent">&nbsp;</span></span>তা তোমাকে আনন্দ দেয়। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার সম্মানিত মহিলাদের মধ্যে রাজকন্যারা আছেন, <br><span class="br-ind"><br><span class="indent">&nbsp;</span></span>আর রাজ-কনে ওফীর দেশের সোনা দিয়ে সেজে <br><span class="br-ind"><br><span class="indent">&nbsp;</span></span>তোমার ডান দিকে রয়েছেন। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে কন্যা, শোন, মন দাও, কান খাড়া কর। <br><span class="br-ind"><br><span class="indent">&nbsp;</span></span>তোমার লোকদের তুমি ভুলে যাও, <br><span class="br-ind"><br><span class="indent">&nbsp;</span></span>ভুলে যাও তোমার বাবার বাড়ীর কথা। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাহলে রাজা তোমার সৌন্দর্যে ধরা দেবেন; <br><span class="br-ind"><br><span class="indent">&nbsp;</span></span>তিনিই তোমার মনিব, তাঁকে নত হয়ে প্রণাম কর। <span class="br-p"><br><br></span> <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সোর শহরের লোকেরা উপহার নিয়ে আসবে; <br><span class="br-ind"><br><span class="indent">&nbsp;</span></span>খুব ধনী লোকেরা তোমার দয়া চাইবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>রাজবাড়ীতে রাজ-কনেকে চমৎকার দেখাবে; <br><span class="br-ind"><br><span class="indent">&nbsp;</span></span>তাঁর পোশাকে সোনার সুতা বোনা রয়েছে। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>নক্‌শা তোলা পোশাকে তাঁকে রাজার কাছে নিয়ে যাওয়া হবে; <br><span class="br-ind"><br><span class="indent">&nbsp;</span></span>তাঁর পিছে থাকা কুমারী সংগিনীদেরও <br><span class="br-ind"><br><span class="indent">&nbsp;</span></span>তোমার কাছে নিয়ে যাওয়া হবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>আনন্দ ও উৎসব করতে করতে তাঁদের নিয়ে যাওয়া হবে; <br><span class="br-ind"><br><span class="indent">&nbsp;</span></span>তাঁরা রাজবাড়ীতে গিয়ে ঢুকবেন। <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তোমার পূর্বপুরুষদের জায়গা তোমার ছেলেরা নেবে; <br><span class="br-ind"><br><span class="indent">&nbsp;</span></span>মানুষের মধ্যে তুমি তাদের শাসনকর্তা করবে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>বংশের পর বংশে আমি তোমার নাম বাঁচিয়ে রাখব; <br><span class="br-ind"><br><span class="indent">&nbsp;</span></span>সেইজন্য বিভিন্ন জাতি যুগের পর যুগ তোমার গৌরব করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>