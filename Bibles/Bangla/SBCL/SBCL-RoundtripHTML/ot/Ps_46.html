<html><head>
<meta http-equiv="Content-Type" content="text/html;charset=utf-8" />
<title>Ps 46 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 46);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_44.html">44</a> <a href="Ps_45.html">45</a> <b>46</b> <a href="Ps_47.html">47</a> <a href="Ps_48.html">48</a> ... <a href="Ps_150.html">150</a> </div><hr>
<h1>Ps 46</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। কোরহের বংশের গান। উঁচু গলায় গাইতে হবে। একটা গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বরই আমাদের আশ্রয়স্থান ও শক্তি; বিপদের সময় সাহায্য করতে তিনি প্রস্তুত থাকেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>যদিও বা পৃথিবী কেঁপে ওঠে, <br><span class="br-ind"><br><span class="indent">&nbsp;</span></span>পাহাড়-পর্বত গিয়ে পড়ে সাগরের মধ্যে, <br><span class="br-ind"><br><span class="indent">&nbsp;</span></span>যদিও বা তার জল গর্জন করে আর ফেনায় ভরে ওঠে <br><span class="br-ind"><br><span class="indent">&nbsp;</span></span>আর তার ঢেউয়ের আঘাতে পাহাড়-পর্বত দুলে ওঠে, <br><span class="br-ind"><br><span class="indent">&nbsp;</span></span>তবুও আমরা ভয় করব না। [সেলা] <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>একটা নদী আছে যার নানা স্রোতের ধারা <br><span class="br-ind"><br><span class="indent">&nbsp;</span></span>ঈশ্বরের শহরকে আনন্দময় করে তোলে, <br><span class="br-ind"><br><span class="indent">&nbsp;</span></span>আনন্দময় করে তোলে সেই পবিত্র জায়গা <br><span class="br-ind"><br><span class="indent">&nbsp;</span></span>যেখানে মহান ঈশ্বর থাকেন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর সেই শহরের মধ্যে থাকেন, সেজন্য তা স্থির থাকবে; <br><span class="br-ind"><br><span class="indent">&nbsp;</span></span>দিনের শুরুতেই ঈশ্বর তাকে সাহায্য করবেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>জাতিরা সব হৈচৈ করে, রাজ্যগুলো ভেংগে পড়ে; <br><span class="br-ind"><br><span class="indent">&nbsp;</span></span>তিনি গর্জন করে ওঠেন, পৃথিবী গলে যায়। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>সর্বক্ষমতার অধিকারী সদাপ্রভু আমাদের সংগে আছেন; <br><span class="br-ind"><br><span class="indent">&nbsp;</span></span>যাকোবের ঈশ্বরই আমাদের দুর্গ। [সেলা] <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এস, সদাপ্রভুর বিভিন্ন কাজ দেখ- <br><span class="br-ind"><br><span class="indent">&nbsp;</span></span>তিনি পৃথিবীতে ধ্বংস এনেছেন, <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তিনি পৃথিবীর সব যুদ্ধ বন্ধ করেন, <br><span class="br-ind"><br><span class="indent">&nbsp;</span></span>তিনি ধনুক ভাংগেন, <br><span class="br-ind"><br><span class="indent">&nbsp;</span></span>তিনি বর্শা টুকরা টুকরা করেন, <br><span class="br-ind"><br><span class="indent">&nbsp;</span></span>তিনি রথ আগুনে পোড়ান। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সদাপ্রভু বলেন, “তোমরা থাম; <br><span class="br-ind"><br><span class="indent">&nbsp;</span></span>তোমরা এ কথা জেনো যে, আমিই ঈশ্বর; <br><span class="br-ind"><br><span class="indent">&nbsp;</span></span>সব জাতি আমাকেই গৌরব দান করবে, <br><span class="br-ind"><br><span class="indent">&nbsp;</span></span>গৌরব দান করবে পৃথিবী।” <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সর্বক্ষমতার অধিকারী সদাপ্রভু আমাদের সংগে আছেন; <br><span class="br-ind"><br><span class="indent">&nbsp;</span></span>যাকোবের ঈশ্বরই আমাদের দুর্গ। [সেলা]<br></div>
</div>
<!-- PARSED ABOVE; EDITING MAY BREAK PARSER -->
</body></html>