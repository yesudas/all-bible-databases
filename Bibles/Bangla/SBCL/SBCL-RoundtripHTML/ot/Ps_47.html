<html><head>
<meta http-equiv="Content-Type" content="text/html;charset=utf-8" />
<title>Ps 47 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 47);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_45.html">45</a> <a href="Ps_46.html">46</a> <b>47</b> <a href="Ps_48.html">48</a> <a href="Ps_49.html">49</a> ... <a href="Ps_150.html">150</a> </div><hr>
<h1>Ps 47</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। কোরহের বংশের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সমস্ত জাতি, তোমরা হাততালি দাও; ঈশ্বরের উদ্দেশে আনন্দধ্বনি কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>মহান সদাপ্রভু ভক্তিপূর্ণ ভয় জাগান; <br><span class="br-ind"><br><span class="indent">&nbsp;</span></span>গোটা পৃথিবীর উপরে তিনিই মহান রাজা। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>অন্যান্য জাতিকে তিনি আমাদের অধীন করেন, <br><span class="br-ind"><br><span class="indent">&nbsp;</span></span>আমাদের পায়ের তলায় তাদের রাখেন। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তিনিই আমাদের সম্পত্তি বাছাই করে রেখেছেন; <br><span class="br-ind"><br><span class="indent">&nbsp;</span></span>তা তাঁর ভালবাসার পাত্র যাকোবের গর্বের বিষয়। [সেলা] <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ঈশ্বর আনন্দধ্বনির মধ্যে উপরে উঠে গেছেন, <br><span class="br-ind"><br><span class="indent">&nbsp;</span></span>সদাপ্রভু তূরীর ধ্বনির মধ্যে উঠে গেছেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ঈশ্বরের উদ্দেশে প্রশংসার গান গাও, <br><span class="br-ind"><br><span class="indent">&nbsp;</span></span>প্রশংসার গান গাও; <br><span class="br-ind"><br><span class="indent">&nbsp;</span></span>আমাদের রাজার উদ্দেশে প্রশংসার গান গাও, <br><span class="br-ind"><br><span class="indent">&nbsp;</span></span>প্রশংসার গান গাও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঈশ্বরই সারা দুনিয়ার রাজা; <br><span class="br-ind"><br><span class="indent">&nbsp;</span></span>তাঁর উদ্দেশে এক বিশেষ রকমের প্রশংসা-গান কর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সব জাতির উপরে ঈশ্বরই রাজত্ব করেন; <br><span class="br-ind"><br><span class="indent">&nbsp;</span></span>তাঁর পবিত্র সিংহাসনে তিনি বসে আছেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>জাতিগুলোর মধ্যে যারা উঁচু পদের লোক, <br><span class="br-ind"><br><span class="indent">&nbsp;</span></span>তারা এক জায়গায় জড়ো হয়, <br><span class="br-ind"><br><span class="indent">&nbsp;</span></span>অব্রাহামের ঈশ্বরের লোক হিসাবেই জড়ো হয়। <br><span class="br-ind"><br><span class="indent">&nbsp;</span></span>পৃথিবীর সব শাসনকর্তারা ঈশ্বরের অধীন, <br><span class="br-ind"><br><span class="indent">&nbsp;</span></span>তিনিই সবচেয়ে মহান।<br></div>
</div>
<!-- PARSED ABOVE; EDITING MAY BREAK PARSER -->
</body></html>