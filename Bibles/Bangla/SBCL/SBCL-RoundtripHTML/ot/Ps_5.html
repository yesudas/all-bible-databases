<html><head>
<meta http-equiv="Content-Type" content="text/html;charset=utf-8" />
<title>Ps 5 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 5);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_3.html">3</a> <a href="Ps_4.html">4</a> <b>5</b> <a href="Ps_6.html">6</a> <a href="Ps_7.html">7</a> ... <a href="Ps_150.html">150</a> </div><hr>
<h1>Ps 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। বাঁশীর সংগে গাইতে হবে। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, আমার কথায় কান দাও, <br><span class="br-ind"><br><span class="indent">&nbsp;</span></span>আমার অন্তরের আকুলতা দেখ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে আমার রাজা, হে আমার ঈশ্বর, <br><span class="br-ind"><br><span class="indent">&nbsp;</span></span>তোমার সাহায্যের জন্য আমার কান্না তুমি শোন, <br><span class="br-ind"><br><span class="indent">&nbsp;</span></span>কারণ আমি তোমারই কাছে প্রার্থনা করছি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>হে সদাপ্রভু, প্রতিদিন সকাল বেলায় <br><span class="br-ind"><br><span class="indent">&nbsp;</span></span>তুমি আমার কথা শুনতে পাও। <br><span class="br-ind"><br><span class="indent">&nbsp;</span></span>সকাল বেলায় আমি তোমার সামনে <br><span class="br-ind"><br><span class="indent">&nbsp;</span></span>আমার প্রার্থনার ডালি সাজিয়ে রাখি <br><span class="br-ind"><br><span class="indent">&nbsp;</span></span>আর আশা নিয়ে চেয়ে থাকি। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে ঈশ্বর, তুমি অন্যায়ে আনন্দিত হওয়ার ঈশ্বর নও; <br><span class="br-ind"><br><span class="indent">&nbsp;</span></span>মন্দ লোকেরা তোমার সামনে থাকতে পারে না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যারা গর্বিত তারা তোমার সামনে দাঁড়াতে পারে না; <br><span class="br-ind"><br><span class="indent">&nbsp;</span></span>যারা মন্দ কাজ করে বেড়ায় তাদের তুমি অগ্রাহ্য কর। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যারা মিথ্যা কথা বলে তাদের তুমি ধ্বংস কর; <br><span class="br-ind"><br><span class="indent">&nbsp;</span></span>যাদের মধ্যে খুনীর এবং ছলনাকারীর মনোভাব রয়েছে <br><span class="br-ind"><br><span class="indent">&nbsp;</span></span>সদাপ্রভু তাদের দিক থেকে মুখ ফিরিয়ে নেন। <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু আমি তোমার অসীম করুণার দরুন তোমার ঘরে ঢুকব, <br><span class="br-ind"><br><span class="indent">&nbsp;</span></span>তোমার পবিত্র বাসস্থানের দিকে চেয়ে <br><span class="br-ind"><br><span class="indent">&nbsp;</span></span>ভক্তির সংগে আমার মাথা নীচু করব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে সদাপ্রভু, আমার অনেক শত্রু রয়েছে বলে <br><span class="br-ind"><br><span class="indent">&nbsp;</span></span>তোমার ন্যায়ের পথে তুমি আমাকে পরিচালনা কর; <br><span class="br-ind"><br><span class="indent">&nbsp;</span></span>তোমার পথ আমার সামনে সোজা করে দাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার শত্রুদের কোন কথা বিশ্বাস করা যায় না, <br><span class="br-ind"><br><span class="indent">&nbsp;</span></span>ওদের অন্তরে আছে ধ্বংসের মনোভাব, <br><span class="br-ind"><br><span class="indent">&nbsp;</span></span>ওদের মুখ যেন খোলা কবর, <br><span class="br-ind"><br><span class="indent">&nbsp;</span></span>জিভ্‌ দিয়ে ওরা খোশামোদের কথা বলে। <span class="br-p"><br><br></span> <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তুমি ওদের দোষী বলে ঘোষণা কর; <br><span class="br-ind"><br><span class="indent">&nbsp;</span></span>ওদের কুমতলবে ওদেরই সর্বনাশ হোক। <br><span class="br-ind"><br><span class="indent">&nbsp;</span></span>ওদের অসংখ্য অপরাধের জন্য তুমি ওদের তাড়িয়ে দাও, <br><span class="br-ind"><br><span class="indent">&nbsp;</span></span>কারণ ওরা তোমার বিরুদ্ধে বিদ্রোহ করেছে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু যারা তোমার মধ্যে আশ্রয় নেয় তারা আনন্দিত হোক, <br><span class="br-ind"><br><span class="indent">&nbsp;</span></span>তারা আনন্দে চিরকাল গান করুক; <br><span class="br-ind"><br><span class="indent">&nbsp;</span></span>তাদের তুমি রক্ষা কর, <br><span class="br-ind"><br><span class="indent">&nbsp;</span></span>যেন তোমাকে যারা ভালবাসে <br><span class="br-ind"><br><span class="indent">&nbsp;</span></span>তারা তোমাকে নিয়েই আনন্দ লাভ করে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে সদাপ্রভু, যারা তোমার ভক্ত <br><span class="br-ind"><br><span class="indent">&nbsp;</span></span>তাদের উপর সত্যিই তোমার আশীর্বাদ রয়েছে; <br><span class="br-ind"><br><span class="indent">&nbsp;</span></span>তোমার দয়া দিয়ে তুমি তাদের ঢালের মত করে ঘিরে রেখেছ।<br></div>
</div>
<!-- PARSED ABOVE; EDITING MAY BREAK PARSER -->
</body></html>