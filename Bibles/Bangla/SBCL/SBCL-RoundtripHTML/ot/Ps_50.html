<html><head>
<meta http-equiv="Content-Type" content="text/html;charset=utf-8" />
<title>Ps 50 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 50);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_48.html">48</a> <a href="Ps_49.html">49</a> <b>50</b> <a href="Ps_51.html">51</a> <a href="Ps_52.html">52</a> ... <a href="Ps_150.html">150</a> </div><hr>
<h1>Ps 50</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>আসফের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>শক্তিশালী ঈশ্বর, সদাপ্রভু ঈশ্বর, কথা বলেছেন; <br><span class="br-ind"><br><span class="indent">&nbsp;</span></span>পূর্ব থেকে পশ্চিম পর্যন্ত <br><span class="br-ind"><br><span class="indent">&nbsp;</span></span>পৃথিবীর সবাইকে তিনি ডাক দিয়েছেন। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>সিয়োন থেকে, পরিপূর্ণ সৌন্দর্যের জায়গা থেকে, <br><span class="br-ind"><br><span class="indent">&nbsp;</span></span>ঈশ্বরের আলো ছড়িয়ে পড়েছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের ঈশ্বর আসছেন, তিনি মুখ খুলবেন; <br><span class="br-ind"><br><span class="indent">&nbsp;</span></span>আগুন তাঁর আগে আগে <br><span class="br-ind"><br><span class="indent">&nbsp;</span></span>সব কিছু জ্বালিয়ে পুড়িয়ে দিয়ে চলবে; <br><span class="br-ind"><br><span class="indent">&nbsp;</span></span>আর তাঁর চারপাশে ভীষণ ঝড় বইবে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তাঁর নিজের লোকদের বিচারে অংশ নেবার জন্য <br><span class="br-ind"><br><span class="indent">&nbsp;</span></span>উপরের আকাশকে তিনি ডাক দিচ্ছেন, <br><span class="br-ind"><br><span class="indent">&nbsp;</span></span>আর ডাক দিচ্ছেন পৃথিবীকে; <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তিনি বলছেন, “আমার সেই ভক্তদের আমার কাছে একত্র কর, <br><span class="br-ind"><br><span class="indent">&nbsp;</span></span>যারা পশু-উৎসর্গের মধ্য দিয়ে <br><span class="br-ind"><br><span class="indent">&nbsp;</span></span>আমার স্থাপন করা ব্যবস্থা গ্রহণ করেছে।” <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আকাশ তাঁর ন্যায়বিচারের কথা ঘোষণা করছে, <br><span class="br-ind"><br><span class="indent">&nbsp;</span></span>কারণ ঈশ্বর নিজেই বিচারক। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“হে আমার লোকেরা, শোন, আমি কথা বলছি; <br><span class="br-ind"><br><span class="indent">&nbsp;</span></span>হে ইস্রায়েল, আমি তোমার বিপক্ষে সাক্ষ্য দিচ্ছি; <br><span class="br-ind"><br><span class="indent">&nbsp;</span></span>আমি ঈশ্বর, তোমারই ঈশ্বর। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তোমার পশু-উৎসর্গ নিয়ে আমি তোমাকে দোষী করছি না; <br><span class="br-ind"><br><span class="indent">&nbsp;</span></span>তোমার পোড়ানো-উৎসর্গ সব সময়ই তো আমার সামনে রয়েছে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তোমার গোয়ালের কোন ষাঁড়ের আমার দরকার নেই, <br><span class="br-ind"><br><span class="indent">&nbsp;</span></span>তোমার খোঁয়াড়ের ছাগলও নয়; <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>কারণ বনের সব প্রাণীই আমার, <br><span class="br-ind"><br><span class="indent">&nbsp;</span></span>অসংখ্য পাহাড়ের উপরে ঘুরে বেড়ানো পশুও আমার। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>এমন কি, পাহাড়ের সব পাখীও আমার জানা আছে, <br><span class="br-ind"><br><span class="indent">&nbsp;</span></span>মাঠের সব প্রাণীও আমার। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমার খিদে পেলেও আমি তোমাকে বলতাম না, <br><span class="br-ind"><br><span class="indent">&nbsp;</span></span>কারণ পৃথিবী আমার <br><span class="br-ind"><br><span class="indent">&nbsp;</span></span>আর তার মধ্যে যা কিছু আছে সবই আমার। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি কি মনে কর ষাঁড়ের মাংস আমার খাবার? <br><span class="br-ind"><br><span class="indent">&nbsp;</span></span>ছাগলের রক্ত কি আমি খাই? <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ঈশ্বরের কাছে তোমার ধন্যবাদই তোমার উৎসর্গ হোক; <br><span class="br-ind"><br><span class="indent">&nbsp;</span></span>সেই মহানের কাছেই তোমার সব মানত পূরণ করতে থাক। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তোমার বিপদের দিনে তুমি আমাকে ডেকো; <br><span class="br-ind"><br><span class="indent">&nbsp;</span></span>আমি তোমাকে উদ্ধার করব <br><span class="br-ind"><br><span class="indent">&nbsp;</span></span>আর তুমি আমাকে সম্মান করবে।” <span class="br-p"><br><br></span> <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু ঈশ্বর দুষ্ট লোকদের এই কথা বলেন, <br><span class="br-ind"><br><span class="indent">&nbsp;</span></span>“আমার আইন-কানুনের কথা বলার <br><span class="br-ind"><br><span class="indent">&nbsp;</span></span>কিম্বা আমার ব্যবস্থার কথা মুখে আনার <br><span class="br-ind"><br><span class="indent">&nbsp;</span></span>তোমার কি অধিকার আছে? <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তুমি তো আমার শাসন ঘৃণা কর <br><span class="br-ind"><br><span class="indent">&nbsp;</span></span>আর আমার কথার ধার ধারো না। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>চোরকে দেখলে তুমি তাকে সায় দাও, <br><span class="br-ind"><br><span class="indent">&nbsp;</span></span>ব্যভিচারীদের সংগে মেলামেশা কর। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>মন্দ কথায় তোমার মুখ খোলা, <br><span class="br-ind"><br><span class="indent">&nbsp;</span></span>তোমার জিভ্‌ ছলনার বশে থেকে কথা বলে। <br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>তুমি বসে বসে তোমার নিজের ভাইয়ের বিরুদ্ধে <br><span class="br-ind"><br><span class="indent">&nbsp;</span></span>কথা বলে থাক আর তার নিন্দা কর। <br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>এ সবই তুমি করেছ, কিন্তু আমি মুখ খুলি নি; <br><span class="br-ind"><br><span class="indent">&nbsp;</span></span>তুমি ভেবেছ আমি তোমারই মত একজন, <br><span class="br-ind"><br><span class="indent">&nbsp;</span></span>কিন্তু আমি তোমার দোষ দেখিয়ে দেব <br><span class="br-ind"><br><span class="indent">&nbsp;</span></span>আর তোমার সব কিছু তোমার চোখের সামনে পর পর তুলে ধরব। <span class="br-p"><br><br></span> <br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“তোমরা যারা ঈশ্বরকে ভুলে গেছ কথাটা একবার ভেবে দেখো; <br><span class="br-ind"><br><span class="indent">&nbsp;</span></span>তা না হলে আমি তোমাদের ছিঁড়ে টুকরা টুকরা করে ফেলব, <br><span class="br-ind"><br><span class="indent">&nbsp;</span></span>তোমাদের বাঁচাবার কেউ থাকবে না। <br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>যার জীবনে ধন্যবাদই হল তার উৎসর্গ <br><span class="br-ind"><br><span class="indent">&nbsp;</span></span>সে-ই আমাকে সম্মান করে; <br><span class="br-ind"><br><span class="indent">&nbsp;</span></span>যে আমার পথে চলে তাকে আমি উদ্ধার করব।”<br></div>
</div>
<!-- PARSED ABOVE; EDITING MAY BREAK PARSER -->
</body></html>