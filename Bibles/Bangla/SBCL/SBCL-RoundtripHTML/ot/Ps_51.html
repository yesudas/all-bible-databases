<html><head>
<meta http-equiv="Content-Type" content="text/html;charset=utf-8" />
<title>Ps 51 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 51);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_49.html">49</a> <a href="Ps_50.html">50</a> <b>51</b> <a href="Ps_52.html">52</a> <a href="Ps_53.html">53</a> ... <a href="Ps_150.html">150</a> </div><hr>
<h1>Ps 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। দায়ূদের গান। বৎশেবার সংগে দায়ূদের ব্যভিচারের পর নবী নাথন যখন দায়ূদের কাছে এসেছিলেন গানখানা সেই সময়কার।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তোমার অটল ভালবাসার জন্য আমার প্রতি দয়া কর; <br><span class="br-ind"><br><span class="indent">&nbsp;</span></span>তোমার অসীম করুণার জন্য <br><span class="br-ind"><br><span class="indent">&nbsp;</span></span>তোমার প্রতি আমার সব বিদ্রোহ ক্ষমা কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>আমার সব অন্যায় তুমি ধুয়ে ফেল; <br><span class="br-ind"><br><span class="indent">&nbsp;</span></span>আমার পাপ থেকে আমাকে শুচি কর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার সব বিদ্রোহের কথা আমার চেতনায় রয়েছে; <br><span class="br-ind"><br><span class="indent">&nbsp;</span></span>আমার পাপ সব সময় আমার মনে রয়েছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার বিরুদ্ধে, কেবল তোমারই বিরুদ্ধে আমি পাপ করেছি <br><span class="br-ind"><br><span class="indent">&nbsp;</span></span>আর তোমার চোখে যা খারাপ তা-ই করেছি। <br><span class="br-ind"><br><span class="indent">&nbsp;</span></span>কাজেই তোমার রায় ঠিক, তোমার বিচার নিখুঁত। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হ্যাঁ, জন্ম থেকেই আমি অন্যায়ের মধ্যে আছি; <br><span class="br-ind"><br><span class="indent">&nbsp;</span></span>পাপের অবস্থাতেই আমি মায়ের গর্ভে ছিলাম। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তুমি অন্তরের মধ্যে সত্য দেখতে চাও; <br><span class="br-ind"><br><span class="indent">&nbsp;</span></span>তুমিই আমার অন্তরের গভীরে জ্ঞান দাও। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>এসোব গাছের ডাল দিয়ে তুমি আমাকে শুচি কর, <br><span class="br-ind"><br><span class="indent">&nbsp;</span></span>তাতে আমি শুচি হব; <br><span class="br-ind"><br><span class="indent">&nbsp;</span></span>আমাকে ধূয়ে নাও, তাতে আমি ধব্‌ধবে সাদা হব। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>আমাকে খুশীর আওয়াজ ও আনন্দধ্বনি শুনতে দাও; <br><span class="br-ind"><br><span class="indent">&nbsp;</span></span>তোমার চুরমার করা আমার এই হাড়গুলো আনন্দ করুক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি আমার পাপের দিকে চেয়ে দেখো না; <br><span class="br-ind"><br><span class="indent">&nbsp;</span></span>আমার সমস্ত অন্যায় তুমি ক্ষমা কর। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>হে ঈশ্বর, তুমি আমার মধ্যে খাঁটি অন্তর সৃষ্টি কর; <br><span class="br-ind"><br><span class="indent">&nbsp;</span></span>আমার মন আবার স্থির কর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমার সামনে থেকে আমাকে দূর করে দিয়ো না; <br><span class="br-ind"><br><span class="indent">&nbsp;</span></span>আমার মধ্য থেকে তোমার পবিত্র আত্মাকে নিয়ে যেয়ো না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তোমার দেওয়া উদ্ধারের আনন্দ আমাকে আবার দাও; <br><span class="br-ind"><br><span class="indent">&nbsp;</span></span>তোমার বাধ্য হওয়ার ইচ্ছুক মন দিয়ে তুমি আমাকে সবল কর। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তাহলে আমি তোমার পথ সম্বন্ধে বিদ্রোহীদের শিক্ষা দিতে পারব, <br><span class="br-ind"><br><span class="indent">&nbsp;</span></span>আর পাপীরা ঘুরে তোমার দিকে ফিরবে। <span class="br-p"><br><br></span> <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>হে ঈশ্বর, আমার উদ্ধারকর্তা ঈশ্বর, <br><span class="br-ind"><br><span class="indent">&nbsp;</span></span>খুনের দায় থেকে তুমি আমাকে বাঁচাও; <br><span class="br-ind"><br><span class="indent">&nbsp;</span></span>তাতে আমার মুখ থেকে তোমার ন্যায্যতার গান বেরিয়ে আসবে। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>হে প্রভু, আমার মুখ খুলে দাও, <br><span class="br-ind"><br><span class="indent">&nbsp;</span></span>আমি তোমার প্রশংসা প্রচার করব। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>পশু-উৎসর্গে তো তুমি খুশী হও না, হলে আমি তা করতাম; <br><span class="br-ind"><br><span class="indent">&nbsp;</span></span>পোড়ানো-উৎসর্গেও তুমি সন্তুষ্ট হও না। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ভাংগাচোরা অন্তরই ঈশ্বরের গ্রহণযোগ্য উৎসর্গ; <br><span class="br-ind"><br><span class="indent">&nbsp;</span></span>হে ঈশ্বর, নত এবং নম্র মনকে তুমি তুচ্ছ করবে না। <span class="br-p"><br><br></span> <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তোমার মংগল ইচ্ছায় তুমি সিয়োনের মংগল কর; <br><span class="br-ind"><br><span class="indent">&nbsp;</span></span>তুমি যিরূশালেমের দেয়াল তোলার কাজ চালিয়ে যাও। <br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>তাহলে যোগ্য মনোভাব নিয়ে করা উৎসর্গের অনুষ্ঠানে, <br><span class="br-ind"><br><span class="indent">&nbsp;</span></span>পোড়ানো-উৎসর্গে আর নিঃশেষে পোড়ানো-উৎসর্গে <br><span class="br-ind"><br><span class="indent">&nbsp;</span></span>তুমি আনন্দ পাবে, <br><span class="br-ind"><br><span class="indent">&nbsp;</span></span>আর তোমার বেদীর উপরে লোকে ষাঁড় উৎসর্গ করবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>