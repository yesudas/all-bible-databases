<html><head>
<meta http-equiv="Content-Type" content="text/html;charset=utf-8" />
<title>Ps 52 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 52);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_50.html">50</a> <a href="Ps_51.html">51</a> <b>52</b> <a href="Ps_53.html">53</a> <a href="Ps_54.html">54</a> ... <a href="Ps_150.html">150</a> </div><hr>
<h1>Ps 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। দায়ূদের মস্কীল-গান। ইদোমীয় দোয়েগ এসে যখন শৌলকে খবর দিল যে, দায়ূদ অহীমেলকের ঘরে গেছেন গানটা সেই সময়কার।</b> <span class="br-p"><br><br></span><span class="br-ind"><br><span class="indent">&nbsp;</span></span>ওহে শক্তিশালী যোদ্ধা, কেন তুমি মন্দ বিষয় নিয়ে গর্ব করছ? <br><span class="br-ind"><br><span class="indent">&nbsp;</span></span>ঈশ্বরের অটল ভালবাসার তো শেষ নেই। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার জিভ্‌ দিয়ে ধ্বংসের পরিকল্পনার কথা বেরিয়ে আসছে; <br><span class="br-ind"><br><span class="indent">&nbsp;</span></span>হে ছলনাকারী, তোমার জিভ্‌ যেন শান দেওয়া ক্ষুর। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তুমি ভালোর চেয়ে মন্দ ভালবাস, <br><span class="br-ind"><br><span class="indent">&nbsp;</span></span>আর ভালবাস সত্যের চেয়ে মিথ্যা কথা বলা। [সেলা] <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওহে ছলনাকারী জিভ্‌, <br><span class="br-ind"><br><span class="indent">&nbsp;</span></span>যে কথা ধ্বংস আনে তুমি তা-ই পছন্দ কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>কিন্তু ঈশ্বর তোমাকে চিরদিনের জন্য ধ্বংস করবেন; <br><span class="br-ind"><br><span class="indent">&nbsp;</span></span>তিনি তোমাকে টেনে আনবেন, <br><span class="br-ind"><br><span class="indent">&nbsp;</span></span>তোমার তাম্বু থেকে ছিনিয়ে আনবেন, <br><span class="br-ind"><br><span class="indent">&nbsp;</span></span>জীবিতদের দেশ থেকে তোমাকে উপ্‌ড়ে ফেলবেন। [সেলা] <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এ সব দেখে ঈশ্বরভক্তদের প্রাণে ভক্তিপূর্ণ ভয় জাগবে; <br><span class="br-ind"><br><span class="indent">&nbsp;</span></span>তারা তোমাকে ঠাট্টা করে বলবে, <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“ঐ দেখ, ঐ লোকটি ঈশ্বরকে তার আশ্রয়-দুর্গ করে নি; <br><span class="br-ind"><br><span class="indent">&nbsp;</span></span>তার প্রচুর ধন-সম্পদের উপর সে নির্ভর করেছে <br><span class="br-ind"><br><span class="indent">&nbsp;</span></span>আর মন্দ কামনা-বাসনার শক্তি দিয়ে নিজেকে শক্তিশালী করেছে।” <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>কিন্তু আমি ঈশ্বরের ঘরে বাড়তে থাকা জলপাই গাছের মত; <br><span class="br-ind"><br><span class="indent">&nbsp;</span></span>আমি সব সময় ঈশ্বরের অটল ভালবাসার উপর নির্ভর করে থাকি। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি যা করেছ তার জন্য চিরকাল আমি তোমার গৌরব করব; <br><span class="br-ind"><br><span class="indent">&nbsp;</span></span>তুমি মংগলময় বলে তোমার ভক্তদের সামনে <br><span class="br-ind"><br><span class="indent">&nbsp;</span></span>আমি তোমার অপেক্ষায় থাকব।<br></div>
</div>
<!-- PARSED ABOVE; EDITING MAY BREAK PARSER -->
</body></html>