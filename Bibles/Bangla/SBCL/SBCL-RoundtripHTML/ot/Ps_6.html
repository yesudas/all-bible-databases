<html><head>
<meta http-equiv="Content-Type" content="text/html;charset=utf-8" />
<title>Ps 6 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 6);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_4.html">4</a> <a href="Ps_5.html">5</a> <b>6</b> <a href="Ps_7.html">7</a> <a href="Ps_8.html">8</a> ... <a href="Ps_150.html">150</a> </div><hr>
<h1>Ps 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। তারের বাজনার সংগে গাইতে হবে। বাজনা ও গান নীচু সুরে চলবে। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, ক্রোধের বশে তুমি আমাকে বকুনি দিয়ো না; <br><span class="br-ind"><br><span class="indent">&nbsp;</span></span>অসন্তুষ্ট হয়ে আমাকে শাসন কোরো না। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে সদাপ্রভু, তুমি আমার প্রতি দয়া কর, কারণ আমি দুর্বল। <br><span class="br-ind"><br><span class="indent">&nbsp;</span></span>হে সদাপ্রভু, আমাকে সুস্থ কর, <br><span class="br-ind"><br><span class="indent">&nbsp;</span></span>কারণ ভয়ে আমার হাড়ে কাঁপুনি ধরেছে, <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর প্রাণেও লেগেছে ভীষণ ভয়। <br><span class="br-ind"><br><span class="indent">&nbsp;</span></span>হে সদাপ্রভু, আর কতকাল তা চলবে? <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে সদাপ্রভু, আমার দিকে ফেরো, আমাকে উদ্ধার কর; <br><span class="br-ind"><br><span class="indent">&nbsp;</span></span>তোমার অটল ভালবাসার দোহাই, আমাকে রক্ষা কর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>মরে গেলে তোমাকে স্মরণ করা যায় না; <br><span class="br-ind"><br><span class="indent">&nbsp;</span></span>মৃতস্থানে কে তোমার গৌরব করবে? <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>আমি কোঁকাতে কোঁকাতে ক্লান্ত হয়ে পড়েছি; <br><span class="br-ind"><br><span class="indent">&nbsp;</span></span>সারা রাত কেঁদে কেঁদে আমি বিছানা ভিজাই, <br><span class="br-ind"><br><span class="indent">&nbsp;</span></span>চোখের জলে আমার খাট ভাসাই। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>দুঃখে আমার দেখবার শক্তিও কমে গেছে; <br><span class="br-ind"><br><span class="indent">&nbsp;</span></span>শত্রুদের কারণে আমার চোখ দুর্বল হয়ে পড়েছে। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে মন্দ কাজ করে বেড়ানো লোকেরা, <br><span class="br-ind"><br><span class="indent">&nbsp;</span></span>তোমরা সবাই আমার কাছ থেকে দূর হয়ে যাও, <br><span class="br-ind"><br><span class="indent">&nbsp;</span></span>কারণ সদাপ্রভু আমার কান্না শুনেছেন। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>আমার দয়া-ভিক্ষায় সদাপ্রভু সাড়া দিয়েছেন, <br><span class="br-ind"><br><span class="indent">&nbsp;</span></span>আমার প্রার্থনা তিনি গ্রাহ্য করেছেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমার শত্রুরা সব লজ্জিত হবে এবং ভয় পাবে; <br><span class="br-ind"><br><span class="indent">&nbsp;</span></span>তারা ফিরে যাবে, হঠাৎ লজ্জায় পড়বে।<br></div>
</div>
<!-- PARSED ABOVE; EDITING MAY BREAK PARSER -->
</body></html>