<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। যিদূথূনের নমুনায়। দায়ূদের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>আমার অন্তর নীরবে কেবল ঈশ্বরের অপেক্ষা করছে, <br><span class="br-ind"><br><span class="indent">&nbsp;</span></span>কারণ তিনিই আমার উদ্ধারকর্তা। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>কেবল তিনিই আমার উঁচু পাহাড় আর আমার উদ্ধার; <br><span class="br-ind"><br><span class="indent">&nbsp;</span></span>তিনিই আমার দুর্গ, আমি সম্পূর্ণভাবে পরাজিত হব না। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আর কতদিন একজন মানুষের উপর <br><span class="br-ind"><br><span class="indent">&nbsp;</span></span>তোমাদের এই সব আক্রমণ চলবে, <br><span class="br-ind"><br><span class="indent">&nbsp;</span></span>যাতে হেলে-পড়া দেয়াল আর পড়ে যাচ্ছে এমন বেড়ার মত করে <br><span class="br-ind"><br><span class="indent">&nbsp;</span></span>তোমরা সবাই তাকে শেষ করে দিতে পার? <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তার উঁচু পদ থেকে তাকে নীচে নামিয়ে দেওয়াই <br><span class="br-ind"><br><span class="indent">&nbsp;</span></span>তাদের একমাত্র মতলব; <br><span class="br-ind"><br><span class="indent">&nbsp;</span></span>মিথ্যা কথাতেই তাদের আনন্দ। <br><span class="br-ind"><br><span class="indent">&nbsp;</span></span>মুখেই তারা আশীর্বাদ করে কিন্তু অন্তরে অভিশাপ দেয়। [সেলা] <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমার অন্তর, তুমি নীরবে কেবল ঈশ্বরের অপেক্ষা কর, <br><span class="br-ind"><br><span class="indent">&nbsp;</span></span>কারণ তিনিই তোমাকে আশা দান করেন। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>কেবল তিনিই আমার উঁচু পাহাড় আর আমার উদ্ধার; <br><span class="br-ind"><br><span class="indent">&nbsp;</span></span>তিনিই আমার দুর্গ, আমি স্থির থাকব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>আমার উদ্ধার ও মান-সম্মান ঈশ্বরের উপরেই নির্ভর করছে; <br><span class="br-ind"><br><span class="indent">&nbsp;</span></span>ঈশ্বরই আমার শক্তি, আমার উঁচু পাহাড়, <br><span class="br-ind"><br><span class="indent">&nbsp;</span></span>তিনিই আমার আশ্রয়স্থান। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার লোকেরা, ঈশ্বরই আমাদের আশ্রয়; <br><span class="br-ind"><br><span class="indent">&nbsp;</span></span>তোমরা সব সময় তাঁর উপরে নির্ভর কর, <br><span class="br-ind"><br><span class="indent">&nbsp;</span></span>তাঁরই কাছে তোমাদের অন্তর ঢেলে দাও। [সেলা] <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>সমাজের নীচের লোকেরা বাষ্পমাত্র, <br><span class="br-ind"><br><span class="indent">&nbsp;</span></span>আর উপরের লোকেরা অসার; <br><span class="br-ind"><br><span class="indent">&nbsp;</span></span>দাঁড়িপাল্লার ওজনে তারা সবাই মিলে বাতাসের চাইতেও হালকা। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তোমরা অন্যায় সুবিধা নেওয়ার উপর নির্ভর কোরো না; <br><span class="br-ind"><br><span class="indent">&nbsp;</span></span>জুলুম করা আয়ের উপর মিথ্যা আশা রেখো না; <br><span class="br-ind"><br><span class="indent">&nbsp;</span></span>বেড়ে ওঠা ধন-সম্পত্তি নিয়ে মেতে থেকো না। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সব শক্তি ঈশ্বরেরই হাতে- <br><span class="br-ind"><br><span class="indent">&nbsp;</span></span>এ কথা তিনি অনেকবার বলেছেন, <br><span class="br-ind"><br><span class="indent">&nbsp;</span></span>আর আমিও তা অনেকবার শুনেছি। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>হে প্রভু, তোমারই মধ্যে অটল ভালবাসা রয়েছে; <br><span class="br-ind"><br><span class="indent">&nbsp;</span></span>তুমিই প্রত্যেককে তার কাজ অনুসারে ফল দিয়ে থাক।<br></div>
</div>
<!-- PARSED ABOVE; EDITING MAY BREAK PARSER -->
</body></html>