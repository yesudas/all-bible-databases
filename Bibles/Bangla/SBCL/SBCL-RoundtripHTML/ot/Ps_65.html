<html><head>
<meta http-equiv="Content-Type" content="text/html;charset=utf-8" />
<title>Ps 65 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 65);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_63.html">63</a> <a href="Ps_64.html">64</a> <b>65</b> <a href="Ps_66.html">66</a> <a href="Ps_67.html">67</a> ... <a href="Ps_150.html">150</a> </div><hr>
<h1>Ps 65</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। একটা গান। দায়ূদের একটা গীত।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, সিয়োনে নীরবে তোমার প্রশংসা করা হয়; <br><span class="br-ind"><br><span class="indent">&nbsp;</span></span>আমাদের সব মানত তোমার উদ্দেশে পূরণ করা হবে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>হে প্রার্থনা গ্রাহ্যকারী, তোমার কাছেই সব মানুষ আসে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমার অন্যায় কাজে আমি তলিয়ে আছি, <br><span class="br-ind"><br><span class="indent">&nbsp;</span></span>কিন্তু তুমিই আমাদের সব পাপ ক্ষমা করে থাক। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ধন্য সেই লোক, যাকে তুমি বেছে নাও <br><span class="br-ind"><br><span class="indent">&nbsp;</span></span>আর নিয়ে আস নিজের কাছে, <br><span class="br-ind"><br><span class="indent">&nbsp;</span></span>যেন সে তোমারই উঠানে বাস করতে পারে। <br><span class="br-ind"><br><span class="indent">&nbsp;</span></span>তোমার ঘরের, তোমার পবিত্র বাসস্থানের আশীর্বাদে আমরা তৃপ্ত হব। <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>হে আমাদের উদ্ধারকর্তা ঈশ্বর, <br><span class="br-ind"><br><span class="indent">&nbsp;</span></span>তোমার ন্যায্যতায় ভক্তিপূর্ণ ভয় জাগানো কাজ দিয়ে <br><span class="br-ind"><br><span class="indent">&nbsp;</span></span>তুমি আমাদের ডাকে সাড়া দেবে। <br><span class="br-ind"><br><span class="indent">&nbsp;</span></span>পৃথিবীর সব মানুষ, এমন কি, সবচেয়ে দূরের জায়গার <br><span class="br-ind"><br><span class="indent">&nbsp;</span></span>আর দূরের সমুদ্র পারের মানুষও তোমার উপর নির্ভর করে। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার শক্তিতেই সব পাহাড়-পর্বত দাঁড়িয়ে আছে; <br><span class="br-ind"><br><span class="indent">&nbsp;</span></span>এতে প্রকাশ পায় তুমি শক্তিশালী। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমিই সমুদ্রের গর্জন নীরব করে দাও, <br><span class="br-ind"><br><span class="indent">&nbsp;</span></span>নীরব করে দাও তার ঢেউয়ের গর্জন আর জাতিদের গোলমাল। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সব লোক, এমন কি, অনেক দূরের লোকেরাও <br><span class="br-ind"><br><span class="indent">&nbsp;</span></span>তোমার আশ্চর্য চিহ্ন-কাজ দেখে ভয় পায়; <br><span class="br-ind"><br><span class="indent">&nbsp;</span></span>সূর্য ওঠার দিক থেকে সূর্য ডোবার দিক পর্যন্ত <br><span class="br-ind"><br><span class="indent">&nbsp;</span></span>তুমিই আনন্দ-গানে সব জায়গা পূর্ণ করে থাক। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমিই পৃথিবীর মাটির উপর নজর রাখ <br><span class="br-ind"><br><span class="indent">&nbsp;</span></span>আর তাতে জল দিয়ে থাক; <br><span class="br-ind"><br><span class="indent">&nbsp;</span></span>তুমিই তার উর্বরতা অনেক বাড়িয়ে দাও; <br><span class="br-ind"><br><span class="indent">&nbsp;</span></span>তোমার কাছ থেকে বৃষ্টির ধারা নেমে আসে; <br><span class="br-ind"><br><span class="indent">&nbsp;</span></span>তুমি মানুষকে ফসল দিয়ে থাক। <br><span class="br-ind"><br><span class="indent">&nbsp;</span></span>এইভাবে তুমি মাটি তৈরী করে থাক- <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চাষ-করা জমির খাঁজগুলো তুমি জল ভরে দাও <br><span class="br-ind"><br><span class="indent">&nbsp;</span></span>আর তার দু’ধার সমান কর; <br><span class="br-ind"><br><span class="indent">&nbsp;</span></span>ভারী বৃষ্টি দিয়ে মাটি নরম কর <br><span class="br-ind"><br><span class="indent">&nbsp;</span></span>আর তাতে নতুন গজানো চারাকে আশীর্বাদ কর। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তুমি বছরকে অনেক আশীর্বাদ দিয়ে মংগল করেছ; <br><span class="br-ind"><br><span class="indent">&nbsp;</span></span>তোমার চলার পথে প্রচুর আশীর্বাদ ঝরে পড়ে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>তা ঝরে পড়ে পশু চরাবার মাঠে মাঠে; <br><span class="br-ind"><br><span class="indent">&nbsp;</span></span>পাহাড়গুলোর গায়ে যেন আনন্দের পোশাক রয়েছে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>প্রত্যেকটা মাঠ ভেড়ার পালে ভরে আছে, <br><span class="br-ind"><br><span class="indent">&nbsp;</span></span>আর শস্যের পোশাকে যেন উপত্যকা ঢাকা পড়েছে; <br><span class="br-ind"><br><span class="indent">&nbsp;</span></span>সেগুলো আনন্দধ্বনি তুলছে আর গান গাইছে।<br></div>
</div>
<!-- PARSED ABOVE; EDITING MAY BREAK PARSER -->
</body></html>