<html><head>
<meta http-equiv="Content-Type" content="text/html;charset=utf-8" />
<title>Ps 75 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 75);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_73.html">73</a> <a href="Ps_74.html">74</a> <b>75</b> <a href="Ps_76.html">76</a> <a href="Ps_77.html">77</a> ... <a href="Ps_150.html">150</a> </div><hr>
<h1>Ps 75</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। সুর- “ধ্বংস কোরো না।” আসফের একটা গীত। একটা গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, আমরা তোমাকে ধন্যবাদ দিই, <br><span class="br-ind"><br><span class="indent">&nbsp;</span></span>আমরা তোমাকে ধন্যবাদ দিই, <br><span class="br-ind"><br><span class="indent">&nbsp;</span></span>কারণ তুমি কাছেই আছ; <br><span class="br-ind"><br><span class="indent">&nbsp;</span></span>লোকে তোমার আশ্চর্য কাজের কথা ঘোষণা করে। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তুমি বলে থাক, “ঠিক সময় আমিই বেছে নিই, <br><span class="br-ind"><br><span class="indent">&nbsp;</span></span>আমিই ন্যায়বিচার করি। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>পৃথিবী ও তার মানব-সমাজের নিয়ম-শৃঙ্খলা যখন ভেংগে যায়, <br><span class="br-ind"><br><span class="indent">&nbsp;</span></span>তখন আমিই তার থামগুলো টিকিয়ে রাখি। [সেলা] <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>“আমি অহংকারীদের বলি, ‘গর্ব কোরো না,’ <br><span class="br-ind"><br><span class="indent">&nbsp;</span></span>আর দুষ্টদের বলি, ‘শিং উঁচু কোরো না। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমাদের শিং উঁচুতে তুলো না <br><span class="br-ind"><br><span class="indent">&nbsp;</span></span>আর ঘাড় বাঁকিয়ে কথা বোলো না।’ ” <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>পূর্ব কি পশ্চিম কিম্বা মরু-এলাকা থেকে <br><span class="br-ind"><br><span class="indent">&nbsp;</span></span>কেউ রক্ষা করতে আসে না; <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>কিন্তু ঈশ্বরই বিচার করেন; <br><span class="br-ind"><br><span class="indent">&nbsp;</span></span>তিনি একজনকে নীচে নামান ও আর একজনকে উপরে তোলেন। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভুর হাতে একটা পেয়ালা আছে, <br><span class="br-ind"><br><span class="indent">&nbsp;</span></span>তাতে ফেনিয়ে ওঠা মশলা মিশানো আংগুর-রস রয়েছে। <br><span class="br-ind"><br><span class="indent">&nbsp;</span></span>তিনি সেই পেয়ালা থেকে ঢেলে দেন; <br><span class="br-ind"><br><span class="indent">&nbsp;</span></span>পৃথিবীর সব দুষ্ট লোককে তার তলানি পর্যন্ত খেতেই হবে। <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু আমি চিরদিন ঈশ্বর সম্বন্ধে প্রচার করব <br><span class="br-ind"><br><span class="indent">&nbsp;</span></span>আর যাকোবের ঈশ্বরের উদ্দেশে প্রশংসা-গান করব। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমি দুষ্টদের সমস্ত শিং কেটে ফেলে দেব, <br><span class="br-ind"><br><span class="indent">&nbsp;</span></span>কিন্তু ঈশ্বরভক্তদের শিং উঁচুতে তোলা হবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>