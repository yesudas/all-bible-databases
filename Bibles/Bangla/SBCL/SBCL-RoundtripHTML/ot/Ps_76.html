<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। তারের বাজনার সংগে গাইতে হবে। আসফের একটা গীত। একটা গান।</b> <span class="br-p"><br><br></span><span class="br-ind"><br><span class="indent">&nbsp;</span></span>যিহূদা-রাজ্যে সকলেই ঈশ্বরের কথা জানে; <br><span class="br-ind"><br><span class="indent">&nbsp;</span></span>ইস্রায়েল-রাজ্যে তাঁর নাম মহান। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>শালেমে তাঁর আবাস-তাম্বু <br><span class="br-ind"><br><span class="indent">&nbsp;</span></span>আর সিয়োনে তাঁর বাসস্থান আছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তিনি সেখানে সব জ্বলন্ত তীর ভেংগে ফেলেছেন, <br><span class="br-ind"><br><span class="indent">&nbsp;</span></span>ভেংগে ফেলেছেন ঢাল, তলোয়ার আর যুদ্ধের অস্ত্রশস্ত্র। [সেলা] <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তুমি আলোতে কেমন উজ্জ্বল! <br><span class="br-ind"><br><span class="indent">&nbsp;</span></span>শিকারে ভরা পাহাড় থেকে তোমার ফিরে আসা কেমন মহিমাপূর্ণ! <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সাহসী যোদ্ধাদের লুটপাট করা হয়েছে, <br><span class="br-ind"><br><span class="indent">&nbsp;</span></span>তারা শেষ ঘুমে ঢলে পড়েছে; <br><span class="br-ind"><br><span class="indent">&nbsp;</span></span>কোন যোদ্ধার হাতে আর শক্তি ছিল না। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>হে যাকোবের ঈশ্বর, ঘোড়া আর রথচালকেরা <br><span class="br-ind"><br><span class="indent">&nbsp;</span></span>তোমার ধমক খেয়ে গভীর ঘুমে ঢলে পড়েছে। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তুমি, তুমিই খুব ভয়ানক; <br><span class="br-ind"><br><span class="indent">&nbsp;</span></span>তোমার ক্রোধ জেগে উঠলে <br><span class="br-ind"><br><span class="indent">&nbsp;</span></span>কে তোমার সামনে দাঁড়াতে পারে? <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>স্বর্গ থেকে তুমি তোমার বিচারের রায় শোনালে; <br><span class="br-ind"><br><span class="indent">&nbsp;</span></span>হে ঈশ্বর, তুমি উঠলে বিচার করার জন্য <br><span class="br-ind"><br><span class="indent">&nbsp;</span></span>এবং পৃথিবীর অত্যাচারিত লোকদের রক্ষা করার জন্য; <br><span class="br-ind"><br><span class="indent">&nbsp;</span></span>তাতে পৃথিবী ভয়ে নীরব হল। [সেলা] <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অবশ্যই মানুষের রাগের ফলে তোমার প্রশংসা হয়; <br><span class="br-ind"><br><span class="indent">&nbsp;</span></span>সেই রাগের বাকী অংশ দিয়ে তুমি নিজেকে সাজাও। <span class="br-p"><br><br></span> <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তোমরা তোমাদের ঈশ্বর সদাপ্রভুর কাছে মানত কর <br><span class="br-ind"><br><span class="indent">&nbsp;</span></span>আর তা পূরণ কর। <br><span class="br-ind"><br><span class="indent">&nbsp;</span></span>যিনি ভয়ের পাত্র তাঁর উদ্দেশে চারদিকের দেশ থেকে <br><span class="br-ind"><br><span class="indent">&nbsp;</span></span>লোকে উপহার আনুক। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>শাসনকর্তাদের সাহস তিনিই দমিয়ে দেন; <br><span class="br-ind"><br><span class="indent">&nbsp;</span></span>পৃথিবীর রাজারা তাঁকে ভয় করে।<br></div>
</div>
<!-- PARSED ABOVE; EDITING MAY BREAK PARSER -->
</body></html>