<html><head>
<meta http-equiv="Content-Type" content="text/html;charset=utf-8" />
<title>Ps 81 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 81);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_79.html">79</a> <a href="Ps_80.html">80</a> <b>81</b> <a href="Ps_82.html">82</a> <a href="Ps_83.html">83</a> ... <a href="Ps_150.html">150</a> </div><hr>
<h1>Ps 81</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। গিত্তীৎ। আসফের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>ঈশ্বর, যিনি আমাদের শক্তি, তোমরা তাঁর উদ্দেশে আনন্দের ধ্বনি কর; <br><span class="br-ind"><br><span class="indent">&nbsp;</span></span>যাকোবের ঈশ্বরের উদ্দেশে জয়ের ধ্বনি কর। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>গান শুরু কর, খঞ্জনি বাজাও; <br><span class="br-ind"><br><span class="indent">&nbsp;</span></span>বাজাও মধুর বীণা আর সুরবাহার। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমাদের পর্বের দিন অমাবস্যায় আর পূর্ণিমায় শিংগা বাজাও; <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ওটাই ইস্রায়েলের নিয়ম, যাকোবের ঈশ্বরের আইন। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>যখন তিনি শাস্তি দেবার জন্য মিসর দেশের বিরুদ্ধে বের হলেন <br><span class="br-ind"><br><span class="indent">&nbsp;</span></span>তখন যোষেফ-বংশের জন্য তিনি এই পর্ব <br><span class="br-ind"><br><span class="indent">&nbsp;</span></span>সাক্ষ্য হিসাবে স্থাপন করলেন। <br><span class="br-ind"><br><span class="indent">&nbsp;</span></span>আমি এমন একটা বাণী শুনলাম যা আগে বুঝি নি। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>সদাপ্রভু বললেন, “আমি তার কাঁধ থেকে বোঝা সরিয়ে দিলাম; <br><span class="br-ind"><br><span class="indent">&nbsp;</span></span>ঝুড়ি বওয়া থেকে সে রেহাই পেল। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>বিপদে পড়ে তুমি আমাকে ডাকলে <br><span class="br-ind"><br><span class="indent">&nbsp;</span></span>আর আমি তোমাকে উদ্ধার করলাম; <br><span class="br-ind"><br><span class="indent">&nbsp;</span></span>বাজ পড়ার শব্দের আড়াল থেকে আমি তোমাকে উত্তর দিলাম; <br><span class="br-ind"><br><span class="indent">&nbsp;</span></span>মরীবার জলের কাছে আমি তোমাকে পরীক্ষায় ফেললাম। [সেলা] <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>হে আমার লোকেরা, তোমরা আমার সাবধান বাণী শোন; <br><span class="br-ind"><br><span class="indent">&nbsp;</span></span>হে ইস্রায়েলীয়েরা, আমার একান্ত ইচ্ছা যে, তোমরা আমার কথায় কান দাও। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কোন দেব-দেবতা তোমাদের না থাকুক; <br><span class="br-ind"><br><span class="indent">&nbsp;</span></span>অন্য কোন জাতির দেবতার কাছেও <br><span class="br-ind"><br><span class="indent">&nbsp;</span></span>তোমরা মাথা নীচু কোরো না। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>আমিই সদাপ্রভু, তোমাদের ঈশ্বর; <br><span class="br-ind"><br><span class="indent">&nbsp;</span></span>আমিই মিসর দেশ থেকে তোমাদের বের করে এনেছি। <br><span class="br-ind"><br><span class="indent">&nbsp;</span></span>তোমরা বড় করে মুখ খোল, আমি তা ভরে দেব। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কিন্তু আমার লোকেরা আমার কথায় কান দিল না; <br><span class="br-ind"><br><span class="indent">&nbsp;</span></span>ইস্রায়েল আমার বাধ্য হতে রাজী হল না। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>সেইজন্য আমি তাদের একগুঁয়ে অন্তরের হাতেই ফেলে রাখলাম, <br><span class="br-ind"><br><span class="indent">&nbsp;</span></span>যাতে তারা নিজেদের ইচ্ছামত চলে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হায়, যদি আমার লোকেরা কেবল আমার বাধ্য থাকত, <br><span class="br-ind"><br><span class="indent">&nbsp;</span></span>যদি ইস্রায়েল আমার পথে চলত, <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>তবে শীঘ্রই আমি তাদের শত্রুদের দমন করতাম, <br><span class="br-ind"><br><span class="indent">&nbsp;</span></span>তাদের শত্রুদের বিরুদ্ধে আমার হাত তুলতাম। <span class="br-p"><br><br></span> <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“শত্রুরা আমার সামনে নত হতে বাধ্য হবে, <br><span class="br-ind"><br><span class="indent">&nbsp;</span></span>তাদের শাস্তি হবে চিরকাল স্থায়ী। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>কিন্তু ইস্রায়েলকে আমি সবচেয়ে ভাল গম খেতে দেব; <br><span class="br-ind"><br><span class="indent">&nbsp;</span></span>সত্যিই আমি তাদের তৃপ্ত করব সেই মধু দিয়ে <br><span class="br-ind"><br><span class="indent">&nbsp;</span></span>যা পাহাড়ের ফাটলে পাওয়া যায়।”<br></div>
</div>
<!-- PARSED ABOVE; EDITING MAY BREAK PARSER -->
</body></html>