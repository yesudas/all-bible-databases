<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>একটা গীত। আসফের একটা গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে ঈশ্বর, তুমি চুপ করে বসে থেকো না; <br><span class="br-ind"><br><span class="indent">&nbsp;</span></span>হে ঈশ্বর, তুমি মুখ বন্ধ করে রেখো না, সাড়া দাও। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>দেখ, কেমন করে তোমার শত্রুরা গর্জন করছে <br><span class="br-ind"><br><span class="indent">&nbsp;</span></span>আর যারা তোমাকে ঘৃণা করে <br><span class="br-ind"><br><span class="indent">&nbsp;</span></span>তারা গর্বের সংগে মাথা উঁচু করেছে। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার লোকদের বিরুদ্ধে তারা পরামর্শ করছে, <br><span class="br-ind"><br><span class="indent">&nbsp;</span></span>তুমি যাদের রক্ষা করছ তাদের বিরুদ্ধে ষড়যন্ত্র করছে। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তারা বলছে, “চল, আমরা জাতি হিসাবে ওদের শেষ করে দিই, <br><span class="br-ind"><br><span class="indent">&nbsp;</span></span>যেন ইস্রায়েলের নাম আর কারও মনে না থাকে।” <span class="br-p"><br><br></span> <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তারা এক হয়ে ষড়যন্ত্র করছে; <br><span class="br-ind"><br><span class="indent">&nbsp;</span></span>যারা তোমার বিরুদ্ধে চুক্তি করেছে তারা হল- <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তাম্বুবাসী ইদোমীয়েরা, ইশ্মায়েলীয়েরা, <br><span class="br-ind"><br><span class="indent">&nbsp;</span></span>মোয়াবীয়েরা ও হাগারীয়েরা, <span class="br-p"><br><br></span> <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>গবালীয়েরা, অম্মোনীয়েরা, অমালেকীয়েরা <br><span class="br-ind"><br><span class="indent">&nbsp;</span></span>আর সোর-বাসীদের সংগে পলেষ্টীয়েরা; <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>এমন কি, আসিরিয়েরাও তাদের সংগে যোগ দিয়েছে <br><span class="br-ind"><br><span class="indent">&nbsp;</span></span>আর লোটের বংশধরদের ডান হাত হয়েছে। [সেলা] <span class="br-p"><br><br></span> <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>তুমি মিদিয়নীয়দের প্রতি যা করেছিলে, <br><span class="br-ind"><br><span class="indent">&nbsp;</span></span>কীশোন নদীর ধারে সীষরা আর যাবীনের প্রতি যা করেছিলে, <br><span class="br-ind"><br><span class="indent">&nbsp;</span></span>এদের প্রতি তা-ই কর। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>সীষরা আর যাবীন ঐন্‌দোরে ধ্বংস হয়ে গিয়েছিল; <br><span class="br-ind"><br><span class="indent">&nbsp;</span></span>তারা জমির উপরে গোবরের মত পড়ে ছিল। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>তাদের উঁচু পদের লোকদের দশা তুমি ওরেব ও সেবের মত কর; <br><span class="br-ind"><br><span class="indent">&nbsp;</span></span>তাদের সব শাসনকর্তাদের দশা সেবহ ও সল্‌মুন্নের মত কর। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ঐ সব শত্রুরা বলেছিল, “এস, আমরা ঈশ্বরের দেওয়া দেশটা <br><span class="br-ind"><br><span class="indent">&nbsp;</span></span>দখল করে নিই।” <span class="br-p"><br><br></span> <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>হে আমার ঈশ্বর, তুমি তাদের <br><span class="br-ind"><br><span class="indent">&nbsp;</span></span>বাতাসে উড়ে যাওয়া শুকনা গাছের মত কর, <br><span class="br-ind"><br><span class="indent">&nbsp;</span></span>বাতাসের মুখে তুষের মত কর। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>বনে আগুন লাগলে যেমন গাছের পর গাছ পুড়িয়ে দেয় <br><span class="br-ind"><br><span class="indent">&nbsp;</span></span>আর আগুনের শিখা পাহাড়ের পর পাহাড় জ্বালিয়ে দেয়, <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তেমনি করে তোমার ঝড় দিয়ে তুমি তাদের তাড়া কর; <br><span class="br-ind"><br><span class="indent">&nbsp;</span></span>তোমার ভয়ংকর ঝড় দিয়ে ভীষণ ভয় ধরিয়ে দাও। <br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>তুমি লজ্জা দিয়ে তাদের মুখ ঢেকে দাও, <br><span class="br-ind"><br><span class="indent">&nbsp;</span></span>যাতে হে সদাপ্রভু, তারা তোমাকে ডাকে। <br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>তারা চিরকালের জন্য লজ্জিত হোক ও ভীষণ ভয় পাক; <br><span class="br-ind"><br><span class="indent">&nbsp;</span></span>তারা অসম্মানের সংগে ধ্বংস হয়ে যাক। <br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>তারা যেন জানতে পারে যে, তোমার নাম সদাপ্রভু, <br><span class="br-ind"><br><span class="indent">&nbsp;</span></span>হ্যাঁ, কেবল তুমিই সারা পৃথিবীর মহান ঈশ্বর।<br></div>
</div>
<!-- PARSED ABOVE; EDITING MAY BREAK PARSER -->
</body></html>