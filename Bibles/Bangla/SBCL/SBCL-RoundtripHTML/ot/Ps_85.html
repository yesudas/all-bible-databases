<html><head>
<meta http-equiv="Content-Type" content="text/html;charset=utf-8" />
<title>Ps 85 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 85);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_83.html">83</a> <a href="Ps_84.html">84</a> <b>85</b> <a href="Ps_86.html">86</a> <a href="Ps_87.html">87</a> ... <a href="Ps_150.html">150</a> </div><hr>
<h1>Ps 85</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><b>গান পরিচালকের সংকলনের জন্য। কোরহের বংশের গান।</b> <span class="br-p"><br><br></span><span class="br-ind"><br><span class="indent">&nbsp;</span></span>হে সদাপ্রভু, তোমার দেশের প্রতি তুমি দয়া দেখিয়েছ; <br><span class="br-ind"><br><span class="indent">&nbsp;</span></span>তুমি যাকোবকে তার বন্দীদশা থেকে ফিরিয়ে এনেছ। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার লোকদের অন্যায় তুমি ক্ষমা করেছ; <br><span class="br-ind"><br><span class="indent">&nbsp;</span></span>তুমি তাদের সব পাপ ঢেকে দিয়েছ। [সেলা] <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার সমস্ত উপ্‌চে পড়া ক্রোধ <br><span class="br-ind"><br><span class="indent">&nbsp;</span></span>তুমি দূর করে দিয়েছ <br><span class="br-ind"><br><span class="indent">&nbsp;</span></span>আর তোমার জ্বলন্ত ক্রোধ থেকে ফিরেছ। <span class="br-p"><br><br></span> <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>হে আমাদের উদ্ধারকর্তা ঈশ্বর, <br><span class="br-ind"><br><span class="indent">&nbsp;</span></span>তুমি আমাদের আগের অবস্থায় ফিরিয়ে আন; <br><span class="br-ind"><br><span class="indent">&nbsp;</span></span>আমাদের প্রতি তোমার অসন্তোষ তুমি থামাও। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>চিরকাল কি তুমি আমাদের উপর <br><span class="br-ind"><br><span class="indent">&nbsp;</span></span>তোমার ক্রোধ বজায় রাখবে? <br><span class="br-ind"><br><span class="indent">&nbsp;</span></span>বংশের পর বংশ ধরে কি তুমি ভীষণ অসন্তুষ্ট হয়েই থাকবে? <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার লোকেরা যাতে তোমাকে নিয়েই আনন্দিত হতে পারে <br><span class="br-ind"><br><span class="indent">&nbsp;</span></span>সেজন্য কি তুমি তাদের আবার জীবিত করে তুলবে না? <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>হে সদাপ্রভু, তোমার অটল ভালবাসা তুমি আমাদের দেখাও <br><span class="br-ind"><br><span class="indent">&nbsp;</span></span>আর আমাদের উদ্ধার কর। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>সদাপ্রভু ঈশ্বর যা বলবেন আমি তা শুনব; <br><span class="br-ind"><br><span class="indent">&nbsp;</span></span>তাঁর লোকদের কাছে, তাঁর ভক্তদের কাছে <br><span class="br-ind"><br><span class="indent">&nbsp;</span></span>তিনি শান্তির কথা বলবেন; <br><span class="br-ind"><br><span class="indent">&nbsp;</span></span>কিন্তু তারা যেন আর বোকামির দিকে না ফেরে। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>যারা তাঁকে ভক্তি করে সত্যিই তাঁর উদ্ধার করার সময় <br><span class="br-ind"><br><span class="indent">&nbsp;</span></span>তাদের কাছে এসে গেছে; <br><span class="br-ind"><br><span class="indent">&nbsp;</span></span>এতে তাঁর মহিমা আমাদের দেশে বাস করবে। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>অটল ভালবাসা ও বিশ্বস্ততার মিলন ঘটবে; <br><span class="br-ind"><br><span class="indent">&nbsp;</span></span>ন্যায় এবং মংগল একে অন্যকে চুম্বন করবে। <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>দেশের মাটি থেকে বিশ্বস্ততা গজিয়ে উঠবে; <br><span class="br-ind"><br><span class="indent">&nbsp;</span></span>স্বর্গ থেকে ন্যায় নীচে তাকিয়ে দেখবে। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>যা ভাল সদাপ্রভু সত্যিই তা দেবেন, <br><span class="br-ind"><br><span class="indent">&nbsp;</span></span>আর আমাদের দেশ ফসল দান করবে। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ন্যায় তাঁর আগে আগে চলবে; <br><span class="br-ind"><br><span class="indent">&nbsp;</span></span>সে তাঁরই পায়ের চিহ্নে চলার পথ গড়ে দেবে।<br></div>
</div>
<!-- PARSED ABOVE; EDITING MAY BREAK PARSER -->
</body></html>