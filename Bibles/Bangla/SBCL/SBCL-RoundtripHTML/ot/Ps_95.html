<html><head>
<meta http-equiv="Content-Type" content="text/html;charset=utf-8" />
<title>Ps 95 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 95);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Ps_1.html">1</a> ... <a href="Ps_93.html">93</a> <a href="Ps_94.html">94</a> <b>95</b> <a href="Ps_96.html">96</a> <a href="Ps_97.html">97</a> ... <a href="Ps_150.html">150</a> </div><hr>
<h1>Ps 95</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>এস, আমরা সদাপ্রভুর উদ্দেশে আনন্দের গান গাই; <br><span class="br-ind"><br><span class="indent">&nbsp;</span></span>আমাদের রক্ষাকারী পাহাড়ের উদ্দেশে আনন্দধ্বনি করি। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>চল, আমরা ধন্যবাদ দিতে দিতে তাঁর সামনে যাই, <br><span class="br-ind"><br><span class="indent">&nbsp;</span></span>গানের মধ্য দিয়ে তাঁর উদ্দেশে আনন্দধ্বনি করি। <span class="br-p"><br><br></span> <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>সদাপ্রভুই মহান ঈশ্বর; <br><span class="br-ind"><br><span class="indent">&nbsp;</span></span>সমস্ত দেব-দেবতার উপরে তিনিই মহান রাজা। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>পৃথিবীর সব গভীর স্থান তাঁরই হাতে রয়েছে; <br><span class="br-ind"><br><span class="indent">&nbsp;</span></span>পাহাড়ের চূড়াগুলোও তাঁর। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>সমুদ্র তাঁর, কারণ তিনিই তা তৈরী করেছেন; <br><span class="br-ind"><br><span class="indent">&nbsp;</span></span>ভূমিও তাঁর হাতে গড়া। <span class="br-p"><br><br></span> <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>এস, আমরা মাথা নীচু করে তাঁকে শ্রদ্ধা জানাই; <br><span class="br-ind"><br><span class="indent">&nbsp;</span></span>আমাদের সৃষ্টিকর্তা সদাপ্রভুর সামনে হাঁটু পাতি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>তিনিই আমাদের ঈশ্বর, আমরা তাঁরই লোক; <br><span class="br-ind"><br><span class="indent">&nbsp;</span></span>তাঁর চারণ ভূমির ভেড়ার মত তিনি আমাদের দেখাশোনা করেন। <br><span class="br-ind"><br><span class="indent">&nbsp;</span></span>আহা, আজ যদি তোমরা তাঁর কথায় কান দাও! <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>তিনি বলেছেন, “তোমাদের পূর্বপুরুষদের মত <br><span class="br-ind"><br><span class="indent">&nbsp;</span></span>তোমাদের অন্তর তোমরা কঠিন কোরো না; <br><span class="br-ind"><br><span class="indent">&nbsp;</span></span>তারা মরু-এলাকার মধ্যে মরীবায় ও মঃসায় <br><span class="br-ind"><br><span class="indent">&nbsp;</span></span>আমার পরীক্ষা করেছিল। <br><span class="br-ind"><br><span class="indent">&nbsp;</span></span>যদিও তোমাদের পূর্বপুরুষেরা আমার কাজ দেখেছিল, <br><span class="br-ind"><br><span class="indent">&nbsp;</span></span>তবুও তারা সেখানে আমাকে যাচাই করেছিল। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>চল্লিশ বছর ধরে সেই সময়কার লোকদের উপর <br><span class="br-ind"><br><span class="indent">&nbsp;</span></span>আমি বিরক্ত ছিলাম; <br><span class="br-ind"><br><span class="indent">&nbsp;</span></span>আমি বলেছিলাম, ‘এই লোকদের অন্তর বিপথে ঘুরে বেড়াচ্ছে; <br><span class="br-ind"><br><span class="indent">&nbsp;</span></span>তারা আমার পথ জানল না।’ <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>সেইজন্য আমি ক্রোধে শপথ করে বলেছিলাম, <br><span class="br-ind"><br><span class="indent">&nbsp;</span></span>‘আমার দেওয়া বিশ্রামের জায়গায় তারা যেতে পারবে না।’ ”<br></div>
</div>
<!-- PARSED ABOVE; EDITING MAY BREAK PARSER -->
</body></html>