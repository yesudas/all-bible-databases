<html><head>
<meta http-equiv="Content-Type" content="text/html;charset=utf-8" />
<title>Ruth 1 &ndash; রূত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ruth', 1);">
<div id="navbar"><a href="../index.html">Pobitro Baibel</a> &ndash; <b>রূত</b> &ndash; <b>1</b> <a href="Ruth_2.html">2</a> <a href="Ruth_3.html">3</a> <a href="Ruth_4.html">4</a> </div><hr>
<h1>Ruth 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->সপ্তাহের পর্বে, অর্থাৎ বসন্তকালে ফসল কাটা উৎসবের সময় যিহূদীরা সকলের সামনে রূতের কাহিনী নামে বইটা পড়ত। এটি একটি অযিহূদী স্ত্রীলোকের গল্প যিনি একজন ইস্রায়েলীয়কে বিয়ে করেছিলেন। এই বইয়ে যে সব ঘটনার কথা লেখা আছে তা বিচারকর্তৃগণের বিবরণের সময়ে ঘটেছিল। ইস্রায়েলীয়েরা ঈশ্বরের পথ ছেড়ে বিপথে যাওয়ার মধ্যে রূত নামে এই অযিহূদী মহিলার বিশ্বাস যেন অন্ধকারের মধ্যে একটা উজ্জ্বল আলো। রূতের কাহিনীর প্রধান কথা হল “দায়িত্ব বহন করা আত্মীয়” (<!--raw 1 bo --><a href='B:30 25:13-55'><!--endraw 1-->লেবীয় ২৫:১৩-৫৫<!--raw 1 bo --></a><!--endraw 1--> পদ দেখুন)। বোয়স ছিলেন এই রকম একজন নিকট আত্মীয় যিনি রূতের মৃত স্বামীর জমি কিনে নিয়েছিলেন এবং রূতকে বিয়ে করে তাঁর স্বামীর বংশের নাম রক্ষার জন্য সন্তানের জন্ম দিয়েছিলেন (দ্বিতীয় কাহিনীর <!--raw 1 bo --><a href='B:30 25:5-10'><!--endraw 1-->২৫:৫-১০<!--raw 1 bo --></a><!--endraw 1--> পদে এই ব্যাপার সম্বন্ধে যে নিয়ম আছে তা দেখুন)। রূতের কাহিনীর <!--raw 1 bo --><a href='B:80 4:17'><!--endraw 1-->৪:১৭<!--raw 1 bo --></a><!--endraw 1--> ও ২২ পদে রাজা দায়ূদের নাম বলা হয়েছে। রূতের কাহিনী লেখার উদ্দেশ্য হল রাজা দায়ূদের পূর্বপুরুষদের কথা জানানো। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) মোয়াব দেশে বাস (<!--raw 1 bo --><a href='B:80 1:1-5'><!--endraw 1-->১:১-৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) বৈৎলেহমে ফিরে আসা (<!--raw 1 bo --><a href='B:80 1:6-22'><!--endraw 1-->১:৬-২২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) বোয়সের ক্ষেতে রূত (২ অধ্যায়) <!--raw 1 bo --><br/><!--endraw 1-->• (ঘ) রূতের দায়িত্ব বহনকারী আত্মীয় (৩ অধ্যায়) <!--raw 1 bo --><br/><!--endraw 1-->• (ঙ) বোয়স রূতের দায়িত্ব বহন করলেন (<!--raw 1 bo --><a href='B:80 4:1-12'><!--endraw 1-->৪:১-১২<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (চ) রাজা দায়ূদের পূর্বপুরুষের পরিচয় (<!--raw 1 bo --><a href='B:80 4:13-22'><!--endraw 1-->৪:১৩-২২<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><h2>নয়মী ও রূত</h2><span class="vn">1</span> <span class="br-p"><br><br></span>শাসনকর্তাদের শাসনকালে ইস্রায়েলীয়দের দেশে একবার দুর্ভিক্ষ দেখা দিয়েছিল। তখন যিহূদা দেশের বৈৎলেহম গ্রামের একজন লোক তার স্ত্রী ও দুই ছেলেকে নিয়ে কিছুকালের জন্য মোয়াব দেশে বাস করতে গিয়েছিল।</div>
<div class="v" id="v2"><span class="vn">2</span> লোকটির নাম ছিল ইলীমেলক। তার স্ত্রীর নাম নয়মী আর দুই ছেলের নাম মহলোন ও কিলিয়োন। তারা ছিল যিহূদা দেশের বৈৎলেহমের ইফ্রাথীয় লোক। তারা মোয়াব দেশে গিয়ে সেখানেই রয়ে গেল।</div>
<div class="v" id="v3"><span class="vn">3</span> <span class="br-p"><br><br></span>পরে নয়মীর স্বামী ইলীমেলক মারা গেল, আর তাতে বাকী রইল কেবল নয়মী ও তার দুই ছেলে।</div>
<div class="v" id="v4"><span class="vn">4</span> নয়মীর ছেলেরা মোয়াব দেশের মেয়ে বিয়ে করল। সেই মেয়েদের একজনের নাম ছিল অর্পা ও অন্যজনের নাম রূত। মহলোন ও কিলিয়োন মোয়াব দেশে দশ বছর বাস করবার পর মারা গেল। দুই ছেলে ও স্বামীকে হারিয়ে নয়মী একাই রয়ে গেল।</div>
<div class="v" id="v6"><span class="vn">6</span> <span class="br-p"><br><br></span>মোয়াব দেশে থাকতেই নয়মী শুনতে পেয়েছিল যে, সদাপ্রভু তাঁর লোকদের খাবারের ব্যবস্থা করে তাদের দিকে মনোযোগ দিয়েছেন। তাই সে তার দুই ছেলের বৌদের নিয়ে মোয়াব দেশ থেকে বাড়ী ফিরে যাবার জন্য প্রস্তুত হল।</div>
<div class="v" id="v7"><span class="vn">7</span> তারা যেখানে থাকত সেখান থেকে দুই ছেলের বৌকে নিয়ে সে বের হল এবং যিহূদা দেশে ফিরে যাবার পথ ধরে চলতে লাগল।</div>
<div class="v" id="v8"><span class="vn">8</span> <span class="br-p"><br><br></span>পরে নয়মী তার দুই ছেলের বৌকে বলল, “তোমরা নিজের নিজের মায়ের ঘরে ফিরে যাও। তোমরা যেমন তোমাদের মৃত স্বামী এবং আমার প্রতি বিশ্বস্ত ছিলে তেমনি সদাপ্রভুও যেন তোমাদের প্রতি বিশ্বস্ত থাকেন।</div>
<div class="v" id="v9"><span class="vn">9</span> সদাপ্রভু তোমাদের আশীর্বাদ করুন যেন তোমরা দু’জনেই আবার শান্তিতে স্বামীর ঘর করতে পার।” <span class="br-p"><br><br></span>এই কথা বলে সে তাদের চুম্বন করল আর তারা জোরে জোরে কাঁদতে লাগল।</div>
<div class="v" id="v10"><span class="vn">10</span> তারা বলল, “না, আমরা আপনার সংগে আপনার লোকদের কাছেই ফিরে যাব।”</div>
<div class="v" id="v11"><span class="vn">11</span> <span class="br-p"><br><br></span>নয়মী বলল, “না, মা, তোমরা বাড়ী ফিরে যাও। তোমরা কেন আমার সংগে যাবে? আমার গর্ভে কি আর ছেলে হওয়ার আশা আছে যারা তোমাদের স্বামী হতে পারবে?</div>
<div class="v" id="v12"><span class="vn">12</span> মা, তোমরা বাড়ী ফিরে যাও। বিয়ে করবার বয়স আর আমার নেই। ধর, ছেলে হওয়ার আশা আছে মনে করে যদি আজ রাতেই আমি আমার স্বামীর কাছে যাই এবং আমার ছেলে হয়ও,</div>
<div class="v" id="v13"><span class="vn">13</span> তবে তারা বড় হওয়া পর্যন্ত কি তোমরা অপেক্ষা করবে? তাদের জন্য কি তোমরা বিয়ে না করে থাকবে? না, মা, না। তোমাদের চেয়ে আমার জীবন আরও অনেক তেতো, কারণ সদাপ্রভু আমার বিরুদ্ধে দাঁড়িয়েছেন।”</div>
<div class="v" id="v14"><span class="vn">14</span> <span class="br-p"><br><br></span>এই কথা শুনে তারা আবার জোরে জোরে কাঁদতে লাগল। তারপর অর্পা তার শাশুড়ীকে চুম্বন করে বিদায় নিল কিন্তু রূত তাকে ছেড়ে গেল না।</div>
<div class="v" id="v15"><span class="vn">15</span> <span class="br-p"><br><br></span>তখন নয়মী বলল, “দেখ, তোমার জা তার নিজের লোকদের ও তার দেবতার কাছে ফিরে যাচ্ছে। তুমিও তার সাথে যাও।”</div>
<div class="v" id="v16"><span class="vn">16</span> <span class="br-p"><br><br></span>কিন্তু রূত বলল, “আপনাকে ছেড়ে চলে যাবার জন্য আপনি আমাকে জোর করবেন না, কিম্বা আপনার সংগে যেতে আমাকে বারণ করবেন না। আপনি যেখানে যাবেন আমিও সেখানে যাব আর আপনি যেখানে থাকবেন আমিও সেখানে থাকব। আপনার লোকেরাই হবে আমার লোক আর আপনার ঈশ্বরই হবেন আমার ঈশ্বর।</div>
<div class="v" id="v17"><span class="vn">17</span> আপনি যেখানে মরবেন আমিও সেখানে মরব আর সেখানেই যেন আমার কবর হয়। এক মৃত্যু ছাড়া আর অন্য কিছু যদি আমাদের আলাদা করে তবে সদাপ্রভু যেন আমাকে শাস্তি দেন এবং তা ভীষণভাবেই দেন।”</div>
<div class="v" id="v18"><span class="vn">18</span> নয়মী যখন বুঝতে পারল যে, রূত তার সংগে যাবার জন্য মন স্থির করে ফেলেছে তখন সে তাকে আর কিছু বলল না।</div>
<div class="v" id="v19"><span class="vn">19</span> <span class="br-p"><br><br></span>এর পর সেই দু’জন চলতে লাগল এবং শেষে বৈৎলেহমে গিয়ে উপস্থিত হল। তারা বৈৎলেহমে উপস্থিত হলে পর সমস্ত গ্রামে একটা সাড়া পড়ে গেল। গ্রামের স্ত্রীলোকেরা বলল, “এ-ই কি সেই নয়মী?”</div>
<div class="v" id="v20"><span class="vn">20</span> <span class="br-p"><br><br></span>নয়মী বলল, “আমাকে নয়মী (যার মানে ‘হাসি-খুশী’) বলে আর ডেকো না, বরং মারা (যার মানে ‘তেতো’) বলে ডাক, কারণ সর্বশক্তিমান ঈশ্বর আমার জীবনকে তেতো করে দিয়েছেন।</div>
<div class="v" id="v21"><span class="vn">21</span> আমি ভরা হাতে গিয়েছিলাম কিন্তু সদাপ্রভু আমাকে খালি হাতে ফিরিয়ে এনেছেন। সদাপ্রভু যখন আমার বিরুদ্ধে সাক্ষ্য দিচ্ছেন এবং সর্বশক্তিমান ঈশ্বর যখন আমাকে কষ্টে ফেলেছেন তখন তোমরা আমাকে কেন আর নয়মী বলে ডাকছ?”</div>
<div class="v" id="v22"><span class="vn">22</span> <span class="br-p"><br><br></span>এইভাবে নয়মী তার ছেলের বৌ মোয়াবীয় রূতকে সংগে নিয়ে মোয়াব দেশ থেকে ফিরে আসল। যব কাটবার সময় শুরু হতেই তারা বৈৎলেহমে এসে পৌঁছেছিল।</div>
</div>
<!-- PARSED ABOVE; EDITING MAY BREAK PARSER -->
</body></html>