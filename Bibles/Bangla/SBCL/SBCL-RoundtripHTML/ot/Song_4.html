<html><head>
<meta http-equiv="Content-Type" content="text/html;charset=utf-8" />
<title>Song 4 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 4);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Song_1.html">1</a> <a href="Song_2.html">2</a> <a href="Song_3.html">3</a> <b>4</b> <a href="Song_5.html">5</a> <a href="Song_6.html">6</a> ... <a href="Song_8.html">8</a> </div><hr>
<h1>Song 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>প্রিয়া আমার, কি সুন্দরী তুমি! <span class="br-p"><br><br></span><span class="br-ind"><br><span class="indent">&nbsp;</span></span>হ্যাঁ, তুমি সুন্দরী। <br><span class="br-ind"><br><span class="indent">&nbsp;</span></span>ঘোমটার মধ্যে তোমার চোখ দু’টা ঘুঘুর মত। <br><span class="br-ind"><br><span class="indent">&nbsp;</span></span>তোমার চুল যেন গিলিয়দ পাহাড় থেকে <br><span class="br-ind"><br><span class="indent">&nbsp;</span></span>নেমে আসা ছাগলের পাল। <br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>তোমার দাঁতগুলো এমন ভেড়ীর পালের মত <br><span class="br-ind"><br><span class="indent">&nbsp;</span></span>যারা এইমাত্র লোম ছাটাই হয়ে স্নান করে এসেছে। <br><span class="br-ind"><br><span class="indent">&nbsp;</span></span>তাদের প্রত্যেকটারই জোড়া আছে, <br><span class="br-ind"><br><span class="indent">&nbsp;</span></span>কোনটাই হারিয়ে যায় নি! <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>তোমার ঠোঁট দু’টা লাল রংয়ের সুতার মত লাল; <br><span class="br-ind"><br><span class="indent">&nbsp;</span></span>কি সুন্দর তোমার মুখ! <br><span class="br-ind"><br><span class="indent">&nbsp;</span></span>ঘোমটার মধ্যে তোমার কপালের দু’পাশ যেন আধখানা করা ডালিম। <br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>তোমার গলা যেন দায়ূদের উঁচু পাহারা-ঘরের মত লম্বা; <br><span class="br-ind"><br><span class="indent">&nbsp;</span></span>তাতে ঝুলানো রয়েছে এক হাজার ঢাল, <br><span class="br-ind"><br><span class="indent">&nbsp;</span></span>তার সবগুলোই যোদ্ধাদের। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>তোমার বুক দু’টা যেন লিলি ফুলের বনে চরে বেড়ানো <br><span class="br-ind"><br><span class="indent">&nbsp;</span></span>কৃষ্ণসারের যমজ বাচ্চা। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>যতক্ষণ না ভোর হয় আর অন্ধকার চলে যায় <br><span class="br-ind"><br><span class="indent">&nbsp;</span></span>ততক্ষণ আমি গন্ধরসের পাহাড়ে, হ্যাঁ, ধূপের পাহাড়ে থাকব। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>প্রিয়া আমার, তোমার দেহের সব কিছুই সুন্দর, <br><span class="br-ind"><br><span class="indent">&nbsp;</span></span>তোমার মধ্যে কোন খুঁত নেই। <span class="br-p"><br><br></span> <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>বিয়ের কনে আমার, লেবানন থেকে আমার সংগে এস, <br><span class="br-ind"><br><span class="indent">&nbsp;</span></span>আমারই সংগে লেবানন থেকে এস। <br><span class="br-ind"><br><span class="indent">&nbsp;</span></span>অমানার চূড়া থেকে, শনীর ও হর্মোণ পাহাড়ের উপর থেকে, <br><span class="br-ind"><br><span class="indent">&nbsp;</span></span>সিংহের গর্ত থেকে, চিতাবাঘের পাহাড়ী বাসস্থান থেকে <br><span class="br-ind"><br><span class="indent">&nbsp;</span></span>তুমি নেমে এস। <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>প্রিয়া আমার, কনে আমার, তুমি আমার মন চুরি করেছ; <br><span class="br-ind"><br><span class="indent">&nbsp;</span></span>তোমার এক পলকের চাহনি দিয়ে, <br><span class="br-ind"><br><span class="indent">&nbsp;</span></span>তোমার গলার হারের একটা মণি দিয়ে <br><span class="br-ind"><br><span class="indent">&nbsp;</span></span>তুমি আমার মন চুরি করে নিয়েছ। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>প্রিয়া আমার, কনে আমার, <br><span class="br-ind"><br><span class="indent">&nbsp;</span></span>তোমার ভালবাসা কত আনন্দ দেয়! <br><span class="br-ind"><br><span class="indent">&nbsp;</span></span>আংগুর-রসের চেয়ে তোমার ভালবাসা, <br><span class="br-ind"><br><span class="indent">&nbsp;</span></span>আর সমস্ত মশলার চেয়ে তোমার সুগন্ধির সুন্দর গন্ধ <br><span class="br-ind"><br><span class="indent">&nbsp;</span></span>আরও কত না বেশী ভাল! <br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>কনে আমার, তোমার ঠোঁট থেকে <br><span class="br-ind"><br><span class="indent">&nbsp;</span></span>ফোঁটা ফোঁটা মধু ঝরে। <br><span class="br-ind"><br><span class="indent">&nbsp;</span></span>তোমার জিভের তলায় আছে দুধ আর মধু; <br><span class="br-ind"><br><span class="indent">&nbsp;</span></span>তোমার কাপড়ের গন্ধ লেবাননের বনের গন্ধের মত। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>প্রিয়া আমার, কনে আমার, <br><span class="br-ind"><br><span class="indent">&nbsp;</span></span>তুমি যেন দেয়াল-ঘেরা একটা বাগান; <br><span class="br-ind"><br><span class="indent">&nbsp;</span></span>তুমি যেন আট্‌কে রাখা ফোয়ারা, বন্ধ করে রাখা ঝরণা। <br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>তুমি যেন সুন্দর একটা ডালিমের বাগান; <br><span class="br-ind"><br><span class="indent">&nbsp;</span></span>সেখানে আছে ভাল ভাল ফল, <br><span class="br-ind"><br><span class="indent">&nbsp;</span></span>মেহেদী আর সুগন্ধি লতা। <br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>আছে জটামাংসী, জাফরান, বচ, দারচিনি <br><span class="br-ind"><br><span class="indent">&nbsp;</span></span>আর সব রকম ধূপের গাছ; <br><span class="br-ind"><br><span class="indent">&nbsp;</span></span>সেখানে আছে গন্ধরস, অগুরু <br><span class="br-ind"><br><span class="indent">&nbsp;</span></span>আর সব চেয়ে ভাল নানা রকম সুগন্ধি মশলা। <br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>তুমি যেন বাগানের ফোয়ারা, <br><span class="br-ind"><br><span class="indent">&nbsp;</span></span>যেন উপ্‌চে পড়া জলের কূয়া, <br><span class="br-ind"><br><span class="indent">&nbsp;</span></span>যেন লেবানন থেকে নেমে আসা স্রোত। <br></div>
<div class="v" id="v16"><h2>প্রিয়ার কথা:</h2><span class="vn">16</span> <span class="br-ind"><br><span class="indent">&nbsp;</span></span>উত্তুরে হাওয়া জাগো, এসো দখিনা বাতাস। <br><span class="br-ind"><br><span class="indent">&nbsp;</span></span>আমার বাগানের উপর দিয়ে বয়ে যাও <br><span class="br-ind"><br><span class="indent">&nbsp;</span></span>যাতে তার সুগন্ধ ছড়িয়ে পড়ে। <br><span class="br-ind"><br><span class="indent">&nbsp;</span></span>আমার প্রিয় যেন তাঁর বাগানে এসে <br><span class="br-ind"><br><span class="indent">&nbsp;</span></span>তার ভাল ভাল ফল খান।<br></div>
</div>
<!-- PARSED ABOVE; EDITING MAY BREAK PARSER -->
</body></html>