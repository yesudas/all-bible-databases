<html><head>
<meta http-equiv="Content-Type" content="text/html;charset=utf-8" />
<title>Song 6 &ndash; গীত &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Song', 6);">
<div id="navbar"><a href="../index.html">Pobitro Baibel</a> &ndash; <b>গীত</b> &ndash; <a href="Song_1.html">1</a> ... <a href="Song_4.html">4</a> <a href="Song_5.html">5</a> <b>6</b> <a href="Song_7.html">7</a> <a href="Song_8.html">8</a> </div><hr>
<h1>Song 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>হে সেরা সুন্দরী, তোমার প্রিয় কোথায় গেছেন? <span class="br-p"><br><br></span><span class="br-ind"><br><span class="indent">&nbsp;</span></span>তিনি কোন্‌দিকের পথ ধরেছেন? <br><span class="br-ind"><br><span class="indent">&nbsp;</span></span>বল, যাতে আমরা তোমার সংগে তাঁর খোঁজ করতে পারি। <br></div>
<div class="v" id="v2"><h2>প্রিয়ার কথা:</h2><span class="vn">2</span> <span class="br-ind"><br><span class="indent">&nbsp;</span></span>আমার প্রিয় গেছেন তাঁর বাগানে <br><span class="br-ind"><br><span class="indent">&nbsp;</span></span>সুগন্ধি মশলার বীজতলায়; <br><span class="br-ind"><br><span class="indent">&nbsp;</span></span>গেছেন খেয়ে বেড়াবার জন্য <br><span class="br-ind"><br><span class="indent">&nbsp;</span></span>আর লিলি ফুল তুলবার জন্য। <br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>আমি আমার প্রিয়েরই এবং তিনি আমারই, <br><span class="br-ind"><br><span class="indent">&nbsp;</span></span>তিনি লিলি ফুলের বনে চরেন। <br></div>
<div class="v" id="v4"><h2>প্রিয়ের কথা:</h2><span class="vn">4</span> <span class="br-ind"><br><span class="indent">&nbsp;</span></span>প্রিয়া আমার, তুমি তির্সা শহরের মত সুন্দরী, <br><span class="br-ind"><br><span class="indent">&nbsp;</span></span>যিরূশালেমের মত চমৎকার; <br><span class="br-ind"><br><span class="indent">&nbsp;</span></span>নিশান উড়ানো সৈন্যদলের মত তোমার জাঁকজমক। <br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>আমার দিক থেকে তোমার চোখ ফিরিয়ে নাও; <br><span class="br-ind"><br><span class="indent">&nbsp;</span></span>ও দু’টা আমাকে ব্যাকুল করে তোলে। <br><span class="br-ind"><br><span class="indent">&nbsp;</span></span>তোমার চুল যেন গিলিয়দ পাহাড় থেকে <br><span class="br-ind"><br><span class="indent">&nbsp;</span></span>নেমে আসা ছাগলের পাল। <br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>তোমার দাঁতগুলো যেন স্নান করে আসা ভেড়ীর পাল; <br><span class="br-ind"><br><span class="indent">&nbsp;</span></span>তাদের প্রত্যেকটারই জোড়া আছে, <br><span class="br-ind"><br><span class="indent">&nbsp;</span></span>কোনটাই হারিয়ে যায় নি। <br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ঘোমটার মধ্যে তোমার কপালের দু’পাশ <br><span class="br-ind"><br><span class="indent">&nbsp;</span></span>যেন আধখানা করা ডালিম। <br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ষাটজন রাণী, আশিজন উপস্ত্রী <br><span class="br-ind"><br><span class="indent">&nbsp;</span></span>আর অসংখ্য মেয়ে থাকতে পারে, <br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>কিন্তু আমার ঘুঘু, আমার নিখুঁত জনের মত আর কেউ নেই। <br><span class="br-ind"><br><span class="indent">&nbsp;</span></span>সে তার মায়ের একমাত্র মেয়ে, <br><span class="br-ind"><br><span class="indent">&nbsp;</span></span>যিনি তাকে গর্ভে ধরেছিলেন তাঁর আদরের মেয়ে। <br><span class="br-ind"><br><span class="indent">&nbsp;</span></span>মেয়েরা তাকে দেখে ধন্যা বলল <br><span class="br-ind"><br><span class="indent">&nbsp;</span></span>আর রাণীরা ও উপস্ত্রীরা তার প্রশংসা করলেন। <br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>তাঁরা বললেন, “কে সে, যে ভোরের মত দেখা দেয়, <br><span class="br-ind"><br><span class="indent">&nbsp;</span></span>চাঁদের মত সুন্দরী, <br><span class="br-ind"><br><span class="indent">&nbsp;</span></span>সূর্যের মত উজ্জ্বল, <br><span class="br-ind"><br><span class="indent">&nbsp;</span></span>আর নিশান উড়ানো সৈন্যদলের মত যার জাঁকজমক?” <br></div>
<div class="v" id="v11"><h2>প্রিয়ার কথা:</h2><span class="vn">11</span> <span class="br-ind"><br><span class="indent">&nbsp;</span></span>উপত্যকার নতুন চারাগুলো দেখতে, <br><span class="br-ind"><br><span class="indent">&nbsp;</span></span>আংগুর লতায় কুঁড়ি ধরেছে কি না দেখতে, <br><span class="br-ind"><br><span class="indent">&nbsp;</span></span>আর ডালিম গাছে ফুল ফুটেছে কি না দেখতে <br><span class="br-ind"><br><span class="indent">&nbsp;</span></span>আমি নেমে বাদাম গাছের বনে গেলাম। <br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>আমি কিছু বুঝবার আগেই আমার বাসনা <br><span class="br-ind"><br><span class="indent">&nbsp;</span></span>আমাকে আমার জাতির রাজার রথগুলোর একটার মধ্যে বসিয়ে দিল। <br></div>
<div class="v" id="v13"><h2>বন্ধুদের কথা:</h2><span class="vn">13</span> <span class="br-ind"><br><span class="indent">&nbsp;</span></span>হে শূলম্মীয়া, ফিরে এস, ফিরে এস; <br><span class="br-ind"><br><span class="indent">&nbsp;</span></span>আমরা যেন তোমাকে দেখতে পাই <br><span class="br-ind"><br><span class="indent">&nbsp;</span></span>সেইজন্য ফিরে এস, ফিরে এস। <br><span class="br-ind"><br><span class="indent">&nbsp;</span></span>তোমরা মহনয়িমের নাচ দেখার মত করে <br><span class="br-ind"><br><span class="indent">&nbsp;</span></span>কেন শূলম্মীয়াকে দেখতে চাইছ?<br></div>
</div>
<!-- PARSED ABOVE; EDITING MAY BREAK PARSER -->
</body></html>