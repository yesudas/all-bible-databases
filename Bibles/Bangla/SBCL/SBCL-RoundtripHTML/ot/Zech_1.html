<html><head>
<meta http-equiv="Content-Type" content="text/html;charset=utf-8" />
<title>Zech 1 &ndash; সখরিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 1);">
<div id="navbar"><a href="../index.html">Pobitro Baibel</a> &ndash; <b>সখরিয়</b> &ndash; <b>1</b> <a href="Zech_2.html">2</a> <a href="Zech_3.html">3</a> ... <a href="Zech_14.html">14</a> </div><hr>
<h1>Zech 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->পবিত্র নূতন নিয়মে প্রায় ৪০ বার সখরিয় নামে বইটি থেকে উদ্বৃতি দেওয়া হয়েছে। এর কারণ হল, বইটিতে মশীহ সম্বন্ধে অনেক কিছু বলা হয়েছে এবং নবীদের লেখা ছোট বইগুলোর মধ্যে এই বইটি আরও বেশী খ্রীষ্টকে কেন্দ্র করে লেখা। সখরিয়ের চিহ্নরূপ দর্শন ও বিশেষ অর্থপূর্ণ সত্য প্রকাশ এই বইয়ের গুরুত্বকে বাড়িয়ে তুলেছে। একই বছরে সখরিয় ও হগয় তাঁদের কাজ আরম্ভ করেছিলেন। উপাসনা-ঘর আবার তৈরী করবার জন্য লোকদের উৎসাহ দিতে হগয়ের সংগে যোগ দেবার জন্য সখরিয় যিরূশালেমে ফিরে এসেছিলেন। সখরিয়ের আটটা দর্শনের মধ্যে ক্ষমতায় থাকা অযিহূদী দেশগুলোর পরাজয়, নিজের ধর্ম ত্যাগ করে যে যিহূদীরা মশীহকে অগ্রাহ্য করবে তাদের বিচার, বেঁচে থাকা যিহূদীদের পুনস্থাপন এবং ভবিষ্যতে যিরূশালেমের উন্নতির কথা বলা হয়েছে। প্রথম পাঁচটা দর্শনের মধ্যে আছে দয়ার সংবাদ এবং শেষ তিনটিতে আছে শাস্তির সংবাদ। এই বইয়ে মশীহের যিরূশালেমে প্রবেশের কথা (<!--raw 1 bo --><a href='B:450 9:9'><!--endraw 1-->৯:৯<!--raw 1 bo --></a><!--endraw 1-->,<!--raw 1 bo --><a href='B:450 9:10'><!--endraw 1-->১০<!--raw 1 bo --></a><!--endraw 1--> পদ), ত্রিশ টুকরা রূপার জন্য তাঁর প্রতি বিশ্বাসঘাতকতা করা (<!--raw 1 bo --><a href='B:450 11:12'><!--endraw 1-->১১:১২<!--raw 1 bo --></a><!--endraw 1-->,<!--raw 1 bo --><a href='B:450 11:13'><!--endraw 1-->১৩<!--raw 1 bo --></a><!--endraw 1--> পদ), আঘাত পাওয়া রাখালের মৃত্যু (<!--raw 1 bo --><a href='B:450 13:7'><!--endraw 1-->১৩:৭<!--raw 1 bo --></a><!--endraw 1--> পদ), জৈতুন পাহাড়ের উপরে তাঁর পুনরাগমন (<!--raw 1 bo --><a href='B:450 14:4'><!--endraw 1-->১৪:৪<!--raw 1 bo --></a><!--endraw 1--> পদ) এবং মহাপুরোহিত ও রাজা হিসাবে তাঁর রাজত্ব করবার কথা আগেই বলা হয়েছে (<!--raw 1 bo --><a href='B:450 14:9'><!--endraw 1-->১৪:৯<!--raw 1 bo --></a><!--endraw 1--> পদ)। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয় সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) অনুতাপ করবার জন্য উপদেশ (<!--raw 1 bo --><a href='B:450 1:1-6'><!--endraw 1-->১:১-৬<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) আটটা দর্শন (<!--raw 1 bo --><a href='B:450 1:7-6:8'><!--endraw 1-->১:৭-৬:৮<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) মহাপুরোহিত হিসাবে যিহোশূয়কে মুকুট পরিয়ে দেওয়া (<!--raw 1 bo --><a href='B:450 6:9-15'><!--endraw 1-->৬:৯-১৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) উপবাস চালিয়ে যাওয়া সম্বন্ধে বৈথেলের যিহূদীদের প্রশ্ন (৭ ও ৮ অধ্যায়) <!--raw 1 bo --><br/><!--endraw 1-->• (ঙ) মশীহের প্রথম আগমন সম্বন্ধে ভবিষ্যদ্বাণী (৯-১১ অধ্যায়) <!--raw 1 bo --><br/><!--endraw 1-->• (চ) মশীহের দ্বিতীয় আগমন সম্বন্ধে ভবিষ্যদ্বাণী (১২-১৪ অধ্যায়)
</div>
<div class="biblehtmlcontent verses" id="verses">
<div class="v" id="v1"><h2>সদাপ্রভুর কাছে ফিরে আসবার ডাক</h2><span class="vn">1</span> <span class="br-p"><br><br></span>দারিয়াবসের রাজত্বের দ্বিতীয় বছরের অষ্টম মাসে সদাপ্রভুর বাক্য নবী সখরিয়ের কাছে প্রকাশিত হল। সখরিয় ছিলেন বেরিখিয়ের ছেলে আর বেরিখিয় ইদ্দোর ছেলে।</div>
<div class="v" id="v2"><span class="vn">2</span> <span class="br-p"><br><br></span>সদাপ্রভু সখরিয়কে বললেন, “তোমাদের পূর্বপুরুষদের উপর আমি খুবই অসন্তুষ্ট হয়েছিলাম।</div>
<div class="v" id="v3"><span class="vn">3</span> সেইজন্য তুমি লোকদের বল যে, আমি সর্বক্ষমতার অধিকারী সদাপ্রভু বলছি, ‘তোমরা আমার দিকে ফেরো, তাতে আমিও তোমাদের দিকে ফিরব।</div>
<div class="v" id="v4"><span class="vn">4</span> তোমরা তোমাদের পূর্বপুরুষদের মত হোয়ো না। তাদের কাছে আগেকার নবীরা আমার এই কথা ঘোষণা করেছিল যে, তারা যেন তাদের মন্দ পথ ও মন্দ অভ্যাস থেকে ফেরে। কিন্তু তারা তা শোনে নি এবং আমার কথায় মনোযোগও দেয় নি।</div>
<div class="v" id="v5"><span class="vn">5</span> তোমাদের সেই পূর্বপুরুষেরা এখন কোথায়? আর নবীরা কি চিরকাল বেঁচে থাকে?</div>
<div class="v" id="v6"><span class="vn">6</span> কিন্তু আমি আমার দাসদের, অর্থাৎ নবীদের যে সব আদেশ দিয়েছিলাম, আমার সেই সব বাক্য ও নিয়ম অনুসারে কি তোমাদের পূর্বপুরুষেরা শাস্তি পায় নি? তখন তারা মন ফিরিয়ে বলেছিল যে, সর্বক্ষমতার অধিকারী সদাপ্রভু তাদের আচার-ব্যবহার ও অভ্যাস অনুসারে তাদের প্রতি যা করবেন বলে ঠিক করেছিলেন তিনি তা-ই করেছেন।’ ”</div>
<div class="v" id="v7"><h2>একদল ঘোড়া</h2><span class="vn">7</span> <span class="br-p"><br><br></span>দারিয়াবসের রাজত্বের দ্বিতীয় বছরের এগারো মাসের, অর্থাৎ শবাট মাসের চব্বিশ দিনের দিন বেরিখিয়ের ছেলে নবী সখরিয়ের কাছে সদাপ্রভুর বাক্য প্রকাশিত হল।</div>
<div class="v" id="v8"><span class="vn">8</span> রাতের বেলায় আমি সখরিয় একটা দর্শন পেলাম। আমি দেখলাম, মানুষের মত দেখতে একজন স্বর্গদূত লাল ঘোড়ার উপরে চড়ে আছেন। ঘোড়াটা একটা খাদের ভিতরে গুলমেঁদি গাছগুলোর মাঝখানে দাঁড়িয়ে আছে। লোকটির পিছনে আছে লাল, মেটে ও সাদা রংয়ের কতগুলো ঘোড়া।</div>
<div class="v" id="v9"><span class="vn">9</span> <span class="br-p"><br><br></span>আমি জিজ্ঞাসা করলাম, “হে আমার প্রভু, এগুলো কি?” আর একজন স্বর্গদূত যিনি আমার সংগে কথা বলছিলেন উত্তরে তিনি বললেন, “ওগুলো কি তা আমি তোমাকে দেখাব।”</div>
<div class="v" id="v10"><span class="vn">10</span> <span class="br-p"><br><br></span>যিনি গুলমেঁদি গাছগুলোর মাঝখানে দাঁড়িয়ে ছিলেন তিনি আমাকে বললেন, “সারা পৃথিবীতে ঘুরে দেখবার জন্য সদাপ্রভু এগুলোকে পাঠিয়েছেন।”</div>
<div class="v" id="v11"><span class="vn">11</span> <span class="br-p"><br><br></span>সদাপ্রভুর যে দূত গুলমেঁদি গাছগুলোর মাঝখানে দাঁড়িয়ে ছিলেন তাঁকে ঘোড়সওয়ারেরা বলল, “আমরা সারা পৃথিবীতে ঘুরে দেখলাম যে, গোটা জগতটা নির্ভয়ে ও শান্তিতে রয়েছে।”</div>
<div class="v" id="v12"><span class="vn">12</span> <span class="br-p"><br><br></span>তখন সদাপ্রভুর দূত বললেন, “হে সর্বক্ষমতার অধিকারী সদাপ্রভু, তুমি যিরূশালেম ও যিহূদার অন্যান্য শহরগুলোর উপর এই যে সত্তর বছর অসন্তুষ্ট হয়ে রয়েছ তাদের উপর আর কতকাল তুমি মমতা না করে থাকবে?”</div>
<div class="v" id="v13"><span class="vn">13</span> তখন যে স্বর্গদূত আমার সংগে কথা বলছিলেন সদাপ্রভু তাঁকে অনেক মংগলের ও সান্ত্বনার কথা বললেন।</div>
<div class="v" id="v14"><span class="vn">14</span> <span class="br-p"><br><br></span>সেইজন্য সেই স্বর্গদূত আমাকে বললেন, “তুমি এই কথা ঘোষণা কর যে, সর্বক্ষমতার অধিকারী সদাপ্রভু বলছেন, ‘যিরূশালেমের জন্য, অর্থাৎ সিয়োনের জন্য আমি অন্তরে খুব জ্বালা বোধ করছি।</div>
<div class="v" id="v15"><span class="vn">15</span> আমি নিশ্চিন্তে থাকা সেই সব জাতির উপরে ভীষণ অসন্তুষ্ট হয়েছি, কারণ আমি যখন আমার লোকদের উপর কেবল একটুখানি অসন্তুষ্ট হয়েছিলাম তখন সেই সব জাতি আমার লোকদের দুর্দশার সংগে আরও দুর্দশা যোগ করেছিল।</div>
<div class="v" id="v16"><span class="vn">16</span> সেইজন্য আমি যিরূশালেমকে মমতা করবার জন্য ফিরে আসব। সেখানে আমার ঘর আবার তৈরী হবে এবং যিরূশালেম শহরকে মেপে আবার গড়ে তোলা হবে।</div>
<div class="v" id="v17"><span class="vn">17</span> আমি সর্বক্ষমতার অধিকারী সদাপ্রভু এই প্রতিজ্ঞা করছি যে, আমার শহরগুলোতে আবার মংগল উপ্‌চে পড়বে আর আমি আবার সিয়োনকে সান্ত্বনা দেব এবং আবার যিরূশালেমকে বেছে নেব।’ ”</div>
<div class="v" id="v18"><h2>চারটা শিং এবং চারজন মিস্ত্রী</h2><span class="vn">18</span> <span class="br-p"><br><br></span>তারপর আমি চোখ তুলে চারটা শিং দেখতে পেলাম।</div>
<div class="v" id="v19"><span class="vn">19</span> যে স্বর্গদূত আমার সংগে কথা বলছিলেন আমি তাঁকে জিজ্ঞাসা করলাম, “এগুলো কি?” <span class="br-p"><br><br></span>উত্তরে তিনি আমাকে বললেন, “এগুলো সেই শিং যা যিহূদা, ইস্রায়েল ও যিরূশালেমের লোকদের বিভিন্ন জায়গায় ছড়িয়ে দিয়েছে।”</div>
<div class="v" id="v20"><span class="vn">20</span> <span class="br-p"><br><br></span>সদাপ্রভু তারপর আমাকে চারজন মিস্ত্রীকে দেখালেন।</div>
<div class="v" id="v21"><span class="vn">21</span> আমি জিজ্ঞাসা করলাম, “এরা কি করতে এসেছে?” <span class="br-p"><br><br></span>উত্তরে তিনি বললেন, “সেই শিংগুলো হল সেই সব জাতির শক্তি যারা যিহূদার লোকদের এমনভাবে ছড়িয়ে দিয়েছে যে, তারা কেউই মাথা তুলতে পারে নি। সেই সব জাতিকে ভয় দেখাবার জন্য ও তাদের শক্তি ধ্বংস করবার জন্য এই মিস্ত্রীরা এসেছে।”</div>
</div>
<!-- PARSED ABOVE; EDITING MAY BREAK PARSER -->
</body></html>