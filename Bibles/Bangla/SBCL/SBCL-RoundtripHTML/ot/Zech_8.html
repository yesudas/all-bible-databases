<html><head>
<meta http-equiv="Content-Type" content="text/html;charset=utf-8" />
<title>Zech 8 &ndash; সখরিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zech', 8);">
<div id="navbar"><a href="../index.html">Pobitro Baibel</a> &ndash; <b>সখরিয়</b> &ndash; <a href="Zech_1.html">1</a> ... <a href="Zech_6.html">6</a> <a href="Zech_7.html">7</a> <b>8</b> <a href="Zech_9.html">9</a> <a href="Zech_10.html">10</a> ... <a href="Zech_14.html">14</a> </div><hr>
<h1>Zech 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>যিরূশালেমকে আশীর্বাদ করবার প্রতিজ্ঞা</h2><span class="vn">1</span> <span class="br-p"><br><br></span>পরে সর্বক্ষমতার অধিকারী সদাপ্রভুর বাক্য প্রকাশিত হল। তিনি বললেন, “সিয়োনের জন্য আমার অন্তরে খুব জ্বালা আছে; আমি তার জন্য আবেগে ভীষণভাবে জ্বলছি।</div>
<div class="v" id="v3"><span class="vn">3</span> আমি সিয়োনে ফিরে গিয়ে যিরূশালেমে বাস করব। তখন যিরূশালেমকে ‘সত্যের শহর’ এবং সর্বক্ষমতার অধিকারী সদাপ্রভুর পাহাড়কে ‘পবিত্র পাহাড়’ বলা হবে।</div>
<div class="v" id="v4"><span class="vn">4</span> পূর্ণবয়স্ক পুরুষ ও স্ত্রীলোকেরা আবার যিরূশালেমের খোলা জায়গায় বসে সময় কাটাবে আর বেশী বয়সের দরুন তাদের প্রত্যেকের হাতে লাঠি থাকবে।</div>
<div class="v" id="v5"><span class="vn">5</span> শহরের বিভিন্ন খোলা জায়গায় অনেক ছেলেমেয়ে খেলা করবে।</div>
<div class="v" id="v6"><span class="vn">6</span> এই সব যে ঘটবে তা এই জাতির বেঁচে থাকা লোকদের কাছে অসম্ভব বলে মনে হতে পারে, কিন্তু আমার কাছে তা অসম্ভব নয়। আমি সর্বক্ষমতার অধিকারী সদাপ্রভু এই কথা বলছি।</div>
<div class="v" id="v7"><span class="vn">7</span> আমি আরও বলছি যে, পূর্ব ও পশ্চিম দিক থেকে আমি আমার লোকদের উদ্ধার করব।</div>
<div class="v" id="v8"><span class="vn">8</span> যিরূশালেমে বাস করবার জন্য আমি তাদের ফিরিয়ে আনব। তারা আমারই লোক হবে এবং আমি তাদের ঈশ্বর হব; আমি তাদের প্রতি বিশ্বস্ত ও ন্যায়বান থাকব।</div>
<div class="v" id="v9"><span class="vn">9</span> <span class="br-p"><br><br></span>“আমি সর্বক্ষমতার অধিকারী সদাপ্রভু বলছি, আমার ঘর তৈরীর জন্য ভিত্তি স্থাপন করবার সময় নবীরা সেই সব কথা বলেছিল, আর এখন তোমরা সেই একই কথা শুনতে পাচ্ছ; কাজেই তোমরা শক্তিশালী হও।</div>
<div class="v" id="v10"><span class="vn">10</span> সেই কাজ আরম্ভ করবার আগে কেউ মানুষের বেতন কিম্বা পশুর ভাড়া দিতে পারত না। শত্রুর দরুন কেউ নিরাপদে চলাফেরা করতে পারত না, কারণ আমিই প্রত্যেক জনকে তার প্রতিবেশীদের বিরুদ্ধে উস্‌কে দিয়েছিলাম।</div>
<div class="v" id="v11"><span class="vn">11</span> কিন্তু এখন আমি এই জাতির বেঁচে থাকা লোকদের সংগে আগেকার মত ব্যবহার করব না।</div>
<div class="v" id="v12"><span class="vn">12</span> এখন বীজ থেকে গাছ ভালভাবে বেড়ে উঠবে, আংগুর লতায় ফল ধরবে, মাটিতে ফসল জন্মাবে এবং আকাশ থেকে শিশির পড়বে। এই জাতির বেঁচে থাকা লোকেরা আমার দেওয়া অধিকার হিসাবে এই সব পাবে।</div>
<div class="v" id="v13"><span class="vn">13</span> হে যিহূদা ও ইস্রায়েল, সমস্ত জাতির লোকেরা আগে তোমাদের নাম অভিশাপ হিসাবে ব্যবহার করত, কিন্তু এখন আমি তোমাদের উদ্ধার করব আর তারা তোমাদের নাম আশীর্বাদ হিসাবে ব্যবহার করবে। তোমরা ভয় কোরো না, বরং শক্তিশালী হও।</div>
<div class="v" id="v14"><span class="vn">14</span> <span class="br-p"><br><br></span>“আমি সর্বক্ষমতার অধিকারী সদাপ্রভু বলছি, তোমাদের পূর্বপুরুষেরা যখন আমাকে অসন্তুষ্ট করে তুলেছিল তখন আমি তাদের উপর বিপদ আনব বলে ঠিক করেছিলাম এবং তা ঘটিয়েও ছিলাম।</div>
<div class="v" id="v15"><span class="vn">15</span> কিন্তু এখন আমি আবার যিরূশালেম ও যিহূদার মংগল করব বলে ঠিক করেছি। তোমরা ভয় কোরো না।</div>
<div class="v" id="v16"><span class="vn">16</span> এই সব আদেশ তোমাদের মানতে হবে- তোমরা একে অন্যের কাছে সত্যি কথা বলবে এবং তোমাদের আদালতে ন্যায়বিচার করবে যাতে লোকদের মধ্যে শান্তি হয়;</div>
<div class="v" id="v17"><span class="vn">17</span> তোমরা কারও বিরুদ্ধে কুমতলব করবে না এবং মিথ্যা সাক্ষ্য দেবে না। আমি সদাপ্রভু এই সব ঘৃণা করি।”</div>
<div class="v" id="v18"><span class="vn">18</span> <span class="br-p"><br><br></span>সর্বক্ষমতার অধিকারী সদাপ্রভু আবার আমাকে বললেন,</div>
<div class="v" id="v19"><span class="vn">19</span> “চতুর্থ, পঞ্চম, সপ্তম ও দশম মাসের উপবাস যিহূদার জন্য আনন্দের, খুশীর ও মংগলের উৎসব হয়ে উঠবে। কাজেই তোমরা সত্য ও শান্তি ভালবেসো।</div>
<div class="v" id="v20"><span class="vn">20</span> <span class="br-p"><br><br></span>“এমন সময় আসবে যখন অনেক জাতি ও অনেক শহরের বাসিন্দারা যিরূশালেমে আসবে;</div>
<div class="v" id="v21"><span class="vn">21</span> এক শহরের বাসিন্দারা অন্য শহরে গিয়ে বলবে, ‘সর্বক্ষমতার অধিকারী সদাপ্রভুর আশীর্বাদ চাইবার জন্য ও তাঁর উপাসনা করবার জন্য চল, আমরা এখনই যাই।’ তখন অনেকেই বলবে, ‘আমিও যাব।’</div>
<div class="v" id="v22"><span class="vn">22</span> আমার উপাসনা করবার জন্য ও আমার আশীর্বাদ চাইবার জন্য অনেক লোক ও শক্তিশালী জাতি যিরূশালেমে আসবে।</div>
<div class="v" id="v23"><span class="vn">23</span> সেই সময়ে নানা ভাষা ও জাতির দশজন লোক একজন যিহূদীর পোশাকের কিনারা ধরে বলবে, ‘চল, আমরা তোমাদের সংগে যাই, কারণ আমরা শুনেছি যে, ঈশ্বর তোমাদেরই সংগে আছেন।’ আমি সর্বক্ষমতার অধিকারী সদাপ্রভু এই কথা বলছি।”</div>
</div>
<!-- PARSED ABOVE; EDITING MAY BREAK PARSER -->
</body></html>