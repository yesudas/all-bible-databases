<html><head>
<meta http-equiv="Content-Type" content="text/html;charset=utf-8" />
<title>Zeph 1 &ndash; সফনিয় &ndash; Pobitro Baibel</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Zeph', 1);">
<div id="navbar"><a href="../index.html">Pobitro Baibel</a> &ndash; <b>সফনিয়</b> &ndash; <b>1</b> <a href="Zeph_2.html">2</a> <a href="Zeph_3.html">3</a> </div><hr>
<h1>Zeph 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent prolog">
 <!--raw 1 bo --><p/><!--endraw 1--><!--raw 1 bo --><b><!--endraw 1-->ভূমিকা<!--raw 1 bo --></b><!--endraw 1--> <!--raw 1 bo --><p/><!--endraw 1-->রাজা যোশিয়ের রাজত্বকালে (৬৪০-৬০৯ খ্রীঃপূঃ) সফনিয় ভবিষ্যদ্বাণী করেছিলেন। সম্ভবতঃ তিনি যিরূশালেম থেকে ভবিষ্যদ্বাণী করেছিলেন। তাঁর ভবিষ্যদ্বাণীর ঐতিহাসিক পটভূমি দ্বিতীয় রাজাবলি ২১-২৩ অধ্যায়ে এবং যিরমিয়ের প্রথম দিকের অধ্যায়গুলোতে পাওয়া যায়। সফনিয় নামে তাঁর এই ছোট বইটিতে তিনি সাতবার “সদাপ্রভুর দিন” কথাটা ব্যবহার করেছেন। বইটির প্রধান বিষয়বস্তু হল, সদাপ্রভুর দিনে সমস্ত জাতির অবাধ্যতার জন্য তাদের উপর ঈশ্বরের শাস্তি দেওয়া হবে। যিহূদারও বিচার হবে। সফনিয় বলেছেন যে, ঈশ্বর তাঁর পাওনা ভক্তি পাবার জন্য আগ্রহী। তাঁর লোকদের প্রতিমাপূজার জন্য তিনি অসন্তুষ্ট হন। ঈশ্বর যে ন্যায়বিচার করেন (<!--raw 1 bo --><a href='B:430 3:5'><!--endraw 1-->৩:৫<!--raw 1 bo --></a><!--endraw 1--> পদ) এবং তাঁর লোকদের শত্রুদের উপর বিজয়ী হন (<!--raw 1 bo --><a href='B:430 3:15'><!--endraw 1-->৩:১৫<!--raw 1 bo --></a><!--endraw 1--> পদ) তা তিনি দেখিয়ে দেবেন। <!--raw 1 bo --><p/><!--endraw 1--><!--raw 1 bo --><b><!--endraw 1-->বিষয়-সংক্ষেপ:<!--raw 1 bo --></b><!--endraw 1--> <!--raw 1 bo --><p/><!--endraw 1-->• (ক) বিচার করবার জন্য ঈশ্বরের দৃঢ় সংকল্প (<!--raw 1 bo --><a href='B:430 1:1-18'><!--endraw 1-->১:১-১৮<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (খ) যিহূদাকে পাপ থেকে মন ফিরাতে বলা (<!--raw 1 bo --><a href='B:430 2:1-3'><!--endraw 1-->২:১-৩<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (গ) অযিহূদী জাতিদের ধ্বংস (<!--raw 1 bo --><a href='B:430 2:4-15'><!--endraw 1-->২:৪-১৫<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঘ) যিরূশালেম ও অন্যান্য জাতিদের জন্য দুঃখপ্রকাশ (<!--raw 1 bo --><a href='B:430 3:1-8'><!--endraw 1-->৩:১-৮<!--raw 1 bo --></a><!--endraw 1--> পদ) <!--raw 1 bo --><br/><!--endraw 1-->• (ঙ) যারা বিশ্বস্ত ছিল তাদের কাছে সান্ত্বনার সংবাদ (<!--raw 1 bo --><a href='B:430 3:9-20'><!--endraw 1-->৩:৯-২০<!--raw 1 bo --></a><!--endraw 1--> পদ)
</div>
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>আমোনের ছেলে যিহূদার রাজা যোশিয়ের রাজত্বের সময়ে কূশির ছেলে সফনিয়ের কাছে সদাপ্রভুর বাক্য প্রকাশিত হল। কূশি ছিলেন গদলিয়ের ছেলে, গদলিয় অমরিয়ের ছেলে, অমরিয় হিষ্কিয়ের ছেলে।</div>
<div class="v" id="v2"><h2>ধ্বংস সম্বন্ধে সতর্কবাণী</h2><span class="vn">2</span> <span class="br-p"><br><br></span>সদাপ্রভু বলছেন, “আমি পৃথিবীর বুক থেকে সব কিছুই শেষ করে দেব।</div>
<div class="v" id="v3"><span class="vn">3</span> মানুষ ও পশু, আকাশের পাখী ও সাগরের মাছ আমি শেষ করে দেব। আমি দুষ্টদের পতন ঘটাব। পৃথিবীর উপর থেকে আমি মানুষকে ধ্বংস করে দেব।</div>
<div class="v" id="v4"><span class="vn">4</span> <span class="br-p"><br><br></span>“যিহূদার বিরুদ্ধে এবং যিরূশালেমে বাসকারী সকলের বিরুদ্ধে আমি আমার হাত উঠাব। আমি এই দেশ থেকে বাল দেবতার পূজার সমস্ত কিছু এবং প্রতিমা পূজাকারী নানান পদের পুরোহিতদের শেষ করে ফেলব।</div>
<div class="v" id="v5"><span class="vn">5</span> যারা আকাশের সব তারাগুলোর পূজা করবার জন্য ছাদের উপরে উঠে প্রণাম করে এবং যারা সদাপ্রভুর উদ্দেশে প্রণাম করে শপথ করবার পরে মিল্‌কম দেবতার নামেও শপথ করে তাদের আমি ধ্বংস করে ফেলব।</div>
<div class="v" id="v6"><span class="vn">6</span> যারা সদাপ্রভুর পিছনে চলা থেকে ফিরে গেছে এবং তাঁর ইচ্ছামত চলে না ও তাঁর ইচ্ছা জানতেও চায় না তাদের আমি শেষ করে দেব।”</div>
<div class="v" id="v7"><span class="vn">7</span> <span class="br-p"><br><br></span>তোমরা প্রভু সদাপ্রভুর সামনে নীরব হও, কারণ সদাপ্রভুর দিন কাছে এসে গেছে। সদাপ্রভু একটা উৎসর্গের আয়োজন করেছেন; তিনি যাদের নিমন্ত্রণ করেছেন তাদের শুচি করেছেন।</div>
<div class="v" id="v8"><span class="vn">8</span> সদাপ্রভু বলছেন, “আমার সেই উৎসর্গের দিনে আমি রাজকর্মচারীদের, রাজার ছেলেদের এবং বিদেশী কাপড় পরা সমস্ত লোকদের শাস্তি দেব।</div>
<div class="v" id="v9"><span class="vn">9</span> যারা লাফ দিয়ে চৌকাঠ পার হয় এবং অত্যাচার ও ছলনা দ্বারা তাদের দেব-দেবতার ঘর পূর্ণ করে সেই দিনে আমি তাদের শাস্তি দেব।”</div>
<div class="v" id="v10"><span class="vn">10</span> <span class="br-p"><br><br></span>সদাপ্রভু আরও বলছেন, “সেই দিন মাছ-ফটকের কাছ থেকে কান্নার শব্দ, শহরের দ্বিতীয় অংশ থেকে বিলাপের শব্দ এবং পাহাড়গুলোর দিক থেকে ভেংগে পড়বার জোর শব্দ শোনা যাবে।</div>
<div class="v" id="v11"><span class="vn">11</span> হে মক্তেশের বাসিন্দারা, তোমরা বিলাপ কর, কারণ তোমাদের সব ব্যবসায়ীদের ও টাকা-পয়সা লেনদেনকারীদের মুছে ফেলা হবে।</div>
<div class="v" id="v12"><span class="vn">12</span> সেই সময়ে আমি বাতি নিয়ে যিরূশালেমের সব জায়গায় খোঁজ করব এবং যারা নিজেকে নিয়ে সন্তুষ্ট থাকে আর বলে, ‘সদাপ্রভু ভাল-মন্দ কিছুই করবেন না,’ তাদের আমি শাস্তি দেব।</div>
<div class="v" id="v13"><span class="vn">13</span> তাদের ধন-সম্পদ লুট করা হবে এবং তাদের বাড়ী-ঘর ধ্বংস হবে। তারা ঘর-বাড়ী তৈরী করবে কিন্তু তাতে বাস করতে পারবে না; তারা আংগুর ক্ষেত করবে কিন্তু আংগুর-রস খেতে পারবে না।”</div>
<div class="v" id="v14"><span class="vn">14</span> <span class="br-p"><br><br></span>সদাপ্রভুর সেই মহা দিন কাছে এসে গেছে এবং তাড়াতাড়ি আসছে। ঐ শোন, সদাপ্রভুর দিনের শব্দ! তখন যোদ্ধারা যন্ত্রণায় চিৎকার করবে।</div>
<div class="v" id="v15"><span class="vn">15</span> সেই দিনটা হবে ক্রোধের দিন, দারুণ দুর্দশা ও মনের কষ্টের দিন, বিপদ ও ধ্বংসের দিন, গাঢ় অন্ধকারের দিন, মেঘ ও ঘন কালোর দিন।</div>
<div class="v" id="v16"><span class="vn">16</span> সেটা হবে দেয়াল-ঘেরা সব শহরের বিরুদ্ধে ও কোণের সব উঁচু পাহারা-ঘরের বিরুদ্ধে শিংগার আওয়াজ ও যুদ্ধের হাঁকের দিন।</div>
<div class="v" id="v17"><span class="vn">17</span> লোকদের উপরে সদাপ্রভু দারুণ কষ্ট আনবেন যার জন্য তারা অন্ধ লোকদের মত হাঁটবে, কারণ সদাপ্রভুর বিরুদ্ধে তারা পাপ করেছে। তাদের রক্ত ধুলার মত ফেলে দেওয়া হবে ও তাদের দেহ গোবরের মত পড়ে থাকবে।</div>
<div class="v" id="v18"><span class="vn">18</span> সদাপ্রভুর ক্রোধের দিনে তাদের সোনা-রূপাও তাদের রক্ষা করতে পারবে না। তাঁর অন্তরের জ্বালার আগুনে সমস্ত জগৎ পুড়ে যাবে, কারণ পৃথিবীতে বাসকারী সকলকে তিনি হঠাৎ শেষ করে দেবেন, হ্যাঁ, ভীষণভাবে শেষ করে দেবেন।</div>
</div>
<!-- PARSED ABOVE; EDITING MAY BREAK PARSER -->
</body></html>