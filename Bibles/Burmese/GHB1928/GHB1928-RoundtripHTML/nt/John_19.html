<html><head>
<meta http-equiv="Content-Type" content="text/html;charset=utf-8" />
<title>John 19 &ndash; ရှင်ယောဟန် &ndash; Garrad Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 19);">
<div id="navbar"><a href="../index.html">Garrad Bible</a> &ndash; <b>ရှင်ယောဟန်</b> &ndash; <a href="John_1.html">1</a> ... <a href="John_17.html">17</a> <a href="John_18.html">18</a> <b>19</b> <a href="John_20.html">20</a> <a href="John_21.html">21</a> </div><hr>
<h1>John 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ထိုအခါ ပိလတ်မင်းသည် ယေရှုကိုခေါ်၍ရိုက်ဒဏ်ခတ်၏။</div>
<div class="v" id="v2"><span class="vn">2</span> စစ်သည်တို့လည်း ဆူးဦးရစ်ရက်၍ ဦးခေါင်းတော်၌တင်ခြင်း၊ ကမ္ပလာနီဆင်ယင်ခြင်း၊</div>
<div class="v" id="v3"><span class="vn">3</span> အထံတော်သို့ချဥ်းကပ်လျက် ယုဒလူမျိုးတို့ဘုရင်၌ မင်္ဂလာရှိပါစေသောဟုဆိုခြင်းများကိုပြုပြီးလျှင် လက်နှင့်ရိုက်ကြ၏။</div>
<div class="v" id="v4"><span class="vn">4</span> ထိုနောက်ပိလတ်မင်းထွက်ပြန်၍ ကြည့်လော့။ ဤသူ၌ပြစ်မှုကိုငါမတွေ့ကြောင်း သင်တို့သိစေခြင်းငှါ သင်တို့ရှေ့ငါထုတ်ပြပြီဟုဆိုသည့်အတိုင်း၊</div>
<div class="v" id="v5"><span class="vn">5</span> ယေရှုသည် ဆူးဦးရစ်နှင့်ကမ္ပလာနီကိုဝတ်ဆင်လျက်ထွက်တော်မူရာ ပိလတ်မင်းက ကြည့်ကြလော့။ ထိုလူပင်တည်းဟုဆိုသည့်အလျောက်၊</div>
<div class="v" id="v6"><span class="vn">6</span> ပရောဟိတ်ကြီးနှင့်မင်းမှုထမ်းတို့သည် ကိုယ်တော်ကိုမြင်ကြသော်၊ ကားတင်ပါ၊ ကားတင်ပါ၊ ဟုဟစ်ကြ၏။ ပိလတ်မင်းကလည်းသူ့ကိုယူ၍ ကိုယ်တိုင်ကားတင်ကြ။</div>
<div class="v" id="v7"><span class="vn">7</span> သူ့၌ပြစ်မှုကိုငါမတွေ့ဟုဆိုသည့်ကာလ၊ ယုဒလူမျိုးတို့က ကျွန်တော်တို့၌ဓမ္မသတ်ရှိပါသည်။ ထိုသူသည် ကိုယ်ကိုဘုရားသခင့်သားတော်လုပ်သောကြောင့် ထိုဓမ္မသတ်အတိုင်းသေဒဏ်ခံထိုက်ပါသည်ဟု ပြန်ဆိုကြ၏။</div>
<div class="v" id="v8"><span class="vn">8</span> ထိုစကားကို ပိလတ်မင်းကြားသော် သာ၍ကြောက်ရွံ့သဖြင့်၊</div>
<div class="v" id="v9"><span class="vn">9</span> ရုံးတော်အတွင်းပြန်ဝင်ပြီးလျှင် သင်သည်အဘယ်ကနည်းဟုယေရှုအားမေးရာ ယေရှုသည်အလျှင်းဖြေဆိုတော်မမူ။</div>
<div class="v" id="v10"><span class="vn">10</span> သို့ဖြစ်၍ပိလတ်မင်းက ငါ့ကိုမပြောမဆိုနေသလော။ ငါသည်သင့်ကိုလွှတ်ပိုင်ခွင့်အာဏာ၊ ကားတင်ပိုင်ခွင့်အာဏာရှိကြောင်း မသိလောဟုမေးသော်၊</div>
<div class="v" id="v11"><span class="vn">11</span> ယေရှုက ထိုအခွင့်ကိုအထက်မှပေးသည်မဟုတ်လျှင် သင်သည်ငါ့အပေါ်တွင် အလျှင်းအာဏာရမည်မဟုတ်။ ထို့ကြောင့် သင့်ထံငါ့ကိုပို့အပ်သူ၌ သာ၍အပြစ်ကြီးသည်ဟုမိန့်ပြန်တော်မူ၏။</div>
<div class="v" id="v12"><span class="vn">12</span> ထို့နောက်ပိလတ်မင်းသည် ကိုယ်တော်ကိုလွှတ်ရန်ရှာကြံသော်လည်း ယုဒလူမျိုးတို့က ဤသူ့ကိုလွှတ်လျှင် မင်းကြီးသည် ကဲသာမင်း၏အကျိုးတော်ဆောင်မဟုတ်။ ကိုယ်ကိုဘုရင်လုပ်သူတိုင်း ကဲသာမင်းကိုတော်လှန်သူဖြစ်သည်ဟု ဟစ်ကြ၏။</div>
<div class="v" id="v13"><span class="vn">13</span> ထိုစကားကို ပိလတ်မင်းကြားသော် ယေရှုကိုထုတ်ပြ၍ ဟေဗြဲဘာသာဖြင့်ဂဗ္ဗသအမည်တွင်လျက် ကျောက်ခင်းခေါ်ဌာနရှိတရားခွင်တွင်၊</div>
<div class="v" id="v14"><span class="vn">14</span> ပသခါပွဲအဖိတ်နေ့ ခြောက်နာရီခန့်အချိန်ထိုင်ပြီးလျှင် ယုဒလူမျိုးတို့အားကြည့်ကြလော့။ သင်တို့ဘုရင်မင်းတည်းဟုဆိုသော်၊</div>
<div class="v" id="v15"><span class="vn">15</span> ထိုသူတို့က ထုတ်ပါ၊ ထုတ်ပါ၊ ကားတင်ပါဟုဟစ်ကြ၏။ ပိလတ်မင်းကလည်း သင်တို့ဘုရင်ကို ငါကားတင်ရမည်လောဟုမေးရာ ပရောဟိတ်ကြီးတို့က ကဲသာမင်းမှတစ်ပါးကျွန်ုပ်တို့၌ ဘုရင်မရှိဟုပြန်ဆိုကြသည့်ကာလ၊</div>
<div class="v" id="v16"><span class="vn">16</span> ပိလတ်မင်းသည် ကိုယ်တော်ကိုကားတင်စေရန်သူတို့အားအပ်လိုက်၏။</div>
<div class="v" id="v17"><span class="vn">17</span> <span class="br-p"><br><br></span>ထိုသူတို့သည် ယေရှုကိုဆွဲယူကြ၍ ဟေဗြဲဘာသာဖြင့် ဂေါလဂေါသအမည်တွင်လျက် ဦးခေါင်းခွံခေါ်အရပ်သို့ ကားတိုင်ကို ကိုယ်တော်တိုင်ထမ်း၍ ကြွရောက်တော်မူသော်၊</div>
<div class="v" id="v18"><span class="vn">18</span> ဝဲယာတော်တွင် အခြားသူနှစ်ယောက်နှင့်တကွ အလယ်၌ယေရှုကိုကားတင်ကြ၏။</div>
<div class="v" id="v19"><span class="vn">19</span> ပိလတ်မင်းလည်း ယုဒလူမျိုးတို့ဘုရင်နာဇရက်မြို့သားယေရှု ဟူသောကမ္ပည်းကိုရေး၍ ကားတိုင်တော့်ပေါ်တွင်ဆွဲထားလေ၏။</div>
<div class="v" id="v20"><span class="vn">20</span> ယေရှုကိုကားတင်ရာအရပ်သည် မြို့တော်နှင့်နီးသည့်ပြင် ထိုကမ္ပည်းကိုဟေဗြဲ၊ လက်တင်၊ ဂရိတ်ဘာသာများဖြင့် ရေးထားပြီးဖြစ်သောကြောင့် ယုဒလူအများတို့ဖတ်ကြည့်ကြသည်နှင့်</div>
<div class="v" id="v21"><span class="vn">21</span> ၎င်းတို့ပရောဟိတ်ကြီ:တို့က ယုဒလူမျိုးတို့ဘုရင်ဟူ၍မရေးပါနှင့်။ ငါသည်ယုဒလူမျိုးတို့ ဘုရင်ဖြစ်သည်သူဆိုကြောင်းကိုရေးပါဟု ပိလတ်မင်းအားလျှောက်ကြသော်၊</div>
<div class="v" id="v22"><span class="vn">22</span> ပိလတ်မင်းက ငါရေးပြီးသောအချက်ကို ငါရေးပြီးပြီဟုပြန်ဆို၏။</div>
<div class="v" id="v23"><span class="vn">23</span> <span class="br-p"><br><br></span>ယေရှုကို ကားတင်ပြီးနောက် စစ်သည်တို့သည်အဝတ်တော်များကို လေးပိုင်းခွဲပြီးလျှင် တစ်ယောက်တစ်ပိုင်းစီကောက်ယူကြ၏။ အတွင်းအင်္ကျီတော်ကား အထက်စွန်းမှ ချုပ်ရိုးမဲ့ထိုးသောအထည်ဖြစ်၍၊</div>
<div class="v" id="v24"><span class="vn">24</span> ထိုအင်္ကျီကိုမဆုတ်ဘဲ မဲချလျက်ယူကြကုန်အံ့ဟု အချင်းချင်းပြောဆိုကြ၏။ ထိုသို့စစ်သည်တို့ပြုကြသည်မှာ အကျွန်ုပ်၏အဝတ်များကိုအချင်းချင်းခွဲဝေ၍ အတွင်းအင်္ကျီကို မဲချကောက်ယူကြပါသည်ဟူသောကျမ်းချက်အတိုင်း ပြည့်စုံစေခြင်းငှါတည်း။</div>
<div class="v" id="v25"><span class="vn">25</span> ထိုအခါ ယေရှု၏ကားတိုင်တော်အနီးတွင် မယ်တော်နှင့်ထွေးတော် ကလောဖ၏မယားမာရိနှင့် မာဂဒလမာရိတို့သည် ရပ်လျက်ရှိနေကြစဉ်၊</div>
<div class="v" id="v26"><span class="vn">26</span> မယ်တော့်အနီး ချစ်တော်မူသောတပည့်တော်ရပ်နေသည်ကို ယေရှုမြင်တော်မူသော် မယ်တော်အား အရှင်မ၊ သင့်သားပါတကားဟူ၍လည်းကောင်း၊</div>
<div class="v" id="v27"><span class="vn">27</span> ထိုတပည့်တော်အား သင့်အမိပါတကားဟူ၍လည်းကောင်း၊ မိန့်တော်မူသည့်အတိုင်း ထိုတပည့်တော်သည် မယ်တော်ကိုကိုယ့်အိမ်သို့ ထိုအချိန်ကပင်ခေါ်ထားလေ၏။</div>
<div class="v" id="v28"><span class="vn">28</span> <span class="br-p"><br><br></span>ထိုနောက်အမှုခပ်သိမ်းပြီးစီးကြောင်းကိုသိမြင်တော်မူသဖြင့် ယေရှုက ငါရေငတ်သည်ဟု ကျမ်းချက်ပြည့်စုံစေခြင်းငှါမိန့်တော်မူရာ၊</div>
<div class="v" id="v29"><span class="vn">29</span> ထိုအရပ်တွင် ပုန်းရည်အပြည့်ထည့်ထားသောအိုးတစ်လုံးရှိ၍ ရေမှိုတစ်ပွင့်ကို ပုန်းရည်နှင့်ပြည့်စေပြီးလျှင် ဟုဿုပ်ကိုင်းတွင်တပ်လျက် ခံတွင်းတော်ရောက်ကမ်းပေးကြ၏။</div>
<div class="v" id="v30"><span class="vn">30</span> ယေရှုလည်း ထိုပုန်းရည်ကိုခံယူတော်မူပြီးသော် အမှုပြီးပြီဟုမိန့်မြွက်လျက် ဦးခေါင်းတော်ကိုညွှတ်၍ အသက်စွန့်တော်မူ၏။</div>
<div class="v" id="v31"><span class="vn">31</span> <span class="br-p"><br><br></span>ထိုနေ့သည်အဖိတ်နေ့ဖြစ်၍ နောက်ဥပုသ်နေ့လည်းနေ့ထူးနေ့မြတ်ဖြစ်သောကြောင့် ဥပုသ်နေ့တွင် ကားတိုင်များပေါ်မှာမရှိစေခြင်းငှါ ခြေများကိုချိုး၍ အလောင်းများကိုယူသွားခွင့်ပေးမည့်အကြောင်း ပိလတ်မင်းထံ ယုဒလူမျိုးတို့တောင်းပန်ကြသည့်အတိုင်း၊</div>
<div class="v" id="v32"><span class="vn">32</span> စစ်သည်တို့သည်လာ၍ ကိုယ်တော်နှင့်အတူကားတင်ခံရသူနှစ်ယောက်တို့၏ခြေများကို ချိုးကြ၏။</div>
<div class="v" id="v33"><span class="vn">33</span> ယေရှုထံတော်သို့ရောက်လာသော်ကား အသက်မရှိကြောင်းတွေ့မြင်ကြ၍ ခြေတော်ကိုမချိုးဘဲ၊</div>
<div class="v" id="v34"><span class="vn">34</span> စစ်သည်တစ်ယောက်သည် နံဘေးတော်ကိုလှံနှင့်ထိုး၍ သွေးနှင့်ရေသည်ချက်ခြင်းထွက်လာ၏။</div>
<div class="v" id="v35"><span class="vn">35</span> ဒိဋ္ဌမြင်သောသူသည် မှန်ကန်စွာပြန်ကြားသည်ကိုကိုယ်တိုင်သိလျက် ကိုယ့်သက်သေတည်သည့်အတိုင်၊ သင်တို့ယုံကြည်ကြစေခြင်းငှါ သက်သေခံခဲ့လေပြီ။</div>
<div class="v" id="v36"><span class="vn">36</span> ထိုသို့ဖြစ်ပျက်သည်မှာ အရိုးကိုမချိုးရဟူသော ကျမ်းချက်အတိုင်းလည်းကောင်း၊ ထိုးဖောက်ခဲ့သော သူ့ကိုရှု​မြော်ကြလိမ့်မည်ဟူသောကျမ်းချက်အတိုင်းလည်းကောင်း၊ ပြည့်စုံစေခြင်းငှာတည်း။</div>
<div class="v" id="v38"><span class="vn">38</span> <span class="br-p"><br><br></span>ထိုနောက်ယုဒလူမျိုးတို့ကိုကြောက်ရွံ့၍ ယေရှု၏တပည့်တော်အဖြစ်သို့ မထင်မရှားရောက်သော အရိမဿဲမြို့သားယောသပ်သည် ပိလတ်မင်းထံ ယေရှု၏အလောင်းကိုယူသွားခွင့်တောင်းရာ ပိလတ်မင်းအခွင့်ပြုသည့်အတိုင်း လာရောက်ယူသွားလေ၏။</div>
<div class="v" id="v39"><span class="vn">39</span> ကိုယ်တော့်ထံ ညဉ့်အခါဦးစွာလာရောက်သူနိကောဒင်လည်း မုရန်နှင့်အကြော်နှစ်ပါးစပ်၊ အချိန်နှစ်ဆယ့်ငါးပိဿာခန့်ကို ယူလာပြီးလျှင်၊</div>
<div class="v" id="v40"><span class="vn">40</span> ယုဒလူမျိုးတို့သင်္ဂြိုဟ်ထုံးအတိုင်း ယေရှု၏အလောင်းတော်ကိုနံ့သာပေါင်းထည့်၍ ပိတ်ထည်များနှင့်ပတ်ကြ၏။</div>
<div class="v" id="v41"><span class="vn">41</span> ကိုယ်တော်ကို ကားတင်ရာအရပ်ရှိဥယျာဉ်တွင် မည်သူ့ကိုမျှမသင်္ဂြိုဟ်ဘူးသောသင်္ချိုင်းဂူသစ်တစ်ခုရှိသဖြင့် ထိုသင်္ချိုင်းဂူနီး၍၊</div>
<div class="v" id="v42"><span class="vn">42</span> ထိုနေ့လည်း ယုဒလူမျိုးတို့အဖိတ်နေ့ဖြစ်သောကြောင့် ယေရှုအလောင်းတော်ကိုဂူသွင်းကြ၏။</div>
</div>
<!-- PARSED ABOVE; EDITING MAY BREAK PARSER -->
</body></html>