<html><head>
<meta http-equiv="Content-Type" content="text/html;charset=utf-8" />
<title>John 7 &ndash; ရှင်ယောဟန် &ndash; Garrad Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 7);">
<div id="navbar"><a href="../index.html">Garrad Bible</a> &ndash; <b>ရှင်ယောဟန်</b> &ndash; <a href="John_1.html">1</a> ... <a href="John_5.html">5</a> <a href="John_6.html">6</a> <b>7</b> <a href="John_8.html">8</a> <a href="John_9.html">9</a> ... <a href="John_21.html">21</a> </div><hr>
<h1>John 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ထိုနောက် ကိုယ်တော်ကိုအသေသတ်ရန် ယုဒလူမျိုးတို့ရှာကြံကြသောကြောင့် ယေရှုသည်ယုဒနယ်တွင် သွားလာလိုတော်မမူဘဲ ဂါလိလဲနယ်တွင်သွားလာတော်မူ၏။</div>
<div class="v" id="v2"><span class="vn">2</span> ထိုအခါ ယုဒလူမျိုးတို့၏တဲနေပွဲတိုင်လုနီးသဖြင့်၊</div>
<div class="v" id="v3"><span class="vn">3</span> ညီတော်တို့က သင်ပြုသောအမှုအရာများကို သင့်တပည့်တို့မြင်ကြစေရန် ဤအရပ်မှထွက်၍ ယုဒနယ်သို့သွားလော့။</div>
<div class="v" id="v4"><span class="vn">4</span> ကိုယ်တိုင်ထင်ပေါ်လိုက လျှို့တဝှက်ပြုလုပ်တတ်သူမရှိ။ ဤအမှုအရာများကိုပြုသော် လောကသားတို့အား ကိုယ်ကိုထင်ရှားစေလော့ဟု ဆိုကြ၏။</div>
<div class="v" id="v5"><span class="vn">5</span> အသို့ဆိုသော် ညီတော်တို့ပင်ကိုယ်တော်ကိုမယုံကြချေ။</div>
<div class="v" id="v6"><span class="vn">6</span> သို့ဖြစ်၍ယေရှုက၊ ငါ့အချိန်မရောက်သေး။ သင်တို့အချိန်မူကား အစဉ်ရောက်လျက်ရှိ၏။</div>
<div class="v" id="v7"><span class="vn">7</span> လောကသားတို့သည် သင်တို့ကိုမမုန်းနိုင်။ ငါ့ကိုမူကား သူတို့အကျင့်ဆိုးသွမ်းသည်ကို ငါသက်သေခံသဖြင့်၊ မုန်းထားကြ၏။</div>
<div class="v" id="v8"><span class="vn">8</span> ပွဲသို့သင်တို့သွားကြ။ ငါ့အချိန်မစေ့သောကြောင့်၊</div>
<div class="v" id="v9"><span class="vn">9</span> ငါမသွားသေးဟုမိန့်တော်မူပြီးလျှင် ဂါလိလဲနယ်တွင်နေရစ်တော်မူ၏။</div>
<div class="v" id="v10"><span class="vn">10</span> <span class="br-p"><br><br></span>ညီတော်တို့သည်ပွဲသို့သွားကြပြီးနောက် ကိုယ်တော်လည်းအထင်အရှားမဟုတ်၊ လျှို့တဝှက်ကြွသွားတော်မူ၏။</div>
<div class="v" id="v11"><span class="vn">11</span> ထိုပွဲတွင် ယုဒလူမျိုးတို့သည်ကိုယ်တော်ကိုရှာလျက် အဘယ်မှာရှိသနည်းဟုမေးမြန်းကြရာ၊</div>
<div class="v" id="v12"><span class="vn">12</span> အချို့က သူတော်ကောင်းဖြစ်သည်၊ အချို့ကထိုသို့မဟုတ်၊ ပြည်သူပြည်သားတို့ကိုဖြားယောင်းသူဖြစ်သည်ဟုဆိုလျက် ကိုယ်တော်နှင့်စပ်၍လူပရိသတ်များစွာ နှီးနှောကြသော်လည်း၊</div>
<div class="v" id="v13"><span class="vn">13</span> ယုဒလူမျိုးတို့ကိုကြောက်ရွံ့သဖြင့် မည်သူမျှအထင်အရှားမပြောမဆိုဝံ့ချေ။</div>
<div class="v" id="v14"><span class="vn">14</span> <span class="br-p"><br><br></span>ပွဲလယ်ကျရောက်သည့်ကာလ၊ ယေရှုသည်ဗိမာန်တော်သို့ကြွ၍ ဒေသနာပေးတော်မူရာ၊</div>
<div class="v" id="v15"><span class="vn">15</span> ယုဒလူမျိုးတို့အံ့သြလျက် ဤသူသည် စာမသင်ရဘဲမည်သို့တတ်သနည်းဟု ဆိုကြသော်၊</div>
<div class="v" id="v16"><span class="vn">16</span> ယေရှုက ငါပေးသောဒေသနာသည်ငါ့ဒေသနာမဟုတ်၊ ငါ့ကိုစေလွှတ်တော်မူလိုက်သော အရှင်၏ဒေသနာတည်း။</div>
<div class="v" id="v17"><span class="vn">17</span> မည်သူမဆို ထိုအရှင့်အလိုတော်ကိုဆောင်ရွက်လိုလျှင် ဒေသနာတော်မှာ ဘုရားသခင့်အထံတော်မှ ဖြစ်သည်။ အလိုအလျောက်ငါဟောပြောသည်ကို ပိုင်းခြားသိမြင်လိမ့်မည်။</div>
<div class="v" id="v18"><span class="vn">18</span> ကိုယ့်အလိုအလျောက်ဟောပြောသူသည် ကိုယ့်ဂုဏ်ကိုရှာ၏။ စေလွှတ်လိုက်သောအရှင့် ဂုဏ်ကိုရှာသူမူကား မတရားကင်းသောမှန်ကန်သူဖြစ်သတည်း။</div>
<div class="v" id="v19"><span class="vn">19</span> မောရှေသည်သင်တို့အား ပညတ်တရားကိုပေးသည်မဟုတ်လော။ ထိုတရားကို သင်တို့အနက် တစ်ယောက်မျှမစောင့်။ စောင့်လျှင် ငါ့ကိုအသေသတ်ရန် အဘယ်ကြောင့်ရှာကြံကြသနည်းဟုမိန့်တော်မူ၏။</div>
<div class="v" id="v20"><span class="vn">20</span> ထိုအခါ လူပရိသတ်က သင်သည်နတ်ပူးသူဖြစ်၏။ အသေသတ်ရန် မည်သူရှာကြံသနည်းဟု ပြန်၍မေးကြသော်၊</div>
<div class="v" id="v21"><span class="vn">21</span> ယေရှုက ငါသည်အမှုတစ်ခုကိုပြုလုပ်ရာတွင် သင်တို့ရှိသမျှအံ့သြကြ၏။</div>
<div class="v" id="v22"><span class="vn">22</span> မောရှေသည်ကိုယ်တိုင်ဦးစွာမဟုတ်၊ ဘိုးဘေးတို့ထံမှဆက်ခံ၍ သင်တို့အားလှီးဖြတ်ခြင်းမင်္ဂလာကိုပေးသဖြင့် ဥပုသ်နေ့တွင်လှီးဖြတ်ခြင်းမင်္ဂလာတရားကို သင်တို့ပေးတတ်ကြ၏။</div>
<div class="v" id="v23"><span class="vn">23</span> ထိုသို့ မောရှေ၏ပညတ်တရားမပျက်စေရန် လူသည်ဥပုသ်နေ့တွင် လှီးဖြတ်ခြင်းမင်္ဂလာခံရလျှင်၊ ဥပုသ်နေ့တွင် လူတစ်ကိုယ်လုံးကိုငါသန်စွမ်းစေသောကြောင့် သင်တို့စိတ်ဆိုးအပ်သလော။</div>
<div class="v" id="v24"><span class="vn">24</span> မျက်မြင်လက္ခဏာအတိုင်း မဆုံးဖြတ်ကြနှင့်။ ဖြောင့်မှန်စွာဆုံးဖြတ်ကြလော့ဟု မိန့်တော်မူ၏။</div>
<div class="v" id="v25"><span class="vn">25</span> <span class="br-p"><br><br></span>ထိုအခါ ယေရုရှလင်မြို့သားအချို့က အသေသတ်ရန်ရှာကြံကြသောသူသည် ဤသူမဟုတ်လော။</div>
<div class="v" id="v26"><span class="vn">26</span> သူသည် အထင်အရှားဟောပြောလျက်နေရာ မည်သို့မျှမမြစ်တားကြပါတကား။ ခရစ်တော်မှန်သည်ကို မင်းအရာရှိတို့သိမှတ်ကြလေသလော။</div>
<div class="v" id="v27"><span class="vn">27</span> သို့ရာတွင် ဤသူသည်မည်သည့်ဇာတိဒေသကဖြစ်ကြောင်းငါတို့သိကြ၏။ ခရစ်တော်ကြွလာသောအခါ မည်သည့်ဇာတိဒေသကဖြစ်ကြောင်း အဘယ်သူမျှမသိဟု ဆိုကြ၏။</div>
<div class="v" id="v28"><span class="vn">28</span> ထိုကြောင့် ဗိမာန်တော်တွင်ဒေသနာပေးတော်မူစဉ်ယေရှုက ငါ့ကိုလည်းကောင်း၊ မည်သည့်ဇာတိဒေသက ငါဖြစ်သည်ကိုလည်းကောင်း၊ သင်တို့သိကြသည်မှန်၏။ သို့ရာတွင် ကိုယ့်အလိုအလျောက်ငါမရောက်မလာ။ ငါ့ကိုစေလွှတ်တော်မူလိုက်သော အရှင်အစစ်အမှန်ရှိတော်မူ၏။ ထိုအရှင်ကို သင်တို့မသိကြသော်လည်း၊</div>
<div class="v" id="v29"><span class="vn">29</span> ကိုယ်တော့်ထံမှဖြစ်လျက် စေလွှတ်တော်မူခြင်းခံရသောငါမူကား သိလေပြီဟုကြွေးကြော်တော်မူ၏။</div>
<div class="v" id="v30"><span class="vn">30</span> သို့ဖြစ်၍ကိုယ်တော်ကိုဖမ်းဆီးရန် ရှာကြံကြသော်လည်း အချိန်နာရီတော်မရောက်သေးသောကြောင့် မည်သူမျှမဖမ်းဖြစ်ကြ။</div>
<div class="v" id="v31"><span class="vn">31</span> လူပရိသတ်အနက် အများတို့ကား၊ ကိုယ်တော်ကိုယုံကြည်ကြ၍ ခရစ်တော်ကြွလာတော်မူသည့်ကာလ၊ ဤသူပြသည်ထက် ပိုမိုသောနိမိတ်လက္ခဏာကိုပြမည်လောဟု ဆိုကြသတည်း။</div>
<div class="v" id="v32"><span class="vn">32</span> ထိုသို့ ကိုယ်တော်နှင့်စပ်၍ လူပရိသတ်နှီးနှောကြသည်ကိုဖာရိရှဲတို့ကြားကြသော် ပရောဟိတ်ကြီးနှင့်ဖာရိရှဲတို့သည် ကိုယ်တော်ကိုဖမ်းဆီးရန်မင်းမှုထမ်းတို့ကိုစေလွှတ်ကြသဖြင့်၊</div>
<div class="v" id="v33"><span class="vn">33</span> ယေရှုက ငါသည်သင်တို့နှင့်ခဏမျှဆက်လက်နေပြီးလျှင် စေလွှတ်တော်မူလိုက်သောအရှင့်ထံသွားတော့မည်။</div>
<div class="v" id="v34"><span class="vn">34</span> ထိုအခါ သင်တို့သည်ငါ့ကိုရှာ၍တွေ့ကြမည်မဟုတ်။ ငါရှိရာသို့လည်းရောက်နိုင်ကြမည် မဟုတ်ဟု မိန့်တော်မူ၏။</div>
<div class="v" id="v35"><span class="vn">35</span> သို့ဖြစ်၍ယုဒလူမျိုးတို့က ငါတို့ရှာ၍မတွေ့နိုင်အောင် မည်သည့်အရပ်သို့သွားမည်နည်း။ ဂရိတ်လူမျိုးတို့ရှိရာတွင် ကွဲလွင့်နေထိုင်သူတို့ထံသွားပြီးလျှင် ဂရိတ်လူမျိုးတို့အား ဒေသနာပေးမည်လော။</div>
<div class="v" id="v36"><span class="vn">36</span> သင်တို့သည်ငါ့ကိုရှာ၍တွေ့ကြမည်မဟုတ်။ ငါရှိရာသို့လည်းရောက်နိုင်ကြမည်မဟုတ်ဟု သူပြောသည့်စကားမှာအသို့နည်းဟူ၍ အချင်းချင်းဆိုကြ၏။</div>
<div class="v" id="v37"><span class="vn">37</span> <span class="br-p"><br><br></span>ထိုပွဲတွင် အကြီးအမြတ်ဆုံးဖြစ်သောနောက်ဆုံးနေ့၌ ယေရှုသည်ရပ်လျက် မည်သူမဆိုရေငတ်လျှင် ငါ့ထံလာ၍သောက်စေ။</div>
<div class="v" id="v38"><span class="vn">38</span> ငါ့ကိုယုံကြည်သောသူသည် ကျမ်းဆိုရှိသည့်အတိုင်း သူ့ကိုယ်မှအသက်မြစ်ရေအဖြာဖြာ ထွက်စီးလိမ့်မည်ဟုကြွေးကြော်တော်မူ၏။</div>
<div class="v" id="v39"><span class="vn">39</span> ယေရှု၌ဘုန်းထင်ရှားတော်မမူသေးသောကြောင့် ဝိညာဉ်တော်ဆုကျေးဇူးကိုမခံကြရ သေးသည့်အလျောက် ကိုယ်တော်ကိုယုံကြည်သူတို့ရမည့်ဝိညာဉ်တော်ကိုရည်ဆောင်၍ ထိုသို့မိန့်တော်မူသတည်း။</div>
<div class="v" id="v40"><span class="vn">40</span> ထိုမိန့်ဆိုချက်ကိုကြားသော် လူပရိသတ်အနက်အချို့က ဤသူသည် ထိုပရောဖက်မုချဖြစ်သည်ဟူ၍လည်းကောင်း၊</div>
<div class="v" id="v41"><span class="vn">41</span> အချို့က ခရစ်တော်ဖြစ်သည်ဟူ၍လည်းကောင်း ဆိုကြ၏။ အချို့ကမူမည်သို့နည်း။ ခရစ်တော်သည် ဂါလိလဲနယ်မှ ပေါ်ထွန်းရာသလော။</div>
<div class="v" id="v42"><span class="vn">42</span> ခရစ်တော်သည် ဒါဝိဒ်မင်းမျိုး၊ ဒါဝိဒ်မင်းချက်သိုရာ ဗက်လင်မြို့မှပေါ်ထွန်းရမည် ကျမ်းဆိုရှိသည် မဟုတ်လောဟု ဆိုကြသဖြင့်၊</div>
<div class="v" id="v43"><span class="vn">43</span> ကိုယ်တော့်အကြောင်းကြောင့် လူပရိသတ်ကွဲပြားကြသည့်အတိုင်း၊</div>
<div class="v" id="v44"><span class="vn">44</span> အချို့တို့ဖမ်းဆီးလိုကြသော်လည်း မည်သူမျှမဖမ်းဖြစ်ကြ။</div>
<div class="v" id="v45"><span class="vn">45</span> သို့ဖြစ်၍ မင်းမှုထမ်းတို့သည်ပရောဟိတ်ကြီးနှင့် ဖာရိရှဲတို့ထံပြန်သွားကြသည့်ကာလ အဘယ့်ကြောင့်မဆွဲခဲ့သနည်းဟုမေးကြသော်၊</div>
<div class="v" id="v46"><span class="vn">46</span> မင်းမှုထမ်းတို့က ထိုသူကဲ့သို့မည်သူမျှမဟောစဘူးပါဟု ပြန်ဆိုကြရာ၊</div>
<div class="v" id="v47"><span class="vn">47</span> ဖာရိရှဲတို့က သင်တို့လည်းဖြားယောင်းရာပါကြပြီလော။</div>
<div class="v" id="v48"><span class="vn">48</span> မင်းအရာရှိတို့နှင့်ဖာရိရှဲတို့အနက် ထိုသူ့ကိုတစ်ဦးတစ်ယောက်ယုံကြည်သလော။</div>
<div class="v" id="v49"><span class="vn">49</span> ပညတ်တရားကိုမသိမကျွမ်းသော ဤပြည်သူပြည်သားတို့၌မူကား အမင်္ဂလာရှိကြသည်ဟုဆိုကြ၏။</div>
<div class="v" id="v50"><span class="vn">50</span> ကိုယ်တော့်ထံ အထက်ကရောက်လာသူ၊ ၎င်းတို့အပါအဝင်နိကောဒင်က၊</div>
<div class="v" id="v51"><span class="vn">51</span> လူတစ်ယောက်၏ ထုချေချက်ကိုကြားရလျက်၊ အမှုကိုလည်းမသိမီ ငါတို့တရား အတိုင်းဆုံးဖြတ်ရာသလောဟုမေးသော်၊</div>
<div class="v" id="v52"><span class="vn">52</span> သင်လဲဂါလိလဲကလော။ ဂါလိလဲနယ်ထဲက မည်သည့်ပရောဖက်မျှမပေါ်ထွန်းကြောင်း ရှာဖွေရှုမှတ်လော့ဟုပြန်ဆိုကြ၏။</div>
<div class="v" id="v53"><span class="vn">53</span> <span class="br-p"><br><br></span>၎င်းနောက်ကိုယ့်အိမ်သို့ အသီးသီးပြန်သွားကြရာ၊</div>
</div>
<!-- PARSED ABOVE; EDITING MAY BREAK PARSER -->
</body></html>