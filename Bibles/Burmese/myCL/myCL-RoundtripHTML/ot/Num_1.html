<html><head>
<meta http-equiv="Content-Type" content="text/html;charset=utf-8" />
<title>Num 1 &ndash; တော​လည် &ndash; Common Language Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 1);">
<div id="navbar"><a href="../index.html">Common Language Bible</a> &ndash; <b>တော​လည်</b> &ndash; <b>1</b> <a href="Num_2.html">2</a> <a href="Num_3.html">3</a> ... <a href="Num_36.html">36</a> </div><hr>
<h1>Num 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဣ​သ​ရေ​လ​အ​မျိုး​သား​တို့​ကို​ပ​ထ​မ​ဦး​ဆုံး​သန်း​ခေါင်​စာ​ရင်း​ကောက်​ခြင်း</h2><span class="vn">1</span> <span class="br-p"><br><br></span>ဣ​သ​ရေ​လ​အ​မျိုး​သား​တို့​သည်​အီ​ဂျစ်​ပြည်​မှ​ထွက်​လာ​ပြီး​နောက် ဒု​တိ​ယ​နှစ်၊ ဒု​တိ​ယ​လ၊ ပ​ထ​မ​နေ့​ရက်​တွင်​ထာ​ဝ​ရ​ဘု​ရား​သည် သိ​နာ​တော​ကန္တာ​ရ​ရှိ​စံ​တော်​မူ​ရာ​တဲ​တော်​၌​မော​ရှေ​အား​အောက်​ပါ​အ​တိုင်း​မိန့်​တော်​မူ​၏။-<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ``သင်​နှင့်​အာ​ရုန်​သည်​ဣ​သ​ရေလ​အ​မျိုး​သား​တို့​၏​သန်း​ခေါင်​စာ​ရင်း​ကို သား​ချင်း​စု​နှင့်​မိ​သား​စု​အ​လိုက်​ကောက်​ယူ​ရ​မည်။ စစ်​မှု​ထမ်း​နိုင်​သူ​အ​သက်​နှစ်​ဆယ်​နှင့်​အ​ထက်​အ​ရွယ်​ရှိ အ​မျိုး​သား​အား​လုံး​၏​နာ​မည်​စာ​ရင်း​ကို​ကောက်​ယူ​လော့။-</div>
<div class="v" id="v4"><span class="vn">4</span> အ​နွယ်​တစ်​နွယ်​စီ​မှ​သား​ချင်း​စု​အ​ကြီး​အ​ကဲ​တစ်​ဦး​ကို သင်​တို့​အား​ကူ​ညီ​စေ​လော့'' ဟု​မိန့်​တော်​မူ​၏။-</div>
<div class="v" id="v5"><span class="vn">5</span> သင်​တို့​နှင့်​အ​တူ​ကူ​ညီ​၍ အ​မှု​ကို​ဆောင်​ရ​သော​သူ​ဟူ​မူ​ကား၊ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အ​နွယ်]</span> — <span class="css" style="font-style: italic; myBibleType=note">[သား​ချင်း​စု​အ​ကြီး​အ​ကဲ]</span> <span class="br-p"><br><br></span>ရု​ဗင် — ရှေ​ဒု​ရ​၏​သား​ဧ​လိ​ဇု​ရ <span class="br-p"><br><br></span>ရှိ​မောင် — ဇု​ရိ​ရှဒ္ဒဲ​၏​သား​ရှေ​လု​မျေ​လ <span class="br-p"><br><br></span>ယု​ဒ — အ​မိ​န​ဒပ်​၏​သား​နာ​ရှုန် <span class="br-p"><br><br></span>ဣ​သ​ခါ — ဇု​အာ​၏​သား​နာ​သ​နေ​လ <span class="br-p"><br><br></span>ဇာ​ဗု​လုန် — ဟေ​လုန်​၏​သား​ဧ​လျာ​ဘ <span class="br-p"><br><br></span>ဧ​ဖ​ရိမ် — အ​မိ​ဟုဒ်​၏​သား​ဧ​လိ​ရှ​မာ <span class="br-p"><br><br></span>မ​နာ​ရှေ — ပေ​ဒါ​ဇု​ရ​၏​သား​ဂါ​မ​လျေ​လ <span class="br-p"><br><br></span>ဗင်္ယာ​မိန် — ဂိ​ဒေါ​နိ​၏​သား​အ​ဘိ​ဒန် <span class="br-p"><br><br></span>ဒန် — အ​မိ​ရှဒ္ဒဲ​၏​သား​အ​ဟေ​ဇာ <span class="br-p"><br><br></span>အာ​ရှာ — သြ​က​ရန်​၏​သား​ပါ​ဂျေ​လ <span class="br-p"><br><br></span>ဂဒ် — ဒွေ​လ​၏​သား​ဧ​လျာ​သပ် <span class="br-p"><br><br></span>န​ဿ​လိ — ဧ​နန်​၏​သား​အ​ဟိ​ရ<br></div>
<div class="v" id="v17"><span class="vn">17</span> <span class="br-p"><br><br></span>မော​ရှေ​နှင့်​အာ​ရုန်​တို့​သည် ထို​အ​မျိုး​သား​ခေါင်း​ဆောင်​တို့​၏​အ​ကူ​အ​ညီ​ဖြင့်၊-</div>
<div class="v" id="v18"><span class="vn">18</span> ဒု​တိ​ယ​လ၊ ပ​ထ​မ​နေ့​ရက်​တွင်​ဣ​သ​ရေ​လ​အ​မျိုး​သား​အား​လုံး​ကို​စု​ရုံး​လာ​စေ​၍ သား​ချင်း​စု​နှင့်​မိ​သား​စု​အ​လိုက်​စာ​ရင်း​ကောက်​ယူ​လေ​သည်။ ထာ​ဝ​ရ​ဘု​ရား​မိန့်​တော်​မူ​သည့်​အ​တိုင်း​အ​သက်​နှစ်​ဆယ်​နှင့်​အ​ထက်​အ​ရွယ်​ရှိ​သော​အ​မျိုး​သား​အား​လုံး​တို့​ကို စာ​ရင်း​ကောက်​၍​မှတ်​တမ်း​တင်​လေ​သည်။ မော​ရှေ​သည်​သိ​နာ​တော​ကန္တာ​ရ​ထဲ​တွင်​လူ​များ​ကို​စာ​ရင်း​ကောက်​ယူ​ခဲ့​၏။-</div>
<div class="v" id="v20"><span class="vn">20</span> ယာ​ကုပ်​၏​သား​ဦး​ဖြစ်​သူ​ရု​ဗင်​၏​အ​နွယ်​မှ​အ​စ​ပြု​၍ စစ်​မှု​ထမ်း​နိုင်​သူ​အ​သက်​နှစ်​ဆယ်​နှင့်​အ​ထက်​အ​ရွယ်​ရှိ​အ​မျိုး​သား​အား​လုံး​တို့​ကို သား​ချင်း​စု​နှင့်​မိ​သား​စု​အ​လိုက်​စာ​ရင်း​ကောက်​ယူ​လေ​၏။ စု​စု​ပေါင်း​လူ​ဦး​ရေ​စာ​ရင်း​မှာ​အောက်​ပါ​အ​တိုင်း​ဖြစ်​သည်။ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အနွယ်]</span> — <span class="css" style="font-style: italic; myBibleType=note">[ဦးရေ]</span> <span class="br-p"><br><br></span>ရု​ဗင် — ၄၆၅၀၀ <span class="br-p"><br><br></span>ရှိ​မောင် — ၅၉၃၀၀ <span class="br-p"><br><br></span>ဂဒ် — ၄၅၆၅၀ <span class="br-p"><br><br></span>ယု​ဒ — ၇၄၆၀၀ <span class="br-p"><br><br></span>ဣသ​ခါ — ၅၄၄၀၀ <span class="br-p"><br><br></span>ဇာ​ဗု​လုန် — ၅၇၄၀၀ <span class="br-p"><br><br></span>ဧ​ဖ​ရိမ် — ၄၀၅၀၀ <span class="br-p"><br><br></span>မ​နာ​ရှေ — ၃၂၂၀၀ <span class="br-p"><br><br></span>ဗင်္ယာ​မိန် — ၃၅၄၀၀ <span class="br-p"><br><br></span>ဒန် — ၆၂၇၀၀ <span class="br-p"><br><br></span>အာ​ရှာ — ၄၁၅၀၀ <span class="br-p"><br><br></span>န​ဿ​လိ — ၅၃၄၀၀ <span class="br-p"><br><br></span>စု​စု​ပေါင်း — ၆၀၃၅၅၀<br></div>
<div class="v" id="v47"><span class="vn">47</span> <span class="br-p"><br><br></span>လူ​ဦး​ရေ​စာ​ရင်း​ကောက်​ယူ​ရာ​တွင် လေ​ဝိ​အ​နွယ်​ဝင်​တို့​ကို​စာ​ရင်း​မ​ကောက်​ခဲ့​ချေ။-</div>
<div class="v" id="v48"><span class="vn">48</span> အ​ဘယ်​ကြောင့်​ဆို​သော်​ထာ​ဝ​ရ​ဘု​ရား​သည် မော​ရှေ​အား``သင်​သည်​စစ်​မှု​မ​ထမ်း​နိုင်​သူ​ဦး​ရေ​စာ​ရင်း​ကို​မ​ကောက်​နှင့်။-</div>
<div class="v" id="v50"><span class="vn">50</span> စစ်​မှု​ထမ်း​စေ​မည့်​အ​စား​ကောက်​ယူ​ရာ​တွင်​လေ​ဝိ​အ​နွယ်​ဝင်​တို့​ကို ငါ​စံ​တော်​မူ​ရာ​တဲ​တော်​နှင့်​တဲ​တော်​ပစ္စည်း​များ​ကို​ထိန်း​သိမ်း​စေ​လော့။ သူ​တို့​သည်​တဲ​တော်​နှင့်​တဲ​တော်​ပစ္စည်း​များ​ကို​သယ်​ဆောင်​ရ​မည်။ သူ​တို့​သည်​တဲ​တော်​တွင်​အ​မှု​တော်​ကို​ထမ်း​၍​တဲ​တော်​ပတ်​လည်​တွင်​စ​ခန်း​ချ​နေ​ထိုင်​ရ​မည်။-</div>
<div class="v" id="v51"><span class="vn">51</span> သင်​တို့​သည်​စ​ခန်း​ပြောင်း​ရွှေ့​သည့်​အ​ခါ​တိုင်း​လေ​ဝိ​အ​မျိုး​သား​တို့​က တဲ​တော်​ကို​သိမ်း​၍​စခန်း​သစ်​ချ​ရာ​၌​တဲ​တော်​ကို​ပြန်​ထူ​ရ​မည်။ လေ​ဝိ​အ​မျိုး​သား​တို့​မှ​လွဲ​၍ အ​ခြား​သူ​တစ်​ဦး​သည် တဲ​တော်​အ​နီး​သို့​ချဉ်း​ကပ်​လျှင် ထို​သူ​အား​သေ​ဒဏ်​စီ​ရင်​ရ​မည်။-</div>
<div class="v" id="v52"><span class="vn">52</span> ဣ​သ​ရေ​လ​အ​မျိုး​သား​တို့​သည်​စ​ခန်း​ချ​သော​အ​ခါ မိ​မိ​တို့​၏​တပ်​စု​အ​လိုက်၊ အ​ဖွဲ့​အ​လိုက်၊ မိ​မိ​တို့​၏​အ​လံ​အ​နား​မှာ​နေ​ရာ​ယူ​ရ​မည်။-</div>
<div class="v" id="v53"><span class="vn">53</span> တစ်​စုံ​တစ်​ယောက်​သည်​တဲ​တော်​အ​နီး​သို့​ချဉ်း​ကပ်​မိ​လျှင် ငါ​သည်​အ​မျက်​ထွက်​၍​တစ်​မျိုး​သား​လုံး​ကို​ဒဏ်​ခတ်​မည်​ဖြစ်​သည်။ သို့​ဖြစ်​၍​လေ​ဝိ​အ​နွယ်​ဝင်​တို့​သည်​တဲ​တော်​ကို​စောင့်​ကြပ်​ရန်​တဲ​တော်​ပတ်​လည်​တွင်​စ​ခန်း​ချ​ရ​မည်'' ဟု​မိန့်​တော်​မူ​၏။-</div>
<div class="v" id="v54"><span class="vn">54</span> ထာ​ဝ​ရ​ဘု​ရား​သည်​မော​ရှေ​အား​အ​မိန့်​ပေး​တော်​မူ​သည့်​အ​တိုင်း ဣ​သ​ရေ​လ​အ​မျိုး​သား​တို့​သည်​လိုက်​နာ​ဆောင်​ရွက်​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တော၊ ၂၆:၁-၅၁။</div>
</div>
<!-- PARSED ABOVE; EDITING MAY BREAK PARSER -->
</body></html>