<html><head>
<meta http-equiv="Content-Type" content="text/html;charset=utf-8" />
<title>Num 2 &ndash; တော​လည် &ndash; Common Language Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 2);">
<div id="navbar"><a href="../index.html">Common Language Bible</a> &ndash; <b>တော​လည်</b> &ndash; <a href="Num_1.html">1</a> <b>2</b> <a href="Num_3.html">3</a> <a href="Num_4.html">4</a> ... <a href="Num_36.html">36</a> </div><hr>
<h1>Num 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​နွယ်​လိုက်​စ​ခန်း​ချ​ပုံ</h2><span class="vn">1</span> <span class="br-p"><br><br></span>ထာ​ဝ​ရ​ဘု​ရား​သည် မော​ရှေ​နှင့်​အာ​ရုန်​တို့​အား အောက်​ပါ​ညွှန်​ကြား​ချက်​များ​ကို​ပေး​တော်​မူ​၏။-</div>
<div class="v" id="v2"><span class="vn">2</span> ဣ​သ​ရေ​လ​အ​မျိုး​သား​တို့​သည်​စ​ခန်း​ချ​သော​အ​ခါ လူ​တိုင်း​မိ​မိ​တပ်​နှင့်​ဆိုင်​သော​အ​လံ​နှင့် မိ​မိ​သား​ချင်း​စု​နှင့်​ဆိုင်​သော​အ​လံ​အ​နီး​တွင်​နေ​ရာ​ယူ​ရ​မည်။ ဣ​သ​ရေ​လ​အ​မျိုး​သား​တို့​သည်​တဲ​တော်​ပတ်​လည်​တွင်​စ​ခန်း​ချ​ရ​မည်။</div>
<div class="v" id="v3"><span class="vn">3</span> <span class="br-p"><br><br></span>အ​ရှေ့​ဘက်​မျက်​နှာ​တွင် ယု​ဒ​တပ်​နှင့်​ဆိုင်​သော​အ​လံ​အ​နီး​တွင် အောက်​ဖော်​ပြ​ပါ​အ​တိုင်း​အ​စု​လိုက်​မိ​မိ​တို့​၏​ခေါင်း​ဆောင်​များ​နှင့်​စ​ခန်း​ချ​ရ​မည်။ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အ​နွယ်]</span> — <span class="css" style="font-style: italic; myBibleType=note">[ခေါင်း​ဆောင်]</span> — <span class="css" style="font-style: italic; myBibleType=note">[ဦး​ရေ]</span> <span class="br-p"><br><br></span>ယု​ဒ — အ​မိ​န​ဒပ်​၏​သား​နာ​ရှုန် — ၇၄၆၀၀ <span class="br-p"><br><br></span>ဣ​သ​ခါ — ဇု​အာ​၏​သား​နာ​သ​နေ​လ — ၅၄၄၀၀ <span class="br-p"><br><br></span>ဇာ​ဗု​လုန် — ဟေ​လုန်​၏​သား​ဧ​လျာ​ဘ — ၅၇၄၀၀ <span class="br-p"><br><br></span>— စု​စု​ပေါင်း — ၁၈၆၄၀၀<br> <span class="br-p"><br><br></span>ယု​ဒ​တပ်​သည်​ရှေ့​ဆုံး​မှ​ချီ​တက်​ရ​မည်။</div>
<div class="v" id="v10"><span class="vn">10</span> <span class="br-p"><br><br></span>တောင်​ဘက်​မျက်​နှာ​တွင်​ရု​ဗင်​တပ်​နှင့်​ဆိုင်​သော​အ​လံ​အ​နီး​တွင် အောက်​ဖော်​ပြ​ပါ​အ​တိုင်း​အ​စု​လိုက်​မိ​မိ​တို့​၏​ခေါင်း​ဆောင်​များ​နှင့်​စ​ခန်း​ချ​ရ​မည်။ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အ​နွယ်]</span> — <span class="css" style="font-style: italic; myBibleType=note">[ခေါင်း​ဆောင်]</span> — <span class="css" style="font-style: italic; myBibleType=note">[ဦး​ရေ]</span> <span class="br-p"><br><br></span>ရု​ဗင် — ရှေ​ဒု​ရ​၏​သား​ဧ​လိ​ဇု​ရ — ၄၆၅၀၀ <span class="br-p"><br><br></span>ရှိ​မောင် — ဇု​ရိ​ရှဒ္ဒဲ​၏​သား​ရှေ​လု​မျေလ — ၅၉၃၀၀ <span class="br-p"><br><br></span>ဂဒ် — ဒွေ​လ​၏​သား​ဧ​လျာ​သပ် — ၄၅၆၅၀ <span class="br-p"><br><br></span>— စု​စု​ပေါင်း — ၁၅၁၄၅၀<br> <span class="br-p"><br><br></span>ရု​ဗင်​တပ်​သည်​ဒု​တိ​ယ​နေ​ရာ​မှ​လိုက်​၍​ချီ​တက်​ရ​မည်။</div>
<div class="v" id="v17"><span class="vn">17</span> <span class="br-p"><br><br></span>အ​ရှေ့​မှ​ချီ​တက်​သော​တပ်​နှစ်​တပ်​နှင့်​အ​နောက်​မှ ချီ​တက်​သော​တပ်​နှစ်​တပ်​တို့​၏​အ​ကြား​တွင် လေ​ဝိ​အ​နွယ်​ဝင်​တို့​သည်​တဲ​တော်​ကို​သယ်​ဆောင်​၍​ချီ​တက်​ရ​ကြ​မည်။ တပ်​တစ်​တပ်​စီ​သည်​စ​ခန်း​ချ​သည့်​အ​ခါ မိ​မိ​တို့​အ​လံ​အ​နီး​တွင်​နေ​ရာ​ယူ​သည့်​အ​စီ​အ​စဉ်​အ​တိုင်း​ချီ​တက်​ရ​မည်။</div>
<div class="v" id="v18"><span class="vn">18</span> <span class="br-p"><br><br></span>အ​နောက်​ဘက်​မျက်​နှာ​တွင်​ဧ​ဖ​ရိမ်​တပ်​နှင့်​ဆိုင်​သော​အ​လံ​အ​နီး​တွင် အောက်​ဖော်​ပြ​ပါ​အ​တိုင်း​အစု​လိုက်​မိ​မိ​တို့​၏​ခေါင်း​ဆောင်​များ​နှင့်​စ​ခန်း​ချ​ရ​မည်။ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အ​နွယ်]</span> — <span class="css" style="font-style: italic; myBibleType=note">[ခေါင်း​ဆောင်]</span> — <span class="css" style="font-style: italic; myBibleType=note">[ဦး​ရေ]</span> <span class="br-p"><br><br></span>ဧ​ဖ​ရိမ် — အ​မိ​ဟုဒ်​၏​သား​ဧ​လိ​ရှ​မာ — ၄၀၅၀၀ <span class="br-p"><br><br></span>မ​နာ​ရှေ — ပေ​ဒါ​ဇု​ရ​၏​သား​ဂါ​မ​လျေ​လ — ၃၂၂၀၀ <span class="br-p"><br><br></span>ဗင်္ယာ​မိန် — ဂိ​ဒေါ​နိ​၏​သား​အ​ဘိ​ဒန် — ၃၅၄၀၀ <span class="br-p"><br><br></span>— စု​စု​ပေါင်း — ၁၀၈၁၀၀<br> <span class="br-p"><br><br></span>ဧ​ဖ​ရိမ်​တပ်​သည်​တ​တိ​ယ​နေ​ရာ​မှ​လိုက်​၍​ချီ​တက်​ရ​မည်။-</div>
<div class="v" id="v25"><span class="vn">25</span> မြောက်​ဘက်​မျက်​နှာ​တွင်​ဒန်​၏​တပ်​နှင့်​ဆိုင်​သော​အ​လံ​အ​နီး​တွင် အောက်​ဖော်​ပြ​ပါ​အ​တိုင်း​အ​စု​လိုက်​မိ​မိ​တို့​၏​ခေါင်း​ဆောင်​များ​နှင့်​စ​ခန်း​ချ​ရ​မည်။ <span class="br-p"><br><br></span><span class="br-ind"><br><span class="indent">&nbsp;</span></span><span class="css" style="font-style: italic; myBibleType=note">[အ​နွယ်]</span> — <span class="css" style="font-style: italic; myBibleType=note">[ခေါင်း​ဆောင်]</span> — <span class="css" style="font-style: italic; myBibleType=note">[ဦး​ရေ]</span> <span class="br-p"><br><br></span>ဒန် — အ​မိ​ရှဒ္ဒဲ​၏​သား​အ​ဟေ​ဇာ — ၆၂၇၀၀ <span class="br-p"><br><br></span>အာ​ရှာ — သြ​က​ရန်​၏​သား​ပါ​ဂျေ​လ — ၄၁၅၀၀ <span class="br-p"><br><br></span>န​ဿ​လိ — ဧ​နန်​၏​သား​အ​ဟိ​ရ — ၅၃၄၀၀ <span class="br-p"><br><br></span>— စု​စု​ပေါင်း — ၁၅၇၆၀၀<br> <span class="br-p"><br><br></span>ဒန်​၏​တပ်​သည်​နောက်​ဆုံး​နေ​ရာ​မှ​လိုက်​၍​ချီ​တက်​ရ​မည်။</div>
<div class="v" id="v32"><span class="vn">32</span> <span class="br-p"><br><br></span>ဣ​သ​ရေ​လ​အ​မျိုး​သား​တို့​၏​တပ်​အ​လိုက်​နှင့်​သား​ချင်း​စု​အ​လိုက်​လူ​ဦး​ရေ​စာ​ရင်း​စု​စု​ပေါင်း​မှာ​ခြောက်​သိန်း​သုံး​ထောင့်​ငါး​ရာ​ငါး​ဆယ်​ယောက်​ဖြစ်​သည်။-</div>
<div class="v" id="v33"><span class="vn">33</span> ထာ​ဝ​ရ​ဘု​ရား​သည်​မော​ရှေ​အား​မိန့်​မှာ​တော်​မူ​သည့်​အ​တိုင်း လေ​ဝိ​အ​နွယ်​ဝင်​တို့​ကို​စာ​ရင်း​ကောက်​၍​မှတ်​တမ်း​တင်​ထား​ခြင်း​မ​ရှိ​ချေ။</div>
<div class="v" id="v34"><span class="vn">34</span> <span class="br-p"><br><br></span>ဣ​သ​ရေ​လ​အ​မျိုး​သား​တို့​သည် ထာ​ဝ​ရ​ဘု​ရား​မိန့်​တော်​မူ​သ​မျှ​အ​တိုင်း​ဆောင်​ရွက်​ကြ​၏။ သူ​တို့​သည်​မိ​မိ​တို့​နှင့်​သက်​ဆိုင်​ရာ​အ​လံ​အ​နီး​တွင်​စ​ခန်း​ချကြ​၏။ ချီ​တက်​သည့်​အ​ခါ​သား​ချင်း​စု​အ​လိုက်​ချီ​တက်​ကြ​၏။</div>
</div>
<!-- PARSED ABOVE; EDITING MAY BREAK PARSER -->
</body></html>