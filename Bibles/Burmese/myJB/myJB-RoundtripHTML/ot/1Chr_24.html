<html><head>
<meta http-equiv="Content-Type" content="text/html;charset=utf-8" />
<title>1Chr 24 &ndash; ၁ ရာ​ချုပ် &ndash; Judson Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Chr', 24);">
<div id="navbar"><a href="../index.html">Judson Bible</a> &ndash; <b>၁ ရာ​ချုပ်</b> &ndash; <a href="1Chr_1.html">1</a> ... <a href="1Chr_22.html">22</a> <a href="1Chr_23.html">23</a> <b>24</b> <a href="1Chr_25.html">25</a> <a href="1Chr_26.html">26</a> ... <a href="1Chr_29.html">29</a> </div><hr>
<h1>1Chr 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>အာရုန်အမျိုးသားအသီးအခြားသင်းဖွဲ့ရာမှာ၊ အာရုန်သားကား နာဒပ်၊ အဘိဟု၊ ဧလာဇာ၊ ဣသမာ တည်း။</div>
<div class="v" id="v2"><span class="vn">2</span> နာဒပ်နှင့်အဘိဟုသည်သားမရှိ။ အဘ လက်ထက်တွင် သေသောကြောင့်၊ ဧလာဇာနှင့်ဣသမာ သည် ယဇ်ပုရောဟိတ်အမှုကို ဆောင်ရ၏။</div>
<div class="v" id="v3"><span class="vn">3</span> ဒါဝိဒ်သည် ဧလာဇာအမျိုးဇာဒုတ်နှင့် ဣသမာ အမျိုးအဟိမလက်ကို အသီးအသီးဆောင်သင့်သည် အတိုင်းခန့်ထားလေ၏။</div>
<div class="v" id="v4"><span class="vn">4</span> ဣသမာအမျိုးအကြီးအကဲထက် ဧလာဇာအမျိုး အကြီးအကဲ သာ၍များသောကြောင့်၊ ဧလာဇာအဆွေ အမျိုးအလိုက် အကြီးအကဲ တကျိပ်ခြောက်ယောက်၊ ဣသမာအဆွေအမျိုးအလိုက် အကြီးအကဲ ရှစ်ယောက် တို့ကို အသီးအသီးခွဲခန့်လေ၏။</div>
<div class="v" id="v5"><span class="vn">5</span> စာရေးတံပြုလျက် အသီးအခြား ခွဲခန့်၍ သန့်ရှင်းရာဌာနအုပ်၊ ဘုရားသခင်၏အမှုတော်အုပ်တို့ကို ဧလာဇာအမျိုးနှင့် ဣသမာအမျိုးထဲက ရွေးယူရ၏။</div>
<div class="v" id="v6"><span class="vn">6</span> လေဝိအမျိုးနာသနေလသား စာရေးတော် ရှေမာယသည် ရှင်ဘုရင်၊ မှူးမတ်၊ ယဇ်ပုရောဟိတ် ဇာဒုတ်၊ အဗျာသာသား အဟိမလက်၊ ယဇ်ပုရောဟိတ် လေဝိသားအဆွေအမျိုးသူကြီးများ ရှေ့မှာနာမများကို မှတ်ရ၏။ စာရေးတံပြု၍ ဧလာဇာအမျိုးနှင့် ဣသမာ အမျိုးထဲက အလှည့်လှည့် ရွေးကောက်ခန့်ထားသော သူဟူမူကား၊</div>
<div class="v" id="v7"><span class="vn">7</span> ပဌမသူယောယာရိပ်၊ ဒုတိယသူယေဒါယ၊</div>
<div class="v" id="v8"><span class="vn">8</span> တတိယသူဟာရိမ်၊ စတုတ္ထသူစောရိမ်၊</div>
<div class="v" id="v9"><span class="vn">9</span> ပဥ္စမသူမာလခိယ၊ ဆဌမသူမိယမိန်၊</div>
<div class="v" id="v10"><span class="vn">10</span> သတ္တမသူဟက္ကုတ်၊ အဋ္ဌမသူအဘိယ၊</div>
<div class="v" id="v11"><span class="vn">11</span> နဝမသူယေရွှာ၊ ဒသမသူ ရှေကနိ၊</div>
<div class="v" id="v12"><span class="vn">12</span> ဧက ဒသမသူဧလျာရှိပ်၊ ဒွါဒသမသူယာကိမ်၊</div>
<div class="v" id="v13"><span class="vn">13</span> တကျိပ်သုံးယောက်မြောက်သော သူဟုပ္ပ၊ တကျိပ်လေးယောက်မြောက်သောသူ ယေရှေဗပ်၊</div>
<div class="v" id="v14"><span class="vn">14</span> တကျိပ်ငါးယောက်မြောက်သော သူဗိလဂ၊ တကျိပ်ခြောက်ယောက် မြောက်သောသူဣမ္မေရ၊</div>
<div class="v" id="v15"><span class="vn">15</span> တကျိပ်ခုနစ်ယောက်မြောက်သော သူဟေဇိရ၊ တကျိပ်ရှစ် ယောက်မြောက်သူအပ်ဇဇ်၊</div>
<div class="v" id="v16"><span class="vn">16</span> တကျိပ်ကိုးယောက်မြောက်သောသူပေသဟိ၊ နှစ်ကျိပ်မြောက်သောသူ ယေဇကျေလ၊</div>
<div class="v" id="v17"><span class="vn">17</span> နှစ်ကျိပ်တယောက်မြောက်သောသူ ယာခိန်၊ နှစ်ကျိပ်နှစ်ယောက်မြောက်သောသူ ဂါမုလ၊</div>
<div class="v" id="v18"><span class="vn">18</span> နှစ်ကျိပ်သုံးယောက်မြောက်သော သူဒေလာယ၊ နှစ်ကျိပ်လေးယောက်မြောက်သောသူ မာဇိတည်း။</div>
<div class="v" id="v19"><span class="vn">19</span> ထိုသို့သူတို့အဘအာရုန်အား ဣသရေလအမျိုး ၏ ဘုရားသခင် ထာဝရဘုရားမှာထားတော်မူ၍၊ အဘ အာရုန်စီရင်သည် အတိုင်းသူတို့သည် ထာဝရဘုရား၏ အိမ်တော်ကို ဝင်မြဲဝင်၍ အမှုတော်ကို ဆောင်ရွက် စေခြင်းငှါ ခွဲခန့်ခြင်းရှိသတည်း။</div>
<div class="v" id="v20"><span class="vn">20</span> <span class="br-p"><br><br></span>ကြွင်းသော လေဝိအမျိုးသားဟူမူကား၊ အာမရံ သားဖြစ်သော ရှုဗွေလ၏သားစုတွင် ယေဒေယ၊</div>
<div class="v" id="v21"><span class="vn">21</span> ရေဟဘိသားစုတွင် ဣရှယာ၊ ဣဇဟာသား ဖြစ်သော ရှေလောမိတ်၏သားစုတွင် ယာဟတ်၊</div>
<div class="v" id="v23"><span class="vn">23</span> ဟေဗြုန်သားစုတွင် သားအကြီးယေရိ၊ ဒုတိယ သားအာမရိ၊ တတိယသားယဟာဇေလ၊ စတုတ္ထသား ယေကမံ၊</div>
<div class="v" id="v24"><span class="vn">24</span> ဩဇေလသားဖြစ်သော မိက္ခာ၏သားစုတွင် ရှမိရ၊</div>
<div class="v" id="v25"><span class="vn">25</span> မိက္ခာညီဣရှယာသားစုတွင် ဇာခရိတည်း။</div>
<div class="v" id="v26"><span class="vn">26</span> <span class="br-p"><br><br></span>မေရာရိသားကား မဟာလိနှင့် မုရှိဖြစ်၍၊</div>
<div class="v" id="v27"><span class="vn">27</span> မေရာရိအမျိုးသားဖြစ်သော ယာဇိ၏သားကား ဗေနော၊ ရှောဟံ၊ ဇက္ကုရ၊ ဣဗရိတည်း။</div>
<div class="v" id="v28"><span class="vn">28</span> မဟာလိသားဧလာဇာ၌သားမရှိ။</div>
<div class="v" id="v29"><span class="vn">29</span> ကိရှသားကား ယေရမေလတည်း။</div>
<div class="v" id="v30"><span class="vn">30</span> မုရှိသားကားမဟာလိ၊ ဧဒါ၊ ယေရိမုတ်တည်း။ ဤရွေ့ကား မိမိတို့ အဆွေအမျိုးအလိုက် လေဝိအမျိုး သားတည်း။</div>
<div class="v" id="v31"><span class="vn">31</span> ဤသူတို့သည် ဒါဝိဒ်မင်းကြီး၊ ဇာဒုတ်၊ အဟိမ လက်အစရှိသော ယဇ်ပုရောဟိတ်လေဝိသားအဆွေ အမျိုးသူကြီးတို့ရှေ့မှာ မိမိတို့ညီအစ်ကို အာရုန်အမျိုးသား တို့က ဘက်တချက်အလှည့်လှည့်စားရေးတံပြုကြ၏။</div>
</div>
<!-- PARSED ABOVE; EDITING MAY BREAK PARSER -->
</body></html>