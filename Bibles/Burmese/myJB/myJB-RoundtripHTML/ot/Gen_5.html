<html><head>
<meta http-equiv="Content-Type" content="text/html;charset=utf-8" />
<title>Gen 5 &ndash; ကမ္ဘာ​ဦး &ndash; Judson Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gen', 5);">
<div id="navbar"><a href="../index.html">Judson Bible</a> &ndash; <b>ကမ္ဘာ​ဦး</b> &ndash; <a href="Gen_1.html">1</a> ... <a href="Gen_3.html">3</a> <a href="Gen_4.html">4</a> <b>5</b> <a href="Gen_6.html">6</a> <a href="Gen_7.html">7</a> ... <a href="Gen_50.html">50</a> </div><hr>
<h1>Gen 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>အာဒံ၏သားစဉ်မြေးဆက် စာရင်းဟူမူကား၊ လူကိုဖန်ဆင်းတော်မူသော ကာလ၌၊ မိမိပုံသဏ္ဍာန်နှင့်အညီ၊ ဘုရားသခင် ဖန်ဆင်းတော်မူ၏။</div>
<div class="v" id="v2"><span class="vn">2</span> လူယောက်ျားလူမိန်းမကို ဖန်ဆင်း၍၊ ကောင်းကြီးပေးတော်မူ၏။ ဖန်ဆင်းသောနေ့၌လည်း သူတို့ကို အာဒံအမည်ဖြင့် မှည့်တော်မူ၏။</div>
<div class="v" id="v3"><span class="vn">3</span> <span class="br-p"><br><br></span>အာဒံသည် အသက်တရာ့သုံးဆယ်ရှိသော်၊ မိမိ ပုံသဏ္ဍာန်နှင့်အညီ သဏ္ဍာန်တည်းသားကိုမြင်ရ၍ ရှေသအမည်ဖြင့် မှည့်လေ၏။</div>
<div class="v" id="v4"><span class="vn">4</span> ရှေသကို ဘွားမြင်သောနောက် အာဒံသည် အနှစ်ရှစ်ရာအသက်ရှင်၍၊ သားသမီးများကိုမြင်လေ၏။</div>
<div class="v" id="v5"><span class="vn">5</span> အာဒံသည် အသက်နှစ်ပေါင်း ကိုးရာသုံးဆယ်စေ့သော် သေလေ၏။</div>
<div class="v" id="v6"><span class="vn">6</span> <span class="br-p"><br><br></span>ရှေသသည် အသက်တရာငါးနှစ်ရှိသော်၊ သားဧနုတ်ကို မြင်လေ၏။</div>
<div class="v" id="v7"><span class="vn">7</span> ဧနုတ်ဘွားမြင်သောနောက်၊ ရှေသသည် အနှစ်ရှစ်ရာခုနစ်နှစ်အသက်ရှင်၍၊ သားသမီးများကို မြင်လေ၏။</div>
<div class="v" id="v8"><span class="vn">8</span> ရှေလသည် အသက်နှစ်ပေါင်းကိုးရာတဆယ်နှစ်နှစ်စေ့သော် သေလေ၏။</div>
<div class="v" id="v9"><span class="vn">9</span> <span class="br-p"><br><br></span>ဧနုတ်သည် အသက်ကိုးဆယ်ရှိသော်၊ သားကာဣနန်ကို မြင်လေ၏။</div>
<div class="v" id="v10"><span class="vn">10</span> ကာဣနန်ဘွားမြင်သောနောက်၊ ဧနုတ်သည် အနှစ်ရှစ်ရာတဆယ်ငါးနှစ်အသက်ရှင်၍ သားသမီးများကို မြင်လေ၏။</div>
<div class="v" id="v11"><span class="vn">11</span> ဧနုတ်သည် အသက်နှစ်ပေါင်းကိုးရာငါးနှစ်စေ့သော်သေလေ၏။</div>
<div class="v" id="v12"><span class="vn">12</span> <span class="br-p"><br><br></span>ကာဣနန်သည် အသက်ခုနစ်ဆယ်ရှိသော်၊ သားမဟာလေလကို မြင်လေ၏။</div>
<div class="v" id="v13"><span class="vn">13</span> မဟာလေလဘွားမြင်သောနောက်၊ ကာဣနန်သည် အနှစ်ရှစ်ရာလေးဆယ်အသက်ရှင်၍၊ သားသမီးများကို မြင်လေ၏။</div>
<div class="v" id="v14"><span class="vn">14</span> ကာဣနန်သည် အသက်နှစ်ပေါင်းကိုးရာတဆယ်စေ့သော် သေလေ၏။</div>
<div class="v" id="v15"><span class="vn">15</span> <span class="br-p"><br><br></span>မဟာလေလသည် အသက်ခြောက်ဆယ့်ငါးနှစ်ရှိသော်၊ သားယာရက်ကို မြင်လေ၏။</div>
<div class="v" id="v16"><span class="vn">16</span> ယာရက်ဘွားမြင်သောနောက် မဟာလေလသည် အနှစ်ရှစ်ရာသုံးဆယ်အသက်ရှင်၍ သားသမီးများကို မြင်လေ၏။</div>
<div class="v" id="v17"><span class="vn">17</span> မဟာလေလသည် အသက်နှစ်ပေါင်းရှစ်ရာကိုးဆယ့်ငါးနှစ်စေ့သော် သေလေ၏၊</div>
<div class="v" id="v18"><span class="vn">18</span> <span class="br-p"><br><br></span>ယာရက်သည် အသက်တရာခြောက်ဆယ်နှစ်နှစ်ရှိသော် သားဧနောက်ကိုမြင်လေ၏။</div>
<div class="v" id="v19"><span class="vn">19</span> ဧနောက်ဘွားမြင်သောနောက် ယာရက်သည် အနှစ်ရှစ်ရာအသက်ရှင်၍၊ သားသမီးများကိုမြင်လေ၏။</div>
<div class="v" id="v20"><span class="vn">20</span> ယာရက်သည် အသက်နှစ်ပေါင်းကိုးရာခြောက်ဆယ်နှစ်နှစ်စေ့သော် သေလေ၏။</div>
<div class="v" id="v21"><span class="vn">21</span> <span class="br-p"><br><br></span>ဧနောက်သည် အသက်ခြောက်ဆယ်ငါးနှစ်ရှိသော် သားမသုရှလကို မြင်လေ၏။</div>
<div class="v" id="v22"><span class="vn">22</span> မသုရှလဘွားမြင်သောနောက် ဧနောက်သည် အနှစ်သုံးရာပတ်လုံး ဘုရားသခင်နှင့်အတူသွားလာ၍ သားသမီးများကို မြင်လေ၏။</div>
<div class="v" id="v23"><span class="vn">23</span> ဧနောက်အသက်နှစ်ပေါင်းသုံးရာခြောက်ဆယ်ငါးနှစ်တည်း၊</div>
<div class="v" id="v24"><span class="vn">24</span> ဧနောက်သည် ဘုရားသခင်နှင့်အတူ သွားလာ၏။ နောက်တဖန် သူသည်မရှိ။ အကြောင်းမူကား၊ ဘုရားသခင် သိမ်းယူတော်မူသောကြောင့်တည်း။</div>
<div class="v" id="v25"><span class="vn">25</span> <span class="br-p"><br><br></span>မသုရှလသည် အသက်တရာ့ရှစ်ဆယ်ခုနစ်နှစ်ရှိသော်၊ သား လာမက်ကို မြင်လေ၏။</div>
<div class="v" id="v26"><span class="vn">26</span> လာမက်ဘွားမြင်သောနောက်၊ မသုရှလသည် အနှစ်ခုနစ်ရာ ရှစ်ဆယ်နှစ်နှစ်အသက်ရှင်၍ သားသမီးများကို မြင်လေ၏။</div>
<div class="v" id="v27"><span class="vn">27</span> မသုရှလသည် အသက်နှစ်ပေါင်းကိုးရာ ခြောက်ဆယ်ကိုးနှစ်စေ့သော် သေလေ၏။</div>
<div class="v" id="v28"><span class="vn">28</span> <span class="br-p"><br><br></span>လာမက်သည် အသက်တရာရှစ်ဆယ်နှစ်နှစ်ရှိသော် သားကို မြင်၍၊</div>
<div class="v" id="v29"><span class="vn">29</span> ဤသူသည်ကား၊ ထာဝရဘုရားကျိန်တော်မူသော မြေ၌လုပ်၍ ပင်ပန်းစွာ ခံရသောငါတို့အား သက်သာစေသောသူဖြစ်လိမ့်မည်ဟူ၍ သူ့ကို နောဧဟူသော အမည်ဖြင့် မှည့်လေ၏။</div>
<div class="v" id="v30"><span class="vn">30</span> နောဧဘွားမြင်သောနောက်၊ လာမက်သည် အနှစ်ငါးရာကိုးဆယ်ငါးနှစ်အသက်ရှင်၍ သားသမီးများကို မြင်လေ၏။</div>
<div class="v" id="v31"><span class="vn">31</span> လာမက်သည် အသက်နှစ်ပေါင်း ခုနစ်ရာခုနစ်ဆယ်ခုနစ်နှစ် စေ့သော်သေလေ၏။</div>
<div class="v" id="v32"><span class="vn">32</span> နောဧသည် အသက်ငါးရာရှိ၏။ နောဧသားကား ၊ ရှေးမ၊ ဟာမ၊ ယာဖက်တည်း။</div>
</div>
<!-- PARSED ABOVE; EDITING MAY BREAK PARSER -->
</body></html>