<html><head>
<meta http-equiv="Content-Type" content="text/html;charset=utf-8" />
<title>Num 33 &ndash; တော​လည် &ndash; Judson Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 33);">
<div id="navbar"><a href="../index.html">Judson Bible</a> &ndash; <b>တော​လည်</b> &ndash; <a href="Num_1.html">1</a> ... <a href="Num_31.html">31</a> <a href="Num_32.html">32</a> <b>33</b> <a href="Num_34.html">34</a> <a href="Num_35.html">35</a> <a href="Num_36.html">36</a> </div><hr>
<h1>Num 33</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>မောရှေနှင့် အာရုန်စီရင်၍ အဲဂုတ္တုပြည်မှထွက်လာသော ဣသရေလအမျိုးသား အလုံးအရင်းတို့သည် ခရီးသွားခြင်းအကြောင်းအရာများကို၊</div>
<div class="v" id="v2"><span class="vn">2</span> ထာဝရဘုရားအမိန့်တော်အတိုင်း မောရှေမှတ်သား၍၊ ထိုခရီးသွားခြင်း အကြောင်းအရာပါသောစာရင်းဟူမူကား၊</div>
<div class="v" id="v3"><span class="vn">3</span> ပဌမလတဆယ်ငါးရက်နေ့၌ ရာမသက်မြို့မှထွက်လာကြ၏။ ပသခါပွဲကို ခံပြီးသောနောက်၊ နက်ဖြန်နေ့၌ ဣသရေလအမျိုးသားတို့သည် အဲဂုတ္တုလူအပေါင်း တို့ရှေ့မှာဝါကြွားသောအခြင်းအရာနှင့် ထွက်လာကြ၏။</div>
<div class="v" id="v4"><span class="vn">4</span> အကြောင်းမူကား၊ ထာဝရဘုရားဒဏ်ခတ်တော်မူသော သားဦးအပေါင်းတို့ကို အဲဂုတ္တုလူတို့သည် သင်္ဂြိုဟ်ရကြ၏။ သူတို့၏ဘုရားများကိုလည်း၊ ထာဝရဘုရားသည် တရားစီရင်တော်မူ၏။</div>
<div class="v" id="v5"><span class="vn">5</span> ဣသရေလအမျိုးသားတို့သည် ရာမသက်မြို့မှပြောင်း၍ သုကုတ်အရပ်၌ စားခန်းချကြ၏။</div>
<div class="v" id="v6"><span class="vn">6</span> သုကုတ်အရပ်မှပြောင်း၍ တောစပ်နား၊ ဧသံမြို့၌စားခန်းချကြ၏။</div>
<div class="v" id="v7"><span class="vn">7</span> ဧသံမြို့မှပြောင်း၍ ဗာလဇေဖုန်မြို့ရှေ့မှာရှိသော ပိဟဟိရုတ်မြို့သို့ တဖန်လည်၍ မိဂဒေါလမြို့ရှေ့၌ စားခန်းချကြ၏။</div>
<div class="v" id="v8"><span class="vn">8</span> ပိဟဟိရုတ်မြို့မှပြောင်း၍ ပင်လယ်အလယ်၌ရှောက်သွားသဖြင့် ဧသံတောသို့ ရောက်၍၊ ထိုတောထဲ၌သုံးရက်ခရီးသွားပြီးလျှင်၊ မာရအရပ်၌စားခန်းချကြ၏။</div>
<div class="v" id="v9"><span class="vn">9</span> မာရအရပ်မှပြောင်း၍ ရေတွင်းဆယ်နှစ်တွင်းနှင့် စွန်ပလွံပင်ခုနစ်ဆယ်ရှိသော ဧလိမ်ရွာသို့ရောက်၍ စားခန်းချကြ၏။</div>
<div class="v" id="v10"><span class="vn">10</span> ဧလိမ်ရွာမှပြောင်း၍ ဧဒုံပင်လယ်နားမှာ စားခန်းချကြ၏။</div>
<div class="v" id="v11"><span class="vn">11</span> ဧဒုံပင်လယ်မှပြောင်း၍ သိန်တော၌ စားခန်းချကြ၏။</div>
<div class="v" id="v12"><span class="vn">12</span> သိန်တောမှပြောင်း၍ ဒေါဖကာအရပ်၌စားခန်းချကြ၏။</div>
<div class="v" id="v13"><span class="vn">13</span> ဒေါဖကာအရပ်မှပြောင်း၍ အာလုရှအရပ်၌စားခန်းချကြ၏။</div>
<div class="v" id="v14"><span class="vn">14</span> အာလုရှအရပ်မှပြောင်း၍ လူများသောက်စရာရေမရှိသော ရေဖိဒိမ်အရပ်၌ စားခန်းချကြ၏။</div>
<div class="v" id="v15"><span class="vn">15</span> ရေဖိဒိမ်အရပ်မှပြောင်း၍ သိနာတော၌စားခန်းချကြ၏။</div>
<div class="v" id="v16"><span class="vn">16</span> သိနာတောမှပြောင်း၍ ကိဗြုတ်ဟတ္တဝါအရပ်၌စားခန်းချကြ၏။</div>
<div class="v" id="v17"><span class="vn">17</span> ကိဗြုတ်ဟတ္တဝါအရပ်မှပြောင်း၍ ဟာဇရုတ်အရပ်၌ စားခန်းချကြ၏။</div>
<div class="v" id="v18"><span class="vn">18</span> ဟာဇရုတ်အရပ်မှပြောင်း၍ ရိသမအရပ်၌စားခန်းချကြ၏။</div>
<div class="v" id="v19"><span class="vn">19</span> ရိသမအရပ်မှပြောင်း၍ ရိမ္မုန်ဖာရက်၌ စားခန်းချကြ၏။</div>
<div class="v" id="v20"><span class="vn">20</span> ရိမ္မုန်ဖာရက်အရပ်မှပြောင်း၍ လိဗနရွာ၌စားခန်းချကြ၏။</div>
<div class="v" id="v21"><span class="vn">21</span> လိဗနရွာမှပြောင်း၍ ရိဿအရပ်၌ စားခန်းချကြ၏။</div>
<div class="v" id="v22"><span class="vn">22</span> ရိဿအရပ်မှပြောင်း၍ကေဟလာသအရပ်၌ စားခန်းချကြ၏။</div>
<div class="v" id="v23"><span class="vn">23</span> ကေဟလာသအရပ်မှပြောင်း၍ ရှာဖာတောင်၌ စားခန်းချကြ၏။</div>
<div class="v" id="v24"><span class="vn">24</span> ရှာဖာတောင်မှပြောင်း၍ ဟာရဒအရပ်၌ စားခန်းချကြ၏။</div>
<div class="v" id="v25"><span class="vn">25</span> ဟာရဒအရပ်မှပြောင်း၍ မက္ကလုတ်အရပ်၌စားခန်းချကြ၏။</div>
<div class="v" id="v26"><span class="vn">26</span> မက္ကလုတ်အရပ်မှပြောင်း၍ တာဟတ်အရပ်၌ စားခန်းချကြ၏။</div>
<div class="v" id="v27"><span class="vn">27</span> တာဟတ်အရပ်မှပြောင်း၍ တာရအရပ်၌စားခန်းချကြ၏။</div>
<div class="v" id="v28"><span class="vn">28</span> တာရအရပ်မှပြောင်း၍ မိသကာအရပ်၌စားခန်းချကြ၏။</div>
<div class="v" id="v29"><span class="vn">29</span> မိသကာအရပ်မှပြောင်း၍ ဟာရှမောနအရပ်၌စားခန်းချကြ၏။</div>
<div class="v" id="v30"><span class="vn">30</span> ဟာရှမောနအရပ်မှပြောင်း၍ မောသရုတ်အရပ်၌စားခန်းချကြ၏။</div>
<div class="v" id="v31"><span class="vn">31</span> မောသရုတ်အရပ်မှပြောင်း၍ ဗင်္ယာကန်အရပ်၌ စားခန်းချကြ၏။</div>
<div class="v" id="v32"><span class="vn">32</span> ဗင်္ယာကန်အရပ်မှပြောင်း၍ ဟောရဂိဒ်ဂဒ်အရပ်၌ စားခန်းချကြ၏။</div>
<div class="v" id="v33"><span class="vn">33</span> ဟောရဂိဒ်ဂဒ်အရပ်မှပြောင်း၍ ယုပ္ဘသအရပ်၌စားခန်းချကြ၏။</div>
<div class="v" id="v34"><span class="vn">34</span> ယုပ္ဘသအရပ်မှပြောင်း၍ ဧဗြောနအရပ်၌စားခန်းချကြ၏။</div>
<div class="v" id="v35"><span class="vn">35</span> ဧဗြောနအရပ်မှပြောင်း၍ ဧဇယုန်ဂါဗာအရပ်၌ စားခန်းချကြ၏။</div>
<div class="v" id="v36"><span class="vn">36</span> ဧဇယုန်ဂါဗာအရပ်မှပြောင်း၍ဇိနတော၊ ကာဒေရှအရပ်၌စားခန်းချကြ၏။</div>
<div class="v" id="v37"><span class="vn">37</span> ကာဒေရှအရပ်မှပြောင်း၍ ဧဒုံပြည်အနားမှာဟောရတောင်၌ စားခန်းချကြ၏။</div>
<div class="v" id="v38"><span class="vn">38</span> ဣသရေလအမျိုးသားတို့သည် အဲဂုတ္တုပြည်မှထွက်သောနောက်၊ သက္ကရာဇ်လေးဆယ်၊ ပဥ္စမလ ပဌမနေ့ရက်၌ ထာဝရဘုရားအမိန့်တော်ရှိသည်တိုင်း၊ ယဇ်ပုရောဟိတ်အာရုန်သည် ဟောရတောင်ပေါ်သို့တက်၍ အနိစ္စရောက်လေ၏။</div>
<div class="v" id="v39"><span class="vn">39</span> အာရုန်သည်ဟောရတောင်ပေါ်မှာ အနိစ္စရောက်သောအခါ၊ အသက် တရာနှစ်ဆယ်သုံးနှစ်ရှိသတည်း။</div>
<div class="v" id="v40"><span class="vn">40</span> ခါနာန်ပြည်တောင်ပိုင်း၌နေသော ခါနနိရှင်ဘုရင်အာရဒ်သည် ဣသရေလအမျိုးသားရောက်ကြောင်းကို ကြားလေ၏။</div>
<div class="v" id="v41"><span class="vn">41</span> သူတို့သည်ဟောရတောင်မှပြောင်း၍၊ ဇာလမောနအရပ်၌ စားခန်းချကြ၏။</div>
<div class="v" id="v42"><span class="vn">42</span> ဇာလမောနအရပ်မှပြောင်း၍ ပုနုန်အရပ်၌စားခန်းချကြ၏။</div>
<div class="v" id="v43"><span class="vn">43</span> ပုနုန်အရပ်မှပြောင်း၍ ဩဗုတ်အရပ်၌ စားခန်းချကြ၏။</div>
<div class="v" id="v44"><span class="vn">44</span> ဩဗုတ်အရပ်မှပြောင်း၍ ဣဇာဗာရိမ်အရပ်၌စားခန်းချကြ၏။</div>
<div class="v" id="v45"><span class="vn">45</span> ဣဇာဗာရိမ်အရပ်မှပြောင်း၍ ဒိဗုန်ဂဒ်အရပ်၌စားခန်းချကြ၏။</div>
<div class="v" id="v46"><span class="vn">46</span> ဒိဗုန်ဂဒ်အရပ်မှပြောင်း၍ အာလမုန်ဒိဗလသိမ်အရပ်၌ စားခန်းချကြ၏။</div>
<div class="v" id="v47"><span class="vn">47</span> အာလမုန်ဒိဗလသိမ်အရပ်မှပြောင်း၍ နေဗောတောင်ရှေ့တွင် အာဗရိမ်တောင်ရိုး၌ စားခန်းချကြ၏။</div>
<div class="v" id="v48"><span class="vn">48</span> အာဗရိမ်တောင်ရိုးမှပြောင်း၍ မောဘလွင်ပြင်၊ ယော်ဒန်မြစ်နား၊ ယေရိခေါမြို့တဘက်၌ စားခန်းချကြ၏။</div>
<div class="v" id="v49"><span class="vn">49</span> ထိုသို့မောဘလွင်ပြင်၊ ယော်ဒန်မြစ်နားမှာ ဗက်ယေရှိမုတ်မြို့မှ အာဗေလရှိတ္တိမ်မြို့တိုင်အောင် စားခန်းချကြ၏။</div>
<div class="v" id="v50"><span class="vn">50</span> <span class="br-p"><br><br></span>မောဘလွင်ပြင်၊ ယော်ဒန်မြစ်နား၊ ယေရိခေါမြို့တဘက်၌ ထာဝရဘုရားသည် မောရှေကိုခေါ်၍၊</div>
<div class="v" id="v51"><span class="vn">51</span> သင်သည် ဣသရေလအမျိုးသားတို့အားဆင့်ဆိုရမည်မှာ၊ သင်တို့သည် ယော်ဒန်မြစ်ကိုကူး၍ ခါနာန်ပြည်သို့ရောက်ကြသောအခါ၊</div>
<div class="v" id="v52"><span class="vn">52</span> ထိုပြည်သူပြည်သားအပေါင်းတို့ကို နှင်ထုတ်ရကြမည်။ သူတို့ရေးသောအရုပ်၊ သွန်းသောရုပ်တုဆင်းတု ရှိသမျှတို့ကိုဖျက်ရကြမည်။ သူတို့လုပ်သောကုန်းရှိသမျှ တို့ကို ဖြိုချရကြမည်။</div>
<div class="v" id="v53"><span class="vn">53</span> ထိုပြည်ကို သင်တို့အား ငါအပိုင်ပေးသောကြောင့်၊ ထိုပြည်သားတို့ကို နှင်ထုတ်၍ သင်တို့ကိုယ်တိုင်နေရကြမည်။</div>
<div class="v" id="v54"><span class="vn">54</span> သင်တို့အဆွေအမျိုးတို့အားစာရေးတံချ၍ ထိုမြေကိုဝေရမည်။ လူများလျှင်များသောမြေ၊ လူနည်းလျှင် နည်းသောမြေကိုပေးရမည်။ အသီးအသီးတို့သည် စာရေးတံကျသည်အတိုင်း၊ ဘိုးဘအမျိုးအနွယ်အလိုက် အမွေခံရကြမည်။</div>
<div class="v" id="v55"><span class="vn">55</span> သင်တို့သည် ထိုပြည်သူပြည်သားတို့ကို အကုန်အစင်မနှင်ထုတ်လျှင်၊ ကျန်ကြွင်းသောသူတို့သည် သင်တို့မျက်စိ၌အပ်ဖျားကဲ့သို့၎င်း၊ သင်တို့နံဘေး၌ ဆူးကဲ့သို့၎င်းဖြစ်၍၊ သင်တို့နေသောပြည်မှာ သင်တို့ကိုနှောင့်ရှက်ကြလိမ့်မည်။</div>
<div class="v" id="v56"><span class="vn">56</span> ထိုမှတပါး၊ သူတို့အားငါကြံစည်သည်အတိုင်း သင်တို့ကိုငါပြုမည်ဟု မိန့်တော်မူ၏။</div>
</div>
<!-- PARSED ABOVE; EDITING MAY BREAK PARSER -->
</body></html>