<html><head>
<meta http-equiv="Content-Type" content="text/html;charset=utf-8" />
<title>Num 4 &ndash; တော​လည် &ndash; Judson Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Num', 4);">
<div id="navbar"><a href="../index.html">Judson Bible</a> &ndash; <b>တော​လည်</b> &ndash; <a href="Num_1.html">1</a> <a href="Num_2.html">2</a> <a href="Num_3.html">3</a> <b>4</b> <a href="Num_5.html">5</a> <a href="Num_6.html">6</a> ... <a href="Num_36.html">36</a> </div><hr>
<h1>Num 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>တဖန်ထာဝရဘုရားသည် မောရှေနှင့် အာရုန်အားမိန့်တော်မူသည်ကား၊</div>
<div class="v" id="v2"><span class="vn">2</span> လေဝိအမျိုး၊ ကောဟတ်အနွယ်သားတို့တွင် အသက်သုံးဆယ်လွန်၍ ငါးဆယ်မမှီ၊ ပရိသတ်စည်းဝေးရာတဲတော်အမှုကိုဆောင်ခြင်းငှါ၊</div>
<div class="v" id="v3"><span class="vn">3</span> အလုံးအရင်းဝင်သောသူအပေါင်းတို့ကို၊ ဘိုးဘအဆွေအမျိုးအလိုက် စာရင်းယူလော့။</div>
<div class="v" id="v4"><span class="vn">4</span> အလွန်သန့်ရှင်းသောအရာတို့နှင့်ဆိုင်၍ ပရိသတ်စည်းဝေးရာတဲတော်၌ ကောဟတ်သားများစောင့်ရှောက်ရသောအမှုဟူမူကား၊</div>
<div class="v" id="v5"><span class="vn">5</span> တပ်ချီချိန်ရောက်သောအခါ၊ အာရုန်နှင့် သူ၏သားတို့သည်လာ၍၊ အတွင်းကုလားကာကိုချပြီးလျှင်၊ သက်သေခံချက်သေတ္တာကိုအုပ်ရမည်။</div>
<div class="v" id="v6"><span class="vn">6</span> ကုလားကာအပေါ်မှာတဟာရှသားရေနှင့် အုပ်ပြန်၍ သားရေအပေါ်မှာလည်း ပြာသောအထည်ကိုခင်းပြီးမှ၊ ထမ်းဘိုးတို့ကိုလျှိုထားရမည်။</div>
<div class="v" id="v7"><span class="vn">7</span> ရှေ့တော်မုန့်စားပွဲပေါ်မှာ ပြာသောအထည်ကိုခင်း၍၊ လင်ပန်း၊ ဇွန်း၊ လောင်းစရာဖလားများနှင့်တကွ၊ အမြဲထည့်ရသောမုန့်ကိုတင်ပြီးမှ၊</div>
<div class="v" id="v8"><span class="vn">8</span> ထိုအရာတို့ကို၊ နီသောအထည်နှင့် အုပ်ရမည်။ တဖန်တဟာရှသားရေနှင့် အုပ်ပြန်၍ ထမ်းဘိုးတို့ကိုလျှိုထားရမည်။</div>
<div class="v" id="v9"><span class="vn">9</span> မီးထွန်းရာ မီးခုံ၊ မီးခွက်၊ မီးညှပ်၊ မီးညှပ်ခံရာခွက်၊ ဆီအိုးအစရှိသည်တို့ကို ပြာသောအထည်နှင့်အုပ်ပြီးမှ၊</div>
<div class="v" id="v10"><span class="vn">10</span> ထိုတန်ဆာရှိသမျှတို့ကို၊ တဟာရှသားရေအိတ်ထဲ၌သွင်းထား၍၊ ထမ်းဘိုးကို တပ်ရမည်။</div>
<div class="v" id="v11"><span class="vn">11</span> ရွှေယဇ်ပလ္လင်ပေါ်မှာ ပြာသောအထည်ကိုခင်း၍၊ တဟာရှသားရေနှင့်အုပ်ပြီးလျှင်၊ ထမ်းဘိုးတို့ကိုလျှိုထားရမည်။</div>
<div class="v" id="v12"><span class="vn">12</span> သန့်ရှင်းရာဌာန၌ အမှုတော်ကိုဆောင်ရွက်ရန် တန်ဆာရှိသမျှတို့ကို ပြာသောအထည်အိတ်ထဲ၌သွင်းထား၍၊ တဟာရှသားရေဖြင့်အုပ်ပြီးမှ ထမ်းဘိုးကို တပ်ရမည်။</div>
<div class="v" id="v13"><span class="vn">13</span> ယဇ်ပလ္လင်မှပြာကိုပယ်ရှင်း၍ ပလ္လင်ပေါ်မှာမောင်းသောအထည်ကို ခင်းပြီးလျှင်၊</div>
<div class="v" id="v14"><span class="vn">14</span> ထိုပလ္လင်နှင့်ဆိုင်သောအမှုတော်ထမ်းရန် တန်ဆာတည်းဟူသောလင်ပန်း၊ အမဲသားချိတ်၊ တူးရွင်းပြား၊ အင်တုံအစရှိသော ယဇ်ပလ္လင်တန်ဆာရှိသမျှတို့ကို တင်၍၊ တဟာရှသားရေနှင့်အုပ်ပြီးမှ ထမ်းဘိုးတို့ကိုလျှိုထားရမည်။</div>
<div class="v" id="v15"><span class="vn">15</span> ထိုသို့တပ်ချီချိန်ရောက်သောအခါ အာရုန်နှင့် သူ၏သားတို့သည် သန့်ရှင်းရာဌာနတော်နှင့် သန့်ရှင်းသောတန်ဆာရှိသမျှတို့ကို ဖုံးအုပ်သောနောက်၊ ကောဟတ်သားတို့သည် ထမ်းခြင်းငှါချဉ်းကပ်ရကြမည်။ သို့ရာတွင် သူတို့သည် သေဘေးနှင့်လွတ်မည်အကြောင်း သန့်ရှင်းသောအရာကိုမကိုင်ရ၊ ဤေရွ့ကား ပရိသတ်စည်းဝေးရာတဲတော်၌ ကောဟတ်သားများ ဆောင်ရွက်ရသောအမှုပေတည်း။</div>
<div class="v" id="v16"><span class="vn">16</span> <span class="br-p"><br><br></span>ယဇ်ပုရောဟိတ်အာရုန်သားဧလာဇာ၏အရာနှင့်ဆိုင်သော အမှုဟူမူကား မီးထွန်းစရာ မီးရှို့ရာနံ့သာပေါင်းမွှေး၊ နေ့ရက်အစဉ်အတိုင်းဆက်ကပ်ရသော ဘောဇဉ်ပူဇော်သက္ကာလိမ်းရန်ဆီ အစရှိသောတဲတော်နှင့် တဲတော်တန်ဆာ ရှိသမျှတို့ကို သန့်ရှင်းရာဌာနတော်နှင့် သန့်ရှင်းသောတန်ဆာရှိသမျှတို့ကို၎င်း ကြည့်ရှု ပြုစုရမည်။</div>
<div class="v" id="v17"><span class="vn">17</span> <span class="br-p"><br><br></span>တဖန်ထာဝရဘုရားသည် မောရှေနှင့် အာရုန်အားမိန့်တော်မူသည်ကား၊</div>
<div class="v" id="v18"><span class="vn">18</span> ကောဟတ်အဆွေအမျိုးအနွယ်သားတို့ကို လေဝိသားစုထဲကမပယ်မဖြတ်နှင့်။</div>
<div class="v" id="v19"><span class="vn">19</span> သူတို့သည် အလွန်သန့်ရှင်းသောအရာတို့ကိုချဉ်းကပ်သောအခါ သေဘေးလွတ်၍ အသက်ရှင်မည်ဖြစ်ကြောင်း အာရုန်နှင့် သူ၏သားတို့သည် အရင်ဝင်၍ လူအသီးသီးစောင့်ရသောအမှု၊ ထမ်းရသောဝန်တို့ကိုခွဲခန့်ရမည်။</div>
<div class="v" id="v20"><span class="vn">20</span> သို့ရာတွင် သန့်ရှင်းသောအရာတို့ကိုဖုံးအုပ်စဉ်အခါ ကောဟတ်သားတို့သည် သေဘေးနှင့် လွတ်မည်အကြောင်း၊ အထဲသို့ဝင်၍မကြည့်ရဟု မိန့်တော်မူ၏။</div>
<div class="v" id="v21"><span class="vn">21</span> <span class="br-p"><br><br></span>တဖန်ထာဝရဘုရားသည် မောရှေအားမိန့်တော်မူသည်ကား၊</div>
<div class="v" id="v22"><span class="vn">22</span> ဂေရရှုန်အနွယ်သားတို့တွင်၊ အသက်သုံးဆယ်လွန်၍ငါးဆယ်မမှီ၊</div>
<div class="v" id="v23"><span class="vn">23</span> ပရိသတ်စည်းဝေးရာတဲတော်အမှုကိုဆောင်ခြင်းငှါ အလုံးအရင်းဝင်သော သူအပေါင်းတို့ကို၊ ဘိုးဘေးအဆွေအမျိုးအလိုက် စာရင်းယူလော့။</div>
<div class="v" id="v24"><span class="vn">24</span> ဂေရရှုန်အဆွေအမျိုးတို့သည် စောင့်ရသောအမှု၊ ထမ်းရသောဝန်ဟူမူကား၊</div>
<div class="v" id="v25"><span class="vn">25</span> အတွင်းတဲတော်ကုလားကာ၊ ပရိသတ်စည်းဝေးရာ တဲတော်ကုလားကာ၊ အပေါ်တဲ၊ တဟာရှသားရေအဖုံး၊ ပရိသတ်စည်းဝေးရာတဲတော်ကုလားကာ၊ အပေါ်တဲ၊ တာဟာရှသားရေအဖုံး၊ ပရိသတ်စည်းဝေးရာတဲတော်တံခါးဝ၌ ကာသောကုလားကာ၊</div>
<div class="v" id="v26"><span class="vn">26</span> တဲတော်နှင့် ယဇ်ပလ္လင်ပတ်လည်ဝင်းကုလားကာ၊ ဝင်းတံခါးဝ၌ကာသော ကုလားကာ၊ ကြိုးများအစရှိသည်တို့ကို၎င်း၊ ထိုအရာများနှင့်ဆိုင်၍ အမှုတော်ထမ်းရန် တန်ဆာရှိသမျှတို့ကို၎င်း ထမ်းရွက်ရကြမည်။</div>
<div class="v" id="v27"><span class="vn">27</span> ဂေရရှုန်သားများအမှုစောင့်လေရာရာ၊ ဝန်ထမ်းလေရာရာ၌၊ အာရုန်နှင့် သူ၏သားတို့ ခွဲခန့်စီရင်သည်အတိုင်း ဆောင်ရွက်ရကြမည်။</div>
<div class="v" id="v28"><span class="vn">28</span> ဤရွေ့ကား ပရိသတ်စည်းဝေးရာတဲတော်၌ ဂေရရှုန်အဆွေအမျိုးသားများ ဆောင်ရွက်ရသောအမှုပေတည်း။ ယဇ်ပုရောဟိတ်အာရုန်၏သားဣသမာသည် သူတို့ကိုအုပ်ရမည်။</div>
<div class="v" id="v29"><span class="vn">29</span> <span class="br-p"><br><br></span>မေရာရိသားတို့တွင်လည်း၊ အသက်သုံးဆယ်လွန်၍ ငါးဆယ်မမှီ၊</div>
<div class="v" id="v30"><span class="vn">30</span> ပရိသတ်စည်းဝေးရာ တဲတော်အမှုကိုဆောင်ခြင်းငှါ၊ အလုံးအရင်းဝင်သောသူ အပေါင်းတို့ကို ဘိုးဘအဆွေအမျိုးအလိုက် စာရင်းယူလော့။</div>
<div class="v" id="v31"><span class="vn">31</span> သူတို့သည် ပရိသတ်စည်းဝေးရာတဲတော်၌ စောင့်ရသောအမှု၊ ထမ်းရသောဝန်ဟူမူကား၊ တဲတော်ပျဉ်ပြား၊ ကန့်လန့်ကျင်၊ တိုင်၊ ခြေစွပ်၊</div>
<div class="v" id="v32"><span class="vn">32</span> ဝင်းတိုင်၊ ခြေစွပ်တံသင်၊ ကြိုးများတို့ကို၎င်း ထိုအရာများနှင့်ဆိုင်၍ အမှုတော်ထမ်းရန် တန်ဆာရှိသမျှတို့ကို၎င်း ထမ်းရွက်ကြရမည်။ သူတို့ထမ်းရွက်ရ သောတန်ဆာတို့ကို အမည်မှတ်၍ရေတွက်ရမည်။</div>
<div class="v" id="v33"><span class="vn">33</span> ဤရွေ့ကား ယဇ်ပုရောဟိတ်အာရုန်၏သားဣသမာအုပ်၍ ပရိသတ်အစည်းဝေးရာတဲတော်၌ မေရာရိအဆွေအမျိုးသားများ ဆောင်ရွက်ရသော အမှုပေတည်း။</div>
<div class="v" id="v34"><span class="vn">34</span> <span class="br-p"><br><br></span>မောရှေနှင့် အာရုန်အစရှိသောပရိသတ်သူကြီးတို့သည် ကောဟတ်သားတို့တွင် အသက်သုံးဆယ်လွန်၍ ငါးဆယ်မမှီ၊</div>
<div class="v" id="v35"><span class="vn">35</span> ပရိသတ်စည်းဝေးရာ တဲတော်အမှုကိုဆောင်ခြင်းငှါ၊ အလုံးအရင်းဝင်သောသူ အပေါင်းတို့ကို၊</div>
<div class="v" id="v36"><span class="vn">36</span> ဘိုးဘ အဆွေအမျိုးအလိုက်ရေတွက်၍ စာရင်းသွင်းသောလူပေါင်းကား၊ နှစ်ထောင်ခုနစ်ရာငါးဆယ် ရှိသတည်း။</div>
<div class="v" id="v37"><span class="vn">37</span> ဤသူတို့သည်မောရှေ၌ ထာဝရဘုရားမှာထားတော်မူသည်အတိုင်း မောရှေနှင့် အာရုန်သည်ရေတွက်၍ ပရိသတ်စည်းဝေးရာတဲတော်အမှုကို ဆောင်ရွက်ရသော ကောဟတ်အဆွေအမျိုးသားပေတည်း။</div>
<div class="v" id="v38"><span class="vn">38</span> <span class="br-p"><br><br></span>ဂေရုရှုန်သားတို့တွင် အသက်သုံးဆယ်လွန်၍ ငါးဆယ်မမှီ၊</div>
<div class="v" id="v39"><span class="vn">39</span> ပရိသတ်စည်းဝေးရာ တဲတော်အမှုကိုဆောင်ခြင်းငှါ၊</div>
<div class="v" id="v40"><span class="vn">40</span> အလုံးအရင်းဝင်သောသူအပေါင်းတို့ကို ဘိုးဘအဆွေအမျိုးအလိုက်ရေတွက်၍ စာရင်းသွင်းသောလူပေါင်းကား နှစ်ထောင်ခြောက်ရာသုံးဆယ်ရှိသတည်း။</div>
<div class="v" id="v41"><span class="vn">41</span> ဤသူတို့သည် ထာဝရဘုရားမှာထားတော်မူသည်အတိုင်း၊ မောရှေနှင့် အာရုန်သည်ရေတွက်၍ ပရိသတ်စည်းဝေးရာတဲတော်အမှုကို ဆောင်ရွက်နေရသော ဂေရရှုန်အဆွေအမျိုးသားပေတည်း။</div>
<div class="v" id="v42"><span class="vn">42</span> <span class="br-p"><br><br></span>မေရာရိသားတို့တွင်အသက်သုံးဆယ်လွန်၍ ငါးဆယ်မမှီ၊</div>
<div class="v" id="v43"><span class="vn">43</span> ပရိသတ်စည်းဝေးရာတဲတော်အမှုကိုဆောင်ခြင်းငှါ၊ အလုံးအရင်းဝင်သော သူအပေါင်းတို့ကို ဘိုးဘအဆွေအမျိုးအလိုက်ရေတွက်၍</div>
<div class="v" id="v44"><span class="vn">44</span> စာရင်းသွင်းသောလူပေါင်းကား သုံးထောင်နှစ်ရာရှိသတည်း။</div>
<div class="v" id="v45"><span class="vn">45</span> ဤသူတို့သည် မောရှေ၌ ထာဝရဘုရားမှာထားတော်မူသည်အတိုင်း မောရှေနှင့် အာရုန်သည် ရေတွက်သောမေရာရိအဆွေအမျိုးသားပေတည်း။</div>
<div class="v" id="v46"><span class="vn">46</span> ထိုသို့နှင့်အညီ၊ လေဝိသားတို့တွင် အသက်သုံးဆယ်လွန်၍ ငါးဆယ်မမှီ၊</div>
<div class="v" id="v47"><span class="vn">47</span> ပရိသတ်စည်းဝေးရာ တဲတော်အမှုတော်ကိုစောင့်၍ ဝန်များကိုထမ်းခြင်းငှါ ဝင်သောသူအပေါင်းတို့ကို၊</div>
<div class="v" id="v48"><span class="vn">48</span> ဘိုးဘအဆွေအမျိုးအလိုက်မောရှေနှင့် အာရုန်အစရှိသောဣသရေလအမျိုး သူကြီးတို့သည်ရေတွက်၍ စာရင်းသွင်းသောလူပေါင်းကား ရှစ်ထောင် ငါးရာရှစ်ဆယ်ရှိသတည်း။</div>
<div class="v" id="v49"><span class="vn">49</span> မောရှေ၌ထာဝရဘုရားထားတော်မူသော ပညတ်တော်အတိုင်း လူအသီးသီး စောင့်ရသောအမှု၊ အသီးအသီးထမ်းရသောဝန်တို့ကို ထောက်၍မရ၊ မောရှေရေတွက်သတည်း။</div>
</div>
<!-- PARSED ABOVE; EDITING MAY BREAK PARSER -->
</body></html>