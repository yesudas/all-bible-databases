<html><head>
<meta http-equiv="Content-Type" content="text/html;charset=utf-8" />
<title>1Cor 10 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 10);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> ... <a href="1Cor_8.html">8</a> <a href="1Cor_9.html">9</a> <b>10</b> <a href="1Cor_11.html">11</a> <a href="1Cor_12.html">12</a> ... <a href="1Cor_16.html">16</a> </div><hr>
<h1>1Cor 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အစ္စ​ရေး​လူ​မျိုး​တို့​၏​ရှေး​ကာ​လ​ဖြစ်​စဉ်​မှ သင်​ခန်း​စာ​များ</h2><span class="vn">1</span> <span class="br-p"><br><br></span>ညီ​အစ်​ကို​တို့၊ အောက်​ပါ​အ​ကြောင်း​အ​ရာ​များ​ကို သင်​တို့​မ​သိ​ဘဲ မ​နေ​စေ​လို​ပါ။ ငါ​တို့​၏​ဘိုး​ဘေး​များ​အား​လုံး​သည် မိုး​တိမ်​အောက်​၌​ရှိ​ခဲ့​၍<sup class="fnm"><a name="fnm1" href="#fn1">1</a></sup> အား​လုံး​သည် ပင်​လယ်​ကို ဖြတ်​ကျော်​ခဲ့​ကြ​ပြီး<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> အား​လုံး​သည် မိုး​တိမ်​နှင့်​ပင်​လယ်​ထဲ​တွင် မော​ရှေ​၌ ဗတ္တိ​ဇံ​ခံ​ခဲ့​ကြ​၏။</div>
<div class="v" id="v3"><span class="vn">3</span> သူ​တို့​အား​လုံး​သည် တစ်​မျိုး​တည်း​သော ဝိ​ညာဉ်​ရေး​ဆိုင်​ရာ​အ​စာ​ကို စား​ခဲ့​၍<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> အား​လုံး​သည် တစ်​မျိုး​တည်း​သော ဝိ​ညာဉ်​ရေး​ဆိုင်​ရာ​ရေ​ကို သောက်​ခဲ့​ကြ​၏။ တစ်​နည်း​ဆို​သော် သူ​တို့​နှင့်​အ​တူ​လိုက်​ပါ​လာ​သော ဝိ​ညာဉ်​ရေး​ဆိုင်​ရာ​ကျောက်​မှ ရေ​ကို​သောက်​ကြ​၏။<sup class="fnm"><a name="fnm4" href="#fn4">4</a></sup> ထို​ကျောက်​ကား ခ​ရစ်​တော်​ပင်​ဖြစ်​၏။<sup class="fnm"><a name="fnm5" href="#fn5">5</a></sup></div>
<div class="v" id="v5"><span class="vn">5</span> သို့​သော် ဘု​ရား​သ​ခင်​သည် သူ​တို့​ထဲ​မှ အ​များ​စု​ကို နှစ်​သက်​တော်​မ​မူ​ခဲ့​ပေ။ ထို့​ကြောင့် သူ​တို့​သည် တော​ကန္တာ​ရ​၌ သေ​ကျေ​ပျက်​စီး​ခဲ့​ရ​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v6"><span class="vn">6</span> <span class="br-p"><br><br></span>ဤ​အ​ရာ​များ​ကား ထို​သူ​တို့​တပ်​မက်​ခဲ့​ကြ​သ​ကဲ့​သို့ မ​ကောင်း​သော​အ​ရာ​များ​ကို ငါ​တို့​တပ်​မက်​ခြင်း​မ​ရှိ​ကြ​စေ​ရန် ငါ​တို့​အ​တွက်​န​မူ​နာ​များ​အ​ဖြစ် ဖြစ်​ပျက်​ခဲ့​ကြ​၏။<sup class="fnm"><a name="fnm7" href="#fn7">7</a></sup></div>
<div class="v" id="v7"><span class="vn">7</span> “လူ​တို့​သည် ထိုင်​၍​စား​သောက်​ကြ​၏။ နောက်​တစ်​ဖန် ထ​၍​က​ခုန်​မြူး​ထူး​ကြ​၏”​<sup class="fnm"><a name="fnm8" href="#fn8">8</a></sup>ဟု ရေး​ထား​သည့်​အ​တိုင်း သင်​တို့​သည် ထို​သူ​အ​ချို့​တို့​ကဲ့​သို့ ရုပ်​တု​ကိုး​ကွယ်​သူ​များ မ​ဖြစ်​ကြ​လေ​နှင့်။</div>
<div class="v" id="v8"><span class="vn">8</span> သူ​တို့​ထဲ​မှ အ​ချို့​တို့​သည် တ​ရား​နှင့်​မ​ညီ​မေ​ထုန်​ပြု​သ​ကဲ့​သို့ ငါ​တို့​သည် တ​ရား​နှင့်​မ​ညီ​မေ​ထုန်​ပြု​ခြင်း​အ​မှု​ကို မ​ပြု​ဘဲ နေ​ကြ​ကုန်​စို့။ သူ​တို့​သည် တ​ရား​နှင့်​မ​ညီ​မေ​ထုန်​ပြု​သ​ဖြင့် တစ်​ရက်​အ​တွင်း လူ​နှစ်​သောင်း​သုံး​ထောင်​သေ​ဆုံး​ခဲ့​ကြ​၏။<sup class="fnm"><a name="fnm9" href="#fn9">9</a></sup></div>
<div class="v" id="v9"><span class="vn">9</span> သူ​တို့​ထဲ​မှ အ​ချို့​တို့​သည် အ​ကဲ​စမ်း​သ​ကဲ့​သို့ ငါ​တို့​သည် ခ​ရစ်​တော်​ကို အ​ကဲ​မ​စမ်း​ဘဲ နေ​ကြ​ကုန်​စို့။ ထို​သို့​အ​ကဲ​စမ်း​သော​သူ​တို့​သည် မြွေ​များ​အား​ဖြင့် ဖျက်​ဆီး​ခြင်း​ခံ​ရ​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v10"><span class="vn">10</span> သူ​တို့​ထဲ​မှ အ​ချို့​တို့​သည် ညည်း​ညူ​သ​ကဲ့​သို့ သင်​တို့​သည် မ​ညည်း​ညူ​ကြ​နှင့်။ ထို​သို့​ညည်း​ညူ​သော​သူ​တို့​သည် ဖျက်​ဆီး​သော​တ​မန်​အား​ဖြင့် ဖျက်​ဆီး​ခြင်း​ခံ​ရ​ကြ​၏။<sup class="fnm"><a name="fnm11" href="#fn11">11</a></sup></div>
<div class="v" id="v11"><span class="vn">11</span> ဤ​အ​မှု​အ​ရာ​တို့​သည် န​မူ​နာ​များ​အ​ဖြစ် ထို​သူ​တို့​၌​ဖြစ်​ပျက်​ခဲ့​ကြ​ပြီး ၎င်း​ကို​ရေး​ထား​ခြင်း​မှာ ကပ်​ကာ​လ​အ​ဆုံး​ပိုင်း​၌ အ​သက်​ရှင်​နေ​ကြ​သော​ငါ​တို့​ကို သ​တိ​ပေး​ရန်​အ​တွက်​ဖြစ်​၏။<sup class="fnm"><a name="fnm12" href="#fn12">12</a></sup></div>
<div class="v" id="v12"><span class="vn">12</span> ထို့​ကြောင့် ရပ်​နေ​သည်​ဟု​ထင်​မှတ်​သော​သူ​သည် မ​လဲ​စေ​ရန် သ​တိ​ပြု​စေ။</div>
<div class="v" id="v13"><span class="vn">13</span> လူ​၌​ဖြစ်​တတ်​သော​စုံ​စမ်း​နှောင့်​ယှက်​ခြင်း​ကို​သာ သင်​တို့​ခံ​ရ​ကြ​၏။ ဘု​ရား​သ​ခင်​သည် သစ္စာ​နှင့်​ပြည့်​စုံ​တော်​မူ​သည်​<sup class="fnm"><a name="fnm13" href="#fn13">13</a></sup>ဖြစ်​၍ သင်​တို့​ခံ​နိုင်​သည်​ထက် ပို​လွန်​သော​စုံ​စမ်း​နှောင့်​ယှက်​ခြင်း​ကို သင်​တို့​အား​ခံ​စေ​တော်​မူ​လိမ့်​မည်​မ​ဟုတ်။ ထို့​ပြင် သင်​တို့​ခံ​နိုင်​မည့်​အ​ကြောင်း စုံ​စမ်း​နှောင့်​ယှက်​ခြင်း​နှင့်​တ​ကွ ထွက်​မြောက်​ရာ​လမ်း​ကို​လည်း ပြင်​ဆင်​ပေး​တော်​မူ​လိမ့်​မည်။<sup class="fnm"><a name="fnm14" href="#fn14">14</a></sup></div>
<div class="v" id="v14"><h2>ရုပ်​တု​ကိုး​ကွယ်​ခြင်း​အ​တွက် သ​တိ​ပေး​ချက်</h2><span class="vn">14</span> <span class="br-p"><br><br></span>ထို့​ကြောင့် ငါ​ချစ်​သော​သူ​တို့၊ ရုပ်​တု​ကိုး​ကွယ်​ခြင်း​ကို ရှောင်​ကြ​လော့။<sup class="fnm"><a name="fnm15" href="#fn15">15</a></sup></div>
<div class="v" id="v15"><span class="vn">15</span> သင်​တို့​အား ပ​ညာ​သ​တိ​ရှိ​သော​သူ​ကို​ပြော​သ​ကဲ့​သို့ ငါ​ပြော​၏။ ငါ​ပြော​သော​အ​ရာ​ကို ဆင်​ခြင်​သုံး​သပ်​ကြ​လော့။</div>
<div class="v" id="v16"><span class="vn">16</span> ငါ​တို့​ကျေး​ဇူး​တော်​ချီး​မွမ်း​ရာ မင်္ဂ​လာ​ခွက်​သည် ခ​ရစ်​တော်​၏​သွေး​တော်​ကို မျှ​ဝေ​ခံ​ယူ​ခြင်း​ဖြစ်​သည်​မ​ဟုတ်​လော။ ငါ​တို့​ဖဲ့​သော​မုန့်​သည် ခ​ရစ်​တော်​၏​ကိုယ်​ခန္ဓာ​တော်​ကို မျှ​ဝေ​ခံ​ယူ​ခြင်း​ဖြစ်​သည်​မ​ဟုတ်​လော။<sup class="fnm"><a name="fnm16" href="#fn16">16</a></sup></div>
<div class="v" id="v17"><span class="vn">17</span> မုန့်​တစ်​လုံး​တည်း​ဖြစ်​၍ အ​များ​ဖြစ်​သော​ငါ​တို့​သည် ကိုယ်​ခန္ဓာ​တစ်​ခု​တည်း​ဖြစ်​ကြ​၏။ အ​ကြောင်း​မူ​ကား ငါ​တို့​အား​လုံး​သည် ထို​မုန့်​တစ်​လုံး​တည်း​ကို မျှ​ဝေ​ခံ​ယူ​ကြ​၏။</div>
<div class="v" id="v18"><span class="vn">18</span> ဇာ​တိ​အား​ဖြင့် အစ္စ​ရေး​လူ​မျိုး​ဖြစ်​သော​သူ​တို့​ကို ကြည့်​ကြ​လော့။ ယဇ်​ကောင်​တို့​ကို​စား​သော​သူ​တို့​သည် ယဇ်​ပလ္လင်​နှင့် စပ်​ဆိုင်​သော​သူ​ဖြစ်​ကြ​သည်​မ​ဟုတ်​လော။<sup class="fnm"><a name="fnm17" href="#fn17">17</a></sup></div>
<div class="v" id="v19"><span class="vn">19</span> သို့​ဖြစ်​လျှင် ရုပ်​တု​အား​ပူ​ဇော်​ထား​သော​အ​ရာ​သည် အ​ရေး​ပါ​သော​အ​ရာ​ဖြစ်​သည် သို့​မ​ဟုတ် ရုပ်​တု​သည် အ​ရေး​ပါ​သော​အ​ရာ​ဖြစ်​သည်​ဟု ငါ​ဆို​လို​သ​လော။</div>
<div class="v" id="v20"><span class="vn">20</span> ထို​သို့​မ​ဆို​လို။ သူ​တို့​<sup class="fnm"><a name="fnm18" href="#fn18">18</a></sup>ပူ​ဇော်​သော​အ​ရာ​များ​သည် ဘု​ရား​သ​ခင်​ထံ​ပူ​ဇော်​ခြင်း​မ​ဟုတ်​ဘဲ နတ်​ဆိုး​များ​ထံ​ပူ​ဇော်​ကြ​ခြင်း​ဖြစ်​၏။<sup class="fnm"><a name="fnm19" href="#fn19">19</a></sup> ငါ​သည် သင်​တို့​ကို နတ်​ဆိုး​တို့​နှင့် စပ်​ဆိုင်​သော​သူ​မ​ဖြစ်​စေ​လို​ပါ။</div>
<div class="v" id="v21"><span class="vn">21</span> သင်​တို့​သည် သ​ခင်​ဘု​ရား​၏​ခွက်​ကို​သောက်​လျှင် နတ်​ဆိုး​တို့​၏​ခွက်​ကို သောက်​၍​မ​ရ​နိုင်။ သ​ခင်​ဘု​ရား​၏​စား​ပွဲ​ကို မျှ​ဝေ​ခံ​ယူ​လျှင် နတ်​ဆိုး​တို့​၏​စား​ပွဲ​ကို မျှ​ဝေ​ခံ​ယူ​၍​မ​ရ​နိုင်။</div>
<div class="v" id="v22"><span class="vn">22</span> ငါ​တို့​သည် သ​ခင်​ဘု​ရား​အား သ​ဝန်​တို​စေ​ကြ​သ​လော။<sup class="fnm"><a name="fnm20" href="#fn20">20</a></sup> ငါ​တို့​သည် ကိုယ်​တော်​ထက် ခွန်​အား​ကြီး​ကြ​သ​လော။</div>
<div class="v" id="v23"><h2>ခ​ရစ်​ယာန်​၏​လွတ်​လပ်​မှု</h2><span class="vn">23</span> <span class="br-p"><br><br></span>ခပ်​သိမ်း​သော​အ​မှု​ကို<sup class="fnm"><a name="fnm21" href="#fn21">21</a></sup> ပြု​ခွင့်​ရှိ​သည်​မှန်​စေ​တော့။ ခပ်​သိမ်း​သော​အ​မှု​သည် အ​ကျိုး​ရှိ​သည်​မ​ဟုတ်။ ခပ်​သိမ်း​သော​အ​မှု​ကို ပြု​ခွင့်​ရှိ​သည်​မှန်​စေ​တော့။ ခပ်​သိမ်း​သော​အ​မှု​သည် တည်​ဆောက်​မြှင့်​တင်​ပေး​သည်​မ​ဟုတ်။<sup class="fnm"><a name="fnm22" href="#fn22">22</a></sup></div>
<div class="v" id="v24"><span class="vn">24</span> မည်​သူ​မျှ ကိုယ်​ကျိုး​ကို​မ​ရှာ​နှင့်။ လူ​တိုင်း သူ​တစ်​ပါး​အ​ကျိုး​ကို​ရှာ​စေ။<sup class="fnm"><a name="fnm23" href="#fn23">23</a></sup></div>
<div class="v" id="v25"><span class="vn">25</span> <span class="br-p"><br><br></span>ဈေး​၌​ရောင်း​သ​မျှ​သော​အ​သား​ကို အ​သိ​စိတ်​အ​တွက်​ကြောင့် စစ်​ဆေး​မေး​မြန်း​ခြင်း​မ​ပြု​ဘဲ စား​ကြ​လော့။</div>
<div class="v" id="v26"><span class="vn">26</span> အ​ကြောင်း​မူ​ကား “မြေ​ကြီး​နှင့် မြေ​ကြီး​ပေါ်​၌​ရှိ​သ​မျှ​သော​အ​ရာ​တို့​ကို ထာ​ဝ​ရ​ဘု​ရား​ပိုင်​ဆိုင်​တော်​မူ​၏။”<sup class="fnm"><a name="fnm24" href="#fn24">24</a></sup></div>
<div class="v" id="v27"><span class="vn">27</span> မ​ယုံ​ကြည်​သူ​တစ်​စုံ​တစ်​ယောက်​က သင်​တို့​ကို​ဖိတ်​ခေါ်​၍ သင်​တို့​သွား​လို​လျှင် သင်​တို့​ရှေ့​၌​တည်​ခင်း​သ​မျှ​သော​အ​ရာ​ကို အ​သိ​စိတ်​အ​တွက်​ကြောင့် စစ်​ဆေး​မေး​မြန်း​ခြင်း​မ​ပြု​ဘဲ စား​ကြ​လော့။<sup class="fnm"><a name="fnm25" href="#fn25">25</a></sup></div>
<div class="v" id="v28"><span class="vn">28</span> သို့​သော် တစ်​စုံ​တစ်​ယောက်​က “ဤ​အ​ရာ​သည် ရုပ်​တု​အား​ပူ​ဇော်​ထား​သော​အ​ရာ​ဖြစ်​သည်”​ဟု သင်​တို့​ကို​ဆို​ခဲ့​လျှင် ထို​သို့​ဆို​သော​သူ​အ​တွက်​လည်း​ကောင်း၊ အ​သိ​စိတ်​အ​တွက်​လည်း​ကောင်း ထို​အ​ရာ​ကို​မ​စား​ကြ​နှင့်။</div>
<div class="v" id="v29"><span class="vn">29</span> အ​သိ​စိတ်​ဟု​ဆို​ရာ​၌ သင်​တို့​၏​အ​သိ​စိတ်​ကို​ဆို​လို​သည်​မ​ဟုတ်​ဘဲ အ​ခြား​သူ​၏​အ​သိ​စိတ်​ကို​ဆို​လို​၏။ အ​ကြောင်း​မူ​ကား ငါ​၏​လွတ်​လပ်​မှု​သည် သူ​တစ်​ပါး​၏​အ​သိ​စိတ်​ဖြင့် အ​ဘယ်​ကြောင့် စီ​ရင်​ခြင်း​ခံ​ရ​မည်​နည်း။</div>
<div class="v" id="v30"><span class="vn">30</span> ငါ​သည် ကျေး​ဇူး​တော်​ချီး​မွမ်း​လျက်​စား​သုံး​လျှင် ငါ​ကျေး​ဇူး​တော်​ချီး​မွမ်း​သည့်​အ​ရာ​အ​တွက် အ​ဘယ်​ကြောင့် စော်​ကား​ပြော​ဆို​ခြင်း​ခံ​ရ​မည်​နည်း။</div>
<div class="v" id="v31"><span class="vn">31</span> <span class="br-p"><br><br></span>ထို့​ကြောင့် သင်​တို့​သည် စား​သည်​ဖြစ်​စေ၊ သောက်​သည်​ဖြစ်​စေ၊ မည်​သည့်​အ​မှု​ကို​ပြု​သည်​ဖြစ်​စေ ခပ်​သိမ်း​သော​အ​မှု​တို့​ကို ဘု​ရား​သ​ခင်​၏​ဘုန်း​တော်​အ​တွက် ပြု​ကြ​လော့။</div>
<div class="v" id="v32"><span class="vn">32</span> ဂျူး​လူ​မျိုး​တို့​အ​တွက်​ဖြစ်​စေ၊ ဂ​ရိ​လူ​မျိုး​တို့​အ​တွက်​ဖြစ်​စေ၊ ဘု​ရား​သ​ခင်​၏​အ​သင်း​တော်​အ​တွက်​ဖြစ်​စေ မှား​ယွင်း​စ​ရာ​အ​ကြောင်း​မ​ဖြစ်​ကြ​နှင့်။</div>
<div class="v" id="v33"><span class="vn">33</span> ထို​နည်း​တူ ငါ​သည်​လည်း လူ​တို့​ကယ်​တင်​ခြင်း​ခံ​ရ​မည့်​အ​ကြောင်း ကိုယ်​ကျိုး​ကို​မ​ရှာ​ဘဲ အ​များ​အ​ကျိုး​ကို​ရှေး​ရှူ​လျက် ခပ်​သိမ်း​သော​အ​မှု​တို့​၌ လူ​အ​ပေါင်း​တို့​ကို​နှစ်​သက်​စေ​ရန် ကြိုး​စား​နေ​၏။<sup class="fnm"><a name="fnm26" href="#fn26">26</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ထွ ၁၃:၂၁-၂၂။</div>
<div class="fn"><sup class="fnt"><a name="fn2" href="#fnm2">2</a></sup> ထွ ၁၄:၂၂၊ ၂၉။</div>
<div class="fn"><sup class="fnt"><a name="fn3" href="#fnm3">3</a></sup> ထွ ၁၆:၃၁၊ ၃၅။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၁၇:၆၊ တော ၂၀:၈၊ ၁၁။</div>
<div class="fn"><sup class="fnt"><a name="fn5" href="#fnm5">5</a></sup> ယော ၆:၃၀-၃၅။</div>
<div class="fn"><sup class="fnt"><a name="fn6" href="#fnm6">6</a></sup> ယု ၁:၅။ တော ၁၄:၂၉-၃၀။</div>
<div class="fn"><sup class="fnt"><a name="fn7" href="#fnm7">7</a></sup> တော ၁၁:၄၊ ၃၃-၃၄၊ ဆာ ၇၈:၁၈-၂၁၊ ၁၀၆:၁၄-၁၅။</div>
<div class="fn"><sup class="fnt"><a name="fn8" href="#fnm8">8</a></sup> (ထွ ၃၂:၆)</div>
<div class="fn"><sup class="fnt"><a name="fn9" href="#fnm9">9</a></sup> တော ၂၅:၁-၉၊ ဆာ ၁၀၆:၂၉။</div>
<div class="fn"><sup class="fnt"><a name="fn10" href="#fnm10">10</a></sup> တော ၂၁:၄-၆။</div>
<div class="fn"><sup class="fnt"><a name="fn11" href="#fnm11">11</a></sup> တော ၁၆:၄၁-၄၉။</div>
<div class="fn"><sup class="fnt"><a name="fn12" href="#fnm12">12</a></sup> ရော ၁၅:၄၊ ၂တိ ၃:၁၆-၁၇။</div>
<div class="fn"><sup class="fnt"><a name="fn13" href="#fnm13">13</a></sup> ၁ကော ၁:၉၊ ၂ကော ၁:၁၈၊ ဟေ​ဗြဲ ၁၀:၂၃။ တ​ရား ၇:၉။</div>
<div class="fn"><sup class="fnt"><a name="fn14" href="#fnm14">14</a></sup> ၂ပေ ၂:၉။</div>
<div class="fn"><sup class="fnt"><a name="fn15" href="#fnm15">15</a></sup> ကော ၃:၅။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၆:၂၆-၂၈၊ မာ ၁၄:၂၂-၂၄၊ လု ၂၂:၁၉-၂၀။</div>
<div class="fn"><sup class="fnt"><a name="fn17" href="#fnm17">17</a></sup> ဝတ် ၇:၆။</div>
<div class="fn"><sup class="fnt"><a name="fn18" href="#fnm18">18</a></sup> အ​ချို့​မူ​ရင်း​ကျမ်း​၌ “လူ​မျိုး​ခြား​တို့”</div>
<div class="fn"><sup class="fnt"><a name="fn19" href="#fnm19">19</a></sup> တ​ရား ၃၂:၁၇</div>
<div class="fn"><sup class="fnt"><a name="fn20" href="#fnm20">20</a></sup> တ​ရား ၃၂:၂၁</div>
<div class="fn"><sup class="fnt"><a name="fn21" href="#fnm21">21</a></sup> အ​ချို့​မူ​ရင်း​ကျမ်း​၌ “ငါ​သည် ခပ်​သိမ်း​သော​အ​မှု​ကို”</div>
<div class="fn"><sup class="fnt"><a name="fn22" href="#fnm22">22</a></sup> ၁ကော ၆:၁၂။</div>
<div class="fn"><sup class="fnt"><a name="fn23" href="#fnm23">23</a></sup> ရော ၁၅:၁-၂၊ ၁ကော ၁၀:၃၃၊ ဖိ ၂:၄။</div>
<div class="fn"><sup class="fnt"><a name="fn24" href="#fnm24">24</a></sup> ဆာ (၂၄:၁)</div>
<div class="fn"><sup class="fnt"><a name="fn25" href="#fnm25">25</a></sup> လု ၁၀:၈။</div>
<div class="fn"><sup class="fnt"><a name="fn26" href="#fnm26">26</a></sup> ရော ၁၅:၁-၂၊ ၁ကော ၁၀:၂၄၊ ဖိ ၂:၄။</div>
</div>
<!-- PARSED ABOVE; EDITING MAY BREAK PARSER -->
</body></html>