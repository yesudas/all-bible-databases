<html><head>
<meta http-equiv="Content-Type" content="text/html;charset=utf-8" />
<title>1Cor 13 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 13);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> ... <a href="1Cor_11.html">11</a> <a href="1Cor_12.html">12</a> <b>13</b> <a href="1Cor_14.html">14</a> <a href="1Cor_15.html">15</a> <a href="1Cor_16.html">16</a> </div><hr>
<h1>1Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​မြတ်​ဆုံး​ဖြစ်​သော​ချစ်​ခြင်း​မေတ္တာ</h2><span class="vn">1</span> <span class="br-p"><br><br></span>ငါ​သည် လူ့​ဘာ​သာ​စ​ကား​နှင့် ကောင်း​ကင်​တ​မန်​၏​ဘာ​သာ​စ​ကား​တို့​ကို ပြော​နိုင်​သော်​လည်း မေတ္တာ​မ​ရှိ​လျှင် မြည်​ဟည်း​သော​ကြေး​မောင်း သို့​မ​ဟုတ် စူး​ရှ​စွာ​မြည်​သော လင်း​ကွင်း​ကဲ့​သို့​ဖြစ်​၏။</div>
<div class="v" id="v2"><span class="vn">2</span> ငါ​သည် ပ​ရော​ဖက်​ပြု​ဟော​ပြော​နိုင်​သော​အ​ခွင့်​ကို​ရ​ရှိ​၍ လျှို့​ဝှက်​နက်​နဲ​သော​အ​ရာ​ရှိ​သ​မျှ​နှင့် အ​သိ​ပ​ညာ​အ​လုံး​စုံ​တို့​ကို နား​လည်​သိ​ရှိ​ကာ တောင်​များ​ကို​ရွှေ့​နိုင်​သည့် ယုံ​ကြည်​ခြင်း​အ​ပြည့်​အ​ဝ​ရှိ​သော်​လည်း မေတ္တာ​မ​ရှိ​လျှင် အ​ချည်း​နှီး​ဖြစ်​၏။</div>
<div class="v" id="v3"><span class="vn">3</span> ငါ​သည် မိ​မိ​ဥစ္စာ​ပစ္စည်း​ရှိ​သ​မျှ​တို့​ကို စွန့်​ကြဲ​သည်​သာ​မ​က ငါ​၏​ကိုယ်​ခန္ဓာ​ကို​မီး​ရှို့​စေ​ရန် အပ်​နှံ​သော်​လည်း မေတ္တာ​မ​ရှိ​လျှင် ငါ​၌​မည်​သည့်​အ​ကျိုး​မျှ​မ​ရှိ။</div>
<div class="v" id="v4"><span class="vn">4</span> <span class="br-p"><br><br></span>မေတ္တာ​သည် စိတ်​ရှည်​တတ်​၏။ ကျေး​ဇူး​ပြု​တတ်​၏။ မေတ္တာ​သည် မ​နာ​လို​ခြင်း​မ​ရှိ။ ဝါ​ကြွား​ခြင်း​မ​ရှိ၊ မာ​န​ထောင်​လွှား​ခြင်း​မ​ရှိ၊</div>
<div class="v" id="v5"><span class="vn">5</span> မ​လျောက်​ပတ်​စွာ​မ​ပြု​တတ်၊ ကိုယ်​ကျိုး​ကို​မ​ရှာ​တတ်၊ ဒေါ​သ​အ​လွယ်​တ​ကူ​မ​ထွက်​တတ်၊ သူ​တစ်​ပါး​အ​ပြစ်​ကို မှတ်​၍​မ​ထား​တတ်။</div>
<div class="v" id="v6"><span class="vn">6</span> မ​တ​ရား​မှု​၌ ဝမ်း​မြောက်​ခြင်း​မ​ရှိ​ဘဲ သမ္မာ​တ​ရား​၌​သာ ဝမ်း​မြောက်​တတ်​၏။</div>
<div class="v" id="v7"><span class="vn">7</span> ခပ်​သိမ်း​သော​အ​ရာ​ကို ကြံ့​ကြံ့​ခံ​တတ်​၏။ ခပ်​သိမ်း​သော​အ​ရာ​ကို ယုံ​ကြည်​တတ်​၏။ ခပ်​သိမ်း​သော​အ​ရာ​ကို မျှော်​လင့်​တတ်​၏။ ခပ်​သိမ်း​သော​အ​ရာ​ကို သည်း​ခံ​တတ်​၏။</div>
<div class="v" id="v8"><span class="vn">8</span> <span class="br-p"><br><br></span>မေတ္တာ​သည် မည်​သည့်​အ​ခါ​မျှ ကုန်​ခန်း​ခြင်း​မ​ရှိ။ ပ​ရော​ဖက်​ပြု​ဟော​ပြော​ခြင်း​တို့​မူ​ကား ပယ်​ဖျက်​ခြင်း​ခံ​ရ​ကြ​လိမ့်​မည်။ အ​ခြား​သော​ဘာ​သာ​စ​ကား​ပြော​ဆို​ခြင်း​တို့​သည်​လည်း ရပ်​တန့်​သွား​ကြ​လိမ့်​မည်။ အ​သိ​ပ​ညာ​သည်​လည်း ပယ်​ဖျက်​ခြင်း​ခံ​ရ​လိမ့်​မည်။</div>
<div class="v" id="v9"><span class="vn">9</span> အ​ကြောင်း​မူ​ကား ငါ​တို့​သည် တစ်​စိတ်​တစ်​ဒေ​သ​မျှ​သာ​သိ​ကြ​ပြီး တစ်​စိတ်​တစ်​ဒေ​သ​မျှ​သာ ပ​ရော​ဖက်​ပြု​ဟော​ပြော​ကြ​၏။</div>
<div class="v" id="v10"><span class="vn">10</span> သို့​သော် စုံ​လင်​ခြင်း​ရောက်​လာ​သော​အ​ခါ တစ်​စိတ်​တစ်​ဒေ​သ​မျှ​သာ​ဖြစ်​သော​အ​ရာ​သည် ပယ်​ဖျက်​ခြင်း​ခံ​ရ​လိမ့်​မည်။</div>
<div class="v" id="v11"><span class="vn">11</span> ငါ​သည် က​လေး​သူ​ငယ်​ဖြစ်​စဉ်​က က​လေး​သူ​ငယ်​ကဲ့​သို့​ပြော​ဆို​ခဲ့​၏။ က​လေး​သူ​ငယ်​ကဲ့​သို့​စဉ်း​စား​ခဲ့​၏။ က​လေး​သူ​ငယ်​ကဲ့​သို့​တွေး​ဆ​ခဲ့​၏။ လူ​ကြီး​ဖြစ်​လာ​သော​အ​ခါ က​လေး​သူ​ငယ်​၏​အ​လေ့​အ​ထ​များ​ကို ငါ​ပယ်​ရှား​၏။</div>
<div class="v" id="v12"><span class="vn">12</span> ယ​ခု ငါ​တို့​သည် မှန်​အား​ဖြင့် မှုန်​ဝါး​ဝါး​သာ​မြင်​ရ​ကြ​၏။ ထို​အ​ခါ​၌​မူ​ကား မျက်​ဝါး​ထင်​ထင်​မြင်​ရ​ကြ​လိမ့်​မည်။<sup class="fnm"><a name="fnm1" href="#fn1">1</a></sup> ယ​ခု ငါ​သည် တစ်​စိတ်​တစ်​ဒေ​သ​မျှ​သာ​သိ​၏။ သို့​သော် ငါ့​ကို​စုံ​လင်​စွာ​သိ​တော်​မူ​သ​ကဲ့​သို့ ထို​အ​ခါ​၌​မူ​ကား ငါ​သည်​လည်း စုံ​လင်​စွာ​သိ​ရ​လိမ့်​မည်။</div>
<div class="v" id="v13"><span class="vn">13</span> <span class="br-p"><br><br></span>ယ​ခု​တွင် ယုံ​ကြည်​ခြင်း၊ မျှော်​လင့်​ခြင်း​နှင့် ချစ်​ခြင်း​မေတ္တာ ဤ​သုံး​ပါး​တို့​သည် တည်​လျက်​ရှိ​၏။ ဤ​သုံး​ပါး​တို့​တွင် ချစ်​ခြင်း​မေတ္တာ​သည် အ​မြတ်​ဆုံး​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ယော ၃:၂။</div>
</div>
<!-- PARSED ABOVE; EDITING MAY BREAK PARSER -->
</body></html>