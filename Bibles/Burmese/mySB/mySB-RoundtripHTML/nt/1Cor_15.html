<html><head>
<meta http-equiv="Content-Type" content="text/html;charset=utf-8" />
<title>1Cor 15 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 15);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> ... <a href="1Cor_13.html">13</a> <a href="1Cor_14.html">14</a> <b>15</b> <a href="1Cor_16.html">16</a> </div><hr>
<h1>1Cor 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကောင်း​မြတ်​သော​သ​တင်း​အ​တွက် အ​ဓိ​က​ကျ​သော​အ​ရာ</h2><span class="vn">1</span> <span class="br-p"><br><br></span>ညီ​အစ်​ကို​တို့၊ သင်​တို့​အား ငါ​ဟော​ပြော​ခဲ့​၍ သင်​တို့​လက်​ခံ​ခဲ့​သည်​သာ​မ​က ၎င်း​အ​ပေါ်​၌ သင်​တို့​ရပ်​တည်​ခဲ့​သည့် ကောင်း​မြတ်​သော​သ​တင်း​ကို သင်​တို့​အား တစ်​ဖန် ငါ​သိ​စေ​အပ်​ပါ​၏။</div>
<div class="v" id="v2"><span class="vn">2</span> သင်​တို့​သည် ထို​သ​တင်း​ကို အ​ကြောင်း​မဲ့​မ​ယုံ​ကြည်​ဘဲ သင်​တို့​အား ငါ​ဟော​ပြော​ခဲ့​သော​တ​ရား​စ​ကား​ကို စွဲ​ကိုင်​ထား​လျှင် ၎င်း​အား​ဖြင့် ကယ်​တင်​ခြင်း​ကို​လည်း​ခံ​ရ​ကြ​၏။</div>
<div class="v" id="v3"><span class="vn">3</span> အ​ကြောင်း​မူ​ကား ငါ​ကိုယ်​တိုင်​ခံ​ယူ​ရ​ရှိ​သည့် အ​ဓိ​က​အ​ကျ​ဆုံး​သော​အ​ရာ​ကို သင်​တို့​အား ငါ​ပေး​အပ်​ခဲ့​၏။ ၎င်း​မှာ ကျမ်း​စာ​နှင့်​အ​ညီ ခ​ရစ်​တော်​သည် ငါ​တို့​၏​အ​ပြစ်​များ​အ​တွက် အ​သေ​ခံ​တော်​မူ​ခဲ့​ကြောင်း၊<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> ထို့​နောက် သင်္ဂြိုဟ်​ခြင်း​ကို​ခံ​တော်​မူ​ပြီး ကျမ်း​စာ​နှင့်​အ​ညီ သုံး​ရက်​မြောက်​သော​နေ့​၌ ထ​မြောက်​တော်​မူ​ခဲ့​ကြောင်း​နှင့်<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> ကေ​ဖ​ထံ ထင်​ရှား​ပြ​တော်​မူ​ပြီး​နောက်<sup class="fnm"><a name="fnm3" href="#fn3">3</a></sup> တစ်​ဆယ့်​နှစ်​ပါး​သော​တ​ပည့်​တော်​တို့​ထံ ထင်​ရှား​ပြ​တော်​မူ​ခဲ့​ကြောင်း​တို့​ဖြစ်​၏။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> ထို့​နောက် ကိုယ်​တော်​သည် ညီ​အစ်​ကို​ငါး​ရာ​ကျော်​တို့​ထံ တစ်​ပြိုင်​တည်း​မှာ​ပင် ထင်​ရှား​ပြ​တော်​မူ​၏။ ထို​သူ​တို့​ထဲ​မှ အ​ချို့​တို့​သည် အိပ်​ပျော်​ကြ​ပြီ​ဖြစ်​သော်​လည်း အ​များ​စု​တို့​သည် ယ​ခု​တိုင်​အောင် အ​သက်​ရှင်​လျက်​ရှိ​သေး​၏။</div>
<div class="v" id="v7"><span class="vn">7</span> ထို့​နောက် ကိုယ်​တော်​သည် ယာ​ကုပ်​ထံ ထင်​ရှား​ပြ​တော်​မူ​ပြီး တ​မန်​တော်​အား​လုံး​တို့​ထံ ထင်​ရှား​ပြ​တော်​မူ​၏။</div>
<div class="v" id="v8"><span class="vn">8</span> နောက်​ဆုံး​တွင် အ​ချိန်​မ​တော်​မ​တန်​မွေး​လာ​သော​သူ​နှင့်​တူ​သည့် ငါ့​ထံ​လည်း ထင်​ရှား​ပြ​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> <span class="br-p"><br><br></span>အ​မှန်​စင်​စစ် ငါ​သည် ဘု​ရား​သ​ခင်​၏​အ​သင်း​တော်​ကို ညှဉ်း​ဆဲ​ခဲ့​<sup class="fnm"><a name="fnm6" href="#fn6">6</a></sup>သော​ကြောင့် တ​မန်​တော်​များ​ထဲ​တွင် အ​သေး​သိမ်​ဆုံး​သော​သူ​ဖြစ်​ပြီး တ​မန်​တော်​ဟု​ခေါ်​ဝေါ်​ခြင်း​ကို​ပင် မ​ခံ​ထိုက်​ပေ။</div>
<div class="v" id="v10"><span class="vn">10</span> သို့​ရာ​တွင် ဘု​ရား​သ​ခင်​၏​ကျေး​ဇူး​တော်​ကြောင့် ယ​ခု ငါ​ဖြစ်​သည့်​အ​တိုင်း ငါ​ဖြစ်​၏။ ငါ့​အ​ပေါ်​သက်​ရောက်​သော ကိုယ်​တော်​၏​ကျေး​ဇူး​တော်​သည်​လည်း အ​ချည်း​နှီး​မ​ဖြစ်​သည်​သာ​မ​က ငါ​သည် သူ​တို့​အား​လုံး​ထက် သာ​၍​ကြိုး​စား​လုပ်​ဆောင်​ခဲ့​၏။ ထို​သို့​ဆို​သော် ငါ​က​မ​ဟုတ်​ဘဲ ငါ​နှင့်​အ​တူ​ရှိ​သော ဘု​ရား​သ​ခင်​၏​ကျေး​ဇူး​တော်​က​သာ လုပ်​ဆောင်​တော်​မူ​ခြင်း​ဖြစ်​၏။<sup class="fnm"><a name="fnm7" href="#fn7">7</a></sup></div>
<div class="v" id="v11"><span class="vn">11</span> ထို့​ကြောင့် ငါ​ဖြစ်​စေ၊ ထို​သူ​တို့​ဖြစ်​စေ ထို​သို့​ဟော​ပြော​ကြ​၏။ သင်​တို့​သည်​လည်း ထို​သို့​ယုံ​ကြည်​ကြ​၏။</div>
<div class="v" id="v12"><h2>ယုံ​ကြည်​ခြင်း​အ​တွက် အ​ဓိ​က​ကျ​သော​ရှင်​ပြန်​ထ​မြောက်​ခြင်း</h2><span class="vn">12</span> <span class="br-p"><br><br></span>ခ​ရစ်​တော်​သည် သေ​သော​သူ​တို့​ထဲ​မှ ထ​မြောက်​တော်​မူ​ပြီ​ဟု ဟော​ပြော​နေ​ကြ​သည်​မှန်​လျှင် သင်​တို့​ထဲ​မှ အ​ချို့​တို့​က သေ​လွန်​သော​သူ​တို့​၏​ရှင်​ပြန်​ထ​မြောက်​ခြင်း​မ​ရှိ​ဟု အ​ဘယ်​ကြောင့်​ပြော​ဆို​ကြ​သ​နည်း။</div>
<div class="v" id="v13"><span class="vn">13</span> သေ​လွန်​သော​သူ​တို့​၏​ရှင်​ပြန်​ထ​မြောက်​ခြင်း​မ​ရှိ​လျှင် ခ​ရစ်​တော်​သည်​လည်း ထ​မြောက်​တော်​မူ​ခဲ့​မည်​မ​ဟုတ်။</div>
<div class="v" id="v14"><span class="vn">14</span> ခ​ရစ်​တော်​သည် ထ​မြောက်​တော်​မ​မူ​ခဲ့​လျှင် ငါ​တို့​၏​ဟော​ပြော​ခြင်း​သည် အ​ချည်း​နှီး​ဖြစ်​ပြီး သင်​တို့​၏​ယုံ​ကြည်​ခြင်း​သည်​လည်း အ​ချည်း​နှီး​ဖြစ်​၏။</div>
<div class="v" id="v15"><span class="vn">15</span> ထို​မျှ​မ​က ငါ​တို့​သည် ဘု​ရား​သ​ခင်​နှင့်​ပတ်​သက်​၍ မ​မှန်​သော​သက်​သေ​ထွက်​ဆို​သော​သူ​များ ဖြစ်​သွား​ကြ​လိမ့်​မည်။ အ​ဘယ်​ကြောင့်​ဆို​သော် သေ​လွန်​သော​သူ​တို့​ကို ထ​မြောက်​စေ​တော်​မ​မူ​လျှင် ဘု​ရား​သ​ခင်​ထ​မြောက်​စေ​တော်​မ​မူ​သော​ခ​ရစ်​တော်​ကို ဘု​ရား​သ​ခင်​ထ​မြောက်​စေ​တော်​မူ​ပြီ​ဟု ငါ​တို့​သက်​သေ​ခံ​နေ​ကြ​သော​ကြောင့်​ဖြစ်​၏။</div>
<div class="v" id="v16"><span class="vn">16</span> အ​ကြောင်း​မူ​ကား သေ​လွန်​သော​သူ​တို့​သည် ထ​မြောက်​ခြင်း​မ​ရှိ​လျှင် ခ​ရစ်​တော်​သည်​လည်း ထ​မြောက်​တော်​မူ​ခဲ့​မည်​မ​ဟုတ်။</div>
<div class="v" id="v17"><span class="vn">17</span> ခ​ရစ်​တော်​သည် ထ​မြောက်​တော်​မ​မူ​ခဲ့​လျှင် သင်​တို့​၏​ယုံ​ကြည်​ခြင်း​သည် အ​ချည်း​နှီး​ဖြစ်​၍ သင်​တို့​သည် မိ​မိ​တို့​အ​ပြစ်​များ​ထဲ​၌​ရှိ​နေ​ကြ​သေး​၏။</div>
<div class="v" id="v18"><span class="vn">18</span> သို့​ဖြစ်​လျှင် ခ​ရစ်​တော်​၌ အိပ်​ပျော်​သော​သူ​တို့​သည်​လည်း ပျက်​စီး​ကြ​လေ​ပြီ။</div>
<div class="v" id="v19"><span class="vn">19</span> ငါ​တို့​သည် ခ​ရစ်​တော်​၌ ယ​ခု​ဘ​ဝ​အ​တွက်​သာ မျှော်​လင့်​စ​ရာ​ရှိ​ခဲ့​လျှင် လူ​အ​ပေါင်း​တို့​ထက် ပို​၍​သ​နား​စ​ရာ​ကောင်း​သော​သူ​ဖြစ်​ပေ​လိမ့်​မည်။</div>
<div class="v" id="v20"><span class="vn">20</span> <span class="br-p"><br><br></span>ယ​ခု​မူ​ကား ခ​ရစ်​တော်​သည် သေ​သော​သူ​တို့​ထဲ​မှ ထ​မြောက်​တော်​မူ​၍ အိပ်​ပျော်​သော​သူ​တို့​တွင် အ​သီး​ဦး​ဖြစ်​တော်​မူ​ပြီ။<sup class="fnm"><a name="fnm8" href="#fn8">8</a></sup></div>
<div class="v" id="v21"><span class="vn">21</span> အ​ဘယ်​ကြောင့်​ဆို​သော် သေ​ခြင်း​သည် လူ​တစ်​ဦး​အား​ဖြင့် ဖြစ်​လာ​သ​ကဲ့​သို့ သေ​လွန်​သော​သူ​တို့​၏​ရှင်​ပြန်​ထ​မြောက်​ခြင်း​သည်​လည်း လူ​တစ်​ဦး​အား​ဖြင့် ဖြစ်​လာ​၏။</div>
<div class="v" id="v22"><span class="vn">22</span> အ​ကြောင်း​မူ​ကား လူ​အ​ပေါင်း​တို့​သည် အာ​ဒံ​အား​ဖြင့် သေ​ဆုံး​ရ​ကြ​သည့်​နည်း​တူ လူ​အ​ပေါင်း​တို့​သည် ခ​ရစ်​တော်​အား​ဖြင့် အ​သက်​ရှင်​စေ​ခြင်း​ကို​ခံ​ရ​ကြ​လိမ့်​မည်။</div>
<div class="v" id="v23"><span class="vn">23</span> သို့​သော် တစ်​ဦး​စီ​၌ မိ​မိ​အ​လှည့်​ရှိ​၍ ခ​ရစ်​တော်​သည် အ​သီး​ဦး​ဖြစ်​တော်​မူ​၏။<sup class="fnm"><a name="fnm9" href="#fn9">9</a></sup> ထို့​နောက် ခ​ရစ်​တော်​နှင့်​ဆိုင်​သော​သူ​တို့​သည် ကိုယ်​တော်​ကြွ​လာ​တော်​မူ​သော​အ​ခါ ထ​မြောက်​ကြ​လိမ့်​မည်။<sup class="fnm"><a name="fnm10" href="#fn10">10</a></sup></div>
<div class="v" id="v24"><span class="vn">24</span> ထို့​နောက် အ​ဆုံး​သည်​ရောက်​လာ​လိမ့်​မည်။ ထို​အ​ခါ ကိုယ်​တော်​သည် အုပ်​ချုပ်​မှု​ရှိ​သ​မျှ၊ တန်​ခိုး​နှင့်​အာ​ဏာ​စက်​ရှိ​သ​မျှ​တို့​ကို​ဖျက်​ဆီး​၍ နိုင်​ငံ​တော်​ကို ခ​မည်း​တော်​ဘု​ရား​သ​ခင်​ထံ​သို့ အပ်​နှံ​တော်​မူ​လိမ့်​မည်။</div>
<div class="v" id="v25"><span class="vn">25</span> အ​ကြောင်း​မူ​ကား ရန်​သူ​အ​ပေါင်း​တို့​ကို ကိုယ်​တော်​၏​ခြေ​ဖ​ဝါး​အောက်​၌​ချ​ထား​သည်​အ​ထိ ကိုယ်​တော်​သည်​အုပ်​စိုး​ရ​မည်​ဖြစ်​၏။<sup class="fnm"><a name="fnm11" href="#fn11">11</a></sup></div>
<div class="v" id="v26"><span class="vn">26</span> ဖျက်​ဆီး​ခြင်း​ခံ​ရ​မည့် နောက်​ဆုံး​ရန်​သူ​မှာ သေ​ခြင်း​ဖြစ်​၏။</div>
<div class="v" id="v27"><span class="vn">27</span> အ​ကြောင်း​မူ​ကား “ဘု​ရား​သ​ခင်​သည် အ​ရာ​ခပ်​သိမ်း​တို့​ကို ကိုယ်​တော်​၏​ခြေ​ဖ​ဝါး​အောက်​၌​ချ​ထား​၍ နာ​ခံ​စေ​တော်​မူ​၏။”<sup class="fnm"><a name="fnm12" href="#fn12">12</a></sup> အ​ရာ​ခပ်​သိမ်း​တို့​ကို နာ​ခံ​စေ​တော်​မူ​၏​ဟု ဆို​ရာ​တွင် အ​ရာ​ခပ်​သိမ်း​တို့​ကို ကိုယ်​တော်​အား နာ​ခံ​စေ​တော်​မူ​သော​အ​ရှင်​သည် ထို​အ​ရာ​များ​ထဲ​၌​မ​ပါ​ကြောင်း ထင်​ရှား​၏။</div>
<div class="v" id="v28"><span class="vn">28</span> အ​ရာ​ခပ်​သိမ်း​တို့​ကို ကိုယ်​တော်​အား နာ​ခံ​စေ​တော်​မူ​သော​အ​ခါ သား​တော်​ကိုယ်​တိုင်​သည်​လည်း အ​ရာ​ခပ်​သိမ်း​တို့​ကို မိ​မိ​အား​နာ​ခံ​စေ​တော်​မူ​သော​အ​ရှင်​ကို နာ​ခံ​တော်​မူ​လိမ့်​မည်။ ဤ​သည်​ကား ဘု​ရား​သ​ခင်​သည် အ​လုံး​စုံ​တို့​၌ အ​လုံး​စုံ​ဖြစ်​တော်​မူ​မည့်​အ​ကြောင်း​တည်း။</div>
<div class="v" id="v29"><span class="vn">29</span> <span class="br-p"><br><br></span>သို့​ဖြစ်​လျှင် သေ​လွန်​သော​သူ​တို့​၏​ကိုယ်​စား ဗတ္တိ​ဇံ​ခံ​သော​သူ​တို့​သည် အ​ဘယ်​ကြောင့် ထို​သို့​ပြု​ရ​ကြ​သ​နည်း။ သေ​လွန်​သော​သူ​တို့​သည် ထ​မြောက်​ခြင်း​အ​လျှင်း​မ​ရှိ​လျှင် အ​ဘယ်​ကြောင့် သူ​တို့​<sup class="fnm"><a name="fnm13" href="#fn13">13</a></sup>ကိုယ်​စား ဗတ္တိ​ဇံ​ခံ​စ​ရာ​ရှိ​သ​နည်း။</div>
<div class="v" id="v30"><span class="vn">30</span> ငါ​တို့​သည်​လည်း အ​ဘယ်​ကြောင့် အန္တ​ရာယ်​နှင့် အ​စဉ်​အ​မြဲ​ရင်​ဆိုင်​နေ​ရ​သ​နည်း။</div>
<div class="v" id="v31"><span class="vn">31</span> ညီ​အစ်​ကို​တို့၊ ငါ​တို့​သ​ခင်​ခ​ရစ်​တော်​ယေ​ရှု​၌ သင်​တို့​ကြောင့် ငါ​ရ​ရှိ​သော​ဝါ​ကြွား​ဝမ်း​မြောက်​ခြင်း​ကို​တိုင်​တည်​၍ “ငါ​သည် နေ့​တိုင်း​သေ​နေ​ရ​၏”​ဟု ငါ​ဆို​၏။</div>
<div class="v" id="v32"><span class="vn">32</span> ငါ​သည် လူ့​သ​ဘော​ဖြင့် ဧ​ဖက်​မြို့​၌ သား​ရဲ​တို့​နှင့်​တိုက်​ခိုက်​ခဲ့​သည်​ဆို​လျှင် ငါ့​အ​တွက် မည်​သည့်​အ​ကျိုး​ရှိ​မည်​နည်း။ သေ​လွန်​သော​သူ​တို့​သည် ထ​မြောက်​ခြင်း​မ​ရှိ​လျှင် ငါ​တို့​သည် မ​နက်​ဖြန်​သေ​ရ​ကြ​မည်​ဖြစ်​၍ စား​လျက်​သောက်​လျက်​နေ​ကြ​ကုန်​စို့။<sup class="fnm"><a name="fnm14" href="#fn14">14</a></sup></div>
<div class="v" id="v33"><span class="vn">33</span> အ​ယူ​မ​လွဲ​ကြ​နှင့်။ မ​ကောင်း​သော​အ​ပေါင်း​အ​ဖော်​တို့​သည် ကောင်း​သော​အ​ကျင့်​စာ​ရိတ္တ​ကို ပျက်​စီး​စေ​ကြ​၏။</div>
<div class="v" id="v34"><span class="vn">34</span> အ​မြင်​မှန်​ရ​ကြ​လော့။ အ​ပြစ်​ကို​မ​ပြု​ကြ​နှင့်။ အ​ကြောင်း​မူ​ကား အ​ချို့​သော​သူ​တို့​သည် ဘု​ရား​သ​ခင်​နှင့်​ပတ်​သက်​၍ အ​သိ​ဉာဏ်​ကင်း​မဲ့​ကြ​၏။ သင်​တို့​ကို​အ​ရှက်​ရ​စေ​ရန် ဤ​သို့​ငါ​ပြော​၏။</div>
<div class="v" id="v35"><h2>ရှင်​ပြန်​ထ​မြောက်​သော ကိုယ်​ခန္ဓာ​၏​သ​ဘော​သ​ဘာ​၀</h2><span class="vn">35</span> <span class="br-p"><br><br></span>သို့​သော် လူ​အ​ချို့​တို့​က “သေ​လွန်​သော​သူ​တို့​သည် မည်​သို့​ထ​မြောက်​ကြ​မည်​နည်း။ မည်​သို့​သော​ကိုယ်​ခန္ဓာ​ဖြင့် ပေါ်​လာ​ကြ​မည်​နည်း”​ဟု မေး​မြန်း​ကြ​လိမ့်​မည်။</div>
<div class="v" id="v36"><span class="vn">36</span> အ​ချင်း​လူ​မိုက်၊ သင်​စိုက်​ပျိုး​သော​အ​ရာ​သည် မ​ပျက်​လျှင် ရှင်​သန်​လာ​မည်​မ​ဟုတ်။<sup class="fnm"><a name="fnm15" href="#fn15">15</a></sup></div>
<div class="v" id="v37"><span class="vn">37</span> သင်​စိုက်​ပျိုး​သော​အ​ရာ​သည်​လည်း နောက်​ဖြစ်​လာ​မည့်​ကိုယ်​ထည်​ကို စိုက်​ပျိုး​သည်​မ​ဟုတ်​ဘဲ ဂျုံ သို့​မ​ဟုတ် အ​ခြား​သီး​နှံ​၏​အ​စေ့​သက်​သက်​ကို​သာ စိုက်​ပျိုး​၏။</div>
<div class="v" id="v38"><span class="vn">38</span> သို့​သော် ဘု​ရား​သ​ခင်​သည် အ​လို​တော်​ရှိ​သည့်​အ​တိုင်း ထို​အ​စေ့​အား ကိုယ်​ထည်​ကို​ပေး​တော်​မူ​၍ အ​စေ့​တစ်​စေ့​စီ​အား မိ​မိ​အ​မျိုး​အ​စား​အ​လိုက် ကိုယ်​ထည်​ကို​ပေး​တော်​မူ​၏။</div>
<div class="v" id="v39"><span class="vn">39</span> အ​သား​အား​လုံး​သည် တစ်​မျိုး​တည်း​မ​ဟုတ်။ လူ​တို့​၏​အ​သား​သည် တစ်​မျိုး၊ တိ​ရစ္ဆာန်​တို့​၏​အ​သား​သည်​လည်း တစ်​မျိုး၊ ကျေး​ငှက်​တို့​၏​အ​သား​သည်​လည်း တစ်​မျိုး၊ ငါး​တို့​၏​အ​သား​သည်​လည်း တစ်​မျိုး​ဖြစ်​၏။</div>
<div class="v" id="v40"><span class="vn">40</span> ကောင်း​ကင်​ကိုယ်​ခန္ဓာ​များ​ရှိ​၍ မြေ​ကြီး​ကိုယ်​ခန္ဓာ​များ​လည်း​ရှိ​၏။ သို့​သော် ကောင်း​ကင်​ကိုယ်​ခန္ဓာ​၏​ဘုန်း​အ​သ​ရေ​သည် တစ်​မျိုး​ဖြစ်​၍ မြေ​ကြီး​ကိုယ်​ခန္ဓာ​၏​ဘုန်း​အ​သ​ရေ​သည်​လည်း တစ်​မျိုး​ဖြစ်​၏။</div>
<div class="v" id="v41"><span class="vn">41</span> နေ​၏​ဘုန်း​အ​သ​ရေ​သည် တစ်​မျိုး၊ လ​၏​ဘုန်း​အ​သ​ရေ​သည်​လည်း တစ်​မျိုး၊ ကြယ်​များ​၏​ဘုန်း​အ​သ​ရေ​သည်​လည်း တစ်​မျိုး​ဖြစ်​၏။ ကြယ်​တစ်​လုံး​ချင်း​၏​ဘုန်း​အ​သ​ရေ​သည်​လည်း ခြား​နား​ကြ​၏။</div>
<div class="v" id="v42"><span class="vn">42</span> သေ​လွန်​သော​သူ​တို့​၏​ရှင်​ပြန်​ထ​မြောက်​ခြင်း​သည်​လည်း ထို​နည်း​တူ​ဖြစ်​၏။ ဖောက်​ပြန်​ပျက်​စီး​တတ်​သော​အ​ရာ​အ​ဖြစ် စိုက်​ပျိုး​ခြင်း​ခံ​ရ​၍ ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​အ​ဖြစ် ထ​မြောက်​စေ​ခြင်း​ကို​ခံ​ရ​၏။</div>
<div class="v" id="v43"><span class="vn">43</span> အ​သ​ရေ​မ​ရှိ​သော​အ​ရာ​အ​ဖြစ် စိုက်​ပျိုး​ခြင်း​ခံ​ရ​၍ ဘုန်း​အ​သ​ရေ​နှင့်​ပြည့်​စုံ​သော​အ​ရာ​အ​ဖြစ် ထ​မြောက်​စေ​ခြင်း​ကို​ခံ​ရ​၏။ အား​နည်း​သော​အ​ရာ​အ​ဖြစ် စိုက်​ပျိုး​ခြင်း​ခံ​ရ​၍ ခွန်​အား​နှင့်​ပြည့်​စုံ​သော​အ​ရာ​အ​ဖြစ် ထ​မြောက်​စေ​ခြင်း​ကို​ခံ​ရ​၏။</div>
<div class="v" id="v44"><span class="vn">44</span> ဇာ​တိ​ကိုယ်​ခန္ဓာ​အ​ဖြစ် စိုက်​ပျိုး​ခြင်း​ခံ​ရ​၍ ဝိ​ညာဉ်​ကိုယ်​ခန္ဓာ​အ​ဖြစ် ထ​မြောက်​စေ​ခြင်း​ကို​ခံ​ရ​၏။ ဇာ​တိ​ကိုယ်​ခန္ဓာ​ရှိ​လျှင် ဝိ​ညာဉ်​ကိုယ်​ခန္ဓာ​လည်း​ရှိ​၏။</div>
<div class="v" id="v45"><span class="vn">45</span> ထို့​ကြောင့် ကျမ်း​စာ​၌ “ပ​ထ​မ​လူ​အာ​ဒံ​သည် အ​သက်​ရှင်​သော​သူ​ဖြစ်​လာ​၏”​<sup class="fnm"><a name="fnm16" href="#fn16">16</a></sup>ဟု ရေး​ထား​၏။ နောက်​ဆုံး​အာ​ဒံ​သည် အ​သက်​ကို​ရ​ရှိ​စေ​သော​ဝိ​ညာဉ်​ဖြစ်​၏။</div>
<div class="v" id="v46"><span class="vn">46</span> သို့​သော် ဝိ​ညာဉ်​နှင့်​ဆိုင်​သော​အ​ရာ​သည် ဦး​စွာ​ဖြစ်​သည်​မ​ဟုတ်။ ဇာ​တိ​နှင့်​ဆိုင်​သော​အ​ရာ​ဖြစ်​ပြီး​မှ ဝိ​ညာဉ်​နှင့်​ဆိုင်​သော​အ​ရာ​သည် ဖြစ်​ပေါ်​လာ​၏။</div>
<div class="v" id="v47"><span class="vn">47</span> ပ​ထ​မ​လူ​သည် မြေ​ကြီး​မှ​ဖြစ်​၍ မြေ​မှုန့်​နှင့်​ဆိုင်​၏။<sup class="fnm"><a name="fnm17" href="#fn17">17</a></sup> ဒု​တိ​ယ​လူ​သည် ကောင်း​ကင်​မှ​ဖြစ်​၏။<sup class="fnm"><a name="fnm18" href="#fn18">18</a></sup></div>
<div class="v" id="v48"><span class="vn">48</span> မြေ​မှုန့်​နှင့်​ဆိုင်​သော​သူ​သည် မြေ​မှုန့်​နှင့်​ဆိုင်​သော​သူ​ကဲ့​သို့​ဖြစ်​၏။ ကောင်း​ကင်​နှင့်​ဆိုင်​သော​သူ​မူ​ကား ကောင်း​ကင်​နှင့်​ဆိုင်​သော​သူ​ကဲ့​သို့​ဖြစ်​၏။</div>
<div class="v" id="v49"><span class="vn">49</span> ငါ​တို့​သည် မြေ​မှုန့်​နှင့်​ဆိုင်​သော​သူ​၏​ပုံ​သဏ္ဌာန်​ကို​ဆောင်​သ​ကဲ့​သို့ ကောင်း​ကင်​နှင့်​ဆိုင်​သော​သူ​၏​ပုံ​သဏ္ဌာန်​ကို​လည်း ဆောင်​ရ​ကြ​လိမ့်​မည်။</div>
<div class="v" id="v50"><h2>အောင်​ပွဲ​ခံ​သော​ရှင်​ပြန်​ထ​မြောက်​ခြင်း</h2><span class="vn">50</span> <span class="br-p"><br><br></span>ညီ​အစ်​ကို​တို့၊ ငါ​ဆို​သည်​ကား အ​သွေး​အ​သား​သည် ဘု​ရား​သ​ခင်​၏​နိုင်​ငံ​တော်​ကို အ​မွေ​ဆက်​ခံ​၍​မ​ရ​နိုင်။<sup class="fnm"><a name="fnm19" href="#fn19">19</a></sup> ဖောက်​ပြန်​ပျက်​စီး​တတ်​သော​အ​ရာ​သည်​လည်း ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​ကို အ​မွေ​ဆက်​ခံ​၍​မ​ရ​နိုင်။</div>
<div class="v" id="v51"><span class="vn">51</span> နား​ထောင်​ကြ​လော့။ ငါ​သည် သင်​တို့​အား လျှို့​ဝှက်​နက်​နဲ​သော​အ​ရာ​ကို ပြော​ဦး​မည်။ ငါ​တို့​အား​လုံး​သည် အိပ်​ပျော်​ကြ​ရ​မည်​မ​ဟုတ်။</div>
<div class="v" id="v52"><span class="vn">52</span> သို့​သော် နောက်​ဆုံး​သော​တံ​ပိုး​ခ​ရာ​မှုတ်​ချိန်​၌ မျက်​စိ​တစ်​မှိတ်​အ​တွင်း တစ်​ခ​ဏ​ချင်း​တွင် ငါ​တို့​အား​လုံး​သည် ပြောင်း​လဲ​ခြင်း​သို့​ရောက်​ရ​ကြ​လိမ့်​မည်။ အ​ကြောင်း​မူ​ကား တံ​ပိုး​ခ​ရာ​မှုတ်​သော​အ​ခါ သေ​လွန်​သော​သူ​တို့​သည် ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​အ​ဖြစ် ထ​မြောက်​စေ​ခြင်း​ကို​ခံ​ရ​ကြ​လိမ့်​မည်။<sup class="fnm"><a name="fnm20" href="#fn20">20</a></sup> ငါ​တို့​သည်​လည်း ပြောင်း​လဲ​ခြင်း​သို့​ရောက်​ရ​ကြ​လိမ့်​မည်။</div>
<div class="v" id="v53"><span class="vn">53</span> အ​ဘယ်​ကြောင့်​ဆို​သော် ဤ​ဖောက်​ပြန်​ပျက်​စီး​တတ်​သော​အ​ရာ​သည် ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​ကို ဝတ်​ဆင်​ရ​မည်​ဖြစ်​၍ ဤ​သေ​တတ်​သော​အ​ရာ​သည် သေ​ခြင်း​နှင့်​ကင်း​သော​အ​ရာ​ကို ဝတ်​ဆင်​ရ​မည်​ဖြစ်​၏။</div>
<div class="v" id="v54"><span class="vn">54</span> ဤ​ဖောက်​ပြန်​ပျက်​စီး​တတ်​သော​အ​ရာ​သည် ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​ကို​ဝတ်​ဆင်​၍ ဤ​သေ​တတ်​သော​အ​ရာ​သည် သေ​ခြင်း​နှင့်​ကင်း​သော​အ​ရာ​ကို ဝတ်​ဆင်​သော​အ​ခါ “သေ​ခြင်း​သည် အောင်​မြင်​ခြင်း​၌ နစ်​မြုပ်​လေ​ပြီ”​<sup class="fnm"><a name="fnm21" href="#fn21">21</a></sup>ဟု ရေး​ထား​သော ကျမ်း​စ​ကား​ပြည့်​စုံ​လိမ့်​မည်။</div>
<div class="v" id="v55"><span class="vn">55</span> “အို သေ​ခြင်း၊ သင်​၏​အောင်​မြင်​ခြင်း​သည် အ​ဘယ်​မှာ​ရှိ​သ​နည်း။ အို သေ​ခြင်း<sup class="fnm"><a name="fnm22" href="#fn22">22</a></sup>၊ သင်​၏​အ​ဆိပ်​ဆူး​သည် အ​ဘယ်​မှာ​ရှိ​သ​နည်း။”<sup class="fnm"><a name="fnm23" href="#fn23">23</a></sup></div>
<div class="v" id="v56"><span class="vn">56</span> သေ​ခြင်း​၏​အ​ဆိပ်​ဆူး​သည် အ​ပြစ်​ဖြစ်​၍<sup class="fnm"><a name="fnm24" href="#fn24">24</a></sup> အ​ပြစ်​၏​တန်​ခိုး​သည် ပ​ညတ်​တ​ရား​ဖြစ်​၏။</div>
<div class="v" id="v57"><span class="vn">57</span> သို့​သော် ငါ​တို့​သ​ခင်​ယေ​ရှု​ခ​ရစ်​တော်​အား​ဖြင့် ငါ​တို့​အား အောင်​မြင်​ခြင်း​ကို​ပေး​တော်​မူ​သော ဘု​ရား​သ​ခင်​၏​ကျေး​ဇူး​တော်​ကို​ချီး​မွမ်း​၏။</div>
<div class="v" id="v58"><span class="vn">58</span> <span class="br-p"><br><br></span>ထို့​ကြောင့် ငါ​ချစ်​သော​ညီ​အစ်​ကို​တို့၊ သ​ခင်​ဘု​ရား​၌ သင်​တို့​၏​ကြိုး​ပမ်း​အား​ထုတ်​မှု​သည် အ​ချည်း​နှီး​မ​ဖြစ်​ကြောင်း​သိ​မှတ်​၍ ခိုင်​မြဲ​စွာ​ရပ်​တည်​လျက် ဖောက်​ပြန်​ရွေ့​လျော​ခြင်း​မ​ရှိ​ဘဲ သ​ခင်​ဘု​ရား​၏​အ​မှု​တော်​ကို အ​စဉ်​အ​မြဲ စွမ်း​စွမ်း​တ​မံ​ဆောင်​ရွက်​ကြ​လော့။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၄:၂၅၊ ၅:၆၊ ၈။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၆:၂၁၊ ၁၇:၂၃၊ ၂၀:၁၈-၁၉၊ မာ ၈:၃၁၊ ၉:၃၁၊ လု ၉:၂၂၊ ၁၈:၃၃၊ ၂၄:၇၊ ၄၆၊ တ ၂:၂၃-၂၄၊ ၃၂၊ ၁၀:၃၉-၄၀၊ ရော ၈:၃၄။ ဆာ ၁၆:၁၀၊ ဟေ​ရှာ ၅၃:၂-၁၂၊ ဟော ၆:၂။</div>
<div class="fn"><sup class="fnt"><a name="fn3" href="#fnm3">3</a></sup> လု ၂၄:၃၄။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၈:၁၆-၁၇၊ မာ ၁၆:၁၄၊ လု ၂၄:၃၆၊ ယော ၂၀:၁၉၊ ၂၆။</div>
<div class="fn"><sup class="fnt"><a name="fn5" href="#fnm5">5</a></sup> တ ၉:၃-၆။</div>
<div class="fn"><sup class="fnt"><a name="fn6" href="#fnm6">6</a></sup> တ ၈:၃။</div>
<div class="fn"><sup class="fnt"><a name="fn7" href="#fnm7">7</a></sup> ၂ကော ၃:၅၊ ကော ၁:၂၉။</div>
<div class="fn"><sup class="fnt"><a name="fn8" href="#fnm8">8</a></sup> ၁ကော ၁၅:၂၃၊ ကော ၁:၁၈၊ ဗျာ ၁:၅။</div>
<div class="fn"><sup class="fnt"><a name="fn9" href="#fnm9">9</a></sup> ၁ကော ၁၅:၂၀၊ ကော ၁:၁၈၊ ဗျာ ၁:၅။</div>
<div class="fn"><sup class="fnt"><a name="fn10" href="#fnm10">10</a></sup> ၁သက် ၄:၁၆။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၁၁၀:၁။</div>
<div class="fn"><sup class="fnt"><a name="fn12" href="#fnm12">12</a></sup> (ဆာ ၈:၆၊ ဟေ ၂:၈)</div>
<div class="fn"><sup class="fnt"><a name="fn13" href="#fnm13">13</a></sup> အ​ချို့​မူ​ရင်း​ကျမ်း​၌ “သေ​လွန်​သော​သူ​တို့”</div>
<div class="fn"><sup class="fnt"><a name="fn14" href="#fnm14">14</a></sup> ဟေ​ရှာ ၂၂:၁၃။</div>
<div class="fn"><sup class="fnt"><a name="fn15" href="#fnm15">15</a></sup> ယော ၁၂:၂၄</div>
<div class="fn"><sup class="fnt"><a name="fn16" href="#fnm16">16</a></sup> (က ၂:၇)</div>
<div class="fn"><sup class="fnt"><a name="fn17" href="#fnm17">17</a></sup> က ၂:၇။</div>
<div class="fn"><sup class="fnt"><a name="fn18" href="#fnm18">18</a></sup> အ​ချို့​မူ​ရင်း​ကျမ်း​၌ “ကောင်း​ကင်​မှ​ဖြစ်​တော်​မူ​သော သ​ခင်​ဖြစ်​၏”</div>
<div class="fn"><sup class="fnt"><a name="fn19" href="#fnm19">19</a></sup> ဂ​လ ၅:၁၉-၂၁။</div>
<div class="fn"><sup class="fnt"><a name="fn20" href="#fnm20">20</a></sup> မ ၂၄:၃၁၊ ယော ၅:၂၅၊ ၁သက် ၄:၁၆။</div>
<div class="fn"><sup class="fnt"><a name="fn21" href="#fnm21">21</a></sup> (ဟေ​ရှာ ၂၅:၈)</div>
<div class="fn"><sup class="fnt"><a name="fn22" href="#fnm22">22</a></sup> အ​ချို့​မူ​ရင်း​ကျမ်း​၌ “မ​ရ​ဏာ​နိုင်​ငံ”</div>
<div class="fn"><sup class="fnt"><a name="fn23" href="#fnm23">23</a></sup> (ဟော ၁၃:၁၄)</div>
<div class="fn"><sup class="fnt"><a name="fn24" href="#fnm24">24</a></sup> ရော ၅:၁၂၊ ၆:၂၃၊ ယာ ၁:၁၅။</div>
</div>
<!-- PARSED ABOVE; EDITING MAY BREAK PARSER -->
</body></html>