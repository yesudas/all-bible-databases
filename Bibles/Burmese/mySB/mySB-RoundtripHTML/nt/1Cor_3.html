<html><head>
<meta http-equiv="Content-Type" content="text/html;charset=utf-8" />
<title>1Cor 3 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 3);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> <a href="1Cor_2.html">2</a> <b>3</b> <a href="1Cor_4.html">4</a> <a href="1Cor_5.html">5</a> ... <a href="1Cor_16.html">16</a> </div><hr>
<h1>1Cor 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရင့်​ကျက်​မှု​မ​ရှိ​ခြင်း​ပြဿ​နာ</h2><span class="vn">1</span> <span class="br-p"><br><br></span>သို့​သော် ညီ​အစ်​ကို​တို့၊ ငါ​သည် သင်​တို့​ကို ဝိ​ညာဉ်​သ​ဘော​ရှိ​သော​သူ​များ​ကဲ့​သို့ ဟော​ပြော​၍​မ​ရ​ဘဲ သွေး​သား​ဇာ​တိ​၌​ရှိ​သော​သူ​များ​ကဲ့​သို့​လည်း​ကောင်း၊ ခ​ရစ်​တော်​၌ က​လေး​သူ​ငယ်​များ​ကဲ့​သို့​လည်း​ကောင်း ဟော​ပြော​ရ​၏။</div>
<div class="v" id="v2"><span class="vn">2</span> သင်​တို့​သည် မာ​သော​အ​စာ​ကို မ​စား​နိုင်​ကြ​သေး​သော​ကြောင့် ၎င်း​ကို​မ​ကျွေး​ဘဲ နို့​ကို​သာ ငါ​တိုက်​ရ​၏။ ယ​ခု​တိုင်​အောင် သင်​တို့​သည် မာ​သော​အ​စာ​ကို မ​စား​နိုင်​ကြ​သေး။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> အ​ကြောင်း​မူ​ကား သင်​တို့​သည် သွေး​သား​ဇာ​တိ​၌​ရှိ​သော​သူ​များ​ဖြစ်​ကြ​သေး​၏။ သင်​တို့​ကြား​၌ မ​နာ​လို​ခြင်း​နှင့်​ပ​ဋိ​ပက္ခ​ဖြစ်​ခြင်း​<sup class="fnm"><a name="fnm2" href="#fn2">2</a></sup>ရှိ​ကြ​သည်​မှာ သင်​တို့​သည် သွေး​သား​ဇာ​တိ​၌​ရှိ​သူ​များ​ဖြစ်​ကြ​ပြီး သာ​မန်​လူ​သား​အ​တိုင်း အ​သက်​ရှင်​လျှောက်​လှမ်း​နေ​ကြ​သော​ကြောင့်​မ​ဟုတ်​လော။</div>
<div class="v" id="v4"><span class="vn">4</span> အ​ကြောင်း​မူ​ကား တစ်​ဦး​က “ငါ​သည် ပေါ​လု​တ​ပည့်​ဖြစ်​သည်”​ဟု ပြော​လျက် အ​ခြား​တစ်​ဦး​က “ငါ​သည် အာ​ပေါ​လု​တ​ပည့်​ဖြစ်​သည်”​ဟု ပြော​နေ​ကြ​လျှင် သင်​တို့​သည် သာ​မန်​လူ​သား​<sup class="fnm"><a name="fnm3" href="#fn3">3</a></sup>များ​ပင် ဖြစ်​ကြ​သည်​မ​ဟုတ်​လော။<sup class="fnm"><a name="fnm4" href="#fn4">4</a></sup></div>
<div class="v" id="v5"><h2>ဘု​ရား​သ​ခင်​ကို​အ​စေ​ခံ​သော​သူ​တို့​၏​အ​ခန်း​ကဏ္ဍ</h2><span class="vn">5</span> <span class="br-p"><br><br></span>သို့​ဖြစ်​လျှင် အာ​ပေါ​လု​ကား မည်​သူ​နည်း။ ပေါ​လု​ကား မည်​သူ​နည်း။ သူ​တို့​သည် မိ​မိ​တို့​တစ်​ဦး​စီ​အား ထာ​ဝ​ရ​ဘု​ရား​ပေး​အပ်​တော်​မူ​သည့်​အ​တိုင်း သင်​တို့​ကို ယုံ​ကြည်​ခြင်း​သို့​ပို့​ဆောင်​ပေး​သော အ​မှု​တော်​ဆောင်​များ​ဖြစ်​ကြ​၏။</div>
<div class="v" id="v6"><span class="vn">6</span> ငါ​သည် စိုက်​ပျိုး​၏။ အာ​ပေါ​လု​သည် ရေ​လောင်း​၏။ သို့​သော် ကြီး​ထွား​စေ​တော်​မူ​သော​အ​ရှင်​ကား ဘု​ရား​သ​ခင်​ပေ​တည်း။</div>
<div class="v" id="v7"><span class="vn">7</span> ထို့​ကြောင့် စိုက်​ပျိုး​သော​သူ​ဖြစ်​စေ၊ ရေ​လောင်း​သော​သူ​ဖြစ်​စေ ပ​ဓာ​န​မ​ဟုတ်။ ကြီး​ထွား​စေ​တော်​မူ​သော ဘု​ရား​သ​ခင်​သာ​လျှင် ပ​ဓာ​န​ဖြစ်​တော်​မူ​၏။</div>
<div class="v" id="v8"><span class="vn">8</span> စိုက်​ပျိုး​သော​သူ​နှင့်​ရေ​လောင်း​သော​သူ​တို့​သည် တစ်​လုံး​တစ်​ဝ​တည်း​ဖြစ်​ကြ​ပြီး အ​သီး​သီး​တို့​သည် မိ​မိ​ကြိုး​ပမ်း​အား​ထုတ်​သည့်​အ​တိုင်း ဆု​လာဘ်​ကို​ရ​ရှိ​ကြ​လိမ့်​မည်။</div>
<div class="v" id="v9"><span class="vn">9</span> အ​ကြောင်း​မူ​ကား ငါ​တို့​သည် ဘု​ရား​သ​ခင်​၏​လုပ်​ဖော်​ဆောင်​ဖက်​များ​ဖြစ်​ကြ​၏။ သင်​တို့​သည် ဘု​ရား​သ​ခင်​၏​ဥ​ယျာဉ်၊ ဘု​ရား​သ​ခင်​၏​အ​ဆောက်​အ​အုံ​ဖြစ်​ကြ​၏။</div>
<div class="v" id="v10"><span class="vn">10</span> ငါ့​အား ဘု​ရား​သ​ခင်​ပေး​အပ်​တော်​မူ​သော ကျေး​ဇူး​တော်​နှင့်​အ​ညီ ပ​ညာ​ရှိ​သော​ဗိ​သု​ကာ​ကဲ့​သို့ ငါ​သည် အုတ်​မြစ်​ကို​ချ​ထား​ခဲ့​ပြီး အ​ခြား​သော​သူ​သည် ၎င်း​အ​ပေါ်​တွင်​တည်​ဆောက်​၏။ သို့​သော် မည်​ကဲ့​သို့​တည်​ဆောက်​သည်​ကို လူ​တိုင်း​သ​တိ​ပြု​ရ​မည်။</div>
<div class="v" id="v11"><span class="vn">11</span> အ​ကြောင်း​မူ​ကား ယေ​ရှု​ခ​ရစ်​တော်​တည်း​ဟူ​သော ချ​ထား​ပြီး​ဖြစ်​သည့်​အုတ်​မြစ်​မှ​တစ်​ပါး အ​ခြား​သော​အုတ်​မြစ်​ကို မည်​သူ​မျှ​မ​ချ​နိုင်။</div>
<div class="v" id="v12"><span class="vn">12</span> တစ်​စုံ​တစ်​ဦး​သည် ထို​အုတ်​မြစ်​ပေါ်​တွင် ရွှေ၊ ငွေ၊ ကျောက်​မျက်​ရ​တ​နာ၊ သစ်​သား၊ မြက်​ခြောက်၊ ကောက်​ရိုး​တို့​ဖြင့် တည်​ဆောက်​လျှင်</div>
<div class="v" id="v13"><span class="vn">13</span> ထို​သူ​ပြု​လုပ်​သော​အ​ရာ​သည် ထင်​ရှား​လာ​လိမ့်​မည်။ အ​ကြောင်း​မူ​ကား ထို​နေ့​ရက်​သည် ၎င်း​ကို​ထင်​ရှား​စေ​လိမ့်​မည်။ အ​ဘယ်​ကြောင့်​ဆို​သော် ထို​နေ့​ရက်​သည် မီး​အား​ဖြင့်​ပေါ်​ထွန်း​လာ​၍ လူ​တစ်​ဦး​စီ​ပြု​လုပ်​သော​အ​ရာ​သည် မည်​ကဲ့​သို့​ပြု​လုပ်​ထား​သည်​ကို မီး​သည်​စစ်​ဆေး​လိမ့်​မည်။</div>
<div class="v" id="v14"><span class="vn">14</span> တစ်​စုံ​တစ်​ဦး​တည်​ဆောက်​ပြု​လုပ်​သော​အ​ရာ​သည် တည်​မြဲ​လျှင် ထို​သူ​သည် ဆု​လာဘ်​ကို​ရ​ရှိ​လိမ့်​မည်။</div>
<div class="v" id="v15"><span class="vn">15</span> တစ်​စုံ​တစ်​ဦး​ပြု​လုပ်​သော​အ​ရာ​သည် လောင်​ကျွမ်း​သွား​ပါ​က ထို​သူ​သည် ဆုံး​ရှုံး​မှု​ကို​ခံ​စား​ရ​လိမ့်​မည်။ သို့​သော် သူ​ကိုယ်​တိုင်​မူ​ကား မီး​ထဲ​မှ​လွတ်​သော​သူ​ကဲ့​သို့ ကယ်​တင်​ခြင်း​ခံ​ရ​လိမ့်​မည်။</div>
<div class="v" id="v16"><span class="vn">16</span> <span class="br-p"><br><br></span>သင်​တို့​သည် ဘု​ရား​သ​ခင်​၏​ဗိ​မာန်​တော်​ဖြစ်​ကြ​ပြီး ဘု​ရား​သ​ခင်​၏​ဝိ​ညာဉ်​တော်​သည် သင်​တို့​အ​ထဲ​၌​ကိန်း​ဝပ်​တော်​မူ​ကြောင်း​ကို သင်​တို့​မ​သိ​ကြ​သ​လော။<sup class="fnm"><a name="fnm5" href="#fn5">5</a></sup></div>
<div class="v" id="v17"><span class="vn">17</span> မည်​သူ​မ​ဆို ဘု​ရား​သ​ခင်​၏​ဗိ​မာန်​တော်​ကို​ဖျက်​ဆီး​လျှင် ဘု​ရား​သ​ခင်​သည် သူ့​ကို​ဖျက်​ဆီး​တော်​မူ​လိမ့်​မည်။ အ​ကြောင်း​မူ​ကား ဘု​ရား​သ​ခင်​၏​ဗိ​မာန်​တော်​သည် သန့်​ရှင်း​၍ သင်​တို့​သည် ထို​ဗိ​မာန်​တော်​ဖြစ်​ကြ​၏။</div>
<div class="v" id="v18"><h2>လော​က​ဉာဏ်​ပ​ညာ​၏​မိုက်​မဲ​ခြင်း</h2><span class="vn">18</span> <span class="br-p"><br><br></span>မည်​သူ​မျှ ကိုယ့်​ကိုယ်​ကိုယ်​မ​လှည့်​ဖြား​စေ​နှင့်။<sup class="fnm"><a name="fnm6" href="#fn6">6</a></sup> သင်​တို့​တွင် တစ်​စုံ​တစ်​ဦး​က မိ​မိ​သည် ဤ​လော​က​၌ ပ​ညာ​ရှိ​ဖြစ်​သည်​ဟု​ထင်​မှတ်​လျှင် ထို​သူ​သည် ပ​ညာ​ရှိ​ဖြစ်​နိုင်​ရန် မိုက်​မဲ​သော​သူ​ဖြစ်​ပါ​စေ။</div>
<div class="v" id="v19"><span class="vn">19</span> အ​ကြောင်း​မူ​ကား ဤ​လော​က​၏​ဉာဏ်​ပ​ညာ​သည် ဘု​ရား​သ​ခင်​ရှေ့​တော်​၌ မိုက်​မဲ​သော​အ​ရာ​ဖြစ်​၏။ “ဘု​ရား​သ​ခင်​သည် ပ​ညာ​ရှိ​တို့​ကို သူ​တို့​၏​ပ​ရိ​ယာယ်​အား​ဖြင့် ဖမ်း​ဆီး​တော်​မူ​၏”​<sup class="fnm"><a name="fnm7" href="#fn7">7</a></sup>ဟု ကျမ်း​စာ​၌​ရေး​ထား​၏။</div>
<div class="v" id="v20"><span class="vn">20</span> တစ်​ဖန် “ပ​ညာ​ရှိ​တို့​၏​တွေး​တော​ဆင်​ခြင်​မှု​များ​သည် အ​ချည်း​နှီး​ဖြစ်​ကြောင်း​ကို ထာ​ဝ​ရ​ဘု​ရား​သိ​တော်​မူ​၏”​<sup class="fnm"><a name="fnm8" href="#fn8">8</a></sup>ဟု ရေး​ထား​၏။</div>
<div class="v" id="v21"><span class="vn">21</span> သို့​ဖြစ်​၍ မည်​သူ​မျှ လူ​တို့​အ​ကြောင်း​ကို​မ​ဝါ​ကြွား​နှင့်။ အ​ကြောင်း​မူ​ကား ခပ်​သိမ်း​သော​အ​ရာ​တို့​ကို သင်​တို့​ပိုင်​ဆိုင်​၏။</div>
<div class="v" id="v22"><span class="vn">22</span> ပေါ​လု​ဖြစ်​စေ၊ အာ​ပေါ​လု​ဖြစ်​စေ၊ ကေ​ဖ​ဖြစ်​စေ၊ ဤ​လော​က​ဖြစ်​စေ၊ အ​သက်​ရှင်​ခြင်း​ဖြစ်​စေ၊ သေ​ခြင်း​ဖြစ်​စေ၊ မျက်​မှောက်​အ​ရာ​များ​ဖြစ်​စေ၊ နောင်​လာ​မည့်​အ​ရာ​များ​ဖြစ်​စေ ခပ်​သိမ်း​သော​အ​ရာ​တို့​သည် သင်​တို့​ပိုင်​ဆိုင်​သော​အ​ရာ​များ​ဖြစ်​ကြ​၏။</div>
<div class="v" id="v23"><span class="vn">23</span> သင်​တို့​ကို​မူ​ကား ခ​ရစ်​တော်​ပိုင်​ဆိုင်​တော်​မူ​ပြီး ခ​ရစ်​တော်​ကို ဘု​ရား​သ​ခင်​ပိုင်​ဆိုင်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ဗြဲ ၅:၁၂။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ကွဲ​ပြား​ခြင်း” ပါ​သည်။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “သွေး​သား​ဇာ​တိ​လူ”</div>
<div class="fn"><sup class="fnt"><a name="fn4" href="#fnm4">4</a></sup> ၁ကော ၁:၁၂။</div>
<div class="fn"><sup class="fnt"><a name="fn5" href="#fnm5">5</a></sup> ၁ကော ၆:၁၉၊ ၂ကော ၆:၁၆။</div>
<div class="fn"><sup class="fnt"><a name="fn6" href="#fnm6">6</a></sup> ဂ​လ ၆:၃။</div>
<div class="fn"><sup class="fnt"><a name="fn7" href="#fnm7">7</a></sup> (ယော​ဘ ၅:၁၃)</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၉၄:၁၁)</div>
</div>
<!-- PARSED ABOVE; EDITING MAY BREAK PARSER -->
</body></html>