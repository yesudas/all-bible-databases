<html><head>
<meta http-equiv="Content-Type" content="text/html;charset=utf-8" />
<title>1Cor 4 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 4);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> <a href="1Cor_2.html">2</a> <a href="1Cor_3.html">3</a> <b>4</b> <a href="1Cor_5.html">5</a> <a href="1Cor_6.html">6</a> ... <a href="1Cor_16.html">16</a> </div><hr>
<h1>1Cor 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သစ္စာ​ရှိ​သော​ဘဏ္ဍာ​စိုး</h2><span class="vn">1</span> <span class="br-p"><br><br></span>ထို့​ကြောင့် လူ​တို့​သည် ငါ​တို့​အား ခ​ရစ်​တော်​၏​အ​မှု​တော်​ဆောင်​အ​ဖြစ်​လည်း​ကောင်း၊ ဘု​ရား​သ​ခင်​၏​လျှို့​ဝှက်​နက်​နဲ​သော​အ​ရာ​များ​ကို စောင့်​ရှောက်​ရ​သော ဘဏ္ဍာ​စိုး​အ​ဖြစ်​လည်း​ကောင်း မှတ်​ယူ​ပါ​စေ။</div>
<div class="v" id="v2"><span class="vn">2</span> ဤ​နေ​ရာ​တွင် ဘဏ္ဍာ​စိုး​သည် သစ္စာ​ရှိ​ကြောင်း အ​သိ​အ​မှတ်​ပြု​ခြင်း​ခံ​ရ​သူ​ဖြစ်​ရ​မည်။</div>
<div class="v" id="v3"><span class="vn">3</span> ငါ​သည် သင်​တို့​ထံ​၌​ဖြစ်​စေ၊ လူ​တို့​၏​ခုံ​ရုံး​၌​ဖြစ်​စေ စစ်​ဆေး​စီ​ရင်​ခြင်း​ကို​ခံ​ရ​သော်​လည်း ငါ့​အ​တွက် သေး​ငယ်​သော​အ​မှု​သာ​ဖြစ်​၏။ ငါ​သည် မိ​မိ​ကိုယ်​ကို​လည်း စစ်​ဆေး​စီ​ရင်​ခြင်း​မ​ပြု။</div>
<div class="v" id="v4"><span class="vn">4</span> အ​ကြောင်း​မူ​ကား ငါ​သည် ကိုယ့်​ကိုယ်​ကိုယ်​စိတ်​လုံ​၏။ သို့​သော် ထို​သို့​ဖြစ်​သည့်​အ​တွက် ငါ​သည် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​သည်​မ​ဟုတ်။ ငါ့​ကို​စစ်​ဆေး​စီ​ရင်​တော်​မူ​သော​အ​ရှင်​ကား သ​ခင်​ဘု​ရား​ပေ​တည်း။</div>
<div class="v" id="v5"><span class="vn">5</span> သို့​ဖြစ်​၍ သ​ခင်​ဘု​ရား​ကြွ​လာ​တော်​မ​မူ​မီ မည်​သည့်​အ​ရာ​ကို​မျှ အ​ချိန်​မ​တန်​ဘဲ မ​စီ​ရင်​ကြ​နှင့်။ ထို​သ​ခင်​သည် အ​မှောင်​ထဲ​၌ ကွယ်​ဝှက်​ထား​သော​အ​ရာ​များ​ကို အ​လင်း​သို့​ယူ​ဆောင်​လာ​ပြီး စိတ်​နှ​လုံး​အ​ကြံ​အ​စည်​များ​ကို ထင်​ရှား​စေ​တော်​မူ​လိမ့်​မည်။ ထို​အ​ခါ လူ​အ​သီး​သီး​တို့​သည် ဘု​ရား​သ​ခင်​ထံ​တော်​မှ ချီး​မွမ်း​ခြင်း​ကို​ခံ​ရ​ကြ​လိမ့်​မည်။</div>
<div class="v" id="v6"><h2>တ​မန်​တော်​တို့​၏​နှိမ့်​ချ​ခြင်း​န​မူ​နာ</h2><span class="vn">6</span> <span class="br-p"><br><br></span>ညီ​အစ်​ကို​တို့၊ ငါ​သည် ငါ​နှင့်​အာ​ပေါ​လု​တို့​အ​ကြောင်း​ကို​ပုံ​ဆောင်​လျက် ဤ​အ​ရာ​များ​ကို သင်​တို့​အ​တွက်​ဖော်​ပြ​၏။ ဤ​သည်​ကား သင်​တို့​သည် ကျမ်း​စာ​၌​ရေး​ထား​သော​အ​ရာ​တို့​ကို မ​ကျော်​လွန်​မည့်​အ​ကြောင်း ငါ​တို့​ကို​စံ​န​မူ​နာ​ထား​၍ သင်​ယူ​ကြ​စေ​ရန်​နှင့် တစ်​ဦး​ဘက်​၌​နေ​၍ အ​ခြား​တစ်​ဦး​အ​ပေါ် မာ​န​ထောင်​လွှား​ခြင်း​မ​ရှိ​ကြ​စေ​ရန်​ဖြစ်​၏။</div>
<div class="v" id="v7"><span class="vn">7</span> အ​ကြောင်း​မူ​ကား မည်​သူ​သည် သင့်​ကို​ထူး​ခြား​စေ​သ​နည်း။ သင်​ခံ​ယူ​ရ​ရှိ​သော​အ​ရာ​မ​ဟုတ်​ဘဲ သင်​၌​န​ဂို​က​တည်း​က ရှိ​ထား​သော​အ​ရာ​တစ်​စုံ​တစ်​ခု​ရှိ​သ​လော။ သင်​ခံ​ယူ​ရ​ရှိ​ခဲ့​သည့်​အ​ရာ​ဖြစ်​သည်​မှန်​လျှင် ခံ​ယူ​ရ​ရှိ​ခဲ့​သည့်​အ​ရာ​မ​ဟုတ်​သ​ကဲ့​သို့ အ​ဘယ်​ကြောင့်​ဝါ​ကြွား​သ​နည်း။</div>
<div class="v" id="v8"><span class="vn">8</span> သင်​တို့​သည် ပြည့်​စုံ​နေ​ကြ​ပြီ။ သင်​တို့​သည် ကြွယ်​ဝ​နေ​ကြ​ပြီ။ ငါ​တို့​မ​ပါ​ဘဲ စိုး​စံ​နေ​ကြ​ပြီ။ ငါ​တို့​လည်း သင်​တို့​နှင့်​အ​တူ​စိုး​စံ​နိုင်​ရန် သင်​တို့​သည် အ​မှန်​တ​ကယ်​စိုး​စံ​နေ​ခဲ့​ကြ​လျှင် ကောင်း​ပေ​မည်။</div>
<div class="v" id="v9"><span class="vn">9</span> ဘု​ရား​သ​ခင်​သည် တ​မန်​တော်​ဖြစ်​ကြ​သော​ငါ​တို့​ကို နောက်​ဆုံး​တွင်​ထား​၍ အ​သေ​သတ်​ခြင်း​ခံ​ရ​မည့်​သူ​များ​ကဲ့​သို့ ထုတ်​ပြ​တော်​မူ​ပြီ​ဟု ငါ​ထင်​မှတ်​၏။ အ​ဘယ်​ကြောင့်​ဆို​သော် ငါ​တို့​သည် ကောင်း​ကင်​တ​မန်​များ​ရှေ့​၌​ဖြစ်​စေ၊ လူ​တို့​ရှေ့​၌​ဖြစ်​စေ တစ်​လော​က​လုံး​အ​တွက် ရှု​စား​စ​ရာ​ဖြစ်​လာ​ကြ​၏။</div>
<div class="v" id="v10"><span class="vn">10</span> ငါ​တို့​သည် ခ​ရစ်​တော်​အ​တွက် မိုက်​မဲ​သော​သူ​ဖြစ်​ကြ​၏။ သင်​တို့​မူ​ကား ခ​ရစ်​တော်​၌ ပ​ညာ​သ​တိ​ရှိ​သော​သူ​ဖြစ်​ကြ​၏။ ငါ​တို့​သည် အား​နည်း​သော​သူ​ဖြစ်​ကြ​၏။ သင်​တို့​မူ​ကား ခွန်​အား​ကြီး​သော​သူ​ဖြစ်​ကြ​၏။ သင်​တို့​သည် ဂုဏ်​သ​ရေ​ရှိ​သော​သူ​ဖြစ်​ကြ​၏။ ငါ​တို့​မူ​ကား ဂုဏ်​သ​ရေ​မဲ့​သော​သူ​ဖြစ်​ကြ​၏။</div>
<div class="v" id="v11"><span class="vn">11</span> ငါ​တို့​သည် ယ​ခု​အ​ချိန်​တိုင်​အောင် ဆာ​လောင်​မွတ်​သိပ်​လျက်၊ အ​ဝတ်​မဲ့​လျက်၊ ထိုး​နှက်​ခြင်း​ခံ​ရ​လျက်၊ အိမ်​ရာ​မဲ့​လျက်၊</div>
<div class="v" id="v12"><span class="vn">12</span> မိ​မိ​တို့​လက်​ဖြင့် အား​ထုတ်​လုပ်​ဆောင်​လျက် နေ​ရ​ကြ​၏။<sup class="fnm"><a name="fnm1" href="#fn1">1</a></sup> ပုတ်​ခတ်​ပြော​ဆို​ခြင်း​ခံ​ရ​သော​အ​ခါ ကောင်း​ချီး​ပေး​ကြ​၏။ ညှဉ်း​ဆဲ​ခြင်း​ခံ​ရ​သော​အ​ခါ သည်း​ခံ​ကြ​၏။</div>
<div class="v" id="v13"><span class="vn">13</span> စော်​ကား​ပြော​ဆို​ခြင်း​ခံ​ရ​သော​အ​ခါ မေတ္တာ​ပြ​ကြ​၏။ ယ​ခု​တိုင်​အောင် ငါ​တို့​သည် လူ​တ​ကာ​တို့​၏​အ​ပယ်​ခံ​များ၊ လော​က​၏​အ​မှိုက်​သ​ရိုက်​များ​ကဲ့​သို့ ဖြစ်​ရ​ကြ​၏။</div>
<div class="v" id="v14"><h2>ဖ​ခင်​တစ်​ဦး​ကဲ့​သို့​ဂ​ရု​စိုက်​သော​ပေါ​လု</h2><span class="vn">14</span> <span class="br-p"><br><br></span>ဤ​အ​ရာ​များ​ကို ငါ​ရေး​လိုက်​ခြင်း​မှာ သင်​တို့​အား အ​ရှက်​ရ​စေ​ရန်​မ​ဟုတ်​ဘဲ ငါ​၏​ချစ်​သား​သ​မီး​များ​အ​ဖြစ် သ​တိ​ပေး​ဆုံး​မ​ရန်​သာ​ဖြစ်​၏။</div>
<div class="v" id="v15"><span class="vn">15</span> အ​ကြောင်း​မူ​ကား ခ​ရစ်​တော်​၌ သင်​တို့​ကို​အုပ်​ထိန်း​သူ တစ်​သောင်း​ရှိ​သော်​လည်း ဖ​ခင်​မူ​ကား များ​စွာ​မ​ရှိ။ ကောင်း​မြတ်​သော​သ​တင်း​အား​ဖြင့် ခ​ရစ်​တော်​ယေ​ရှု​၌ သင်​တို့​ကို​မွေး​ဖွား​ပေး​ခဲ့​သူ​မှာ ငါ​ပင်​ဖြစ်​၏။</div>
<div class="v" id="v16"><span class="vn">16</span> သို့​ဖြစ်​၍ ငါ့​ကို​အ​တု​ယူ​သူ​များ​ဖြစ်​ကြ​ရန် သင်​တို့​ကို ငါ​တိုက်​တွန်း​နှိုး​ဆော်​၏။<sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> ဤ​အ​ကြောင်း​ကြောင့် သ​ခင်​ဘု​ရား​၌​သစ္စာ​ရှိ​သော ငါ​၏​ချစ်​သား တိ​မော​သေ​ကို သင်​တို့​ထံ​သို့ ငါ​စေ​လွှတ်​၏။ သူ​သည် အ​ရပ်​ရပ်​တို့​၌ အ​သင်း​တော်​တိုင်း​တွင် ငါ​သွန်​သင်​သည့်​အ​တိုင်း ခ​ရစ်​တော်​ယေ​ရှု​၌<sup class="fnm"><a name="fnm3" href="#fn3">3</a></sup> ငါ​လိုက်​လျှောက်​သော​လမ်း​တို့​ကို သင်​တို့​အား သ​တိ​ရ​စေ​လိမ့်​မည်။</div>
<div class="v" id="v18"><span class="vn">18</span> <span class="br-p"><br><br></span>လူ​အ​ချို့​တို့​သည် သင်​တို့​ထံ​သို့ ငါ​ရောက်​လာ​မည်​မ​ဟုတ်​ဟု​ထင်​မှတ်​၍ မာ​န​ထောင်​လွှား​လျက်​ရှိ​ကြ​၏။</div>
<div class="v" id="v19"><span class="vn">19</span> သို့​သော် သ​ခင်​ဘု​ရား​အ​လို​တော်​ရှိ​လျှင် ငါ​သည် သင်​တို့​ထံ​သို့ မ​ကြာ​မီ​လာ​၍ မာ​န​ထောင်​လွှား​သော​သူ​တို့​၏​စ​ကား​မ​ဟုတ်​ဘဲ သူ​တို့​၏​တန်​ခိုး​ကို သိ​ရ​လိမ့်​မည်။</div>
<div class="v" id="v20"><span class="vn">20</span> အ​ကြောင်း​မူ​ကား ဘု​ရား​သ​ခင်​၏​နိုင်​ငံ​တော်​သည် စ​ကား​၌​မ​တည်​ဘဲ တန်​ခိုး​၌​တည်​၏။</div>
<div class="v" id="v21"><span class="vn">21</span> သင်​တို့​သည် မည်​သည့်​အ​ရာ​ကို အ​လို​ရှိ​ကြ​သ​နည်း။ ငါ​သည် သင်​တို့​ထံ​သို့ တုတ်​နှင့်​လာ​ရ​မည်​လော။ သို့​မ​ဟုတ် မေတ္တာ​နှင့် နူး​ညံ့​သိမ်​မွေ့​သော​စိတ်​တို့​ဖြင့် လာ​ရ​မည်​လော။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၁၈:၃။</div>
<div class="fn"><sup class="fnt"><a name="fn2" href="#fnm2">2</a></sup> ၁ကော ၁၁:၁၊ ဖိ ၃:၁၇။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​တွင် “ခ​ရစ်​တော်​၌”</div>
</div>
<!-- PARSED ABOVE; EDITING MAY BREAK PARSER -->
</body></html>