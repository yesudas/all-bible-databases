<html><head>
<meta http-equiv="Content-Type" content="text/html;charset=utf-8" />
<title>1Cor 9 &ndash; ကော​ရိန္သု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Cor', 9);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Cor_1.html">1</a> ... <a href="1Cor_7.html">7</a> <a href="1Cor_8.html">8</a> <b>9</b> <a href="1Cor_10.html">10</a> <a href="1Cor_11.html">11</a> ... <a href="1Cor_16.html">16</a> </div><hr>
<h1>1Cor 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တ​မန်​တော်​၌​ရှိ​သော​အ​ခွင့်​များ</h2><span class="vn">1</span> <span class="br-p"><br><br></span>ငါ​သည် လွတ်​လပ်​သူ​ဖြစ်​သည်​မ​ဟုတ်​လော။ တ​မန်​တော်​ဖြစ်​သည်​မ​ဟုတ်​လော။ ငါ​တို့​၏​သ​ခင်​ယေ​ရှု​<sup class="fnm"><a name="fnm1" href="#fn1">1</a></sup>ကို ဖူး​မြင်​ခဲ့​သည်​မ​ဟုတ်​လော။ သင်​တို့​သည် သ​ခင်​ဘု​ရား​၌ ငါ​၏​လုပ်​ဆောင်​မှု​ရ​လဒ်​ဖြစ်​ကြ​သည်​မ​ဟုတ်​လော။</div>
<div class="v" id="v2"><span class="vn">2</span> အ​ခြား​သော​သူ​တို့​အ​တွက် ငါ​သည် တ​မန်​တော်​မ​ဖြစ်​ခဲ့​လျှင်​ပင် သင်​တို့​အ​တွက်​မူ​ကား ငါ​သည် တ​မန်​တော်​ဖြစ်​၏။ အ​ကြောင်း​မူ​ကား သင်​တို့​သည် သ​ခင်​ဘု​ရား​၌ ငါ​၏​တ​မန်​တော်​ဖြစ်​ခြင်း​၏​တံ​ဆိပ်​ဖြစ်​ကြ​၏။</div>
<div class="v" id="v3"><span class="vn">3</span> <span class="br-p"><br><br></span>ငါ့​ကို​စစ်​ဆေး​စီ​ရင်​သော​သူ​တို့​အား ဤ​သို့ ငါ​ဖြေ​ရှင်း​ပြော​ဆို​၏။</div>
<div class="v" id="v4"><span class="vn">4</span> ငါ​တို့​တွင် စား​သောက်​ရ​သော​အ​ခွင့်​မ​ရှိ​သ​လော။</div>
<div class="v" id="v5"><span class="vn">5</span> ငါ​တို့​သည် ကေ​ဖ​နှင့် သ​ခင်​ဘု​ရား​၏​ညီ​တော်​များ​မှ​စ​၍ အ​ခြား​သော​တ​မန်​တော်​များ​ကဲ့​သို့ ယုံ​ကြည်​သူ​ဖြစ်​သော​<sup class="fnm"><a name="fnm2" href="#fn2">2</a></sup>ဇ​နီး​သည်​ကို ခ​ရီး​သွား​ရာ​၌ ခေါ်​ဆောင်​ခွင့်​မ​ရှိ​ကြ​သ​လော။</div>
<div class="v" id="v6"><span class="vn">6</span> သို့​မ​ဟုတ် ငါ​နှင့်​ဗာ​န​ဗ​၌​သာ အ​လုပ်​မ​လုပ်​ဘဲ​နေ​ရ​သော​အ​ခွင့်​မ​ရှိ​သ​လော။</div>
<div class="v" id="v7"><span class="vn">7</span> <span class="br-p"><br><br></span>မည်​သူ​သည် မိ​မိ​စ​ရိတ်​ဖြင့် စစ်​မှု​ထမ်း​ဖူး​သ​နည်း။ မည်​သူ​သည် စ​ပျစ်​ခြံ​ကို​စိုက်​ပျိုး​ပြီး ၎င်း​၏​အ​သီး​ကို မ​စား​ဘဲ​နေ​သ​နည်း။ သို့​မ​ဟုတ် မည်​သူ​သည် သိုး​အုပ်​ကို​ထိန်း​ကျောင်း​ပြီး သိုး​တို့​၏​နို့​ကို မ​သောက်​<sup class="fnm"><a name="fnm3" href="#fn3">3</a></sup>ဘဲ​နေ​သ​နည်း။</div>
<div class="v" id="v8"><span class="vn">8</span> ငါ​သည် ဤ​အ​ရာ​များ​ကို လူ့​သ​ဘော​အား​ဖြင့် ပြော​ဆို​နေ​သ​လော။ ပ​ညတ်​တ​ရား​သည်​လည်း ထို​သို့​ဆို​ထား​သည်​မ​ဟုတ်​လော။</div>
<div class="v" id="v9"><span class="vn">9</span> အ​ကြောင်း​မူ​ကား မော​ရှေ​၏​ပ​ညတ်​တ​ရား​ကျမ်း​၌ “စ​ပါး​နယ်​နေ​သည့်​နွား​ကို ပါး​ချုပ်​မ​တပ်​ရ”​<sup class="fnm"><a name="fnm4" href="#fn4">4</a></sup>ဟု ရေး​ထား​၏။ ဘု​ရား​သ​ခင်​သည် နွား​တို့​ကို ဂ​ရု​စိုက်​တော်​မူ​သ​လော။</div>
<div class="v" id="v10"><span class="vn">10</span> သို့​မ​ဟုတ် ငါ​တို့​အ​တွက်​သာ​မိန့်​တော်​မူ​သ​လော။ အ​မှန်​ပင် ငါ​တို့​အ​တွက်​ရေး​ထား​ခြင်း​ဖြစ်​၏။ အ​ဘယ်​ကြောင့်​ဆို​သော် လယ်​ထွန်​သော​သူ​သည် မျှော်​လင့်​လျက်​ထွန်​ယက်​သင့်​သည်​ဖြစ်​၍ စ​ပါး​နယ်​သော​သူ​သည်​လည်း မျှ​ဝေ​ခံ​စား​ခွင့်​ကို​မျှော်​လင့်​လျက် စ​ပါး​နယ်​သင့်​၏။</div>
<div class="v" id="v11"><span class="vn">11</span> ငါ​တို့​သည် ဝိ​ညာဉ်​ရေး​နှင့်​ဆိုင်​သော​အ​ရာ​တို့​ကို သင်​တို့​၌​စိုက်​ပျိုး​ခဲ့​သည်​ဆို​လျှင် သင်​တို့​ထံ​မှ ရုပ်​ဝတ္ထု​နှင့်​ဆိုင်​သော​အ​ရာ​များ​ကို ရိတ်​သိမ်း​ကြ​ခြင်း​သည် လွန်​ရာ​ကျ​သ​လော။<sup class="fnm"><a name="fnm5" href="#fn5">5</a></sup></div>
<div class="v" id="v12"><span class="vn">12</span> အ​ခြား​သော​သူ​တို့​သည် သင်​တို့​ထံ​မှ ဤ​အ​ခွင့်​ကို ခံ​စား​ရ​ကြ​လျှင် ငါ​တို့​သည် သာ​၍​ခံ​စား​ထိုက်​သည်​မ​ဟုတ်​လော။ <span class="br-p"><br><br></span>သို့​သော် ငါ​တို့​သည် ဤ​အ​ခွင့်​ကို​မ​သုံး​ဘဲ ခ​ရစ်​တော်​၏​ကောင်း​မြတ်​သော​သ​တင်း​အ​တွက် မည်​သည့်​အ​ဟန့်​အ​တား​မျှ​မ​ရှိ​စေ​ရန် အ​ရာ​ရာ​၌ သည်း​ခံ​ကြ​၏။</div>
<div class="v" id="v13"><span class="vn">13</span> ဗိ​မာန်​တော်​အ​မှု​ကိစ္စ​များ​ကို ဆောင်​ရွက်​သော​သူ​တို့​သည် ဗိ​မာန်​တော်​မှ​ရ​ရှိ​သော​အ​ရာ​များ​ကို စား​သောက်​ကြ​၍ ယဇ်​ပလ္လင်​၌​အ​မှု​ထမ်း​သော​သူ​တို့​သည် ယဇ်​ပလ္လင်​နှင့်​ဆိုင်​သော​ပူ​ဇော်​သက္ကာ​များ​ကို မျှ​ဝေ​ခံ​စား​ခွင့်​ရှိ​ကြောင်း သင်​တို့​မ​သိ​ကြ​သ​လော။<sup class="fnm"><a name="fnm6" href="#fn6">6</a></sup></div>
<div class="v" id="v14"><span class="vn">14</span> ထို​နည်း​တူ ကောင်း​မြတ်​သော​သ​တင်း​ကို ဟော​ပြော​သော​သူ​တို့​သည်​လည်း ကောင်း​မြတ်​သော​သ​တင်း​အား​ဖြင့် အ​သက်​မွေး​ကြ​ရန် သ​ခင်​ဘု​ရား​မိန့်​မှာ​တော်​မူ​ခဲ့​၏။<sup class="fnm"><a name="fnm7" href="#fn7">7</a></sup></div>
<div class="v" id="v15"><span class="vn">15</span> <span class="br-p"><br><br></span>သို့​သော် ငါ​သည် ဤ​အ​ခွင့်​တစ်​စုံ​တစ်​ခု​ကို​မျှ မ​သုံး​ခဲ့​ချေ။ ငါ့​အား ထို​သို့​ပြု​စေ​လို​၍ ဤ​အ​ရာ​များ​ကို ငါ​ရေး​သည်​မ​ဟုတ်။ အ​ကြောင်း​မူ​ကား ငါ​၏​ဂုဏ်​ယူ​ဝါ​ကြွား​စ​ရာ​အ​ကြောင်း​ကို သူ​တစ်​ပါး​က အ​ချည်း​နှီး​ဖြစ်​စေ​သည်​ထက် ငါ​သေ​သော် သာ​၍​ကောင်း​၏။</div>
<div class="v" id="v16"><span class="vn">16</span> ငါ​သည် ကောင်း​မြတ်​သော​သ​တင်း​ကို​ဟော​ပြော​လျှင်​လည်း ငါ့​အ​တွက် ဂုဏ်​ယူ​ဝါ​ကြွား​စ​ရာ​အ​ကြောင်း​မ​ရှိ။ အ​ဘယ်​ကြောင့်​ဆို​သော် ငါ​၌​မ​ဖြစ်​မ​နေ​ဟော​ပြော​ရ​မည့်​တာ​ဝန်​ရှိ​၏။ ကောင်း​မြတ်​သော​သ​တင်း​ကို ငါ​မ​ဟော​ပြော​ဘဲ​နေ​လျှင် ငါ့​အ​တွက် အမင်္ဂ​လာ​ဖြစ်​၏။</div>
<div class="v" id="v17"><span class="vn">17</span> ထို​အ​မှု​ကို ငါ​၏​ဆန္ဒ​အ​လျောက်​ဆောင်​ရွက်​လျှင် ငါ့​အ​တွက် ဆု​လာဘ်​ရှိ​၏။ သို့​သော် ငါ​၏​ဆန္ဒ​အ​လျောက်​မ​ဟုတ်​လျှင်​လည်း ဤ​စီ​မံ​ခန့်​ခွဲ​မှု​ကို ငါ​၌​ယုံ​ကြည်​အပ်​နှံ​ထား​ပြီ​ဖြစ်​၏။</div>
<div class="v" id="v18"><span class="vn">18</span> သို့​ဖြစ်​လျှင် ငါ့​အ​တွက် မည်​သည့်​ဆု​လာဘ်​ရှိ​သ​နည်း။ ၎င်း​မှာ ကောင်း​မြတ်​သော​သ​တင်း​<sup class="fnm"><a name="fnm8" href="#fn8">8</a></sup>ကို​ဟော​ပြော​သည့်​အ​ခါ အ​ဖိုး​အ​ခ​မ​ယူ​ဘဲ ထို​သ​တင်း​ကို ဝေ​ငှ​ဟော​ပြော​၍ ကောင်း​မြတ်​သော​သ​တင်း​နှင့်​ဆိုင်​သော ငါ​၏​ရ​ပိုင်​ခွင့်​ကို အ​ပြည့်​အ​ဝ​အ​သုံး​မ​ချ​ဘဲ​နေ​ခြင်း​ပင်​ဖြစ်​၏။</div>
<div class="v" id="v19"><span class="vn">19</span> <span class="br-p"><br><br></span>ငါ​သည် လူ​အ​ပေါင်း​တို့​ရှေ့​၌ လွတ်​လပ်​သူ​ဖြစ်​သော်​လည်း ပို​၍​များ​သော​သူ​တို့​ကို​ရ​ရှိ​နိုင်​ရန် လူ​အ​ပေါင်း​တို့​ထံ​၌ ကိုယ်​တိုင်​ကျွန်​ခံ​၏။</div>
<div class="v" id="v20"><span class="vn">20</span> ဂျူး​လူ​မျိုး​တို့​ကို​ရ​ရှိ​နိုင်​ရန် ဂျူး​လူ​မျိုး​တို့​တွင် ဂျူး​လူ​မျိုး​ကဲ့​သို့​ဖြစ်​၏။ ငါ​ကိုယ်​တိုင် ပ​ညတ်​တ​ရား​အောက်​၌​မ​ရှိ​သော်​လည်း ပ​ညတ်​တ​ရား​အောက်​၌​ရှိ​သော​သူ​တို့​ကို​ရ​ရှိ​နိုင်​ရန် ပ​ညတ်​တ​ရား​အောက်​၌​ရှိ​သော​သူ​တို့​အ​တွက် ပ​ညတ်​တ​ရား​အောက်​၌​ရှိ​သော​သူ​ကဲ့​သို့​ဖြစ်​၏။</div>
<div class="v" id="v21"><span class="vn">21</span> ငါ​သည် ဘု​ရား​သ​ခင်​၏​ပ​ညတ်​တ​ရား​နှင့် ကင်း​ဝေး​သော​သူ​မ​ဟုတ်​ဘဲ ခ​ရစ်​တော်​၏​ပ​ညတ်​တ​ရား​အောက်​၌​ရှိ​သော်​လည်း ပ​ညတ်​တ​ရား​နှင့်​ကင်း​ဝေး​သော​သူ​တို့​ကို​ရ​ရှိ​နိုင်​ရန် ပ​ညတ်​တ​ရား​နှင့်​ကင်း​ဝေး​သော​သူ​တို့​တွင် ပ​ညတ်​တ​ရား​နှင့်​ကင်း​ဝေး​သော​သူ​ကဲ့​သို့​ဖြစ်​၏။</div>
<div class="v" id="v22"><span class="vn">22</span> အား​နည်း​သော​သူ​တို့​ကို​ရ​ရှိ​နိုင်​ရန် အား​နည်း​သော​သူ​တို့​တွင် အား​နည်း​သော​သူ​ဖြစ်​၏။ လူ​အ​ချို့​တို့​ကို တစ်​နည်း​နည်း​ဖြင့် ကယ်​တင်​နိုင်​ရန် လူ​အ​မျိုး​မျိုး​တို့​တွင် အ​မျိုး​မျိုး​ဖြစ်​ခဲ့​၏။</div>
<div class="v" id="v23"><span class="vn">23</span> ငါ​သည် ကောင်း​မြတ်​သော​သ​တင်း​၏​အ​ကျိုး​ကျေး​ဇူး​ကို မျှ​ဝေ​ခံ​စား​သူ​ဖြစ်​ရန် အ​မှု​ခပ်​သိမ်း​တို့​ကို ထို​သ​တင်း​အ​တွက် ဆောင်​ရွက်​၏။</div>
<div class="v" id="v24"><span class="vn">24</span> <span class="br-p"><br><br></span>အား​က​စား​ကွင်း​ထဲ​၌ အ​ပြေး​ပြိုင်​သော​သူ​တို့​သည် အား​လုံး​ပြေး​ကြ​သည်​မှန်​သော်​လည်း တစ်​ဦး​တည်း​သာ ဆု​ရ​ရှိ​ကြောင်း​ကို သင်​တို့​မ​သိ​ကြ​သ​လော။ ထို့​ကြောင့် သင်​တို့​သည် ဆု​ရ​ရှိ​မည့်​အ​ကြောင်း ပြေး​ကြ​လော့။<sup class="fnm"><a name="fnm9" href="#fn9">9</a></sup></div>
<div class="v" id="v25"><span class="vn">25</span> ပြိုင်​ပွဲ​ဝင်​သော​သူ​တိုင်း​သည် အ​ရာ​ရာ​၌ မိ​မိ​ကိုယ်​ကို​ချုပ်​တည်း​တတ်​၏။ သူ​တို့​သည် ယို​ယွင်း​ပျက်​စီး​တတ်​သော သ​ရ​ဖူ​ကို​ရ​ရှိ​ရန် ထို​သို့​ပြု​ကြ​၏။ ငါ​တို့​မူ​ကား ယို​ယွင်း​ပျက်​စီး​ခြင်း​နှင့်​ကင်း​သော သ​ရ​ဖူ​ကို​ရ​ရှိ​ရန် ထို​သို့​ပြု​ကြ​၏။</div>
<div class="v" id="v26"><span class="vn">26</span> ထို့​ကြောင့် ငါ​ပြေး​သော​အ​ခါ ဦး​တည်​ရာ​မဲ့​ပြေး​သော​သူ​ကဲ့​သို့ ပြေး​သည်​မ​ဟုတ်။ လက်​ဝှေ့​ထိုး​သော​အ​ခါ​လည်း လေ​ကို​ထိုး​သော​သူ​ကဲ့​သို့ ထိုး​သည်​မ​ဟုတ်။</div>
<div class="v" id="v27"><span class="vn">27</span> သူ​တစ်​ပါး​ကို သွန်​သင်​ပြီး​မှ ငါ​ကိုယ်​တိုင်​ကျ​ရှုံး​သော​သူ မ​ဖြစ်​စေ​ရန် ငါ​သည် မိ​မိ​ကိုယ်​ခန္ဓာ​ကို ထိုး​နှက်​၍ နာ​ခံ​စေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “နှ​မ​ဖြစ်​သော”</div>
<div class="fn"><sup class="fnt"><a name="fn3" href="#fnm3">3</a></sup> တိုက်​ရိုက်​ပြန်​ဆို​လျှင် “စား”</div>
<div class="fn"><sup class="fnt"><a name="fn4" href="#fnm4">4</a></sup> ၁တိ ၅:၁၈။ (တ​ရား ၂၅:၄)</div>
<div class="fn"><sup class="fnt"><a name="fn5" href="#fnm5">5</a></sup> ရော ၁၅:၂၇။</div>
<div class="fn"><sup class="fnt"><a name="fn6" href="#fnm6">6</a></sup> ဝတ် ၇:၃၁-၃၂၊ တော ၅:၉-၁၀၊ ၁၈:၈-၁၉၊ ၃၁၊ တ​ရား ၁၈:၁။</div>
<div class="fn"><sup class="fnt"><a name="fn7" href="#fnm7">7</a></sup> မ ၁၀:၉-၁၀၊ လု ၁၀:၇။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​၏​ကောင်း​မြတ်​သော​သ​တင်း”</div>
<div class="fn"><sup class="fnt"><a name="fn9" href="#fnm9">9</a></sup> ဖိ ၃:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>