<html><head>
<meta http-equiv="Content-Type" content="text/html;charset=utf-8" />
<title>1John 1 &ndash; ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင်</b> &ndash; <b>1</b> <a href="1John_2.html">2</a> <a href="1John_3.html">3</a> ... <a href="1John_5.html">5</a> </div><hr>
<h1>1John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နိ​ဒါန်း</h2><span class="vn">1</span> <span class="br-p"><br><br></span>အ​စ​အ​ဦး​က​ပင်​ရှိ​သော​အ​ရာ၊ ငါ​တို့​ကြား​ရ​သော​အ​ရာ၊ ကိုယ့်​မျက်​စိ​ဖြင့် မြင်​ရ​သော​အ​ရာ၊ ငါ​တို့​ကြည့်​ရှု​လျက် ကိုယ့်​လက်​ဖြင့် တို့​ထိ​စမ်း​သပ်​ရ​သော​အ​ရာ​တည်း​ဟူ​သော အ​သက်​နှင့်​ဆိုင်​သည့် နှုတ်​က​ပတ်​တော်​အ​ကြောင်း​ဟူ​မူ​ကား</div>
<div class="v" id="v2"><span class="vn">2</span> ထို​အ​သက်​သည် ထင်​ရှား​၍ ငါ​တို့​သည် ၎င်း​ကို​မြင်​ရ​သ​ဖြင့် ခ​မည်း​တော်​နှင့်​အ​တူ​ရှိ​ပြီး ငါ​တို့​၌​ထင်​ရှား​သော ထို​ထာ​ဝ​ရ​အ​သက်​အ​ကြောင်း​ကို သင်​တို့​အား ငါ​တို့​သက်​သေ​ခံ​လျက်​ပြော​ကြား​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ငါ​တို့​မြင်​ရ​ကြား​ရ​သော​အ​ရာ​ကို သင်​တို့​အား​ပြော​ကြား​ရ​ခြင်း​မှာ သင်​တို့​သည်​လည်း ငါ​တို့​နှင့်​မိတ်​သ​ဟာ​ယ​ဖွဲ့​ခြင်း​ရှိ​စေ​ရန်​ဖြစ်​၏။ ငါ​တို့​၏​မိတ်​သ​ဟာ​ယ​ဖွဲ့​ခြင်း​သည် ခ​မည်း​တော်​နှင့်​လည်း​ကောင်း၊ ကိုယ်​တော်​၏​သား​တော်​ယေ​ရှု​ခ​ရစ်​တော်​နှင့်​လည်း​ကောင်း မိတ်​သ​ဟာ​ယ​ဖွဲ့​ခြင်း​ဖြစ်​၏။</div>
<div class="v" id="v4"><span class="vn">4</span> ငါ​တို့​၏​<sup class="fnm"><a name="fnm2" href="#fn2">2</a></sup>ဝမ်း​မြောက်​ခြင်း​ပြည့်​ဝ​စုံ​လင်​စေ​ရန် ဤ​အ​ရာ​များ​ကို ငါ​တို့​ရေး​လိုက်​၏။</div>
<div class="v" id="v5"><h2>ဘု​ရား​သ​ခင်​နှင့်​မိတ်​သ​ဟာ​ယ​ဖွဲ့​ခြင်း</h2><span class="vn">5</span> <span class="br-p"><br><br></span>“ဘု​ရား​သ​ခင်​သည် အ​လင်း​ဖြစ်​တော်​မူ​၍ ဘု​ရား​သ​ခင်​၌ မှောင်​မိုက်​ခြင်း​လုံး​ဝ​မ​ရှိ”​<sup class="fnm"><a name="fnm3" href="#fn3">3</a></sup>ဟူ​သော ဤ​သ​တင်း​စ​ကား​သည် ကိုယ်​တော်​ထံ​မှ ငါ​တို့​ကြား​ရ​၍ သင်​တို့​အား ပြော​ကြား​သော​သ​တင်း​စ​ကား​ဖြစ်​၏။</div>
<div class="v" id="v6"><span class="vn">6</span> ငါ​တို့​သည် ကိုယ်​တော်​နှင့်​မိတ်​သ​ဟာ​ယ​ဖွဲ့​ခြင်း​ရှိ​၏​ဟု ဆို​လျက်​နှင့် အ​မှောင်​ထဲ​၌​အ​သက်​ရှင်​လျှောက်​လှမ်း​နေ​ကြ​လျှင် ငါ​တို့​သည် လိမ်​လည်​ပြော​ဆို​သည်​ဖြစ်​၍ သမ္မာ​တ​ရား​ကို​ကျင့်​သုံး​နေ​ကြ​သည်​မ​ဟုတ်။</div>
<div class="v" id="v7"><span class="vn">7</span> သို့​သော် ကိုယ်​တော်​သည် အ​လင်း​၌​ရှိ​တော်​မူ​သ​ကဲ့​သို့ ငါ​တို့​သည်​လည်း အ​လင်း​၌​အ​သက်​ရှင်​လျှောက်​လှမ်း​ကြ​လျှင် ငါ​တို့​အ​ချင်း​ချင်း​၌ မိတ်​သ​ဟာ​ယ​ဖွဲ့​ခြင်း​ရှိ​၍ ဘု​ရား​သ​ခင်​၏​သား​တော်​ယေ​ရှု​<sup class="fnm"><a name="fnm4" href="#fn4">4</a></sup>၏​သွေး​တော်​သည် ငါ​တို့​ကို အ​ပြစ်​ရှိ​သ​မျှ​တို့​မှ စင်​ကြယ်​စေ​တော်​မူ​၏။</div>
<div class="v" id="v8"><span class="vn">8</span> <span class="br-p"><br><br></span>ငါ​တို့​၌​အ​ပြစ်​မ​ရှိ​ဟု ငါ​တို့​ဆို​လျှင် ငါ​တို့​သည် ကိုယ့်​ကိုယ်​ကိုယ်​လှည့်​ဖြား​နေ​သည်​ဖြစ်​၍ သမ္မာ​တ​ရား​သည် ငါ​တို့​၌​မ​ရှိ။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> ကိုယ်​တော်​သည် သစ္စာ​နှင့်​ပြည့်​စုံ​တော်​မူ​၍ ဖြောင့်​မတ်​သော​အ​ရှင်​ဖြစ်​တော်​မူ​သော​ကြောင့် ငါ​တို့​သည် ကိုယ့်​အ​ပြစ်​များ​ကို ဖော်​ပြ​ဝန်​ခံ​လျှင် ကိုယ်​တော်​သည် ငါ​တို့​၏​အ​ပြစ်​များ​ကို​ခွင့်​လွှတ်​ကာ ငါ​တို့​ကို မ​တ​ရား​မှု​ရှိ​သ​မျှ​တို့​မှ စင်​ကြယ်​စေ​တော်​မူ​၏။</div>
<div class="v" id="v10"><span class="vn">10</span> အ​ပြစ်​မ​ပြု​ဖူး​ပါ​ဟု ငါ​တို့​ဆို​လျှင် ငါ​တို့​သည် ကိုယ်​တော်​ကို လိမ်​လည်​သော​သူ​ဟု​ဆို​ရာ​ရောက်​၍ ကိုယ်​တော်​၏​နှုတ်​က​ပတ်​တော်​သည် ငါ​တို့​၌​မ​ရှိ။<sup class="fnm"><a name="fnm6" href="#fn6">6</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ယော ၁၇:၃၊ ၁ယော ၅:၂၀။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “သင်​တို့​၏”</div>
<div class="fn"><sup class="fnt"><a name="fn3" href="#fnm3">3</a></sup> ယော ၁:၄-၅၊ ၈:၁၂၊ ၁၂:၄၆။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn5" href="#fnm5">5</a></sup> ၁ယော ၁:၁၀။ သု ၂၀:၉၊ ယေ ၂:၃၅။</div>
<div class="fn"><sup class="fnt"><a name="fn6" href="#fnm6">6</a></sup> ၁ယော ၁:၈။ သု ၂၀:၉၊ ယေ ၂:၃၅။</div>
</div>
<!-- PARSED ABOVE; EDITING MAY BREAK PARSER -->
</body></html>