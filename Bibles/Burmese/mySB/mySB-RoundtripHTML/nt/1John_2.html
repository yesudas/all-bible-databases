<html><head>
<meta http-equiv="Content-Type" content="text/html;charset=utf-8" />
<title>1John 2 &ndash; ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 2);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1John_1.html">1</a> <b>2</b> <a href="1John_3.html">3</a> <a href="1John_4.html">4</a> <a href="1John_5.html">5</a> </div><hr>
<h1>1John 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ငါ့​သား​သ​မီး​တို့၊ သင်​တို့​သည် အ​ပြစ်​မ​ပြု​ကြ​စေ​ရန် ဤ​အ​ရာ​များ​ကို သင်​တို့​ထံ ငါ​ရေး​လိုက်​၏။ တစ်​စုံ​တစ်​ယောက်​သည် အ​ပြစ်​ပြု​မိ​ခဲ့​လျှင် ခ​မည်း​တော်​ထံ​၌ ကူ​ညီ​ဖြေ​ရှင်း​ပေး​သူ​တည်း​ဟူ​သော ဖြောင့်​မတ်​သည့်​အ​ရှင်​ယေ​ရှု​ခ​ရစ်​တော်​သည် ငါ​တို့​အ​တွက်​ရှိ​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ထို​အ​ရှင်​သည် ငါ​တို့​အ​ပြစ်​များ​အ​တွက် အ​သ​နား​ခံ​ခြင်း​ပူ​ဇော်​သက္ကာ​ဖြစ်​တော်​မူ​၏။ ငါ​တို့​အ​ပြစ်​များ​အ​တွက်​သာ​မ​က လော​ကီ​သား​အ​ပေါင်း​တို့​၏​အ​ပြစ်​များ​အ​တွက်​လည်း ဖြစ်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v3"><h2>ခ​ရစ်​တော်​၏​ပ​ညတ်​တော်​များ</h2><span class="vn">3</span> <span class="br-p"><br><br></span>ငါ​တို့​သည် ကိုယ်​တော်​၏​ပ​ညတ်​တော်​တို့​ကို လိုက်​နာ​စောင့်​ထိန်း​လျှင် ထို​အ​မှု​အ​ရာ​အား​ဖြင့် ကိုယ်​တော်​အား ငါ​တို့​သိ​ကျွမ်း​သည်​ကို​သိ​ကြ​၏။</div>
<div class="v" id="v4"><span class="vn">4</span> ကိုယ်​တော်​ကို ငါ​သိ​ကျွမ်း​၏​ဟု​ဆို​လျက် ကိုယ်​တော်​၏​ပ​ညတ်​တော်​တို့​ကို လိုက်​နာ​စောင့်​ထိန်း​ခြင်း​မ​ရှိ​သော​သူ​သည် လိမ်​လည်​သော​သူ​ဖြစ်​၍ သမ္မာ​တ​ရား​သည် ထို​သူ​၌​မ​ရှိ။</div>
<div class="v" id="v5"><span class="vn">5</span> သို့​ရာ​တွင် မည်​သူ​မ​ဆို ကိုယ်​တော်​၏​စ​ကား​ကို လိုက်​နာ​စောင့်​ထိန်း​လျှင် ဘု​ရား​သ​ခင်​၏​ချစ်​ခြင်း​မေတ္တာ​တော်​သည် ထို​သူ​၌ အ​မှန်​ပင်​ပြည့်​စုံ​၏။ ဤ​သို့​ဖြင့် ငါ​တို့​သည် ကိုယ်​တော်​၌​ရှိ​သည်​ကို သိ​ကြ​၏။</div>
<div class="v" id="v6"><span class="vn">6</span> ကိုယ်​တော်​၌ ငါ​တည်​၏​ဟု​ဆို​သော​သူ​သည် ကိုယ်​တော်​အ​သက်​ရှင်​လျှောက်​လှမ်း​တော်​မူ​ခဲ့​သည့်​အ​တိုင်း အ​သက်​ရှင်​လျှောက်​လှမ်း​ရ​မည်။</div>
<div class="v" id="v7"><span class="vn">7</span> <span class="br-p"><br><br></span>ချစ်​ရ​သော​သူ​တို့၊ သင်​တို့​ထံ ငါ​ရေး​လိုက်​သော​ပ​ညတ်​သည် ပ​ညတ်​သစ်​မ​ဟုတ်။ အ​စ​အ​ဦး​က​ပင် သင်​တို့​၌​ရှိ​သော ပ​ညတ်​ဟောင်း​သာ​ဖြစ်​၏။ ထို​ပ​ညတ်​ဟောင်း​သည် သင်​တို့​ကြား​ခဲ့​ရ​သော<sup class="fnm"><a name="fnm3" href="#fn3">3</a></sup> နှုတ်​က​ပတ်​တော်​ဖြစ်​၏။</div>
<div class="v" id="v8"><span class="vn">8</span> တစ်​ဖန် ကိုယ်​တော်​၌​လည်း​ကောင်း၊ သင်​တို့​၌​လည်း​ကောင်း မှန်​ကန်​သော​ပ​ညတ်​သစ်​ကို သင်​တို့​ထံ​သို့ ငါ​ရေး​လိုက်​၏။ အ​ကြောင်း​မူ​ကား မှောင်​မိုက်​သည် ရွေ့​လျား​ကွယ်​ပျောက်​သွား​၍ စစ်​မှန်​သော​အ​လင်း​သည် ထွန်း​တောက်​ပြီ​ဖြစ်​၏။</div>
<div class="v" id="v9"><span class="vn">9</span> <span class="br-p"><br><br></span>ငါ​သည် အ​လင်း​၌​ရှိ​၏​ဟု​ဆို​လျက် မိ​မိ​ညီ​အစ်​ကို​ကို​မုန်း​သော​သူ​သည် ယ​ခု​တိုင်​အောင် မှောင်​မိုက်​၌​ရှိ​သေး​၏။</div>
<div class="v" id="v10"><span class="vn">10</span> မိ​မိ​ညီ​အစ်​ကို​ကို​ချစ်​သော​သူ​သည် အ​လင်း​၌​တည်​သည်​ဖြစ်​၍ ထို​သူ​၌ မှား​ယွင်း​စေ​သော​အ​ရာ​မ​ရှိ။</div>
<div class="v" id="v11"><span class="vn">11</span> မိ​မိ​ညီ​အစ်​ကို​ကို​မုန်း​သော​သူ​မူ​ကား မှောင်​မိုက်​၌​ရှိ​၍ မှောင်​မိုက်​၌​အ​သက်​ရှင်​လျှောက်​လှမ်း​နေ​၏။ မှောင်​မိုက်​သည် သူ​၏​မျက်​စိ​ကို​ကွယ်​စေ​သ​ဖြင့် သူ​သည် မိ​မိ​မည်​သည့်​အ​ရပ်​သို့​သွား​နေ​သည်​ကို မ​သိ။<sup class="fnm"><a name="fnm4" href="#fn4">4</a></sup></div>
<div class="v" id="v12"><h2>သား​သ​မီး၊ ဖ​ခင်၊ လူ​ငယ်​လူ​ရွယ်​တို့​ထံ ရေး​သား​ရ​ခြင်း​၏​အ​ကြောင်း​ရင်း</h2><span class="vn">12</span> <span class="br-p"><br><br></span>သား​သ​မီး​တို့၊ သင်​တို့​သည် ကိုယ်​တော်​၏​နာ​မ​တော်​အား​ဖြင့် အ​ပြစ်​များ​ခွင့်​လွှတ်​ခြင်း​ခံ​ရ​ပြီ​<sup class="fnm"><a name="fnm5" href="#fn5">5</a></sup>ဖြစ်​သော​ကြောင့် သင်​တို့​ထံ ငါ​ရေး​လိုက်​၏။</div>
<div class="v" id="v13"><span class="vn">13</span> ဖ​ခင်​တို့၊ သင်​တို့​သည် အ​စ​အ​ဦး​က​ပင်​ရှိ​တော်​မူ​သော​အ​ရှင်​ကို သိ​ကြ​သော​ကြောင့် သင်​တို့​ထံ ငါ​ရေး​လိုက်​၏။ လူ​ငယ်​လူ​ရွယ်​တို့၊ သင်​တို့​သည် မ​ကောင်း​သော​အ​ရာ​ကို အောင်​နိုင်​ခဲ့​ကြ​သော​ကြောင့် သင်​တို့​ထံ ငါ​ရေး​လိုက်​၏</div>
<div class="v" id="v14"><span class="vn">14</span> သား​သ​မီး​တို့၊ သင်​တို့​သည် ခ​မည်း​တော်​ကို သိ​ကြ​သော​ကြောင့် သင်​တို့​ထံ ငါ​ရေး​လိုက်​၏။ ဖ​ခင်​တို့၊ သင်​တို့​သည် အ​စ​အ​ဦး​က​ပင်​ရှိ​တော်​မူ​သော​အ​ရှင်​ကို သိ​ကြ​သော​ကြောင့် သင်​တို့​ထံ ငါ​ရေး​လိုက်​၏။ လူ​ငယ်​လူ​ရွယ်​တို့၊ သင်​တို့​သည် ခွန်​အား​နှင့်​ပြည့်​စုံ​၍ ဘု​ရား​သ​ခင်​၏​နှုတ်​က​ပတ်​တော်​သည် သင်​တို့​၌​တည်​သ​ဖြင့် မ​ကောင်း​သော​အ​ရာ​ကို သင်​တို့​အောင်​နိုင်​ခဲ့​ကြ​သော​ကြောင့် သင်​တို့​ထံ ငါ​ရေး​လိုက်​၏။</div>
<div class="v" id="v15"><h2>လော​က​နှင့်​လော​က​အ​ရာ​ကို​မ​ချစ်​နှင့်</h2><span class="vn">15</span> <span class="br-p"><br><br></span>လော​က​ကို​လည်း​ကောင်း၊ လော​က​၌​ရှိ​သော​အ​ရာ​တို့​ကို​လည်း​ကောင်း မ​ချစ်​ကြ​နှင့်။ မည်​သူ​မ​ဆို လော​က​ကို​ချစ်​လျှင် ခ​မည်း​တော်​၏​ချစ်​ခြင်း​မေတ္တာ​သည် ထို​သူ​၌​မ​ရှိ။</div>
<div class="v" id="v16"><span class="vn">16</span> အ​ကြောင်း​မူ​ကား လော​က​၌​ရှိ​သ​မျှ​သော​အ​ရာ​တည်း​ဟူ​သော ကိုယ်​ကာ​ယ​၏​တပ်​မက်​ခြင်း၊ မျက်​စိ​၏​တပ်​မက်​ခြင်း၊ စည်း​စိမ်​၌​ကြွား​ဝါ​ခြင်း​တို့​သည် ခ​မည်း​တော်​နှင့်​မ​စပ်​ဆိုင်။ လော​က​နှင့်​သာ​စပ်​ဆိုင်​၏။</div>
<div class="v" id="v17"><span class="vn">17</span> လော​က​နှင့်​လော​ကီ​တပ်​မက်​ခြင်း​တို့​သည် ရွေ့​လျား​ကွယ်​ပျောက်​သွား​မည်။ ဘု​ရား​သ​ခင်​၏​အ​လို​တော်​ကို​ဆောင်​ရွက်​သော​သူ​မူ​ကား ကာ​လ​အ​စဉ်​အ​ဆက်​တည်​၏။</div>
<div class="v" id="v18"><h2>နောက်​ဆုံး​သော​ကာ​လ</h2><span class="vn">18</span> <span class="br-p"><br><br></span>သား​သ​မီး​တို့၊ ယ​ခု​ကာ​လ​သည် နောက်​ဆုံး​သော​ကာ​လ​ဖြစ်​၏။ ခ​ရစ်​တော်​ကို​ဆန့်​ကျင်​အန်​တု​သူ​ရောက်​လာ​တော့​မည်​ဟု သင်​တို့​ကြား​ရ​သည့်​အ​တိုင်း ယ​ခု​ပင် ခ​ရစ်​တော်​ကို​ဆန့်​ကျင်​အန်​တု​သူ​အ​မြောက်​အ​မြား​ပေါ်​လာ​ကြ​ပြီ။<sup class="fnm"><a name="fnm6" href="#fn6">6</a></sup> ထို့​ကြောင့် ယ​ခု​ကာ​လ​သည် နောက်​ဆုံး​သော​ကာ​လ​ဖြစ်​သည်​ကို ငါ​တို့​သိ​ကြ​၏။</div>
<div class="v" id="v19"><span class="vn">19</span> ထို​သူ​တို့​သည် ငါ​တို့​ထံ​မှ ထွက်​သွား​ကြ​၏။ သို့​သော် သူ​တို့​သည် ငါ​တို့​နှင့်​စပ်​ဆိုင်​သူ​မ​ဟုတ်။ ငါ​တို့​နှင့်​စပ်​ဆိုင်​သူ​မှန်​လျှင် ငါ​တို့​နှင့်​အ​တူ​နေ​ခဲ့​ကြ​ပေ​လိမ့်​မည်။ သို့​ရာ​တွင် သူ​တို့​ထွက်​သွား​ကြ​သည်​မှာ သူ​တို့​အား​လုံး ငါ​တို့​နှင့်​စပ်​ဆိုင်​သူ​မ​ဟုတ်​ကြောင်း ပေါ်​လွင်​ထင်​ရှား​စေ​ရန်​ဖြစ်​၏။</div>
<div class="v" id="v20"><span class="vn">20</span> <span class="br-p"><br><br></span>သင်​တို့​မူ​ကား သန့်​ရှင်း​တော်​မူ​သော​အ​ရှင်​ထံ​မှ ဘိ​သိက်​ကျေး​ဇူး​ကို ခံ​စား​ရ​သည်​ဖြစ်​၍ ခပ်​သိမ်း​သော​အ​ရာ​တို့​ကို​သိ​ကြ​၏။</div>
<div class="v" id="v21"><span class="vn">21</span> သင်​တို့​သည် သမ္မာ​တ​ရား​ကို​မ​သိ​ကြ​သော​ကြောင့် မ​ဟုတ်​ဘဲ သမ္မာ​တ​ရား​ကို​လည်း​ကောင်း၊ လိမ်​လည်​ခြင်း​ရှိ​သ​မျှ​တို့​သည် သမ္မာ​တ​ရား​နှင့်​မ​စပ်​ဆိုင်​သည်​ကို​လည်း​ကောင်း သင်​တို့​သိ​ကြ​သော​ကြောင့် သင်​တို့​ထံ ငါ​ရေး​လိုက်​ခြင်း​ဖြစ်​၏။</div>
<div class="v" id="v22"><span class="vn">22</span> လိမ်​လည်​သော​သူ​ကား မည်​သူ​နည်း။ ယေ​ရှု​သည် ခ​ရစ်​တော်​ဖြစ်​ကြောင်း ငြင်း​ပယ်​သော​သူ​မ​ဟုတ်​လော။ ခ​မည်း​တော်​နှင့်​သား​တော်​ကို ငြင်း​ပယ်​သော​သူ​သည် ခ​ရစ်​တော်​ကို​ဆန့်​ကျင်​အန်​တု​သူ​ဖြစ်​၏။<sup class="fnm"><a name="fnm7" href="#fn7">7</a></sup></div>
<div class="v" id="v23"><span class="vn">23</span> သား​တော်​ကို​ငြင်း​ပယ်​သော​သူ​ရှိ​သ​မျှ​တို့​သည် ခ​မည်း​တော်​ကို​မ​ရ။ သား​တော်​ကို​ဝန်​ခံ​သော​သူ​သည် ခ​မည်း​တော်​ကို​ရ​၏။</div>
<div class="v" id="v24"><h2>ဘု​ရား​သ​ခင်​၌​တည်​နေ​ခြင်း</h2><span class="vn">24</span> <span class="br-p"><br><br></span>အ​စ​အ​ဦး​က​ပင် သင်​တို့​ကြား​နာ​ခဲ့​သော​အ​ရာ​ကို သင်​တို့​၌​တည်​စေ​ကြ​လော့။ ထို​သို့ အ​စ​အ​ဦး​က​ပင် သင်​တို့​ကြား​နာ​ခဲ့​သော​အ​ရာ​သည် သင်​တို့​၌​တည်​လျှင် သင်​တို့​သည်​လည်း သား​တော်​၌​လည်း​ကောင်း၊ ခ​မည်း​တော်​၌​လည်း​ကောင်း တည်​ကြ​လိမ့်​မည်။</div>
<div class="v" id="v25"><span class="vn">25</span> ဤ​သည်​ကား ငါ​တို့​အား ကိုယ်​တော်​ပေး​တော်​မူ​သည့် က​တိ​တော်​တည်း​ဟူ​သော ထာ​ဝ​ရ​အ​သက်​ဖြစ်​၏။</div>
<div class="v" id="v26"><span class="vn">26</span> <span class="br-p"><br><br></span>သင်​တို့​ကို​လှည့်​ဖြား​သော​သူ​တို့​နှင့်​ပတ်​သက်​၍ ဤ​အ​ကြောင်း​အ​ရာ​များ​ကို သင်​တို့​ထံ ငါ​ရေး​လိုက်​ခြင်း​ဖြစ်​၏။</div>
<div class="v" id="v27"><span class="vn">27</span> သင်​တို့​မူ​ကား ကိုယ်​တော်​ထံ​မှ​ခံ​စား​ရ​သော​ဘိ​သိက်​ကျေး​ဇူး​သည် သင်​တို့​၌​တည်​ရှိ​သည်​ဖြစ်​၍ မည်​သူ​က​မျှ သင်​တို့​ကို​သင်​ပေး​ရန် မ​လို​အပ်​ပေ။ ထို​ဘိ​သိက်​ကျေး​ဇူး​သည် မှန်​ကန်​၍ လိမ်​လည်​ခြင်း​ကင်း​လျက် အ​ရာ​ခပ်​သိမ်း​တို့​ကို သင်​တို့​အား သင်​ပေး​တော်​မူ​သည်​ဖြစ်​၍ သင်​တို့​အား သင်​ပေး​တော်​မူ​သည့်​အ​တိုင်း ကိုယ်​တော်​၌​တည်​နေ​ကြ​လော့။<sup class="fnm"><a name="fnm8" href="#fn8">8</a></sup></div>
<div class="v" id="v28"><h2>ဘု​ရား​သ​ခင်​၏​သား​သ​မီး​များ</h2><span class="vn">28</span> <span class="br-p"><br><br></span>ထို့​ကြောင့် သား​သ​မီး​တို့၊ ငါ​တို့​သည် ကိုယ်​တော်​ပေါ်​ထွန်း​တော်​မူ​သော​အ​ခါ ယုံ​ကြည်​စိတ်​ချ​မှု​ရှိ​၍ ကိုယ်​တော်​ကြွ​လာ​တော်​မူ​သည့်​အ​ချိန်​တွင် ရှေ့​တော်​၌ ရှက်​ကြောက်​ခြင်း​မ​ရှိ​စေ​ရန် ကိုယ်​တော်​၌​တည်​နေ​ကြ​လော့။</div>
<div class="v" id="v29"><span class="vn">29</span> ကိုယ်​တော်​ဖြောင့်​မတ်​တော်​မူ​ကြောင်း​ကို သင်​တို့​သိ​လျှင် ဖြောင့်​မတ်​ခြင်း​တ​ရား​ကို​ကျင့်​သုံး​သော​သူ​တိုင်း​သည် ကိုယ်​တော်​ထံ​မှ​ပေါက်​ဖွား​လာ​သော​သူ​ဖြစ်​ကြောင်း​ကို​လည်း သင်​တို့​သိ​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၈:၃၄။</div>
<div class="fn"><sup class="fnt"><a name="fn2" href="#fnm2">2</a></sup> ရော ၃:၂၅၊ ၂ကော ၅:၂၁၊ ၁ယော ၄:၁၀။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “အ​စ​အ​ဦး​က​ပင်​သင်​တို့​ကြား​ခဲ့​ရ​သော”</div>
<div class="fn"><sup class="fnt"><a name="fn4" href="#fnm4">4</a></sup> ယော ၁၂:၃၅။</div>
<div class="fn"><sup class="fnt"><a name="fn5" href="#fnm5">5</a></sup> တ ၁၀:၄၃။ ဟေ​ရှာ ၅၃:၁၁။</div>
<div class="fn"><sup class="fnt"><a name="fn6" href="#fnm6">6</a></sup> ၁ယော ၂:၂၂၊ ၄:၃၊ ၂ယော ၁:၇။</div>
<div class="fn"><sup class="fnt"><a name="fn7" href="#fnm7">7</a></sup> ၁ယော ၄:၃၊ ၂ယော ၁:၇။</div>
<div class="fn"><sup class="fnt"><a name="fn8" href="#fnm8">8</a></sup> ယော ၁၄:၂၆။</div>
</div>
<!-- PARSED ABOVE; EDITING MAY BREAK PARSER -->
</body></html>