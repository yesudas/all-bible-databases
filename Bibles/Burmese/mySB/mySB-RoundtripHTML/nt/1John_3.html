<html><head>
<meta http-equiv="Content-Type" content="text/html;charset=utf-8" />
<title>1John 3 &ndash; ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 3);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1John_1.html">1</a> <a href="1John_2.html">2</a> <b>3</b> <a href="1John_4.html">4</a> <a href="1John_5.html">5</a> </div><hr>
<h1>1John 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ငါ​တို့​သည် ဘု​ရား​သ​ခင်​၏​သား​သ​မီး​များ​ဟု​ခေါ်​ဝေါ်​ခြင်း​ခံ​ရ​ရန် ခ​မည်း​တော်​သည် မည်​မျှ​ကြီး​မား​သော​ချစ်​ခြင်း​မေတ္တာ​ကို ငါ​တို့​အား ပေး​တော်​မူ​သည်​ကို ဆင်​ခြင်​ကြ​လော့။ အ​မှန်​ပင် ငါ​တို့​သည် ဘု​ရား​သ​ခင်​၏​သား​သ​မီး​များ​ဖြစ်​ကြ​၏။ လော​ကီ​သား​တို့​သည် ဘု​ရား​သ​ခင်​ကို​မ​သိ​သော​ကြောင့် ငါ​တို့​ကို​လည်း​မ​သိ​ကြ။</div>
<div class="v" id="v2"><span class="vn">2</span> ချစ်​ရ​သော​သူ​တို့၊ ယ​ခု ငါ​တို့​သည် ဘု​ရား​သ​ခင်​၏​သား​သ​မီး​များ​ဖြစ်​ကြ​၏။ အ​နာ​ဂတ်​တွင် ငါ​တို့​မည်​သို့​ဖြစ်​ကြ​မည်​ကို ထင်​ရှား​စွာ​မ​သိ​ရ​သေး​သော်​လည်း ကိုယ်​တော်​ပေါ်​ထွန်း​တော်​မူ​သော​အ​ခါ ကိုယ်​တော်​ကို ပ​က​တိ​အ​ဖြစ်​တော်​အ​တိုင်း မြင်​ရ​ကြ​မည်​<sup class="fnm"><a name="fnm1" href="#fn1">1</a></sup>ဖြစ်​၍ ငါ​တို့​သည် ကိုယ်​တော်​နှင့်​တူ​ကြ​မည်​ကို ငါ​တို့​သိ​ကြ​၏။<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> ကိုယ်​တော်​၌ ဤ​သို့​မျှော်​လင့်​ထား​သော​သူ​တိုင်း​သည် ကိုယ်​တော်​သန့်​ရှင်း​စင်​ကြယ်​တော်​မူ​သည့်​နည်း​တူ မိ​မိ​ကိုယ်​ကို​သန့်​ရှင်း​စင်​ကြယ်​စေ​တတ်​၏။</div>
<div class="v" id="v4"><span class="vn">4</span> <span class="br-p"><br><br></span>အ​ပြစ်​ကို​ပြု​နေ​သော​သူ​တိုင်း​သည် တ​ရား​မဲ့​သော​အ​မှု​ကို​လည်း​ပြု​၏။ အ​ပြစ်​သည် တ​ရား​မဲ့​ခြင်း​ဖြစ်​၏။</div>
<div class="v" id="v5"><span class="vn">5</span> ကိုယ်​တော်​သည် အ​ပြစ်​များ​ကို​ယူ​ဆောင်​သွား​ရန် ပေါ်​ထွန်း​တော်​မူ​ခဲ့​ကြောင်း သင်​တို့​သိ​ကြ​၏။<sup class="fnm"><a name="fnm3" href="#fn3">3</a></sup> ကိုယ်​တော်​၌​ကား မည်​သည့်​အ​ပြစ်​မျှ​မ​ရှိ။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> ကိုယ်​တော်​၌​တည်​နေ​သော​သူ​တိုင်း​သည် အ​ပြစ်​ပြု​နေ​ခြင်း​မ​ရှိ။ အ​ပြစ်​ပြု​နေ​သော​သူ​တိုင်း​သည် ကိုယ်​တော်​ကို​မ​သိ​မ​မြင်​ဖူး​ချေ။</div>
<div class="v" id="v7"><span class="vn">7</span> <span class="br-p"><br><br></span>သား​သ​မီး​တို့၊ သင်​တို့​ကို မည်​သူ​မျှ မ​လှည့်​ဖြား​စေ​နှင့်။ ကိုယ်​တော်​သည် ဖြောင့်​မတ်​တော်​မူ​သည့်​နည်း​တူ ဖြောင့်​မတ်​ခြင်း​တ​ရား​ကို​ကျင့်​သုံး​သော​သူ​သည် ဖြောင့်​မတ်​၏။</div>
<div class="v" id="v8"><span class="vn">8</span> အ​ပြစ်​ကို​ပြု​နေ​သော​သူ​သည် မာရ်​နတ်​နှင့်​စပ်​ဆိုင်​သော​သူ​ဖြစ်​၏။ အ​ကြောင်း​မူ​ကား မာရ်​နတ်​သည် အ​စ​အ​ဦး​က​ပင် အ​ပြစ်​ပြု​လျက်​ရှိ​၏။ ဘု​ရား​သ​ခင်​၏​သား​တော်​ပေါ်​ထွန်း​တော်​မူ​ခဲ့​သည်​မှာ မာရ်​နတ်​၏​လုပ်​ဆောင်​မှု​တို့​ကို ပယ်​ဖျက်​ရန်​အ​တွက်​ဖြစ်​၏။</div>
<div class="v" id="v9"><span class="vn">9</span> ဘု​ရား​သ​ခင်​ထံ​မှ​ပေါက်​ဖွား​လာ​သော​သူ မည်​သူ​၌​မ​ဆို ဘု​ရား​သ​ခင်​၏​မျိုး​စေ့​တည်​နေ​သည်​ဖြစ်​၍ ထို​သူ​သည် အ​ပြစ်​ကို​ပြု​နေ​ခြင်း​မ​ရှိ။ သူ​သည် ဘု​ရား​သ​ခင်​ထံ​မှ​ပေါက်​ဖွား​လာ​သော​ကြောင့် အ​ပြစ်​ကို​ဆက်​၍​မ​ပြု​နိုင်။</div>
<div class="v" id="v10"><h2>အ​ချင်း​ချင်း​ချစ်​ကြ​ရ​မည်</h2><span class="vn">10</span> <span class="br-p"><br><br></span>ဖြောင့်​မတ်​ခြင်း​တ​ရား​ကို​မ​ကျင့်​သုံး​သော​သူ​တိုင်း​သည် ဘု​ရား​သ​ခင်​နှင့်​မ​စပ်​ဆိုင်။ မိ​မိ​ညီ​အစ်​ကို​ကို​မ​ချစ်​သော​သူ​သည်​လည်း ဘု​ရား​သ​ခင်​နှင့်​မ​စပ်​ဆိုင်။ ဤ​သို့​သော​အား​ဖြင့် ဘု​ရား​သ​ခင်​၏​သား​သ​မီး​များ​နှင့် မာရ်​နတ်​၏​သား​သ​မီး​များ​ကို ခွဲ​ခြား​သိ​ရှိ​နိုင်​၏။</div>
<div class="v" id="v11"><span class="vn">11</span> <span class="br-p"><br><br></span>ငါ​တို့​သည် အ​ချင်း​ချင်း​ချစ်​ကြ​ရ​မည်​ဟူ​သော ဤ​သ​တင်း​စ​ကား​သည် အ​စ​အ​ဦး​က​ပင် သင်​တို့​ကြား​နာ​ရ​သော​သ​တင်း​စ​ကား​ဖြစ်​၏။</div>
<div class="v" id="v12"><span class="vn">12</span> မာရ်​နတ်​နှင့်​စပ်​ဆိုင်​သော​သူ​ဖြစ်​ပြီး မိ​မိ​၏​ညီ​ကို​သတ်​သော​ကာ​ဣ​န​ကဲ့​သို့ မ​ဖြစ်​ကြ​နှင့်။ အ​ဘယ်​ကြောင့် ညီ​ကို​သတ်​သ​နည်း​ဟူ​မူ​ကား သူ​၏​လုပ်​ဆောင်​မှု​သည် ဆိုး​ညစ်​၍ သူ့​ညီ​၏​လုပ်​ဆောင်​မှု​သည် ဖြောင့်​မတ်​သော​ကြောင့်​ဖြစ်​၏။<sup class="fnm"><a name="fnm5" href="#fn5">5</a></sup></div>
<div class="v" id="v13"><span class="vn">13</span> ညီ​အစ်​ကို​တို့၊ လော​ကီ​သား​တို့​သည် သင်​တို့​ကို​မုန်း​လျှင် မ​အံ့​ဩ​ကြ​နှင့်။<sup class="fnm"><a name="fnm6" href="#fn6">6</a></sup></div>
<div class="v" id="v14"><span class="vn">14</span> ငါ​တို့​သည် ညီ​အစ်​ကို​တို့​ကို ချစ်​ကြ​သော​ကြောင့် သေ​ခြင်း​မှ​အ​သက်​ရှင်​ခြင်း​သို့ ကူး​ပြောင်း​ပြီ​ဖြစ်​ကြောင်း ငါ​တို့​သိ​ကြ​၏။ မ​ချစ်​သော​သူ​<sup class="fnm"><a name="fnm7" href="#fn7">7</a></sup>မူ​ကား သေ​ခြင်း​၌​တည်​၏။</div>
<div class="v" id="v15"><span class="vn">15</span> မိ​မိ​ညီ​အစ်​ကို​ကို​မုန်း​သော​သူ​တိုင်း​သည် လူ​သတ်​သ​မား​ဖြစ်​၏။ မည်​သည့်​လူ​သတ်​သ​မား​၌​မျှ ထာ​ဝ​ရ​အ​သက်​မ​တည်​ကြောင်း​ကို​လည်း သင်​တို့​သိ​ကြ​၏။<sup class="fnm"><a name="fnm8" href="#fn8">8</a></sup></div>
<div class="v" id="v16"><h2>လုပ်​ဆောင်​မှု​ပါ​သော​ချစ်​ခြင်း​မေတ္တာ</h2><span class="vn">16</span> <span class="br-p"><br><br></span>ခ​ရစ်​တော်​သည် ငါ​တို့​အ​တွက် မိ​မိ​အ​သက်​ကို​စွန့်​တော်​မူ​သော​ကြောင့် ငါ​တို့​သည် ထို​အ​မှု​အ​ရာ​အား​ဖြင့် ချစ်​ခြင်း​မေတ္တာ​ကို​သိ​ကြ​ရ​ပြီ။ ငါ​တို့​သည်​လည်း ညီ​အစ်​ကို​ချင်း​တို့​အ​တွက် အ​သက်​ကို​စွန့်​သင့်​၏။</div>
<div class="v" id="v17"><span class="vn">17</span> တစ်​စုံ​တစ်​ဦး​သည် လော​ကီ​စည်း​စိမ်​ရှိ​လျက်​နှင့် မိ​မိ​ညီ​အစ်​ကို​ဆင်း​ရဲ​ချို့​တဲ့​နေ​သည်​ကို​မြင်​၍ မိ​မိ​၏​ကြင်​နာ​စိတ်​ကို​ချုပ်​တည်း​ထား​လျှင် ဘု​ရား​သ​ခင်​၏​ချစ်​ခြင်း​မေတ္တာ​သည် ထို​သူ​၌ မည်​သို့​တည်​မည်​နည်း။</div>
<div class="v" id="v18"><span class="vn">18</span> သား​သ​မီး​တို့၊ ငါ​တို့​သည် စ​ကား​နှင့် နှုတ်​<sup class="fnm"><a name="fnm9" href="#fn9">9</a></sup>အား​ဖြင့်​သာ​မ​ဟုတ်​ဘဲ လုပ်​ဆောင်​မှု​နှင့် သမ္မာ​တ​ရား​တို့​အား​ဖြင့် ချစ်​ကြ​ကုန်​စို့။</div>
<div class="v" id="v19"><span class="vn">19</span> ဤ​သို့​ဖြင့် ငါ​တို့​သည် သမ္မာ​တ​ရား​နှင့်​စပ်​ဆိုင်​သော​သူ​ဖြစ်​ကြောင်း​ကို​သိ​ကြ​၍ ဘု​ရား​သ​ခင်​ရှေ့​တော်​၌ ငါ​တို့​၏​စိတ်​နှ​လုံး​ကို ငြိမ်​သက်​စွာ​ရှိ​စေ​ကြ​လိမ့်​မည်။</div>
<div class="v" id="v20"><span class="vn">20</span> ငါ​တို့​၏​စိတ်​နှ​လုံး​သည် ငါ​တို့​ကို​အ​ပြစ်​တင်​ခဲ့​လျှင်​လည်း ဘု​ရား​သ​ခင်​သည် ငါ​တို့​၏​စိတ်​နှ​လုံး​ထက် ကြီး​မြတ်​တော်​မူ​သည်​ဖြစ်​၍ အ​လုံး​စုံ​တို့​ကို​သိ​တော်​မူ​၏။<sup class="fnm"><a name="fnm10" href="#fn10">10</a></sup></div>
<div class="v" id="v21"><span class="vn">21</span> <span class="br-p"><br><br></span>ချစ်​ရ​သော​သူ​တို့၊ ငါ​တို့​၏​စိတ်​နှ​လုံး​သည် ငါ​တို့​ကို​အ​ပြစ်​မ​တင်​လျှင် ငါ​တို့​သည် ဘု​ရား​သ​ခင်​ရှေ့​တော်​၌ ယုံ​ကြည်​စိတ်​ချ​မှု​ရှိ​ကြ​ပြီး</div>
<div class="v" id="v22"><span class="vn">22</span> တောင်း​လျှောက်​သ​မျှ​တို့​ကို ကိုယ်​တော်​ထံ​မှ​ရ​ကြ​၏။ အ​ဘယ်​ကြောင့်​ဆို​သော် ငါ​တို့​သည် ကိုယ်​တော်​၏​ပ​ညတ်​တော်​တို့​ကို​စောင့်​ထိန်း​၍ ရှေ့​တော်​၌ နှစ်​သက်​တော်​မူ​သော​အ​ရာ​များ​ကို ပြု​ကြ​သော​ကြောင့်​ဖြစ်​၏။<sup class="fnm"><a name="fnm11" href="#fn11">11</a></sup></div>
<div class="v" id="v23"><span class="vn">23</span> ကိုယ်​တော်​၏​ပ​ညတ်​တော်​ကား သား​တော်​ယေ​ရှု​ခ​ရစ်​တော်​၏​နာ​မ​တော်​ကို​ယုံ​ကြည်​၍ ငါ​တို့​အား​ပေး​ထား​သည့်​ပ​ညတ်​တော်​အ​တိုင်း အ​ချင်း​ချင်း​ချစ်​ကြ​ရန်​ဖြစ်​၏။<sup class="fnm"><a name="fnm12" href="#fn12">12</a></sup></div>
<div class="v" id="v24"><span class="vn">24</span> ကိုယ်​တော်​၏​ပ​ညတ်​တော်​တို့​ကို​စောင့်​ထိန်း​သော​သူ​သည် ကိုယ်​တော်​၌​တည်​၍ ကိုယ်​တော်​သည်​လည်း ထို​သူ​၌​တည်​၏။ ကိုယ်​တော်​သည် ငါ​တို့​၌​တည်​တော်​မူ​ကြောင်း​ကို ငါ​တို့​အား ကိုယ်​တော်​ပေး​တော်​မူ​သော​ဝိ​ညာဉ်​တော်​အား​ဖြင့် ငါ​တို့​သိ​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ကော ၁၃:၁၂။</div>
<div class="fn"><sup class="fnt"><a name="fn2" href="#fnm2">2</a></sup> ဖိ ၃:၂၁။</div>
<div class="fn"><sup class="fnt"><a name="fn3" href="#fnm3">3</a></sup> ယော ၁:၂၉၊ ၁ပေ ၂:၂၄။</div>
<div class="fn"><sup class="fnt"><a name="fn4" href="#fnm4">4</a></sup> ဟေ​ဗြဲ ၄:၁၅၊ ၁ပေ ၂:၂၂။</div>
<div class="fn"><sup class="fnt"><a name="fn5" href="#fnm5">5</a></sup> ယု ၁:၁၁။ က ၄:၁-၈။</div>
<div class="fn"><sup class="fnt"><a name="fn6" href="#fnm6">6</a></sup> ယော ၁၇:၁၄။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “မိ​မိ​ညီ​အစ်​ကို​ကို မ​ချစ်​သော​သူ”</div>
<div class="fn"><sup class="fnt"><a name="fn8" href="#fnm8">8</a></sup> မ ၅:၂၁-၂၂။</div>
<div class="fn"><sup class="fnt"><a name="fn9" href="#fnm9">9</a></sup> တိုက်​ရိုက်​ပြန်​ဆို​လျှင် “လျှာ”</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၁၃၉:၁-၆။</div>
<div class="fn"><sup class="fnt"><a name="fn11" href="#fnm11">11</a></sup> ၁ယော ၅:၁၄၊ ယာ ၄:၃။</div>
<div class="fn"><sup class="fnt"><a name="fn12" href="#fnm12">12</a></sup> ယော ၁၃:၃၄၊ ၁၅:၁၂၊ ၁၇၊ ရော ၁၂:၁၀၊ ဟေ​ဗြဲ ၁၃:၁၊ ၁ပေ ၁:၂၂၊ ၂:၁၇၊ ၁ယော ၄:၇။</div>
</div>
<!-- PARSED ABOVE; EDITING MAY BREAK PARSER -->
</body></html>