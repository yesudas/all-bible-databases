<html><head>
<meta http-equiv="Content-Type" content="text/html;charset=utf-8" />
<title>1John 4 &ndash; ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 4);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1John_1.html">1</a> <a href="1John_2.html">2</a> <a href="1John_3.html">3</a> <b>4</b> <a href="1John_5.html">5</a> </div><hr>
<h1>1John 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၏​ဝိ​ညာဉ်​တော်​နှင့် ခ​ရစ်​တော်​ကို​ဆန့်​ကျင်​အန်​တု​သူ​၏​ဝိ​ညာဉ်</h2><span class="vn">1</span> <span class="br-p"><br><br></span>ချစ်​ရ​သော​သူ​တို့၊ များ​စွာ​သော​ပ​ရော​ဖက်​အ​တု​အ​ယောင်​တို့​သည် ဤ​လော​က​၌ ပေါ်​လာ​ကြ​ပြီ​ဖြစ်​သော​ကြောင့် ဝိ​ညာဉ်​တိုင်း​ကို​မ​ယုံ​ဘဲ ထို​ဝိ​ညာဉ်​တို့​သည် ဘု​ရား​သ​ခင်​နှင့်​စပ်​ဆိုင်​သည်​မ​စပ်​ဆိုင်​သည်​ကို စစ်​ဆေး​ကြ​လော့။</div>
<div class="v" id="v2"><span class="vn">2</span> ယေ​ရှု​ခ​ရစ်​တော်​သည် လူ​သား​အ​ဖြစ်​ဖြင့်​ကြွ​လာ​တော်​မူ​ခဲ့​သည်​ကို ဝန်​ခံ​သော​ဝိ​ညာဉ်​တိုင်း​သည် ဘု​ရား​သ​ခင်​နှင့်​စပ်​ဆိုင်​၏။ ဤ​သို့​သော​အား​ဖြင့် ဘု​ရား​သ​ခင်​၏​ဝိ​ညာဉ်​တော်​ကို ငါ​တို့​သိ​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ယေ​ရှု​<sup class="fnm"><a name="fnm2" href="#fn2">2</a></sup>ကို​ဝန်​မ​ခံ​သော​ဝိ​ညာဉ်​တိုင်း​သည် ဘု​ရား​သ​ခင်​နှင့်​မ​စပ်​ဆိုင်။ ထို​သို့​သော​ဝိ​ညာဉ်​သည် လာ​တော့​မည်​ဟု သင်​တို့​ကြား​ခဲ့​သည့်​အ​တိုင်း ယ​ခု ဤ​လော​က​၌​ရှိ​နှင့်​ပြီ​ဖြစ်​သော ခ​ရစ်​တော်​ကို​ဆန့်​ကျင်​အန်​တု​သူ​၏​ဝိ​ညာဉ်​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> <span class="br-p"><br><br></span>သား​သ​မီး​တို့၊ သင်​တို့​သည် ဘု​ရား​သ​ခင်​နှင့်​စပ်​ဆိုင်​သူ​များ​ဖြစ်​ကြ​၍ ထို​သူ​တို့​ကို​အောင်​နိုင်​ကြ​ပြီ။ အ​ကြောင်း​မူ​ကား သင်​တို့​ဘက်​၌​ရှိ​သော​သူ​သည် လော​က​ဘက်​၌​ရှိ​သော​သူ​ထက် ကြီး​မြတ်​တော်​မူ​၏။</div>
<div class="v" id="v5"><span class="vn">5</span> ထို​သူ​တို့​သည် လော​က​နှင့်​စပ်​ဆိုင်​သူ​များ​ဖြစ်​ကြ​သော​ကြောင့် လော​က​နှင့်​စပ်​ဆိုင်​သော​အ​ရာ​ကို ပြော​ဆို​တတ်​ကြ​၏။ လော​ကီ​သား​တို့​သည်​လည်း သူ​တို့​ကို​နား​ထောင်​တတ်​ကြ​၏။</div>
<div class="v" id="v6"><span class="vn">6</span> ငါ​တို့​သည် ဘု​ရား​သ​ခင်​နှင့်​စပ်​ဆိုင်​သူ​များ​ဖြစ်​ကြ​၏။ ဘု​ရား​သ​ခင်​ကို​သိ​သော​သူ​သည် ငါ​တို့​စ​ကား​ကို​နား​ထောင်​တတ်​၏။ ဘု​ရား​သ​ခင်​နှင့်​မ​စပ်​ဆိုင်​သော​သူ​သည် ငါ​တို့​စ​ကား​ကို​နား​မ​ထောင်​တတ်။<sup class="fnm"><a name="fnm4" href="#fn4">4</a></sup> ဤ​သို့​သော​အား​ဖြင့် ငါ​တို့​သည် သမ္မာ​တ​ရား​၏​ဝိ​ညာဉ်​နှင့် မှား​ယွင်း​ခြင်း​၏​ဝိ​ညာဉ်​ကို သိ​ရ​ကြ​၏။</div>
<div class="v" id="v7"><h2>ချစ်​ခြင်း​မေတ္တာ​အား​ဖြင့် ဘု​ရား​သ​ခင်​ကို​သိ​ခြင်း</h2><span class="vn">7</span> <span class="br-p"><br><br></span>ချစ်​ရ​သော​သူ​တို့၊ ငါ​တို့​သည် အ​ချင်း​ချင်း​ချစ်​ကြ​ကုန်​စို့။<sup class="fnm"><a name="fnm5" href="#fn5">5</a></sup> အ​ကြောင်း​မူ​ကား ချစ်​ခြင်း​မေတ္တာ​သည် ဘု​ရား​သ​ခင်​နှင့်​စပ်​ဆိုင်​၏။ ချစ်​ခြင်း​မေတ္တာ​ရှိ​သော​သူ​တိုင်း​သည်​လည်း ဘု​ရား​သ​ခင်​ထံ​မှ​ပေါက်​ဖွား​လာ​သော​သူ​ဖြစ်​ပြီး ဘု​ရား​သ​ခင်​ကို​သိ​၏။</div>
<div class="v" id="v8"><span class="vn">8</span> ချစ်​ခြင်း​မေတ္တာ​မ​ရှိ​သော​သူ​သည် ဘု​ရား​သ​ခင်​ကို​မ​သိ။ အ​ကြောင်း​မူ​ကား ဘု​ရား​သ​ခင်​သည် ချစ်​ခြင်း​မေတ္တာ​ဖြစ်​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> ငါ​တို့​သည် သား​တော်​အား​ဖြင့် အ​သက်​ရှင်​ကြ​စေ​ရန် ဘု​ရား​သ​ခင်​သည် မိ​မိ​၏​တစ်​ပါး​တည်း​သော​သား​တော်​ကို ဤ​လော​က​သို့ စေ​လွှတ်​တော်​မူ​၏။ ဤ​သို့​ဖြင့် ဘု​ရား​သ​ခင်​၏​ချစ်​ခြင်း​မေတ္တာ​တော်​သည် ငါ​တို့​၌ ထင်​ရှား​၏။<sup class="fnm"><a name="fnm7" href="#fn7">7</a></sup></div>
<div class="v" id="v10"><span class="vn">10</span> ငါ​တို့​သည် ဘု​ရား​သ​ခင်​ကို​ချစ်​ခဲ့​သည်​မ​ဟုတ်။ ဘု​ရား​သ​ခင်​က​သာ ငါ​တို့​ကို​ချစ်​တော်​မူ​၍ ငါ​တို့​၏​အ​ပြစ်​များ​အ​တွက် အ​သ​နား​ခံ​ခြင်း​ပူ​ဇော်​သက္ကာ​အ​ဖြစ် မိ​မိ​၏​သား​တော်​ကို စေ​လွှတ်​တော်​မူ​၏။<sup class="fnm"><a name="fnm8" href="#fn8">8</a></sup> ဤ​အ​မှု​အ​ရာ​၌ ချစ်​ခြင်း​မေတ္တာ​ရှိ​၏။</div>
<div class="v" id="v11"><span class="vn">11</span> ချစ်​ရ​သော​သူ​တို့၊ ဘု​ရား​သ​ခင်​သည် ငါ​တို့​ကို ဤ​မျှ​လောက်​ချစ်​တော်​မူ​လျှင် ငါ​တို့​သည်​လည်း အ​ချင်း​ချင်း​ချစ်​သင့်​၏။</div>
<div class="v" id="v12"><span class="vn">12</span> ဘု​ရား​သ​ခင်​ကို မည်​သူ​မျှ မ​မြင်​ဖူး​သော်​လည်း ငါ​တို့​အ​ချင်း​ချင်း​ချစ်​ကြ​လျှင် ဘု​ရား​သ​ခင်​သည် ငါ​တို့​၌​တည်​တော်​မူ​၍ ကိုယ်​တော်​၏​ချစ်​ခြင်း​မေတ္တာ​သည် ငါ​တို့​၌​ပြည့်​စုံ​၏။</div>
<div class="v" id="v13"><span class="vn">13</span> <span class="br-p"><br><br></span>ဘု​ရား​သ​ခင်​သည် မိ​မိ​၏​ဝိ​ညာဉ်​တော်​ကို ငါ​တို့​အား​ပေး​တော်​မူ​သော​ကြောင့် ငါ​တို့​သည် ဘု​ရား​သ​ခင်​၌​တည်​၍ ဘု​ရား​သ​ခင်​သည်​လည်း ငါ​တို့​၌​တည်​တော်​မူ​ကြောင်း​ကို ငါ​တို့​သိ​ကြ​၏။</div>
<div class="v" id="v14"><span class="vn">14</span> ခ​မည်း​တော်​သည် သား​တော်​ကို လော​က​၏​ကယ်​တင်​ရှင်​အ​ဖြစ် စေ​လွှတ်​တော်​မူ​ခဲ့​သည်​ကို ငါ​တို့​မြင်​၍ သက်​သေ​ခံ​ကြ​၏။</div>
<div class="v" id="v15"><span class="vn">15</span> မည်​သူ​မ​ဆို ယေ​ရှု​သည် ဘု​ရား​သ​ခင်​၏​သား​တော်​ဖြစ်​ကြောင်း​ဝန်​ခံ​လျှင် ဘု​ရား​သ​ခင်​သည် ထို​သူ​၌​တည်​တော်​မူ​၍ ထို​သူ​သည်​လည်း ဘု​ရား​သ​ခင်​၌​တည်​၏။</div>
<div class="v" id="v16"><span class="vn">16</span> ငါ​တို့​သည် ငါ​တို့​အ​ပေါ်​၌ ဘု​ရား​သ​ခင်​ထား​ရှိ​သော​ချစ်​ခြင်း​မေတ္တာ​ကို​သိ​၍ ယုံ​ကြည်​ကြ​၏။ ဘု​ရား​သ​ခင်​သည် ချစ်​ခြင်း​မေတ္တာ​ဖြစ်​တော်​မူ​၏။<sup class="fnm"><a name="fnm9" href="#fn9">9</a></sup> ချစ်​ခြင်း​မေတ္တာ​၌​တည်​သော​သူ​သည် ဘု​ရား​သ​ခင်​၌​တည်​၍ ဘု​ရား​သ​ခင်​သည်​လည်း ထို​သူ​၌​တည်​တော်​မူ​၏။</div>
<div class="v" id="v17"><span class="vn">17</span> ငါ​တို့​သည် တ​ရား​စီ​ရင်​တော်​မူ​ရာ​နေ့​၌ ယုံ​ကြည်​စိတ်​ချ​မှု​ရှိ​စေ​ရန် ချစ်​ခြင်း​မေတ္တာ​သည် ငါ​တို့​၌​ပြည့်​စုံ​၏။ အ​ကြောင်း​မူ​ကား ငါ​တို့​သည်​လည်း ဤ​လော​က​တွင် ကိုယ်​တော်​ကဲ့​သို့​ဖြစ်​ကြ​၏။</div>
<div class="v" id="v18"><span class="vn">18</span> ချစ်​ခြင်း​မေတ္တာ​၌ ကြောက်​ရွံ့​ခြင်း​မ​ရှိ။ ကြောက်​ရွံ့​ခြင်း​သည် အ​ပြစ်​ဒဏ်​ခံ​ရ​ခြင်း​နှင့်​သက်​ဆိုင်​သည်​ဖြစ်​၍ စုံ​လင်​သော​ချစ်​ခြင်း​မေတ္တာ​သည် ကြောက်​ရွံ့​ခြင်း​ကို ဖယ်​ရှား​တတ်​၏။ ထို့​ကြောင့် ကြောက်​တတ်​သော​သူ​သည် ချစ်​ခြင်း​မေတ္တာ​နှင့်​မ​ပြည့်​စုံ​သေး။</div>
<div class="v" id="v19"><span class="vn">19</span> <span class="br-p"><br><br></span>ဘု​ရား​သ​ခင်​သည် ငါ​တို့​ကို​ဦး​စွာ​ချစ်​တော်​မူ​သော​ကြောင့် ငါ​တို့​သည်​လည်း​ချစ်​ကြ​၏<sup class="fnm"><a name="fnm10" href="#fn10">10</a></sup>။</div>
<div class="v" id="v20"><h2>ဘု​ရား​သ​ခင်​၏​ပ​ညတ်​တော်​များ​ကို​စောင့်​ထိန်း​ခြင်း</h2><span class="vn">20</span> <span class="br-p"><br><br></span>တစ်​စုံ​တစ်​ယောက်​က “ငါ​သည် ဘု​ရား​သ​ခင်​ကို​ချစ်​၏”​ဟု ဆို​လျက်​ပင် မိ​မိ​ညီ​အစ်​ကို​ကို​မုန်း​လျှင် ထို​သူ​သည် လိမ်​လည်​သော​သူ​ဖြစ်​၏။ မြင်​ရ​သော​မိ​မိ​ညီ​အစ်​ကို​ကို မ​ချစ်​သော​သူ​သည် မ​မြင်​ရ​သော​ဘု​ရား​သ​ခင်​ကို မ​ချစ်​နိုင်။<sup class="fnm"><a name="fnm11" href="#fn11">11</a></sup></div>
<div class="v" id="v21"><span class="vn">21</span> “ဘု​ရား​သ​ခင်​ကို​ချစ်​သော​သူ​သည် မိ​မိ​ညီ​အစ်​ကို​ကို​လည်း ချစ်​ရ​မည်”​ဟူ​သော ဤ​ပ​ညတ်​တော်​ကို ကိုယ်​တော်​ထံ​မှ ငါ​တို့​ရ​ရှိ​ကြ​၏။<sup class="fnm"><a name="fnm12" href="#fn12">12</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ကော ၁၂:၃။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “လူ့​ဇာ​တိ​အား​ဖြင့်​ကြွ​လာ​တော်​မူ​သော​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn3" href="#fnm3">3</a></sup> ၁ယော ၂:၂၂၊ ၂ယော ၁:၇။</div>
<div class="fn"><sup class="fnt"><a name="fn4" href="#fnm4">4</a></sup> ယော ၈:၄၈။</div>
<div class="fn"><sup class="fnt"><a name="fn5" href="#fnm5">5</a></sup> ယော ၁၃:၃၄၊ ၁၅:၁၂၊ ၁၇၊ ရော ၁၂:၁၀၊ ဟေ​ဗြဲ ၁၃:၁၊ ၁ပေ ၁:၂၂၊ ၂:၁၇၊ ၁ယော ၃:၂၃။</div>
<div class="fn"><sup class="fnt"><a name="fn6" href="#fnm6">6</a></sup> ၁ယော ၄:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ယော ၃:၁၆၊ ရော ၅:၈။</div>
<div class="fn"><sup class="fnt"><a name="fn8" href="#fnm8">8</a></sup> ရော ၃:၂၅၊ ၂ကော ၅:၂၁၊ ၁ယော ၂:၂။</div>
<div class="fn"><sup class="fnt"><a name="fn9" href="#fnm9">9</a></sup> ၁ယော ၄:၈။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “ကိုယ်​တော်​ကို ချစ်​ကြ​၏”</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ “မည်​သို့​ချစ်​နိုင်​မည်​နည်း”</div>
<div class="fn"><sup class="fnt"><a name="fn12" href="#fnm12">12</a></sup> ယော ၁၃:၃၄၊ ၁၅:၁၇၊ ၁ယော ၅:၃။</div>
</div>
<!-- PARSED ABOVE; EDITING MAY BREAK PARSER -->
</body></html>