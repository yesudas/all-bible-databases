<html><head>
<meta http-equiv="Content-Type" content="text/html;charset=utf-8" />
<title>1John 5 &ndash; ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1John', 5);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1John_1.html">1</a> ... <a href="1John_3.html">3</a> <a href="1John_4.html">4</a> <b>5</b> </div><hr>
<h1>1John 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ယေ​ရှု​သည် ခ​ရစ်​တော်​ဖြစ်​သည်​ဟု ယုံ​ကြည်​သော​သူ​တိုင်း​သည် ဘု​ရား​သ​ခင်​ထံ​မှ​ပေါက်​ဖွား​လာ​သော​သူ​ဖြစ်​၏။ ပေါက်​ဖွား​စေ​တော်​မူ​သော​အ​ရှင်​ကို ချစ်​သော​သူ​တိုင်း​သည် ထို​အ​ရှင်​ထံ​မှ​ပေါက်​ဖွား​လာ​သော​သူ​ကို​လည်း​ချစ်​၏။</div>
<div class="v" id="v2"><span class="vn">2</span> ငါ​တို့​သည် ဘု​ရား​သ​ခင်​ကို​ချစ်​၍ ကိုယ်​တော်​၏​ပ​ညတ်​တော်​တို့​ကို​လိုက်​နာ​ကျင့်​သုံး​ကြ​လျှင် ထို​အ​မှု​အ​ရာ​အား​ဖြင့် ငါ​တို့​သည် ဘု​ရား​သ​ခင်​၏​သား​သ​မီး​များ​ကို​ချစ်​ကြောင်း ငါ​တို့​သိ​ကြ​၏။</div>
<div class="v" id="v3"><span class="vn">3</span> ဘု​ရား​သ​ခင်​ကို​ချစ်​ခြင်း​ဆို​သည်​မှာ ကိုယ်​တော်​၏​ပ​ညတ်​တော်​တို့​ကို စောင့်​ထိန်း​ခြင်း​ပင်​ဖြစ်​၏။<sup class="fnm"><a name="fnm1" href="#fn1">1</a></sup> ကိုယ်​တော်​၏​ပ​ညတ်​တော်​တို့​သည်​လည်း စောင့်​ထိန်း​ရန်​ခဲ​ယဉ်း​သည်​မ​ဟုတ်။</div>
<div class="v" id="v4"><span class="vn">4</span> အ​ကြောင်း​မူ​ကား ဘု​ရား​သ​ခင်​ထံ​မှ​ပေါက်​ဖွား​လာ​သော​သူ​တိုင်း​သည် လော​က​ကို​အောင်​နိုင်​၏။ လော​က​ကို​အောင်​နိုင်​သော အောင်​ပွဲ​မှာ ငါ​တို့​၏​ယုံ​ကြည်​ခြင်း​ပင်​ဖြစ်​၏။</div>
<div class="v" id="v5"><span class="vn">5</span> မည်​သူ​သည် လော​က​ကို​အောင်​နိုင်​သ​နည်း။ ယေ​ရှု​သည် ဘု​ရား​သ​ခင်​၏​သား​တော်​ဖြစ်​သည်​ဟု ယုံ​ကြည်​သော​သူ​ပင်​မ​ဟုတ်​လော။</div>
<div class="v" id="v6"><h2>သက်​သေ​ခံ​တော်​မူ​ချက်​၏​သေ​ချာ​မှု</h2><span class="vn">6</span> <span class="br-p"><br><br></span>ယေ​ရှု​ခ​ရစ်​တော်​သည် ရေ​နှင့်​သွေး​အား​ဖြင့် ကြွ​လာ​တော်​မူ​သော​အ​ရှင်​ဖြစ်​၏။ ရေ​အား​ဖြင့်​သာ​မ​ဟုတ်​ဘဲ ရေ​နှင့်​သွေး​အား​ဖြင့်​ကြွ​လာ​တော်​မူ​၏။ ဝိ​ညာဉ်​တော်​သည် သက်​သေ​ခံ​သော​အ​ရှင်​ဖြစ်​၏။ အ​ကြောင်း​မှာ ဝိ​ညာဉ်​တော်​သည် သမ္မာ​တ​ရား​ဖြစ်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> ဝိ​ညာဉ်​တော်၊ ရေ၊ သွေး​တည်း​ဟူ​သော သက်​သေ​သုံး​ပါး​ရှိ​၍ ထို​သုံး​ပါး​တို့​သည် တ​ညီ​တ​ညွတ်​တည်း​ဖြစ်​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> ငါ​တို့​သည် လူ​၏​သက်​သေ​ခံ​ချက်​ကို လက်​ခံ​ကြ​သည်​ဆို​လျှင် ဘု​ရား​သ​ခင်​၏​သက်​သေ​ခံ​တော်​မူ​ချက်​သည် ပို​၍​ကြီး​မြတ်​၏။ အ​ဘယ်​ကြောင့်​ဆို​သော် ဘု​ရား​သ​ခင်​၏​သက်​သေ​ခံ​တော်​မူ​ချက်​သည် မိ​မိ​၏​သား​တော်​နှင့်​ပတ်​သက်​၍​ပေး​ထား​သော​သက်​သေ​ခံ​တော်​မူ​ချက်​ဖြစ်​၏။<sup class="fnm"><a name="fnm4" href="#fn4">4</a></sup></div>
<div class="v" id="v10"><span class="vn">10</span> ဘု​ရား​သ​ခင်​၏​သား​တော်​ကို​ယုံ​ကြည်​သော​သူ​သည် ဤ​သက်​သေ​ခံ​ချက်​ကို မိ​မိ​အ​ထဲ​၌​ရ​ရှိ​ထား​၏။ ဘု​ရား​သ​ခင်​ကို​မ​ယုံ​ကြည်​သော​သူ​မူ​ကား ကိုယ်​တော်​ကို လိမ်​လည်​သော​သူ​ဟု​ဆို​ရာ​ရောက်​၏။ အ​ဘယ်​ကြောင့်​ဆို​သော် ဘု​ရား​သ​ခင်​က မိ​မိ​၏​သား​တော်​နှင့်​ပတ်​သက်​၍ သက်​သေ​ခံ​တော်​မူ​သော​သက်​သေ​ခံ​ချက်​ကို ထို​သူ​သည် မ​ယုံ​ကြည်​သော​ကြောင့်​ဖြစ်​၏။</div>
<div class="v" id="v11"><span class="vn">11</span> ထို​သက်​သေ​ခံ​ချက်​မှာ ဘု​ရား​သ​ခင်​သည် ငါ​တို့​အား ထာ​ဝ​ရ​အ​သက်​ကို​ပေး​တော်​မူ​ပြီး ထို​အ​သက်​သည် ဘု​ရား​သ​ခင်​၏​သား​တော်​၌​ရှိ​၏​ဟူ​၍ ဖြစ်​၏။</div>
<div class="v" id="v12"><span class="vn">12</span> သား​တော်​ကို​ရ​ရှိ​သော​သူ​သည် အ​သက်​ကို​ရ​၏။ ဘု​ရား​သ​ခင်​၏​သား​တော်​ကို​မ​ရ​ရှိ​သော​သူ​မူ​ကား အ​သက်​ကို​မ​ရ။<sup class="fnm"><a name="fnm5" href="#fn5">5</a></sup></div>
<div class="v" id="v13"><span class="vn">13</span> <span class="br-p"><br><br></span>ဘု​ရား​သ​ခင့်​သား​တော်​၏​နာ​မ​တော်​ကို​ယုံ​ကြည်​သော​သင်​တို့​ထံ ဤ​အ​ရာ​များ​ကို ငါ​ရေး​လိုက်​ခြင်း​မှာ သင်​တို့​သည် ထာ​ဝ​ရ​အ​သက်​ကို​ရ​ရှိ​ပြီ​ဖြစ်​ကြောင်း သင်​တို့​သိ​ကြ​စေ​ရန်​ဖြစ်​၏။</div>
<div class="v" id="v14"><h2>ထိ​ရောက်​သော​ဆု​တောင်း​ချက်</h2><span class="vn">14</span> <span class="br-p"><br><br></span>ဘု​ရား​သ​ခင်​၌ ငါ​တို့​ထား​ရှိ​သော​ယုံ​ကြည်​စိတ်​ချ​မှု​ကား ငါ​တို့​သည် အ​လို​တော်​နှင့်​အ​ညီ တစ်​စုံ​တစ်​ခု​ကို​တောင်း​လျှောက်​လျှင် ဘု​ရား​သ​ခင်​သည်​နား​ညောင်း​တော်​မူ​၏​ဟူ​၍​ဖြစ်​၏။</div>
<div class="v" id="v15"><span class="vn">15</span> ငါ​တို့​တောင်း​လျှောက်​သ​မျှ​ကို ကိုယ်​တော်​နား​ညောင်း​တော်​မူ​ကြောင်း ငါ​တို့​သိ​လျှင် ကိုယ်​တော်​ထံ​တောင်း​လျှောက်​ခဲ့​သော​အ​ရာ​များ​ကို ငါ​တို့​ရ​ရှိ​ပြီ​ဖြစ်​ကြောင်း ငါ​တို့​သိ​ကြ​၏။</div>
<div class="v" id="v16"><span class="vn">16</span> <span class="br-p"><br><br></span>တစ်​စုံ​တစ်​ယောက်​သည် သေ​ခြင်း​သို့​မ​ပို့​ဆောင်​သော​အ​ပြစ်​မျိုး​ပြု​နေ​သည့် မိ​မိ​ညီ​အစ်​ကို​ကို​တွေ့​လျှင် သူ​သည် ဆု​တောင်း​ရ​မည်။ ထို​အ​ခါ ဘု​ရား​သ​ခင်​သည် သေ​ခြင်း​သို့​မ​ပို့​ဆောင်​သော​အ​ပြစ်​ပြု​နေ​သည့် ထို​ညီ​အစ်​ကို​အား အ​သက်​ကို​ပေး​တော်​မူ​လိမ့်​မည်။ သေ​ခြင်း​သို့​ပို့​ဆောင်​သော​အ​ပြစ်​မျိုး​ရှိ​၏။ ထို​သို့​သော​အ​ပြစ်​အ​တွက် တောင်း​လျှောက်​ရ​မည်​ဟု ငါ​မ​ဆို​လို။</div>
<div class="v" id="v17"><span class="vn">17</span> မ​တ​ရား​မှု​ရှိ​သ​မျှ​သည် အ​ပြစ်​ဖြစ်​၏။ သို့​သော် သေ​ခြင်း​သို့​မ​ပို့​ဆောင်​သော​အ​ပြစ်​မျိုး​လည်း​ရှိ​၏။</div>
<div class="v" id="v18"><h2>နိ​ဂုံး</h2><span class="vn">18</span> <span class="br-p"><br><br></span>ဘု​ရား​သ​ခင်​ထံ​မှ​ပေါက်​ဖွား​လာ​သော​သူ​သည် အ​ပြစ်​ပြု​နေ​ခြင်း​မ​ရှိ​ကြောင်း ငါ​တို့​သိ​ကြ​၏။ ဘု​ရား​သ​ခင်​ထံ​မှ​ပေါက်​ဖွား​လာ​သော​အ​ရှင်​သည် သူ့​ကို​စောင့်​ရှောက်​တော်​မူ​သော​ကြောင့် မာရ်​နတ်​သည် သူ့​ကို​မ​ထိ​ခိုက်​နိုင်။<sup class="fnm"><a name="fnm6" href="#fn6">6</a></sup></div>
<div class="v" id="v19"><span class="vn">19</span> ငါ​တို့​သည် ဘု​ရား​သ​ခင်​နှင့်​စပ်​ဆိုင်​ကြ​သည်​ကို​လည်း​ကောင်း၊ ကမ္ဘာ​လော​က​တစ်​ခု​လုံး​သည် မာရ်​နတ်​လက်​အောက်​၌​ရှိ​သည်​ကို​လည်း​ကောင်း ငါ​တို့​သိ​ကြ​၏။</div>
<div class="v" id="v20"><span class="vn">20</span> ဘု​ရား​သ​ခင်​၏​သား​တော်​သည် ကြွ​လာ​၍ စစ်​မှန်​သော​ဘု​ရား​သ​ခင်​ကို​သိ​ရှိ​နိုင်​သည့် အ​သိ​ဉာဏ်​ကို ငါ​တို့​အား​ပေး​တော်​မူ​သည်​ကို​လည်း ငါ​တို့​သိ​ကြ​၏။ ထို့​ကြောင့် ငါ​တို့​သည် စစ်​မှန်​သော​ဘု​ရား​သ​ခင်​၌​လည်း​ကောင်း၊ ဘု​ရား​သ​ခင်​၏​သား​တော်​ယေ​ရှု​ခ​ရစ်​တော်​၌​လည်း​ကောင်း ရှိ​ကြ​၏။ ကိုယ်​တော်​သည် စစ်​မှန်​သော​ဘု​ရား​သ​ခင်​ဖြစ်​တော်​မူ​ပြီး ထာ​ဝ​ရ​အ​သက်​လည်း​ဖြစ်​တော်​မူ​၏။<sup class="fnm"><a name="fnm7" href="#fn7">7</a></sup></div>
<div class="v" id="v21"><span class="vn">21</span> <span class="br-p"><br><br></span>သား​သ​မီး​တို့၊ ရုပ်​တု​များ​ကို​ရှောင်​ကြဉ်​ကြ​လော့။<sup class="fnm"><a name="fnm8" href="#fn8">8</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ယော ၁၃:၃၄၊ ၁၅:၁၇၊ ၁ယော ၄:၂၁။</div>
<div class="fn"><sup class="fnt"><a name="fn2" href="#fnm2">2</a></sup> ယော ၁၅:၂၆။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ အ​ပိုဒ်​ငယ် ၇-၈ တွင် “ကောင်း​ကင်​ဘုံ​၌ ခ​မည်း​တော်၊ နှုတ်​က​ပတ်​တော်၊ သန့်​ရှင်း​သော​ဝိ​ညာဉ်​တော်​တည်း​ဟူ​သော သက်​သေ​ခံ​သည့်​အ​ရာ​သုံး​ပါး​ရှိ​၍ ထို​သုံး​ပါး​တို့​သည် တစ်​လုံး​တစ်​ဝ​တည်း​ဖြစ်​ကြ​၏။ မြေ​ကြီး​ပေါ်​၌​လည်း ခ​မည်း​တော်၊ နှုတ်​က​ပတ်​တော်၊ သန့်​ရှင်း​သော​ဝိ​ညာဉ်​တော်​တည်း​ဟူ​သော သက်​သေ​ခံ​သည့်​အ​ရာ​သုံး​ပါး​ရှိ​၍ ထို​သုံး​ပါး​တို့​သည် တ​ညီ​တ​ညွတ်​တည်း​ဖြစ်​ကြ​၏” ဟူ​၍​ရှိ​၏။</div>
<div class="fn"><sup class="fnt"><a name="fn4" href="#fnm4">4</a></sup> ယော ၅:၃၇၊ ၈:၁၈။</div>
<div class="fn"><sup class="fnt"><a name="fn5" href="#fnm5">5</a></sup> ယော ၃:၃၆၊ ၅:၂၄၊ ၆:၄၇၊ ၅၄။</div>
<div class="fn"><sup class="fnt"><a name="fn6" href="#fnm6">6</a></sup> ယော ၁၇:၁၅၊ ၂သက် ၃:၃။</div>
<div class="fn"><sup class="fnt"><a name="fn7" href="#fnm7">7</a></sup> ယော ၁၇:၃။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အာ​မင်” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>