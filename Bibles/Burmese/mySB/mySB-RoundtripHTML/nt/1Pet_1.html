<html><head>
<meta http-equiv="Content-Type" content="text/html;charset=utf-8" />
<title>1Pet 1 &ndash; ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင်</b> &ndash; <b>1</b> <a href="1Pet_2.html">2</a> <a href="1Pet_3.html">3</a> ... <a href="1Pet_5.html">5</a> </div><hr>
<h1>1Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ယေ​ရှု​ခ​ရစ်​တော်​၏​တ​မန်​တော်​ငါ​ပေ​တ​ရု​သည် ပုန္တု​ပြည်၊ ဂ​လာ​တိ​ပြည်၊ ကပ္ပ​ဒေါ​ကိ​ပြည်၊ အာ​ရှ​ပြည်​နှင့် ဗိ​သု​နိ​ပြည်​အ​ရပ်​ရပ်​တို့​၌ ကွဲ​လွင့်​ပျံ့​နှံ့​နေ​သည့်​အာ​ဂန္တု​များ​တည်း​ဟူ​သော</div>
<div class="v" id="v2"><span class="vn">2</span> ယေ​ရှု​ခ​ရစ်​တော်​ကို​နာ​ခံ​ရန်​နှင့် ကိုယ်​တော်​၏​သွေး​တော်​ပက်​ဖျန်း​ခြင်း​ခံ​ရ​ရန်​အ​တွက် ဝိ​ညာဉ်​တော်​အား​ဖြင့်​သန့်​ရှင်း​စေ​ခြင်း​ခံ​ရ​၍ ခ​မည်း​တော်​ဘု​ရား​သ​ခင်​၏​ကြို​တင်​သိ​မြင်​သော​ဉာဏ်​တော်​အ​တိုင်း ရွေး​ကောက်​ခံ​ရ​သော​သူ​တို့​ထံ​သို့ စာ​ရေး​လိုက်​ပါ​၏။ ကျေး​ဇူး​တော်​နှင့်​ငြိမ်​သက်​ခြင်း​သည် သင်​တို့​၌​တိုး​ပွား​ပါ​စေ​သော။</div>
<div class="v" id="v3"><h2>အ​သက်​ရှင်​သော​မျှော်​လင့်​ခြင်း</h2><span class="vn">3</span> <span class="br-p"><br><br></span>ငါ​တို့​သ​ခင်​ယေ​ရှု​ခ​ရစ်​တော်​၏​ခ​မည်း​တော်​ဖြစ်​တော်​မူ​သော​ဘု​ရား​သ​ခင်​သည် မင်္ဂ​လာ​ရှိ​ပါ​စေ​သော။ ကိုယ်​တော်​သည် မိ​မိ​၏​ကြီး​မြတ်​သော​က​ရု​ဏာ​တော်​နှင့်​အ​ညီ ယေ​ရှု​ခ​ရစ်​တော်​၏​သေ​သော​သူ​တို့​ထဲ​မှ ရှင်​ပြန်​ထ​မြောက်​ခြင်း​အား​ဖြင့် ငါ​တို့​ကို အ​သက်​ရှင်​သော​မျှော်​လင့်​ခြင်း​ထဲ​သို့​လည်း​ကောင်း၊</div>
<div class="v" id="v4"><span class="vn">4</span> သင်​တို့​အ​တွက် ကောင်း​ကင်​ဘုံ​၌​ထိန်း​သိမ်း​ထား​သည့် ယို​ယွင်း​ပျက်​စီး​ခြင်း၊ ညစ်​ညူး​ခြင်း​နှင့် မှေး​မှိန်​ခြင်း​တို့​မ​ရှိ​သော အ​မွေ​တော်​ထဲ​သို့​လည်း​ကောင်း အ​သစ်​တစ်​ဖန်​မွေး​ဖွား​စေ​တော်​မူ​၏။</div>
<div class="v" id="v5"><span class="vn">5</span> သင်​တို့​သည် နောက်​ဆုံး​သော​ကာ​လ​၌​ဖော်​ပြ​ရန် အ​သင့်​ပြင်​ဆင်​ထား​သော​ကယ်​တင်​ခြင်း​အ​တွက် ဘု​ရား​သ​ခင်​၏​တန်​ခိုး​တော်​၌ ယုံ​ကြည်​ခြင်း​အား​ဖြင့် စောင့်​ရှောက်​ခြင်း​ကို​ခံ​ရ​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> သင်​တို့​သည် ယ​ခု​အ​ချိန်​တွင် စုံ​စမ်း​နှောင့်​ယှက်​ခြင်း​အ​မျိုး​မျိုး​ကြောင့် ခေတ္တ​ခ​ဏ​ဝမ်း​နည်း​ရ​လျှင်​လည်း အ​ထက်​၌​ဆို​ခဲ့​ပြီး​သော​အ​ကြောင်း​ကြောင့် ရွှင်​မြူး​ခြင်း​ရှိ​ကြ​၏။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> ဤ​သည်​ကား မီး​ဖြင့်​စစ်​ဆေး​ခြင်း​ခံ​ရ​ပြီ​ဖြစ်​သော်​လည်း ပျက်​စီး​တတ်​သည့်​ရွှေ​ထက် များ​စွာ​အ​ဖိုး​တန်​သော​သင်​တို့​၏​ယုံ​ကြည်​ခြင်း​ကို စစ်​ကြော​စုံ​စမ်း​ခြင်း​သည် ယေ​ရှု​ခ​ရစ်​တော်​ပေါ်​ထွန်း​တော်​မူ​သော​အ​ချိန်​၌ ချီး​မွမ်း​ခြင်း၊ ဘုန်း​အ​သ​ရေ​နှင့် ဂုဏ်​သ​ရေ​အ​ဖြစ်​သို့ ရောက်​မည့်​အ​ကြောင်း​တည်း။<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> သင်​တို့​သည် ထို​သ​ခင်​ကို မ​မြင်​ဖူး​သော်​လည်း ချစ်​ကြ​၏။ ထို​သ​ခင်​ကို ယ​ခု​မ​မြင်​သော်​လည်း ယုံ​ကြည်​ကြ​ပြီး ပြော​၍​မ​မီ​နိုင်​သော​ဝမ်း​မြောက်​ခြင်း​ဖြင့် ရွှင်​မြူး​လျက် ဘုန်း​တော်​ကို​ချီး​မွမ်း​ကြ​၏။</div>
<div class="v" id="v9"><span class="vn">9</span> ဤ​သည်​ကား သင်​တို့​၏​ယုံ​ကြည်​ခြင်း​အ​ကျိုး​ရ​လဒ်​တည်း​ဟူ​သော စိတ်​ဝိ​ညာဉ်​ကယ်​တင်​ခြင်း​ကို ရ​ရှိ​ကြ​သော​ကြောင့်​ဖြစ်​၏။</div>
<div class="v" id="v10"><span class="vn">10</span> <span class="br-p"><br><br></span>သင်​တို့​ခံ​စား​ရ​မည့်​ကျေး​ဇူး​တော်​နှင့်​ပတ်​သက်​၍ ဟော​ပြော​ခဲ့​သည့်​ပ​ရော​ဖက်​တို့​သည် ထို​ကယ်​တင်​ခြင်း​အ​ကြောင်း​ကို ရှာ​ဖွေ​စူး​စမ်း​ခဲ့​ကြ​၏။</div>
<div class="v" id="v11"><span class="vn">11</span> သူ​တို့​အ​ထဲ​၌​ရှိ​သော ခ​ရစ်​တော်​၏​ဝိ​ညာဉ်​တော်​သည် ခ​ရစ်​တော်​၏​ဒုက္ခ​ဝေ​ဒ​နာ​များ​နှင့် ထို​ဝေ​ဒ​နာ​များ​နောက်​တွင်​ဖြစ်​လာ​မည့် ဘုန်း​အ​သ​ရေ​တို့​အ​ကြောင်း​ကို ကြို​တင်​သက်​သေ​ခံ​သော​အ​ခါ မည်​သူ သို့​မ​ဟုတ် မည်​သည့်​အ​ချိန်​ကို​ဆို​လို​ကြောင်း သူ​တို့​စူး​စမ်း​လေ့​လာ​ကြ​၏။</div>
<div class="v" id="v12"><span class="vn">12</span> ထို​အ​ခါ သူ​တို့​ပြု​စု​သော​အ​ရာ​တို့​သည် မိ​မိ​တို့​အ​တွက်​မ​ဟုတ်​ဘဲ သင်​တို့​အ​တွက်​ဖြစ်​ကြောင်း သူ​တို့​အား​ဖွင့်​ပြ​တော်​မူ​၏။ ယ​ခု ထို​အ​ရာ​တို့​သည် ကောင်း​ကင်​ဘုံ​မှ​စေ​လွှတ်​ခြင်း​ခံ​ရ​သည့် သန့်​ရှင်း​သော​ဝိ​ညာဉ်​တော်​အား​ဖြင့် ကောင်း​မြတ်​သော​သ​တင်း​ကို​ဟော​ပြော​သော​သူ​များ​မှ​တစ်​ဆင့် သင်​တို့​ထံ ဖော်​ပြ​ခြင်း​ခံ​ရ​ပြီ။ ကောင်း​ကင်​တ​မန်​တို့​ပင်​လျှင် ထို​အ​ရာ​တို့​ကို​ကြည့်​ရှု​ရန် အ​လွန်​အ​လို​ရှိ​ကြ​၏။</div>
<div class="v" id="v13"><h2>သန့်​ရှင်း​သော​အ​သက်​တာ​ဖြင့်​အ​သက်​ရှင်​ရန် တိုက်​တွန်း​နှိုး​ဆော်​ခြင်း</h2><span class="vn">13</span> <span class="br-p"><br><br></span>သို့​ဖြစ်​၍ သင်​တို့​၏​စိတ်​နှ​လုံး​ကို အ​သင့်​ပြင်​ဆင်​ထား​<sup class="fnm"><a name="fnm4" href="#fn4">4</a></sup>လျက် သမ္မာ​သ​တိ​ရှိ​ကြ​လော့။ ယေ​ရှု​ခ​ရစ်​တော်​ပေါ်​ထွန်း​တော်​မူ​သော​အ​ခါ သင်​တို့​ထံ​သို့ သက်​ရောက်​လာ​မည့်​ကျေး​ဇူး​တော်​ကို အ​ပြည့်​အ​ဝ​မျှော်​လင့်​ကြ​လော့။</div>
<div class="v" id="v14"><span class="vn">14</span> ယ​ခင် သင်​တို့​မ​သိ​နား​မ​လည်​စဉ်​က လိုက်​ခဲ့​သော​တပ်​မက်​မှု​များ​နောက်​သို့ ယ​ခု​မ​လိုက်​ကြ​ဘဲ နာ​ခံ​မှု​ရှိ​သော​သား​သ​မီး​များ​ကဲ့​သို့​ဖြစ်​၍</div>
<div class="v" id="v15"><span class="vn">15</span> သင်​တို့​ကို​ခေါ်​ယူ​တော်​မူ​သော​အ​ရှင်​သည် သန့်​ရှင်း​တော်​မူ​သည့်​နည်း​တူ သင်​တို့​ကိုယ်​တိုင်​လည်း အ​သက်​ရှင်​နေ​ထိုင်​မှု​ရှိ​သ​မျှ​တို့​၌ သန့်​ရှင်း​ခြင်း​ရှိ​ကြ​လော့။</div>
<div class="v" id="v16"><span class="vn">16</span> အ​ဘယ်​ကြောင့်​ဆို​သော် “ငါ​သည် သန့်​ရှင်း​သော​ကြောင့် သင်​တို့​သည် သန့်​ရှင်း​ခြင်း​ရှိ​ကြ​ရ​မည်”​<sup class="fnm"><a name="fnm5" href="#fn5">5</a></sup>ဟု ရေး​ထား​၏။</div>
<div class="v" id="v17"><span class="vn">17</span> <span class="br-p"><br><br></span>သင်​တို့​သည် လူ​တို့​အား မျက်​နှာ​လိုက်​ခြင်း​မ​ရှိ​ဘဲ တစ်​ဦး​စီ​တို့​ပြု​သော​အ​မှု​အ​တိုင်း တ​ရား​စီ​ရင်​တော်​မူ​သော​အ​ရှင်​<sup class="fnm"><a name="fnm6" href="#fn6">6</a></sup>ကို အ​ဖ​ဟု​ခေါ်​ကြ​လျှင် ဤ​လော​က​တွင် ဧည့်​သည်​အ​ဖြစ်​နေ​ထိုင်​စဉ်​ကာ​လ​တစ်​လျှောက်​လုံး ကြောက်​ရွံ့​ရို​သေ​သော​စိတ်​ဖြင့် အ​သက်​ရှင်​နေ​ထိုင်​ကြ​လော့။</div>
<div class="v" id="v18"><span class="vn">18</span> အ​ကြောင်း​မူ​ကား သင်​တို့​သည် ဘိုး​ဘေး​များ​ထံ​မှ​ဆက်​ခံ​သည့် သင်​တို့​၏​အ​ချည်း​နှီး​သော​အ​သက်​ရှင်​နေ​ထိုင်​မှု​ထဲ​မှ ရွေး​နုတ်​ကယ်​တင်​ခြင်း​ခံ​ရ​သည်​မှာ ရွှေ၊ ငွေ စ​သော​ယို​ယွင်း​ပျက်​စီး​တတ်​သည့်​အ​ရာ​များ​အား​ဖြင့်​မ​ဟုတ်​ဘဲ</div>
<div class="v" id="v19"><span class="vn">19</span> အ​စွန်း​အ​ထင်း​ကင်း​လျက် အ​ပြစ်​အ​နာ​အ​ဆာ​မ​ရှိ​သည့် သိုး​သ​ငယ်​ကဲ့​သို့​သော ခ​ရစ်​တော်​၏​အ​ဖိုး​တန်​သော​သွေး​တော်​အား​ဖြင့်​ဖြစ်​ကြောင်း သင်​တို့​သိ​ကြ​၏။</div>
<div class="v" id="v20"><span class="vn">20</span> ကိုယ်​တော်​သည် ကမ္ဘာ​မ​တည်​မ​ရှိ​မီ​က​ပင် သိ​မှတ်​ခွဲ​ခန့်​ထား​ခြင်း​ခံ​ရ​သော်​လည်း ဤ​နောက်​ဆုံး​သော​အ​ချိန်​ကာ​လ​၌ သင်​တို့​အ​တွက်​ပေါ်​ထွန်း​တော်​မူ​၏။</div>
<div class="v" id="v21"><span class="vn">21</span> ကိုယ်​တော်​အား သေ​သော​သူ​တို့​ထဲ​မှ ထ​မြောက်​စေ​၍ ဘုန်း​အ​သ​ရေ​ပေး​တော်​မူ​သော​ဘု​ရား​သ​ခင်​ကို ကိုယ်​တော်​အား​ဖြင့် သင်​တို့​ယုံ​ကြည်​ကြ​၏။ သို့​ဖြစ်​၍ သင်​တို့​၏​ယုံ​ကြည်​ခြင်း​နှင့်​မျှော်​လင့်​ခြင်း​တို့​သည် ဘု​ရား​သ​ခင်​ထဲ​၌​တည်​ရှိ​ကြ​၏။</div>
<div class="v" id="v22"><span class="vn">22</span> <span class="br-p"><br><br></span>သင်​တို့​သည်<sup class="fnm"><a name="fnm7" href="#fn7">7</a></sup> သမ္မာ​တ​ရား​ကို​နာ​ခံ​ခြင်း​အား​ဖြင့် သင်​တို့​၏​စိတ်​ဝိ​ညာဉ်​များ​ကို သန့်​ရှင်း​စင်​ကြယ်​စေ​<sup class="fnm"><a name="fnm8" href="#fn8">8</a></sup>ပြီး ဟန်​ဆောင်​မှု​ကင်း​သည့် ညီ​အစ်​ကို​ချင်း​ချစ်​သော​မေတ္တာ​ကို​ရ​ရှိ​ကြ​သည်​ဖြစ်​၍ ဖြူ​စင်​သော​စိတ်​နှ​လုံး​ဖြင့် အ​ချင်း​ချင်း​ခိုင်​မြဲ​စွာ​ချစ်​ကြ​လော့။<sup class="fnm"><a name="fnm9" href="#fn9">9</a></sup></div>
<div class="v" id="v23"><span class="vn">23</span> သင်​တို့​သည် ယို​ယွင်း​ပျက်​စီး​တတ်​သော​မျိုး​စေ့​အား​ဖြင့်​မ​ဟုတ်​ဘဲ ယို​ယွင်း​ပျက်​စီး​ခြင်း​နှင့်​ကင်း​သည့်​မျိုး​စေ့​တည်း​ဟူ​သော အ​သက်​ရှင်​၍ အ​စဉ်​တည်​မြဲ​သည့် ဘု​ရား​သ​ခင်​၏​နှုတ်​က​ပတ်​တော်​အား​ဖြင့် အ​သစ်​တစ်​ဖန်​မွေး​ဖွား​စေ​ခြင်း​ကို​ခံ​ရ​ကြ​ပြီ။</div>
<div class="v" id="v24"><span class="vn">24</span> အ​ဘယ်​ကြောင့်​ဆို​သော် လူ​အ​ပေါင်း​တို့​သည် မြက်​ပင်​ကဲ့​သို့​ဖြစ်​၍ သူ​တို့​၏​ဘုန်း​အ​သ​ရေ​ရှိ​သ​မျှ​သည်​လည်း မြက်​ပွင့်​ကဲ့​သို့​ဖြစ်​၏။ မြက်​ပင်​သည် ညှိုး​နွမ်း​ခြောက်​သွေ့​သွား​၍ အ​ပွင့်​သည်​လည်း ကြွေ​တတ်​၏။</div>
<div class="v" id="v25"><span class="vn">25</span> ထာ​ဝ​ရ​ဘု​ရား​၏​နှုတ်​က​ပတ်​တော်​မူ​ကား ကာ​လ​အ​စဉ်​အ​ဆက်​တည်​၏။<sup class="fnm"><a name="fnm10" href="#fn10">10</a></sup> ဤ​နှုတ်​က​ပတ်​တော်​သည် သင်​တို့​အား​ဟော​ပြော​သည့် ကောင်း​မြတ်​သော​သ​တင်း​ပင်​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိ ၃:၅။</div>
<div class="fn"><sup class="fnt"><a name="fn2" href="#fnm2">2</a></sup> မ ၅:၁၁-၁၂၊ ယာ ၁:၂၊ ၁ပေ ၄:၁၂-၁၃။</div>
<div class="fn"><sup class="fnt"><a name="fn3" href="#fnm3">3</a></sup> ၂ကော ၄:၁၇၊ ယာ ၁:၃၊ ၁ပေ ၄:၁၃။</div>
<div class="fn"><sup class="fnt"><a name="fn4" href="#fnm4">4</a></sup> တိုက်​ရိုက်​ပြန်​ဆို​လျှင် “စိတ်​နှ​လုံး​ခါး​ပန်း​ကို​စည်း​လျက်”</div>
<div class="fn"><sup class="fnt"><a name="fn5" href="#fnm5">5</a></sup> (ဝတ် ၁၁:၄၄-၄၅၊ ၁၉:၂၊ ၂၀:၇။)</div>
<div class="fn"><sup class="fnt"><a name="fn6" href="#fnm6">6</a></sup> တ ၁၀:၃၄၊ ၁၅:၉၊ ရော ၂:၁၁၊ ဂ​လ ၂:၆၊ ဧ ၆:၉၊ ကော ၃:၂၅။ တ​ရား ၁၀:၁၇၊ ၆ရာ ၁၉:၇။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ဝိ​ညာဉ်​တော်​အား​ဖြင့်” ပါ​သည်။</div>
<div class="fn"><sup class="fnt"><a name="fn8" href="#fnm8">8</a></sup> တ ၁၅:၉။</div>
<div class="fn"><sup class="fnt"><a name="fn9" href="#fnm9">9</a></sup> ယော ၁၃:၃၄၊ ၁၅:၁၂၊ ၁၇၊ ရော ၁၂:၁၀၊ ဟေ​ဗြဲ ၁၃:၁၊ ၁ပေ ၂:၁၇၊ ၁ယော ၃:၂၃၊ ၄:၇။</div>
<div class="fn"><sup class="fnt"><a name="fn10" href="#fnm10">10</a></sup> မ ၂၄:၃၅၊ မာ ၁၃:၃၁၊ လု ၂၁:၃၃၊ ယာ ၁:၁၁။ (ဟေ​ရှာ ၄၀:၆-၈)</div>
</div>
<!-- PARSED ABOVE; EDITING MAY BREAK PARSER -->
</body></html>