<html><head>
<meta http-equiv="Content-Type" content="text/html;charset=utf-8" />
<title>1Pet 2 &ndash; ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 2);">
<div id="navbar"><a href="../index.html">Myanmar Standard Bible</a> &ndash; <b>ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Pet_1.html">1</a> <b>2</b> <a href="1Pet_3.html">3</a> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​သက်​ရှင်​သော​ကျောက်၊ သန့်​ရှင်း​သော​လူ​မျိုး</h2><span class="vn">1</span> <span class="br-p"><br><br></span>ထို့​ကြောင့် မ​ကောင်း​မှု​အ​မျိုး​မျိုး​နှင့်​တ​ကွ ရှိ​သ​မျှ​သော​စဉ်း​လဲ​ခြင်း၊ သူ​တော်​ကောင်း​ယောင်​ဆောင်​ခြင်း၊ မ​လို​မုန်း​ထား​ခြင်း​နှင့် ပုတ်​ခတ်​ပြော​ဆို​ခြင်း​အ​လုံး​စုံ​တို့​ကို ဖယ်​ရှား​ကြ​လော့။</div>
<div class="v" id="v2"><span class="vn">2</span> သ​ခင်​ဘု​ရား​သည် ကျေး​ဇူး​ပြု​တော်​မူ​ကြောင်း သင်​တို့​မြည်း​စမ်း​ကြ​ပြီ​ဖြစ်​၍ ဝိ​ညာဉ်​ရေး​ဆိုင်​ရာ​နို့​ရည်​အ​စစ်​အား​ဖြင့် ကယ်​တင်​ခြင်း​၌​ကြီး​ထွား​ရန် မွေး​ကင်း​စ​က​လေး​ငယ်​များ​ကဲ့​သို့ ထို​နို့​ရည်​ကို​တောင့်​တ​ကြ​လော့။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>လူ​တို့​၏​ငြင်း​ပယ်​ခြင်း​ကို​ခံ​ရ​သော်​လည်း ဘု​ရား​သ​ခင်​ရွေး​ကောက်​တော်​မူ​သော အ​ဖိုး​ထိုက်​သည့် အ​သက်​ရှင်​သော​ကျောက်​ဖြစ်​တော်​မူ​သော ထို​သ​ခင်​ထံ​သို့​လာ​၍</div>
<div class="v" id="v5"><span class="vn">5</span> သင်​တို့​ကိုယ်​တိုင်​သည်​လည်း အ​သက်​ရှင်​သော​ကျောက်​ကဲ့​သို့ ဝိ​ညာဉ်​ရေး​ဆိုင်​ရာ​အိမ်​တော်​အ​ဖြစ် တည်​ဆောက်​ခြင်း​ကို​ခံ​ကြ​လော့။<sup class="fnm"><a name="fnm2" href="#fn2">2</a></sup> ဤ​သည်​ကား သင်​တို့​သည် သန့်​ရှင်း​သော​ယဇ်​ပု​ရော​ဟိတ်​မျိုး​ဖြစ်​လျက် ဘု​ရား​သ​ခင်​နှစ်​သက်​လက်​ခံ​တော်​မူ​သော ဝိ​ညာဉ်​ရေး​ဆိုင်​ရာ​ယဇ်​များ​ကို ယေ​ရှု​ခ​ရစ်​တော်​အား​ဖြင့် ပူ​ဇော်​နိုင်​ရန် ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> အ​ဘယ်​ကြောင့်​ဆို​သော် “ကြည့်​ရှု​လော့။ ရွေး​ကောက်​ထား​သည့် အ​ဖိုး​ထိုက်​သော​ထောင့်​ချုပ်​ကျောက်​ကို ဇိ​အုန်​၌ ငါ​ချ​ထား​၏။ ထို​ကျောက်​ကို ယုံ​ကြည်​သော​သူ​သည် မည်​သည့်​အ​ခါ​မျှ အ​ရှက်​ရ​လိမ့်​မည်​မ​ဟုတ်”​<sup class="fnm"><a name="fnm4" href="#fn4">4</a></sup>ဟု ကျမ်း​စာ​၌ ဆို​ထား​၏။</div>
<div class="v" id="v7"><span class="vn">7</span> သို့​ဖြစ်​၍ ထို​ကျောက်​သည် ယုံ​ကြည်​သော​သင်​တို့​အ​တွက် ဂုဏ်​သ​ရေ​ဖြစ်​၏။ မ​ယုံ​ကြည်​သော​သူ​<sup class="fnm"><a name="fnm5" href="#fn5">5</a></sup>တို့​အ​တွက်​မူ​ကား “တိုက်​ဆောက်​သူ​များ​ပယ်​ထား​သော်​လည်း ထိပ်​ဆုံး​ထောင့်​ချုပ်​ကျောက်​ဖြစ်​လာ​သော​ကျောက်”​<sup class="fnm"><a name="fnm6" href="#fn6">6</a></sup>ဖြစ်​ပြီး</div>
<div class="v" id="v8"><span class="vn">8</span> “ခ​လုတ်​တံ​သင်း​ဖြစ်​သော​ကျောက်၊ မှား​ယွင်း​စေ​သော​ကျောက်”​<sup class="fnm"><a name="fnm7" href="#fn7">7</a></sup>ဖြစ်​၏။ သူ​တို့​သည် နှုတ်​က​ပတ်​တ​ရား​ကို မ​ယုံ​ကြည်​သော​ကြောင့် ခ​လုတ်​တိုက်​ကြ​၏။ ထို​သို့​ဖြစ်​ရန် သူ​တို့​ကို သတ်​မှတ်​ထား​ခြင်း​လည်း​ဖြစ်​၏။</div>
<div class="v" id="v9"><span class="vn">9</span> <span class="br-p"><br><br></span>သင်​တို့​မူ​ကား ရွေး​ကောက်​ခံ​ရ​သော​အ​မျိုး​အ​နွယ်၊ တော်​ဝင်​ယဇ်​ပု​ရော​ဟိတ်​မျိုး၊ သန့်​ရှင်း​သော​တိုင်း​သူ​ပြည်​သား၊ ပိုင်​ဆိုင်​တော်​မူ​သော​လူ​မျိုး​တော်​ဖြစ်​ကြ​၏။<sup class="fnm"><a name="fnm8" href="#fn8">8</a></sup> ဤ​သည်​ကား သင်​တို့​ကို အ​မှောင်​ထဲ​မှ မိ​မိ​၏​အံ့​ဩ​ဖွယ်​အ​လင်း​ထဲ​သို့ ခေါ်​ယူ​တော်​မူ​သော​အ​ရှင်​၏​ကောင်း​မြတ်​တော်​မူ​ခြင်း​များ​ကို သင်​တို့​ဖော်​ပြ​ကြ​မည့်​အ​ကြောင်း​တည်း။<sup class="fnm"><a name="fnm9" href="#fn9">9</a></sup></div>
<div class="v" id="v10"><span class="vn">10</span> သင်​တို့​သည် ယ​ခင်​က လူ​မျိုး​တော်​မ​ဟုတ်​ခဲ့​သော်​လည်း ယ​ခု​အ​ခါ ဘု​ရား​သ​ခင်​၏​လူ​မျိုး​တော်​ဖြစ်​ကြ​ပြီ။ ယ​ခင်​က က​ရု​ဏာ​တော်​ကို​မ​ခံ​စား​ခဲ့​ရ​သော်​လည်း ယ​ခု​အ​ခါ က​ရု​ဏာ​တော်​ကို​ခံ​စား​ရ​ကြ​ပြီ။<sup class="fnm"><a name="fnm10" href="#fn10">10</a></sup></div>
<div class="v" id="v11"><h2>ကောင်း​သော​အ​မှု​ပြု​ရန် တိုက်​တွန်း​နှိုး​ဆော်​ခြင်း</h2><span class="vn">11</span> <span class="br-p"><br><br></span>ချစ်​ရ​သော​သူ​တို့၊ သင်​တို့​သည် ဧည့်​သည်​အာ​ဂန္တု​များ​ဖြစ်​ကြ​သ​ဖြင့် စိတ်​ဝိ​ညာဉ်​ကို​ဆန့်​ကျင်​တိုက်​ခိုက်​သော ကိုယ်​ကာ​ယ​တပ်​မက်​ခြင်း​များ​ကို ရှောင်​ကြဉ်​ကြ​ရန် ငါ​တိုက်​တွန်း​နှိုး​ဆော်​ပါ​၏။</div>
<div class="v" id="v12"><span class="vn">12</span> လူ​မျိုး​ခြား​တို့​အ​လယ်​တွင် ကောင်း​စွာ​အ​သက်​ရှင်​နေ​ထိုင်​ကြ​လော့။ သို့​ပြု​လျှင် သူ​တို့​သည် သင်​တို့​ကို ဒု​စ​ရိုက်​ပြု​သူ​များ​အ​ဖြစ် ပုတ်​ခတ်​ပြော​ဆို​ကြ​သော်​လည်း သင်​တို့​၏​ကောင်း​သော​အ​မှု​တို့​ကို​မြင်​၍ အ​ကြည့်​အ​ရှု​ကြွ​လာ​တော်​မူ​သော​နေ့​ရက်​၌ ဘု​ရား​သ​ခင်​၏​ဘုန်း​တော်​ကို​ချီး​မွမ်း​ကြ​လိမ့်​မည်။</div>
<div class="v" id="v13"><span class="vn">13</span> <span class="br-p"><br><br></span>လူ​တို့​စီ​ရင်​ခန့်​ထား​သော​အုပ်​ချုပ်​မှု​စ​နစ်​အား​လုံး​ကို သ​ခင်​ဘု​ရား​၏​မျက်​နှာ​တော်​ကို​ထောက်​၍ နာ​ခံ​ကြ​လော့။ အ​ထွတ်​အ​မြတ်​ဖြစ်​သော​ရှင်​ဘု​ရင်​ကို​ဖြစ်​စေ၊</div>
<div class="v" id="v14"><span class="vn">14</span> ဒု​စ​ရိုက်​ပြု​သူ​များ​ကို ပြစ်​ဒဏ်​ပေး​၍ လူ​ကောင်း​တို့​ကို ဂုဏ်​ပြု​ချီး​မွမ်း​ရန် ရှင်​ဘု​ရင်​စေ​လွှတ်​သော​ဘု​ရင်​ခံ​များ​ကို​ဖြစ်​စေ နာ​ခံ​ကြ​လော့။<sup class="fnm"><a name="fnm11" href="#fn11">11</a></sup></div>
<div class="v" id="v15"><span class="vn">15</span> အ​ဘယ်​ကြောင့်​ဆို​သော် ကောင်း​သော​အ​မှု​ကို​ပြု​ခြင်း​အား​ဖြင့် မိုက်​မဲ​သော​သူ​တို့​၏​အ​သိ​ဉာဏ်​ကင်း​မဲ့​မှု​ကို တိတ်​ဆိတ်​စေ​ခြင်း​သည် ဘု​ရား​သ​ခင်​၏​အ​လို​တော်​ဖြစ်​၏။</div>
<div class="v" id="v16"><span class="vn">16</span> လွတ်​လပ်​သော​သူ​များ​အ​ဖြစ် အ​သက်​ရှင်​နေ​ထိုင်​ကြ​လော့။ သို့​သော် ထို​လွတ်​လပ်​ခြင်း​ကို မ​ကောင်း​မှု​ပြု​ရန် ဆင်​ခြေ​ဆင်​လက်​အ​ဖြစ် အ​သုံး​မ​ပြု​ဘဲ ဘု​ရား​သ​ခင်​၏​အ​စေ​အ​ပါး​အ​ဖြစ် အ​သုံး​ပြု​ကြ​လော့။</div>
<div class="v" id="v17"><span class="vn">17</span> လူ​အ​ပေါင်း​တို့​ကို ရို​သေ​ကြ​လော့။ ညီ​အစ်​ကို​အ​ချင်း​ချင်း​ချစ်​ကြ​လော့။<sup class="fnm"><a name="fnm12" href="#fn12">12</a></sup> ဘု​ရား​သ​ခင်​ကို ကြောက်​ရွံ့​ကြ​လော့။ ရှင်​ဘု​ရင်​ကို ရို​သေ​ကြ​လော့။<sup class="fnm"><a name="fnm13" href="#fn13">13</a></sup></div>
<div class="v" id="v18"><h2>သ​ခင်​များ​အ​ပေါ် အ​စေ​ခံ​တို့​၏​နာ​ခံ​မှု</h2><span class="vn">18</span> <span class="br-p"><br><br></span>အ​စေ​ခံ​တို့၊ ကြောက်​ရွံ့​ရို​သေ​သော​စိတ်​အ​ပြည့်​အ​ဝ​ဖြင့် သင်​တို့​၏​သ​ခင်​များ​ကို​နာ​ခံ​ကြ​လော့။ စိတ်​သ​ဘော​ကောင်း​၍ ညင်​သာ​သော​သ​ခင်​များ​ကို​သာ​မ​ဟုတ်​ဘဲ ကြမ်း​တမ်း​ခက်​ထန်​သော​သ​ခင်​များ​ကို​လည်း နာ​ခံ​ကြ​လော့။<sup class="fnm"><a name="fnm14" href="#fn14">14</a></sup></div>
<div class="v" id="v19"><span class="vn">19</span> အ​ကြောင်း​မူ​ကား မည်​သူ​မ​ဆို မ​တ​ရား​သ​ဖြင့် ဒုက္ခ​ဝေ​ဒ​နာ​ကို​ခံ​စား​ရ​သော​အ​ခါ ဘု​ရား​သ​ခင်​နှင့်​ဆိုင်​သော​အ​သိ​စိတ်​ကို​ထောက်​၍ ဝမ်း​နည်း​ခြင်း​ကို​သည်း​ခံ​လျှင် ဂုဏ်​ယူ​ဖွယ်​ဖြစ်​၏။</div>
<div class="v" id="v20"><span class="vn">20</span> သင်​တို့​သည် အ​ပြစ်​ပြု​၍ ရိုက်​နှက်​ခြင်း​ခံ​ရ​သည်​ကို​သည်း​ခံ​လျှင် မည်​သည့်​ချီး​မွမ်း​စ​ရာ​ရှိ​မည်​နည်း။ သို့​သော် ကောင်း​သော​အ​မှု​ကို​ပြု​၍ ဒုက္ခ​ဝေ​ဒ​နာ​ခံ​စား​ရ​သည်​ကို​သည်း​ခံ​လျှင် ဘု​ရား​သ​ခင်​ရှေ့​တော်​၌ ဂုဏ်​ယူ​ဖွယ်​ဖြစ်​၏။</div>
<div class="v" id="v21"><span class="vn">21</span> အ​မှန်​စင်​စစ် သင်​တို့​သည် ဤ​အ​တွက် ခေါ်​ယူ​တော်​မူ​ခြင်း​ခံ​ရ​၏။ အ​ကြောင်း​မူ​ကား ခ​ရစ်​တော်​သည်​လည်း သင်​တို့​ကို မိ​မိ​ခြေ​ရာ​တော်​အ​တိုင်း​လိုက်​လျှောက်​စေ​ရန် သင်​တို့​ကိုယ်​စား ဒုက္ခ​ဝေ​ဒ​နာ​ခံ​စား​ရ​လျက် သင်​တို့​အ​တွက် စံ​န​မူ​နာ​ကို​ထား​ပေး​တော်​မူ​၏။<sup class="fnm"><a name="fnm15" href="#fn15">15</a></sup></div>
<div class="v" id="v22"><span class="vn">22</span> ကိုယ်​တော်​သည် အ​ပြစ်​ကို​မ​ပြု။<sup class="fnm"><a name="fnm16" href="#fn16">16</a></sup> ကိုယ်​တော်​၏​နှုတ်​တော်​၌ မု​သား​ကို​မ​တွေ့​ရ။<sup class="fnm"><a name="fnm17" href="#fn17">17</a></sup></div>
<div class="v" id="v23"><span class="vn">23</span> ပုတ်​ခတ်​ပြော​ဆို​ခြင်း​ခံ​ရ​သော​အ​ခါ ပြန်​၍​မ​တုံ့​ပြန်၊ ဒုက္ခ​ဝေ​ဒ​နာ​ခံ​စား​ရ​သော​အ​ခါ​၌​လည်း ခြိမ်း​ခြောက်​ခြင်း​ကို​မ​ပြု​ဘဲ ဖြောင့်​မတ်​စွာ​တ​ရား​စီ​ရင်​တော်​မူ​သော​အ​ရှင်​ထံ​သို့ မိ​မိ​ကိုယ်​ကို​အပ်​နှံ​တော်​မူ​၏။<sup class="fnm"><a name="fnm18" href="#fn18">18</a></sup></div>
<div class="v" id="v24"><span class="vn">24</span> ငါ​တို့​သည် အ​ပြစ်​အ​ရာ​၌ သေ​ဆုံး​၍ ဖြောင့်​မတ်​ခြင်း​အ​ရာ​၌ အ​သက်​ရှင်​မည့်​အ​ကြောင်း<sup class="fnm"><a name="fnm19" href="#fn19">19</a></sup> ကိုယ်​တော်​သည် သစ်​တိုင်​ပေါ်​တွင် ငါ​တို့​အ​ပြစ်​များ​ကို မိ​မိ​၏​ကိုယ်​ခန္ဓာ​၌ ကိုယ်​တော်​တိုင်​ဆောင်​ယူ​တော်​မူ​၏။ သင်​တို့​သည် ကိုယ်​တော်​၏​ဒဏ်​ချက်​တော်​အား​ဖြင့် အ​နာ​ရော​ဂါ​ပျောက်​ကင်း​ခြင်း​အ​ခွင့်​ကို​ရ​ရှိ​ကြ​၏။<sup class="fnm"><a name="fnm20" href="#fn20">20</a></sup></div>
<div class="v" id="v25"><span class="vn">25</span> သင်​တို့​သည် လမ်း​လွဲ​သော​သိုး​များ​ကဲ့​သို့​ဖြစ်​ကြ​၏။<sup class="fnm"><a name="fnm21" href="#fn21">21</a></sup> ယ​ခု​မူ​ကား သိုး​ထိန်း​ဖြစ်​တော်​မူ​၍ သင်​တို့​၏​စိတ်​ဝိ​ညာဉ်​ကို​ကြီး​ကြပ်​သူ​ဖြစ်​တော်​မူ​သော​အ​ရှင်​ထံ​သို့ ပြန်​ရောက်​ကြ​ပြီ။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၃၄:၈။</div>
<div class="fn"><sup class="fnt"><a name="fn2" href="#fnm2">2</a></sup> ဧ ၂:၂၂။</div>
<div class="fn"><sup class="fnt"><a name="fn3" href="#fnm3">3</a></sup> ရော ၁၂:၁။</div>
<div class="fn"><sup class="fnt"><a name="fn4" href="#fnm4">4</a></sup> ရော ၉:၃၃၊ ၁၀:၁၁။ (ဟေ​ရှာ ၂၈:၁၆)</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “နား​မ​ထောင်​သော​သူ”</div>
<div class="fn"><sup class="fnt"><a name="fn6" href="#fnm6">6</a></sup> မ ၂၁:၄၂၊ မာ ၁၂:၁၀၊ လု ၂၀:၁၇၊ တ ၄:၁၁။ (ဆာ ၁၁၈:၂၂)</div>
<div class="fn"><sup class="fnt"><a name="fn7" href="#fnm7">7</a></sup> ရော ၉:၃၃။ (ဟေ​ရှာ ၈:၁၄)</div>
<div class="fn"><sup class="fnt"><a name="fn8" href="#fnm8">8</a></sup> ထွ ၁၉:၅-၆၊ တ​ရား ၇:၆၊ ဟေ​ရှာ ၆၁:၆။</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၄၂:၁၂၊ ၄၃:၂၀-၂၁။</div>
<div class="fn"><sup class="fnt"><a name="fn10" href="#fnm10">10</a></sup> ဟော ၁:၆၊ ၉၊ ၂:၁၊ ၂၃။</div>
<div class="fn"><sup class="fnt"><a name="fn11" href="#fnm11">11</a></sup> ရော ၁၃:၁-၇၊ တိ ၃:၁။</div>
<div class="fn"><sup class="fnt"><a name="fn12" href="#fnm12">12</a></sup> ယော ၁၃:၃၄၊ ၁၅:၁၂၊ ၁၇၊ ရော ၁၂:၁၀၊ ဟေ​ဗြဲ ၁၃:၁၊ ၁ပေ ၁:၂၂၊ ၁ယော ၃:၂၃၊ ၄:၇။</div>
<div class="fn"><sup class="fnt"><a name="fn13" href="#fnm13">13</a></sup> သု ၂၄:၂၁။</div>
<div class="fn"><sup class="fnt"><a name="fn14" href="#fnm14">14</a></sup> ဧ ၆:၅၊ ကော ၃:၂၂၊ ၁တိ ၆:၁၊ တိ ၂:၉။</div>
<div class="fn"><sup class="fnt"><a name="fn15" href="#fnm15">15</a></sup> ယော ၁၃:၁၅။</div>
<div class="fn"><sup class="fnt"><a name="fn16" href="#fnm16">16</a></sup> ဟေ​ဗြဲ ၄:၁၅၊ ၁ယော ၃:၅။</div>
<div class="fn"><sup class="fnt"><a name="fn17" href="#fnm17">17</a></sup> ဟေ​ရှာ ၅၃:၉။</div>
<div class="fn"><sup class="fnt"><a name="fn18" href="#fnm18">18</a></sup> ဟေ​ရှာ ၅၃:၇။</div>
<div class="fn"><sup class="fnt"><a name="fn19" href="#fnm19">19</a></sup> ရော ၆:၁၁။</div>
<div class="fn"><sup class="fnt"><a name="fn20" href="#fnm20">20</a></sup> ဆာ ၁၀၃:၃၊ ဟေ​ရှာ ၅၃:၅။</div>
<div class="fn"><sup class="fnt"><a name="fn21" href="#fnm21">21</a></sup> ဟေ​ရှာ ၅၃:၆။</div>
</div>
<!-- PARSED ABOVE; EDITING MAY BREAK PARSER -->
</body></html>