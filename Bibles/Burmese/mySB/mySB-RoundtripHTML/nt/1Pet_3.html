<html><head>
<meta http-equiv="Content-Type" content="text/html;charset=utf-8" />
<title>1Pet 3 &ndash; ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 3);">
<div id="navbar"><a href="../index.html">Myanmar Standard Bible</a> &ndash; <b>ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Pet_1.html">1</a> <a href="1Pet_2.html">2</a> <b>3</b> <a href="1Pet_4.html">4</a> <a href="1Pet_5.html">5</a> </div><hr>
<h1>1Pet 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဇ​နီး​သည်​များ​နှင့်​ခင်​ပွန်း​သည်​များ</h2><span class="vn">1</span> <span class="br-p"><br><br></span>ထို​နည်း​တူ ဇ​နီး​သည်​တို့၊ မိ​မိ​တို့​၏​ခင်​ပွန်း​သည်​ကို နာ​ခံ​ကြ​လော့။<sup class="fnm"><a name="fnm1" href="#fn1">1</a></sup> သို့​ပြု​လျှင် အ​ချို့​သော​ခင်​ပွန်း​သည်​တို့​သည် နှုတ်​က​ပတ်​တ​ရား​ကို​မ​ယုံ​ကြည်​ကြ​လျှင်​ပင် သင်​တို့​၏​ကြောက်​ရွံ့​ရို​သေ​မှု​နှင့် သန့်​ရှင်း​စင်​ကြယ်​သော​အ​သက်​ရှင်​နေ​ထိုင်​မှု​ကို​မြင်​လျက် ဇ​နီး​သည်​၏​စ​ကား​အား​ဖြင့်​မ​ဟုတ်​ဘဲ အ​သက်​ရှင်​နေ​ထိုင်​မှု​အား​ဖြင့် ပြောင်း​လဲ​လာ​ကြ​လိမ့်​မည်။</div>
<div class="v" id="v3"><span class="vn">3</span> သင်​တို့​၏​တန်​ဆာ​ဆင်​ခြင်း​သည် ဆံ​ပင်​ကျစ်​ခြင်း၊ ရွှေ​တန်​ဆာ​ဆင်​မြန်း​ခြင်း၊ အ​ဝတ်​အ​စား​များ​ဖြင့်​ဆင်​ယင်​ခြင်း​တည်း​ဟူ​သော အ​ပြင်​ပန်း​တန်​ဆာ​ဆင်​ခြင်း​မ​ဖြစ်​စေ​ဘဲ</div>
<div class="v" id="v4"><span class="vn">4</span> နူး​ညံ့​သိမ်​မွေ့​၍ တည်​ငြိမ်​သည့်​စိတ်​သ​ဘော​တည်း​ဟူ​သော ယို​ယွင်း​ပျက်​စီး​ခြင်း​နှင့်​ကင်း​သည့် စိတ်​နှ​လုံး​နှင့်​ဆိုင်​သော အ​တွင်း​ဝိ​ညာဉ်​လူ​၏​တန်​ဆာ​ဆင်​ခြင်း​ဖြစ်​စေ​ကြ​လော့။<sup class="fnm"><a name="fnm2" href="#fn2">2</a></sup> ဤ​သည်​ကား ဘု​ရား​သ​ခင်​ရှေ့​တော်​၌ အ​လွန်​အ​ဖိုး​ထိုက်​သော​အ​ရာ​ဖြစ်​၏။</div>
<div class="v" id="v5"><span class="vn">5</span> ဘု​ရား​သ​ခင်​ကို​မျှော်​လင့်​အား​ထား​သော သန့်​ရှင်း​သည့် ရှေး​ကာ​လ​မှ​အ​မျိုး​သ​မီး​တို့​သည်​လည်း ထို​နည်း​တူ မိ​မိ​တို့​ကိုယ်​ကို တန်​ဆာ​ဆင်​ကြ​ကာ စာ​ရာ​သည် အာ​ဗြ​ဟံ​ကို သ​ခင်​ဟု​ခေါ်​လျက် နာ​ခံ​သ​ကဲ့​သို့<sup class="fnm"><a name="fnm3" href="#fn3">3</a></sup> မိ​မိ​တို့​၏​ခင်​ပွန်း​သည်​များ​ကို နာ​ခံ​ခဲ့​ကြ​၏။</div>
<div class="v" id="v6"><span class="vn">6</span> သင်​တို့​သည်​လည်း မည်​သည့်​ခြောက်​လှန့်​မှု​ကို​မျှ​မ​ကြောက်​ရွံ့​ဘဲ ကောင်း​သော​အ​မှု​ကို​ပြု​လျှင် စာ​ရာ​၏​သား​သ​မီး​များ​ဖြစ်​ကြ​၏။</div>
<div class="v" id="v7"><span class="vn">7</span> <span class="br-p"><br><br></span>ထို​နည်း​တူ ခင်​ပွန်း​သည်​တို့၊ ဇ​နီး​သည်​သည် မိန်း​မ​သား​ဖြစ်​ပြီး မိ​မိ​တို့​ထက် အား​နည်း​သော​သူ​ဖြစ်​ကြောင်း သိ​ရှိ​နား​လည်​၍ အ​သက်​နှင့်​ဆိုင်​သော​ကျေး​ဇူး​တော်​ကို အ​တူ​တ​ကွ​အ​မွေ​ဆက်​ခံ​သူ​အ​ဖြစ် တန်​ဖိုး​ထား​လျက် အ​တူ​တ​ကွ​ပေါင်း​သင်း​နေ​ထိုင်​ကြ​လော့။<sup class="fnm"><a name="fnm4" href="#fn4">4</a></sup> ဤ​သည်​ကား သင်​တို့​၏​ဆု​တောင်း​ချက်​များ တား​ဆီး​ခြင်း​မ​ခံ​ရ​မည့်​အ​ကြောင်း​တည်း။</div>
<div class="v" id="v8"><h2>မ​ကောင်း​မှု​မ​ပြု​ကြ​နှင့်</h2><span class="vn">8</span> <span class="br-p"><br><br></span>နောက်​ဆုံး​အ​နေ​ဖြင့်​ဆို​ရ​လျှင် သင်​တို့​အား​လုံး တစ်​စိတ်​တစ်​သ​ဘော​တည်း​ရှိ​လျက် ကြင်​နာ​တတ်​သော​သ​ဘော၊ ညီ​အစ်​ကို​ချင်း​ချစ်​တတ်​သော​သ​ဘော၊ သ​နား​စုံ​မက်​တတ်​သော​သ​ဘော​နှင့် စိတ်​နှိမ့်​ချ​သော​သ​ဘော​ရှိ​ကြ​လော့။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> သင်​တို့​သည် ကောင်း​ချီး​မင်္ဂ​လာ​ကို အ​မွေ​ဆက်​ခံ​ရ​မည့်​အ​ကြောင်း ခေါ်​ယူ​တော်​မူ​ခြင်း​ခံ​ရ​သည်​ဖြစ်​၍<sup class="fnm"><a name="fnm6" href="#fn6">6</a></sup> အ​ဆိုး​ကို အ​ဆိုး​ဖြင့်​လည်း​ကောင်း၊ ကဲ့​ရဲ့​ပြစ်​တင်​ခြင်း​ကို ကဲ့​ရဲ့​ပြစ်​တင်​ခြင်း​ဖြင့်​လည်း​ကောင်း မ​တုံ့​ပြန်​ဘဲ ကောင်း​ချီး​ကို​သာ​ပေး​ကြ​လော့။<sup class="fnm"><a name="fnm7" href="#fn7">7</a></sup></div>
<div class="v" id="v10"><span class="vn">10</span> အ​ကြောင်း​မူ​ကား အ​သက်​ရှင်​ခြင်း​ကို​နှစ်​သက်​၍ ကောင်း​သော​နေ့​ရက်​တို့​ကို တွေ့​မြင်​လို​သော​သူ​သည် မိ​မိ​လျှာ​ကို​ချုပ်​တည်း​၍ မ​ကောင်း​သော​စ​ကား​နှင့်​ကင်း​လွတ်​စေ။ မိ​မိ​နှုတ်​ကို​လည်း​ချုပ်​တည်း​၍ မု​သား​မ​ပြော​မိ​စေ​နှင့်။<sup class="fnm"><a name="fnm8" href="#fn8">8</a></sup></div>
<div class="v" id="v11"><span class="vn">11</span> မ​ကောင်း​သော​အ​မှု​ကို​ရှောင်​ရှား​လျက် ကောင်း​သော​အ​မှု​ကို​ပြု​စေ။ ငြိမ်​သက်​ခြင်း​ကို​ရှာ​၍ ၎င်း​ကို​ရ​ရှိ​ရန်​ကြိုး​စား​စေ။</div>
<div class="v" id="v12"><span class="vn">12</span> အ​ဘယ်​ကြောင့်​ဆို​သော် ထာ​ဝ​ရ​ဘု​ရား​သည် ဖြောင့်​မတ်​သော​သူ​တို့​ကို​ကြည့်​ရှု​တော်​မူ​၍ သူ​တို့​၏​ဆု​တောင်း​သံ​ကို​နား​ညောင်း​တော်​မူ​၏။ သို့​သော် မ​ကောင်း​သော​အ​မှု​ကို​ပြု​သော​သူ​တို့​ထံ​မှ ထာ​ဝ​ရ​ဘု​ရား​သည် မျက်​နှာ​လွှဲ​တော်​မူ​၏။<sup class="fnm"><a name="fnm9" href="#fn9">9</a></sup></div>
<div class="v" id="v13"><h2>ဖြောင့်​မှတ်​ခြင်း​ကြောင့်​ခံ​စား​ရ​သော​ဒုက္ခ​ဝေ​ဒ​နာ</h2><span class="vn">13</span> <span class="br-p"><br><br></span>သင်​တို့​သည် ကောင်း​သော​အ​မှု​၌ စိတ်​အား​ထက်​သန်​လျှင်<sup class="fnm"><a name="fnm10" href="#fn10">10</a></sup> မည်​သူ​သည် သင်​တို့​ကို အန္တ​ရာယ်​ပြု​မည်​နည်း။</div>
<div class="v" id="v14"><span class="vn">14</span> သို့​သော် ဖြောင့်​မတ်​ခြင်း​ကြောင့် ဒုက္ခ​ဝေ​ဒ​နာ​ခံ​စား​ခဲ့​ရ​လျှင်​ပင် သင်​တို့​သည် မင်္ဂ​လာ​ရှိ​ကြ​၏။<sup class="fnm"><a name="fnm11" href="#fn11">11</a></sup> သူ​တို့​၏​ခြိမ်း​ခြောက်​မှု​ကြောင့် ကြောက်​ရွံ့​ခြင်း​နှင့်​တုန်​လှုပ်​ချောက်​ချား​ခြင်း​မ​ရှိ​ဘဲ</div>
<div class="v" id="v15"><span class="vn">15</span> သင်​တို့​၏​စိတ်​နှ​လုံး​ထဲ​၌ ခ​ရစ်​တော်​ကို အ​ရှင်​သ​ခင်​အ​ဖြစ်<sup class="fnm"><a name="fnm12" href="#fn12">12</a></sup> ရို​သေ​လေး​မြတ်​ကြ​လော့။<sup class="fnm"><a name="fnm13" href="#fn13">13</a></sup> သင်​တို့​၌​ရှိ​သည့် မျှော်​လင့်​ခြင်း​အ​ကြောင်း​နှင့်​ပတ်​သက်​၍ သင်​တို့​အား မေး​မြန်း​သော​သူ​အား​လုံး​တို့​ကို ဖြေ​ရှင်း​ပြော​ဆို​နိုင်​ရန် အ​မြဲ​တမ်း​အ​သင့်​ရှိ​ကြ​လော့။</div>
<div class="v" id="v16"><span class="vn">16</span> သို့​သော် နူး​ညံ့​သိမ်​မွေ့​သော​စိတ်၊ ကြောက်​ရွံ့​ရို​သေ​သော​စိတ်​နှင့် ကြည်​လင်​သော​အ​သိ​စိတ်​တို့​ဖြင့် ဖြေ​ရှင်း​ပြော​ဆို​ကြ​လော့။ သို့​ပြု​လျှင် ခ​ရစ်​တော်​၌​ရှိ​သည့် သင်​တို့​၏​ကောင်း​သော​အ​သက်​ရှင်​နေ​ထိုင်​မှု​ကို ကဲ့​ရဲ့​ရှုတ်​ချ​သော​သူ​တို့​သည် သင်​တို့​ကို ပုတ်​ခတ်​ပြော​ဆို​သည့်​အ​တွက် အ​ရှက်​ရ​ကြ​လိမ့်​မည်။</div>
<div class="v" id="v17"><span class="vn">17</span> အ​ကြောင်း​မူ​ကား ဘု​ရား​သ​ခင်​အ​လို​တော်​ရှိ​လျှင် မ​ကောင်း​သော​အ​မှု​ကို​ပြု​၍ ဒုက္ခ​ဝေ​ဒ​နာ​ခံ​စား​ရ​ခြင်း​ထက် ကောင်း​သော​အ​မှု​ကို​ပြု​၍ ဒုက္ခ​ဝေ​ဒ​နာ​ခံ​စား​ရ​ခြင်း​သည် သာ​၍​ကောင်း​၏။</div>
<div class="v" id="v18"><span class="vn">18</span> အ​ဘယ်​ကြောင့်​ဆို​သော် ခ​ရစ်​တော်​သည်​လည်း အ​ပြစ်​အ​တွက် တစ်​ကြိမ်​တည်း​နှင့်​အ​ပြီး ဒုက္ခ​ဝေ​ဒ​နာ​ခံ​စား​တော်​မူ​၏။ သင်​တို့​ကို<sup class="fnm"><a name="fnm14" href="#fn14">14</a></sup> ဘု​ရား​သ​ခင်​ထံ​တော်​သို့​ပို့​ဆောင်​မည့်​အ​ကြောင်း ဖြောင့်​မတ်​သော​အ​ရှင်​သည် မ​ဖြောင့်​မတ်​သော​သူ​တို့​ကိုယ်​စား ဒုက္ခ​ဝေ​ဒ​နာ​ခံ​စား​တော်​မူ​၏။ ကိုယ်​တော်​သည် ကိုယ်​ကာ​ယ​၌ အ​မှန်​ပင်​အ​သေ​ခံ​သော်​လည်း ဝိ​ညာဉ်​တော်​၌​မူ​ကား အ​သက်​ရှင်​စေ​ခြင်း​ကို​ခံ​တော်​မူ​လျက်</div>
<div class="v" id="v19"><span class="vn">19</span> ထို​အ​ခြေ​အ​နေ​၌​<sup class="fnm"><a name="fnm15" href="#fn15">15</a></sup>ပင် အ​ကျဉ်း​ချ​ခံ​ရ​သော​ဝိ​ညာဉ်​များ​ထံ​သို့ သွား​၍ တ​ရား​ဟော​တော်​မူ​၏။</div>
<div class="v" id="v20"><span class="vn">20</span> ထို​ဝိ​ညာဉ်​များ​မှာ တစ်​ချိန်​က နော​ဧ​လက်​ထက်​၌ သင်္ဘော​တည်​ဆောက်​စဉ်​တွင် ဘု​ရား​သ​ခင်​သည် စိတ်​ရှည်​စွာ​ဖြင့် စောင့်​ဆိုင်း​တော်​မူ​သော်​လည်း နာ​ခံ​ခြင်း​မ​ရှိ​ခဲ့​သော​ဝိ​ညာဉ်​များ​ဖြစ်​ကြ​၏။ ထို​သင်္ဘော​ထဲ​၌ ရှစ်​ယောက်​မျှ​ဖြစ်​သော လူ​အ​နည်း​ငယ်​တို့​သာ ရေ​မှ​တစ်​ဆင့် ကယ်​တင်​ခြင်း​ခံ​ရ​ကြ​၏။<sup class="fnm"><a name="fnm16" href="#fn16">16</a></sup></div>
<div class="v" id="v21"><span class="vn">21</span> ဤ​အ​ရာ​သည် ယ​ခု သင်​တို့​ကို​<sup class="fnm"><a name="fnm17" href="#fn17">17</a></sup>ကယ်​တင်​သော ဗတ္တိ​ဇံ​ကို​ပုံ​ဆောင်​၏။ ဗတ္တိ​ဇံ​သည် ကိုယ်​ကာ​ယ​၏​အ​ညစ်​အ​ကြေး​ကို ချွတ်​ပယ်​ခြင်း​မ​ဟုတ်​ဘဲ ယေ​ရှု​ခ​ရစ်​တော်​၏​ရှင်​ပြန်​ထ​မြောက်​ခြင်း​အား​ဖြင့် ကြည်​လင်​သော​အ​သိ​စိတ်​ကို ဘု​ရား​သ​ခင်​ထံ​တောင်း​လျှောက်​ခြင်း​ဖြစ်​၏။<sup class="fnm"><a name="fnm18" href="#fn18">18</a></sup></div>
<div class="v" id="v22"><span class="vn">22</span> ခ​ရစ်​တော်​သည် ကောင်း​ကင်​ဘုံ​သို့​ကြွ​တော်​မူ​၍ ကောင်း​ကင်​တ​မန်​များ၊ အာ​ဏာ​စက်​များ​နှင့် တန်​ခိုး​တို့​ကို မိ​မိ​လက်​အောက်​၌​ချ​ထား​လျက် ဘု​ရား​သ​ခင်​၏​လက်​ယာ​တော်​ဘက်​၌​ရှိ​နေ​တော်​မူ​၏။<sup class="fnm"><a name="fnm19" href="#fn19">19</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ ၅:၂၂၊ ၂၄၊ ကော ၃:၁၈။ က ၃:၁၆။</div>
<div class="fn"><sup class="fnt"><a name="fn2" href="#fnm2">2</a></sup> ၁တိ ၂:၉-၁၀။</div>
<div class="fn"><sup class="fnt"><a name="fn3" href="#fnm3">3</a></sup> က ၁၈:၁၂။</div>
<div class="fn"><sup class="fnt"><a name="fn4" href="#fnm4">4</a></sup> ဧ ၅:၂၅၊ ကော ၃:၁၉။</div>
<div class="fn"><sup class="fnt"><a name="fn5" href="#fnm5">5</a></sup> ရော ၁၂:၁၆၊ ၁ကော ၁:၁၀၊ ၂ကော ၁၃:၁၁၊ ဧ ၄:၃၊ ဖိ ၂:၂။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ခေါ်​ယူ​တော်​မူ​ခြင်း​ခံ​ရ​သည်​ကို သိ​မှတ်​၍”</div>
<div class="fn"><sup class="fnt"><a name="fn7" href="#fnm7">7</a></sup> ရော ၁၂:၇၊ ၁သက် ၅:၁၅။ သု ၂၀:၂၂၊ ၂၄:၂၉။</div>
<div class="fn"><sup class="fnt"><a name="fn8" href="#fnm8">8</a></sup> ယာ ၁:၂၆၊ ၃:၂။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၃၄:၁၂-၁၆။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “ကောင်း​သော​အ​မှု​ကို​အ​တု​ယူ​သော​သူ​ဖြစ်​လျှင်”</div>
<div class="fn"><sup class="fnt"><a name="fn11" href="#fnm11">11</a></sup> မ ၅:၁၀-၁၁။</div>
<div class="fn"><sup class="fnt"><a name="fn12" href="#fnm12">12</a></sup> အ​ချို့​မူ​ရင်း​ကျမ်း​၌ “ထာ​ဝ​ရ​အ​ရှင်​ဘု​ရား​သ​ခင်​ကို”</div>
<div class="fn"><sup class="fnt"><a name="fn13" href="#fnm13">13</a></sup> ဟေ​ရှာ ၈:၁၂-၁၃။</div>
<div class="fn"><sup class="fnt"><a name="fn14" href="#fnm14">14</a></sup> အ​ချို့​မူ​ရင်း​ကျမ်း​၌ “ငါ​တို့​ကို”</div>
<div class="fn"><sup class="fnt"><a name="fn15" href="#fnm15">15</a></sup> သို့​မ​ဟုတ် “ထို​ဝိ​ညာဉ်​တော်​၌”</div>
<div class="fn"><sup class="fnt"><a name="fn16" href="#fnm16">16</a></sup> က ၆:၁-၇:၂၄။</div>
<div class="fn"><sup class="fnt"><a name="fn17" href="#fnm17">17</a></sup> အ​ချို့​မူ​ရင်း​ကျမ်း​၌ “ငါ​တို့​ကို”</div>
<div class="fn"><sup class="fnt"><a name="fn18" href="#fnm18">18</a></sup> ရော ၆:၃၊ ဂ​လ ၃:၂၇။</div>
<div class="fn"><sup class="fnt"><a name="fn19" href="#fnm19">19</a></sup> မ ၂၂:၄၄၊ ၂၆:၆၄၊ မာ ၁၂:၃၆၊ ၁၄:၆၂၊ ၁၆:၁၉၊ လု ၂၀:၄၃၊ ၂၂:၆၉၊ တ ၂:၃၃၊ ၃၅၊ ၇:၅၅-၅၆၊ ရော ၈:၃၄၊ ဧ ၁:၂၁၊ ကော ၃:၁၊ ဟေ​ဗြဲ ၁:၃၊ ၁၃၊ ၈:၁၊ ၁၀:၁၂၊ ၁၂:၂။ ဆာ ၁၆:၁၁၊ ၁၁၀:၁။</div>
</div>
<!-- PARSED ABOVE; EDITING MAY BREAK PARSER -->
</body></html>