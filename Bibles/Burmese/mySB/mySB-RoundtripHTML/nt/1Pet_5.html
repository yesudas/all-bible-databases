<html><head>
<meta http-equiv="Content-Type" content="text/html;charset=utf-8" />
<title>1Pet 5 &ndash; ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Pet', 5);">
<div id="navbar"><a href="../index.html">Myanmar Standard Bible</a> &ndash; <b>ရှင်​ပေ​တ​ရု​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Pet_1.html">1</a> ... <a href="1Pet_3.html">3</a> <a href="1Pet_4.html">4</a> <b>5</b> </div><hr>
<h1>1Pet 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​သင်း​တော်​လူ​ကြီး​များ​နှင့်​လူ​ငယ်​များ​အ​တွက် တိုက်​တွန်း​နှိုး​ဆော်​ချက်</h2><span class="vn">1</span> <span class="br-p"><br><br></span>သို့​ဖြစ်​၍ လုပ်​ဖော်​ဆောင်​ဖက်​အ​ကြီး​အ​ကဲ​ဖြစ်​ပြီး ခ​ရစ်​တော်​၏​ဒုက္ခ​ဝေ​ဒ​နာ​များ​ကို​သက်​သေ​ခံ​သူ​နှင့် ထင်​ရှား​လာ​တော့​မည့် ကိုယ်​တော်​၏​ဘုန်း​အ​သ​ရေ​တော်​ကို မျှ​ဝေ​ခံ​စား​သူ​ဖြစ်​သော​ငါ​သည် သင်​တို့​ထဲ​မှ​အ​ကြီး​အ​ကဲ​များ​ကို တိုက်​တွန်း​နှိုး​ဆော်​ပါ​၏။</div>
<div class="v" id="v2"><span class="vn">2</span> သင်​တို့​၌​ရှိ​သည့် ဘု​ရား​သ​ခင်​၏​သိုး​စု​ကို အုပ်​ထိန်း​ကြ​လော့။ မ​လုပ်​မ​ဖြစ်​လုပ်​ရ​ခြင်း​မျိုး​မ​ဟုတ်​ဘဲ ဘု​ရား​သ​ခင်​၏​အ​လို​တော်​နှင့်​အ​ညီ<sup class="fnm"><a name="fnm1" href="#fn1">1</a></sup> စေ​တ​နာ​စိတ်​ဖြင့်​လည်း​ကောင်း၊ မ​စင်​ကြယ်​သော​အ​ကျိုး​စီး​ပွား​ကို​တပ်​မက်​ခြင်း​ကြောင့်​မ​ဟုတ်​ဘဲ စိတ်​အား​ထက်​သန်​စွာ​ဖြင့်​လည်း​ကောင်း ကြည့်​ရှု​အုပ်​ထိန်း​ကြ​လော့။</div>
<div class="v" id="v3"><span class="vn">3</span> သင်​တို့​အား​ခွဲ​ဝေ​ပေး​အပ်​ထား​သော​သူ​တို့​အ​ပေါ် စိုး​မိုး​ခြယ်​လှယ်​ခြင်း​မ​ပြု​ဘဲ သိုး​စု​အ​တွက် စံ​န​မူ​နာ​ဖြစ်​ကြ​လော့။<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> သို့​ပြု​လျှင် သိုး​ထိန်း​ကြီး​ပေါ်​ထွန်း​တော်​မူ​သော​အ​ခါ မှေး​မှိန်​ခြင်း​မ​ရှိ​သော ဘုန်း​အ​သ​ရေ​နှင့်​ပြည့်​စုံ​သည့်​သ​ရ​ဖူ​ကို သင်​တို့​ရ​ရှိ​ကြ​လိမ့်​မည်။</div>
<div class="v" id="v5"><span class="vn">5</span> <span class="br-p"><br><br></span>ထို​နည်း​တူ ငယ်​ရွယ်​သော​သူ​တို့၊ သက်​ကြီး​ဝါ​ကြီး​တို့​ကို နာ​ခံ​ကြ​လော့။ သင်​တို့​အား​လုံး တစ်​ယောက်​အောက်​တစ်​ယောက် နှိမ့်​ချ​ခြင်း​တန်​ဆာ​ကို ဆင်​ယင်​ကြ​လော့။ အ​ဘယ်​ကြောင့်​ဆို​သော် ဘု​ရား​သ​ခင်​သည် မာ​န​ထောင်​လွှား​သော​သူ​တို့​ကို ဆန့်​ကျင်​၍ နှိမ့်​ချ​သော​သူ​တို့​အား ကျေး​ဇူး​တော်​ကို​ခံ​စား​စေ​တော်​မူ​၏။<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> ထို့​ကြောင့် အ​ချိန်​တန်​သော​အ​ခါ သင်​တို့​ကို ချီး​မြှောက်​တော်​မူ​မည့်​အ​ကြောင်း ဘု​ရား​သ​ခင်​၏​တန်​ခိုး​ကြီး​သော​လက်​တော်​အောက်​၌ မိ​မိ​ကိုယ်​ကို​နှိမ့်​ချ​ကြ​လော့။</div>
<div class="v" id="v7"><span class="vn">7</span> ဘု​ရား​သ​ခင်​သည် သင်​တို့​ကို ဂ​ရု​စိုက်​တော်​မူ​သည်​ဖြစ်​၍ သင်​တို့​၏​စိုး​ရိမ်​ပူ​ပန်​ခြင်း​ရှိ​သ​မျှ​တို့​ကို အ​ထံ​တော်​၌ အပ်​နှံ​ကြ​လော့။<sup class="fnm"><a name="fnm4" href="#fn4">4</a></sup></div>
<div class="v" id="v8"><h2>နိ​ဂုံး</h2><span class="vn">8</span> <span class="br-p"><br><br></span>သမ္မာ​သ​တိ​ရှိ​လျက် နိုး​ကြား​စွာ​စောင့်​နေ​ကြ​လော့။<sup class="fnm"><a name="fnm5" href="#fn5">5</a></sup> သင်​တို့​၏​ရန်​သူ​တည်း​ဟူ​သော​မာရ်​နတ်​သည် ဟောက်​သော​ခြင်္သေ့​ကဲ့​သို့ ဝါး​မျို​ရ​မည့်​သူ​ကို လှည့်​လည်​ရှာ​ဖွေ​လျက်​ရှိ​၏။</div>
<div class="v" id="v9"><span class="vn">9</span> ယုံ​ကြည်​ခြင်း​၌ ခိုင်​ခံ့​စွာ​ရပ်​တည်​လျက် ထို​မာရ်​နတ်​ကို တား​ဆီး​ကြ​လော့။<sup class="fnm"><a name="fnm6" href="#fn6">6</a></sup> ကမ္ဘာ​ပေါ်​၌​ရှိ​သော သင်​တို့​၏​ညီ​အစ်​ကို​များ​သည်​လည်း ထို​ကဲ့​သို့​သော​ဒုက္ခ​ဝေ​ဒ​နာ​များ​ကို ရင်​ဆိုင်​ဖြတ်​သန်း​နေ​ရ​ကြောင်း သိ​မှတ်​ကြ​လော့။</div>
<div class="v" id="v10"><span class="vn">10</span> <span class="br-p"><br><br></span>သင်​တို့​ကို<sup class="fnm"><a name="fnm7" href="#fn7">7</a></sup> မိ​မိ​၏​ထာ​ဝ​ရ​ဘုန်း​အ​သ​ရေ​တော်​ထဲ​သို့ ခ​ရစ်​တော်​ယေ​ရှု​အား​ဖြင့် ခေါ်​ယူ​တော်​မူ​သော​အ​ရှင်၊ ကျေး​ဇူး​တော်​အ​ပေါင်း​နှင့်​ပြည့်​စုံ​တော်​မူ​သော ဘု​ရား​သ​ခင်​ကိုယ်​တော်​တိုင်​သည် ဒုက္ခ​ဝေ​ဒ​နာ​ကို ခေတ္တ​ခ​ဏ​ခံ​စား​ပြီး​သော​သင်​တို့​အား စုံ​လင်​စေ​၍ ခွန်​အား​နှင့်​ပြည့်​စုံ​စေ​ကာ တည်​ကြည်​ခိုင်​ခံ့​မြဲ​မြံ​စေ​တော်​မူ​လိမ့်​မည်။</div>
<div class="v" id="v11"><span class="vn">11</span> တန်​ခိုး​အ​ရှိန်​အ​ဝါ​<sup class="fnm"><a name="fnm8" href="#fn8">8</a></sup>သည် ကိုယ်​တော်​၌ ကာ​လ​အ​စဉ်​အ​ဆက်​ရှိ​တော်​မူ​ပါ​စေ​သော။ အာ​မင်။</div>
<div class="v" id="v12"><span class="vn">12</span> <span class="br-p"><br><br></span>ငါ​သည် သစ္စာ​ရှိ​သော​ညီ​အစ်​ကို​အ​ဖြစ် ငါ​သတ်​မှတ်​သော သိ​လွာ​နု​မှ​တစ်​ဆင့် စာ​အ​နည်း​ငယ်​ရေး​လိုက်​ခြင်း​အား​ဖြင့် သင်​တို့​ကို​တိုက်​တွန်း​နှိုး​ဆော်​ကာ ဤ​အ​ရာ​သည် ဘု​ရား​သ​ခင်​၏​စစ်​မှန်​သော​ကျေး​ဇူး​တော်​ဖြစ်​ကြောင်း သက်​သေ​ခံ​၏။ သင်​တို့​သည် ဤ​ကျေး​ဇူး​တော်​၌ ရပ်​တည်​ကြ​လော့။</div>
<div class="v" id="v13"><span class="vn">13</span> <span class="br-p"><br><br></span>သင်​တို့​နည်း​တူ ရွေး​ချယ်​တော်​မူ​ခြင်း​ခံ​ရ​သော ဘေ​ဘီ​လုံ​မြို့​ရှိ​အ​သင်း​တော်​နှင့် ငါ့​သား​မာ​ကု​တို့​သည် သင်​တို့​ကို​နှုတ်​ဆက်​လိုက်​ပါ​၏။</div>
<div class="v" id="v14"><span class="vn">14</span> အ​ချင်း​ချင်း​မေတ္တာ​အ​နမ်း​ဖြင့် နှုတ်​ဆက်​ကြ​လော့။ ခ​ရစ်​တော်​၌​ရှိ​ကြ​သော သင်​တို့​အား​လုံး​၌ ငြိမ်​သက်​ခြင်း​ရှိ​ပါ​စေ​သော။<sup class="fnm"><a name="fnm9" href="#fn9">9</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​၏​အ​လို​တော်​နှင့်​အ​ညီ”မ​ပါ။</div>
<div class="fn"><sup class="fnt"><a name="fn2" href="#fnm2">2</a></sup> ယော ၂၁:၁၅-၁၇၊ တ ၂၀:၂၈။ ယေ ၃:၁၅၊ ၂၃:၁-၂။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၃:၁၂၊ လု ၁၄:၁၁၊ ၁၈:၁၄၊ ယာ ၄:၆။ သု ၃:၃၄၊ ဆာ ၁၃၈:၆။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၅၅:၂၂။</div>
<div class="fn"><sup class="fnt"><a name="fn5" href="#fnm5">5</a></sup> ၁သက် ၅:၆။</div>
<div class="fn"><sup class="fnt"><a name="fn6" href="#fnm6">6</a></sup> ဧ ၄:၂၇၊ ယာ ၄:၇။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ငါ​တို့​ကို”</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ဘုန်း​အ​သ​ရေ​နှင့်​တန်​ခိုး​အ​ရှိန်​အ​ဝါ”</div>
<div class="fn"><sup class="fnt"><a name="fn9" href="#fnm9">9</a></sup> အ​ချို့​မူ​ရင်း​ကျမ်း​၌ “အာ​မင်”ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>