<html><head>
<meta http-equiv="Content-Type" content="text/html;charset=utf-8" />
<title>1Thess 1 &ndash; သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 1);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင်</b> &ndash; <b>1</b> <a href="1Thess_2.html">2</a> <a href="1Thess_3.html">3</a> ... <a href="1Thess_5.html">5</a> </div><hr>
<h1>1Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ပေါ​လု၊ သိ​လွာ​နု​နှင့် တိ​မော​သေ​တို့​သည် ခ​မည်း​တော်​ဘု​ရား​သ​ခင်​နှင့် သ​ခင်​ယေ​ရှု​ခ​ရစ်​တော်​၌​တည်​သော သက်​သာ​လော​နိတ်​မြို့​သား​တို့​၏​အ​သင်း​တော်​ထံ​သို့ စာ​ရေး​လိုက်​ပါ​၏။ ကျေး​ဇူး​တော်​<sup class="fnm"><a name="fnm1" href="#fn1">1</a></sup>နှင့်​ငြိမ်​သက်​ခြင်း​သည် သင်​တို့​၌​ရှိ​ပါ​စေ​သော။</div>
<div class="v" id="v2"><h2>ကျေး​ဇူး​တော်​ချီး​မွမ်း​ခြင်း</h2><span class="vn">2</span> <span class="br-p"><br><br></span>ငါ​တို့​သည် သင်​တို့​အား​လုံး​အ​တွက် ဘု​ရား​သ​ခင်​ကို အ​စဉ်​အ​မြဲ​ကျေး​ဇူး​တင်​လျက် ငါ​တို့​၏​ဆု​တောင်း​ချက်​များ​၌ သင်​တို့​ကို​သ​တိ​ရ​ကာ</div>
<div class="v" id="v3"><span class="vn">3</span> သင်​တို့​၏​ယုံ​ကြည်​ခြင်း​နှင့်​ဆိုင်​သော​လုပ်​ဆောင်​မှု၊ မေတ္တာ​ဖြင့်​ကြိုး​ပမ်း​အား​ထုတ်​မှု​နှင့် ငါ​တို့​သ​ခင်​ယေ​ရှု​ခ​ရစ်​တော်​ကို မျှော်​လင့်​ခြင်း​အား​ဖြင့်​ဖြစ်​ပေါ်​သော​သည်း​ခံ​မှု​တို့​ကို<sup class="fnm"><a name="fnm2" href="#fn2">2</a></sup> ငါ​တို့​အ​ဖ​ဖြစ်​တော်​မူ​သော​ဘု​ရား​သ​ခင်​ရှေ့​တော်​၌ အ​မြဲ​မ​ပြတ်​အောက်​မေ့​ကြ​၏။</div>
<div class="v" id="v4"><span class="vn">4</span> <span class="br-p"><br><br></span>ဘု​ရား​သ​ခင်​ချစ်​တော်​မူ​သော​ညီ​အစ်​ကို​တို့၊ သင်​တို့​သည် ရွေး​ကောက်​တော်​မူ​ခြင်း​ခံ​ရ​ကြောင်း​ကို ငါ​တို့​သိ​ကြ​၏။</div>
<div class="v" id="v5"><span class="vn">5</span> အ​ကြောင်း​မူ​ကား ငါ​တို့​ဟော​ပြော​သည့် ကောင်း​မြတ်​သော​သ​တင်း​သည် စ​ကား​အား​ဖြင့်​သာ​မ​ဟုတ်​ဘဲ တန်​ခိုး​တော်​အား​ဖြင့်​လည်း​ကောင်း၊ သန့်​ရှင်း​သော​ဝိ​ညာဉ်​တော်​အား​ဖြင့်​လည်း​ကောင်း၊ ပြည့်​ဝ​သော​စိတ်​ချ​မှု​အား​ဖြင့်​လည်း​ကောင်း သင်​တို့​ထံ​သို့​ရောက်​လာ​၏။ ငါ​တို့​သည် သင်​တို့​နှင့်​အ​တူ​ရှိ​စဉ် သင်​တို့​အ​တွက် မည်​ကဲ့​သို့​သော​သူ​ဖြစ်​ကြ​သည်​ကို သင်​တို့​သိ​ကြ​၏။</div>
<div class="v" id="v6"><span class="vn">6</span> သင်​တို့​သည်​လည်း များ​စွာ​သော​ဆင်း​ရဲ​ဒုက္ခ​ထဲ​၌ သန့်​ရှင်း​သော​ဝိ​ညာဉ်​တော်​ထံ​မှ​ရ​ရှိ​သော​ဝမ်း​မြောက်​ခြင်း​ဖြင့် နှုတ်​က​ပတ်​တော်​ကို​လက်​ခံ​၍ ငါ​တို့​နှင့်​သ​ခင်​ဘု​ရား​ကို အ​တု​ယူ​သူ​များ​ဖြစ်​ကြ​၏။</div>
<div class="v" id="v7"><span class="vn">7</span> ဤ​သို့​ဖြင့် သင်​တို့​သည် မာ​ကေ​ဒေါ​နိ​ပြည်​နှင့်​အ​ခါ​ယ​ပြည်​၌​ရှိ​သော ယုံ​ကြည်​သူ​အား​လုံး​အ​တွက် စံ​န​မူ​နာ​ဖြစ်​ကြ​၏။</div>
<div class="v" id="v8"><span class="vn">8</span> အ​ဘယ်​ကြောင့်​ဆို​သော် သ​ခင်​ဘု​ရား​၏​နှုတ်​က​ပတ်​တ​ရား​သည် သင်​တို့​ထံ​မှ မာ​ကေ​ဒေါ​နိ​ပြည်​နှင့်​အ​ခါ​ယ​ပြည်​သို့ ပဲ့​တင်​ထပ်​သွား​ခဲ့​သည်​သာ​မ​က ဘု​ရား​သ​ခင်​အ​ပေါ်​၌​ရှိ​သော သင်​တို့​၏​ယုံ​ကြည်​ခြင်း​အ​ကြောင်း​သည်​လည်း နေ​ရာ​အ​နှံ့​သို့ ပျံ့​နှံ့​လေ​ပြီ​ဖြစ်​သော​ကြောင့် ငါ​တို့​၌​ပြော​စ​ရာ​တစ်​စုံ​တစ်​ခု​မျှ​မ​ရှိ။</div>
<div class="v" id="v9"><span class="vn">9</span> အ​ကြောင်း​မူ​ကား သင်​တို့​သည် ငါ​တို့​ကို မည်​ကဲ့​သို့​လက်​ခံ​ကြ​သည်​ကို​လည်း​ကောင်း၊ အ​သက်​ရှင်​တော်​မူ​၍​စစ်​မှန်​သော​ဘု​ရား​သ​ခင်​ကို အ​စေ​ခံ​ရန်​နှင့်</div>
<div class="v" id="v10"><span class="vn">10</span> ကျ​ရောက်​လာ​မည့်​အ​မျက်​တော်​မှ ငါ​တို့​ကို​ကယ်​နုတ်​တော်​မူ​သည့် ယေ​ရှု​တည်း​ဟူ​သော သေ​သော​သူ​တို့​ထဲ​မှ ဘု​ရား​သ​ခင်​ထ​မြောက်​စေ​တော်​မူ​သော​သား​တော်​သည် ကောင်း​ကင်​ဘုံ​မှ​ကြွ​လာ​တော်​မူ​မည်​ကို စောင့်​မျှော်​ရန် သင်​တို့​သည် ရုပ်​တု​များ​ကို​စွန့်​၍ ဘု​ရား​သ​ခင်​ထံ မည်​ကဲ့​သို့​ပြောင်း​လဲ​လာ​ကြ​သည်​ကို​လည်း​ကောင်း သူ​တို့​ကိုယ်​တိုင်​ပြော​ကြား​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ငါ​တို့​အ​ဖ​ဘု​ရား​သ​ခင်​နှင့်​သ​ခင်​ယေ​ရှု​ခ​ရစ်​ထံ​တော်​မှ​ကျေး​ဇူး​တော်”</div>
<div class="fn"><sup class="fnt"><a name="fn2" href="#fnm2">2</a></sup> ဗျာ ၂:၂။</div>
</div>
<!-- PARSED ABOVE; EDITING MAY BREAK PARSER -->
</body></html>