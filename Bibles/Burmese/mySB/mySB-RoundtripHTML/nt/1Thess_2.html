<html><head>
<meta http-equiv="Content-Type" content="text/html;charset=utf-8" />
<title>1Thess 2 &ndash; သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 2);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Thess_1.html">1</a> <b>2</b> <a href="1Thess_3.html">3</a> <a href="1Thess_4.html">4</a> <a href="1Thess_5.html">5</a> </div><hr>
<h1>1Thess 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပေါ​လု​၏​စီ​မံ​ဆောင်​ရွက်​မှု</h2><span class="vn">1</span> <span class="br-p"><br><br></span>ညီ​အစ်​ကို​တို့၊ သင်​တို့​ထံ​သို့ ငါ​တို့​ရောက်​ရှိ​လာ​ခြင်း​သည် အ​ချည်း​နှီး​မ​ဖြစ်​ကြောင်း သင်​တို့​ကိုယ်​တိုင်​သိ​ကြ​၏။</div>
<div class="v" id="v2"><span class="vn">2</span> သင်​တို့​သိ​ကြ​သည့်​အ​တိုင်း ငါ​တို့​သည် ဦး​စွာ ဖိ​လိပ္ပိ​မြို့​၌ ဒုက္ခ​ဝေ​ဒ​နာ​ခံ​စား​ရ​လျက် နှိပ်​စက်​ခြင်း​ကို​ခံ​ရ​သော်​လည်း ကြီး​စွာ​သော​ဆန့်​ကျင်​တိုက်​ခိုက်​မှု​ထဲ​တွင် ဘု​ရား​သ​ခင်​၏​ကောင်း​မြတ်​သော​သ​တင်း​ကို ငါ​တို့​၏​ဘု​ရား​သ​ခင်​အား​ဖြင့် သင်​တို့​အား ရဲ​ရင့်​စွာ​ဟော​ပြော​ကြ​၏။</div>
<div class="v" id="v3"><span class="vn">3</span> အ​ကြောင်း​မူ​ကား ငါ​တို့​သည် မှား​ယွင်း​ခြင်း၊ ညစ်​ညူး​ခြင်း​နှင့် ပ​ရိ​ယာယ်​တို့​အား​ဖြင့် သင်​တို့​ကို​တိုက်​တွန်း​ဟော​ပြော​ကြ​သည်​မ​ဟုတ်။</div>
<div class="v" id="v4"><span class="vn">4</span> ဘု​ရား​သ​ခင်​သည် ငါ​တို့​ကို​အ​သိ​အ​မှတ်​ပြု​လျက် ကောင်း​မြတ်​သော​သ​တင်း​ကို ငါ​တို့​၌​ယုံ​ကြည်​အပ်​နှံ​ထား​သည့်​အ​လျောက် ငါ​တို့​သည် လူ​တို့​ကို​နှစ်​သက်​စေ​ရန်​မ​ဟုတ်​ဘဲ ငါ​တို့​၏​စိတ်​နှ​လုံး​ကို​စစ်​ဆေး​တော်​မူ​သော​ဘု​ရား​သ​ခင်​ကို နှစ်​သက်​စေ​ရန် ဟော​ပြော​ကြ​၏။</div>
<div class="v" id="v5"><span class="vn">5</span> အ​ကြောင်း​မူ​ကား သင်​တို့​သိ​ကြ​သည့်​အ​တိုင်း ငါ​တို့​သည် မြှောက်​ပင့်​သော​စ​ကား​ကို တစ်​ကြိမ်​တစ်​ခါ​မျှ​မ​သုံး၊ လော​ဘ​စိတ်​ဖြင့်​ဟန်​ဆောင်​ခြင်း​လည်း​မ​ရှိ​ခဲ့​ပေ။ ဤ​အ​ကြောင်း​အ​ရာ​နှင့်​ပတ်​သက်​၍ ဘု​ရား​သ​ခင်​သည် ငါ​တို့​၏​သက်​သေ​ဖြစ်​တော်​မူ​၏။</div>
<div class="v" id="v6"><span class="vn">6</span> ငါ​တို့​သည် ခ​ရစ်​တော်​၏​တ​မန်​တော်​များ​အ​နေ​ဖြင့် ဩ​ဇာ​အာ​ဏာ​ကို​အ​သုံး​ပြု​နိုင်​သော်​လည်း သင်​တို့​ထံ​မှ​ဖြစ်​စေ၊ အ​ခြား​သော​သူ​တို့​ထံ​မှ​ဖြစ်​စေ လူ​တို့​ပေး​သော​ဂုဏ်​ပြု​ချီး​မွမ်း​ခြင်း​ကို​မ​ရှာ​ဘဲ</div>
<div class="v" id="v7"><span class="vn">7</span> နို့​တိုက်​မိ​ခင်​သည် မိ​မိ​၏​သား​သ​မီး​များ​ကို ယု​ယ​ကြင်​နာ​သ​ကဲ့​သို့ သင်​တို့​အ​လယ်​၌ နူး​ညံ့​သိမ်​မွေ့​သော​သူ​များ​<sup class="fnm"><a name="fnm1" href="#fn1">1</a></sup>ဖြစ်​ကြ​၏။</div>
<div class="v" id="v8"><span class="vn">8</span> ထို​နည်း​တူ သင်​တို့​သည် ငါ​တို့​ချစ်​သော​သူ​များ​ဖြစ်​လာ​ကြ​သော​ကြောင့် ငါ​တို့​သည် သင်​တို့​ကို​ချစ်​ခင်​တွယ်​တာ​လျက် ဘု​ရား​သ​ခင်​၏​ကောင်း​မြတ်​သော​သ​တင်း​ကို​သာ​မ​က ငါ​တို့​၏​အ​သက်​ကို​ပင် ဝေ​မျှ​ပေး​ရန် စေ​တ​နာ​စိတ်​ရှိ​ကြ​၏။</div>
<div class="v" id="v9"><span class="vn">9</span> ညီ​အစ်​ကို​တို့၊ ငါ​တို့​၏​ကြိုး​ပမ်း​အား​ထုတ်​မှု​နှင့်​ပင်​ပန်း​ခက်​ခဲ​မှု​တို့​ကို သင်​တို့​မှတ်​မိ​ကြ​၏။ ငါ​တို့​သည် သင်​တို့​ထဲ​မှ မည်​သူ့​အ​ပေါ်​၌​မျှ ဝန်​ထုပ်​ဝန်​ပိုး​မ​ဖြစ်​စေ​ရန် နေ့​ရော​ည​ပါ​အ​လုပ်​လုပ်​လျက် ဘု​ရား​သ​ခင်​၏​ကောင်း​မြတ်​သော​သ​တင်း​ကို သင်​တို့​အား ဟော​ပြော​ကြ​၏။</div>
<div class="v" id="v10"><span class="vn">10</span> <span class="br-p"><br><br></span>ငါ​တို့​သည် ယုံ​ကြည်​သူ​ဖြစ်​သော​သင်​တို့​တွင် မည်​သို့ သန့်​ရှင်း​ဖြူ​စင်​စွာ​နှင့် ဖြောင့်​မတ်​စွာ​ပြု​မူ​လျက် အ​ပြစ်​တင်​စ​ရာ​မ​ရှိ​ရ​လေ​အောင် နေ​ထိုင်​ခဲ့​သည်​ကို သင်​တို့​နှင့်​ဘု​ရား​သ​ခင်​သည် ငါ​တို့​၏​သက်​သေ​များ​ဖြစ်​ကြ​၏။</div>
<div class="v" id="v11"><span class="vn">11</span> သင်​တို့​သိ​ကြ​သည့်​အ​တိုင်း ဖ​ခင်​သည် မိ​မိ​သား​သ​မီး​များ​အ​ပေါ်​ပြု​သ​ကဲ့​သို့ ငါ​တို့​သည် သင်​တို့​အ​ပေါ်​ပြု​မူ​လျက်</div>
<div class="v" id="v12"><span class="vn">12</span> မိ​မိ​နိုင်​ငံ​တော်​နှင့်​ဘုန်း​အ​သ​ရေ​တော်​သို့ သင်​တို့​ကို​ခေါ်​ယူ​တော်​မူ​သော​ဘု​ရား​သ​ခင်​နှင့် ထိုက်​တန်​စွာ အ​သက်​ရှင်​လျှောက်​လှမ်း​ကြ​ရန် သင်​တို့​တစ်​ဦး​စီ​အား တိုက်​တွန်း​နှိုး​ဆော်​၍ နှစ်​သိမ့်​အား​ပေး​ကာ သ​တိ​ပေး​ခဲ့​ကြ​၏။</div>
<div class="v" id="v13"><h2>နှုတ်​က​ပတ်​တ​ရား​ကို လက်​ခံ​ခြင်း​နှင့်​ဆန့်​ကျင်​ခြင်း</h2><span class="vn">13</span> <span class="br-p"><br><br></span>သင်​တို့​သည် ငါ​တို့​ထံ​မှ​ကြား​နာ​သော ဘု​ရား​သ​ခင်​၏​နှုတ်​က​ပတ်​တ​ရား​ကို လက်​ခံ​ကြ​သော​အ​ခါ လူ​တို့​၏​စ​ကား​အ​ဖြစ်​မ​ဟုတ်​ဘဲ ၎င်း​၏​စစ်​မှန်​သည့်​အ​ဖြစ်​အ​တိုင်း တစ်​နည်း​ဆို​သော် ယုံ​ကြည်​သော​သင်​တို့​အ​ထဲ​၌ သက်​ဝင်​လှုပ်​ရှား​နေ​သော ဘု​ရား​သ​ခင်​၏​နှုတ်​က​ပတ်​တ​ရား​အ​ဖြစ် လက်​ခံ​ကြ​သော​ကြောင့် ငါ​တို့​သည် ဘု​ရား​သ​ခင်​ကို အ​မြဲ​မ​ပြတ်​ကျေး​ဇူး​တင်​ကြ​၏။</div>
<div class="v" id="v14"><span class="vn">14</span> ညီ​အစ်​ကို​တို့၊ သင်​တို့​သည် ခ​ရစ်​တော်​ယေ​ရှု​၌​တည်​သော ယု​ဒ​ပြည်​ရှိ ဘု​ရား​သ​ခင်​၏​အ​သင်း​တော်​များ​ကို အ​တု​ယူ​သူ​များ​ဖြစ်​ကြ​ပြီ။ အ​ကြောင်း​မူ​ကား သူ​တို့​သည် ဂျူး​လူ​မျိုး​တို့​လက်​တွင် ဒုက္ခ​ဝေ​ဒ​နာ​ခံ​စား​ရ​ကြ​သ​ကဲ့​သို့ သင်​တို့​သည်​လည်း မိ​မိ​တို့​၏​အ​မျိုး​သား​ချင်း​များ​လက်​တွင် အ​လား​တူ​ခံ​စား​ရ​ကြ​၏။</div>
<div class="v" id="v15"><span class="vn">15</span> ဂျူး​လူ​မျိုး​တို့​သည် သ​ခင်​ယေ​ရှု​နှင့်​ပ​ရော​ဖက်​များ​ကို​သတ်​၍ ငါ​တို့​ကို​လည်း လိုက်​လံ​ညှဉ်း​ဆဲ​ကြ​၏။ သူ​တို့​သည် ဘု​ရား​သ​ခင်​ကို​မ​နှစ်​သက်​စေ​ဘဲ လူ​အ​ပေါင်း​တို့​ကို ဆန့်​ကျင်​လျက်</div>
<div class="v" id="v16"><span class="vn">16</span> လူ​မျိုး​ခြား​တို့​ကယ်​တင်​ခြင်း​ရ​ရှိ​ရန် ငါ​တို့​ဟော​ပြော​သည်​ကို တား​မြစ်​ကာ မိ​မိ​တို့​အ​ပြစ်​များ​ကို အ​စဉ်​အ​မြဲ​ဖြည့်​ဆည်း​ကြ​၏။ သို့​ဖြစ်​၍ အ​မျက်​တော်​သည် သူ​တို့​အ​ပေါ်​သို့ အ​ဆုံး​စွန်​သက်​ရောက်​လေ​၏။</div>
<div class="v" id="v17"><h2>ယုံ​ကြည်​သူ​များ​နှင့်​တွေ့​လို​သော ပေါ​လု​၏​ဆန္ဒ</h2><span class="vn">17</span> <span class="br-p"><br><br></span>ညီ​အစ်​ကို​တို့၊ ငါ​တို့​သည် စိတ်​နှ​လုံး​အား​ဖြင့်​မ​ဟုတ်​ဘဲ လူ​ချင်း သင်​တို့​နှင့် ခေတ္တ​ခ​ဏ​ခွဲ​ခွာ​နေ​ရ​သော်​လည်း သင်​တို့​၏​မျက်​နှာ​ကို​ပြန်​တွေ့​နိုင်​ရန် အ​လွန်​တောင့်​တ​၍ အ​ထူး​ကြိုး​စား​ကြ​၏။</div>
<div class="v" id="v18"><span class="vn">18</span> ထို့​ကြောင့် ငါ​တို့​သည် သင်​တို့​ထံ​သို့​လာ​ရန် အ​လို​ရှိ​ကြ​၏။ ငါ​ပေါ​လု​သည် တစ်​ကြိမ်​မ​က နှစ်​ကြိမ်​တိုင်​အောင် အ​မှန်​ပင်​ကြိုး​စား​သော်​လည်း စာ​တန်​သည် ငါ​တို့​ကို တား​ဆီး​ခဲ့​၏။</div>
<div class="v" id="v19"><span class="vn">19</span> ငါ​တို့​သ​ခင်​ယေ​ရှု​<sup class="fnm"><a name="fnm2" href="#fn2">2</a></sup>ကြွ​လာ​တော်​မူ​သော​အ​ခါ ကိုယ်​တော်​၏​ရှေ့​တော်​၌ ငါ​တို့​၏​မျှော်​လင့်​စ​ရာ​အ​ကြောင်း၊ ဝမ်း​မြောက်​စ​ရာ​အ​ကြောင်း​နှင့် ဝါ​ကြွား​စ​ရာ​သ​ရ​ဖူ​ဖြစ်​မည့်​သူ​မှာ မည်​သူ​နည်း။ သင်​တို့​ပင်​မ​ဟုတ်​လော။</div>
<div class="v" id="v20"><span class="vn">20</span> အ​ကြောင်း​မူ​ကား သင်​တို့​သည် ငါ​တို့​၏​ဘုန်း​အ​သ​ရေ​နှင့် ဝမ်း​မြောက်​ခြင်း​ဖြစ်​ကြ​၏။<sup class="fnm"><a name="fnm3" href="#fn3">3</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိုက်​ရိုက်​ပြန်​ဆို​လျှင် “က​လေး​သူ​ငယ်​များ”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn3" href="#fnm3">3</a></sup> ၂ကော ၁:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>