<html><head>
<meta http-equiv="Content-Type" content="text/html;charset=utf-8" />
<title>1Thess 4 &ndash; သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 4);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Thess_1.html">1</a> <a href="1Thess_2.html">2</a> <a href="1Thess_3.html">3</a> <b>4</b> <a href="1Thess_5.html">5</a> </div><hr>
<h1>1Thess 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၏​စိတ်​တော်​နှင့်​တွေ့​သော အ​သက်​တာ</h2><span class="vn">1</span> <span class="br-p"><br><br></span>နောက်​ဆုံး​အ​နေ​ဖြင့်​ဆို​ရ​လျှင် ညီ​အစ်​ကို​တို့၊ သင်​တို့​သည် ဘု​ရား​သ​ခင်​ကို​နှစ်​သက်​စေ​ရန် မည်​ကဲ့​သို့​အ​သက်​ရှင်​လျှောက်​လှမ်း​ရ​မည်​ကို ငါ​တို့​ထံ​မှ​နည်း​ခံ​ကြ​ပြီး ထို​အ​တိုင်း​အ​သက်​ရှင်​လျှောက်​လှမ်း​ကြ​သည့်​နည်း​တူ ပို​၍​ပြည့်​စုံ​စွာ ကြိုး​စား​အား​ထုတ်​ကြ​ရန် သင်​တို့​အား သ​ခင်​ယေ​ရှု​၏​နာ​မ​တော်​၌ ငါ​တို့​တိုက်​တွန်း​နှိုး​ဆော်​လျက် တောင်း​ပန်​ကြ​၏။</div>
<div class="v" id="v2"><span class="vn">2</span> အ​ကြောင်း​မူ​ကား ငါ​တို့​သည် သ​ခင်​ယေ​ရှု​အား​ဖြင့် သင်​တို့​အား မည်​သည့်​ညွှန်​ကြား​ချက်​များ​ပေး​ခဲ့​သည်​ကို သင်​တို့​သိ​ကြ​၏။</div>
<div class="v" id="v3"><span class="vn">3</span> <span class="br-p"><br><br></span>ဘု​ရား​သ​ခင်​၏​အ​လို​တော်​ကား သင်​တို့​သန့်​ရှင်း​ခြင်း​ရှိ​ရန်​ဖြစ်​၏။ တစ်​နည်း​အား​ဖြင့် သင်​တို့​သည် တ​ရား​နှင့်​မ​ညီ​မေ​ထုန်​ပြု​ခြင်း​ကို ရှောင်​ကြဉ်​လျက်<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> သင်​တို့​တစ်​ဦး​စီ​သည် သန့်​ရှင်း​ခြင်း​နှင့်​ဂုဏ်​သ​ရေ​ရှိ​ခြင်း​တို့​၌ မိ​မိ​ကိုယ်​ခန္ဓာ​အား မည်​သို့​ထိန်း​သိမ်း​ရ​မည်​ကို သိ​ရှိ​၍</div>
<div class="v" id="v5"><span class="vn">5</span> ဘု​ရား​သ​ခင်​ကို​မ​သိ​သော​လူ​မျိုး​ခြား​တို့​ကဲ့​သို့ ကိ​လေ​သာ​တပ်​မက်​ခြင်း​ထဲ​၌ နစ်​မွန်း​ခြင်း​မ​ရှိ​ကြ​ရန်​နှင့်</div>
<div class="v" id="v6"><span class="vn">6</span> ထို​အ​မှု​အ​ရာ​မျိုး​၌ မိ​မိ​ညီ​အစ်​ကို​အ​ပေါ်​စည်း​ဖောက်​၍ အ​ခွင့်​ကောင်း​မ​ယူ​ကြ​ရန်​ဖြစ်​၏။ အ​ကြောင်း​မူ​ကား ငါ​တို့​သည် သင်​တို့​ကို သ​တိ​ပေး​၍ ကြို​တင်​ပြော​ထား​ခဲ့​သည့်​အ​တိုင်း သ​ခင်​ဘု​ရား​သည် ဤ​အ​မှု​အ​ရာ​အား​လုံး​အ​တွက် အ​ပြစ်​ဒဏ်​ပေး​တော်​မူ​လိမ့်​မည်။</div>
<div class="v" id="v7"><span class="vn">7</span> အ​ဘယ်​ကြောင့်​ဆို​သော် ဘု​ရား​သ​ခင်​သည် ငါ​တို့​ကို ညစ်​ညူး​ခြင်း​ထဲ​သို့ ခေါ်​တော်​မူ​သည်​မ​ဟုတ်​ဘဲ သန့်​ရှင်း​ခြင်း​ထဲ​သို့ ခေါ်​တော်​မူ​၏။</div>
<div class="v" id="v8"><span class="vn">8</span> ထို့​ကြောင့် ဤ​ညွှန်​ကြား​ချက်​ကို ငြင်း​ပယ်​သော​သူ​သည် လူ​ကို​မ​ဟုတ်​ဘဲ သင်​တို့​<sup class="fnm"><a name="fnm2" href="#fn2">2</a></sup>အား မိ​မိ​၏​သန့်​ရှင်း​သော​ဝိ​ညာဉ်​တော်​ကို​ပေး​တော်​မူ​သော​ဘု​ရား​သ​ခင်​ကို ငြင်း​ပယ်​၏။</div>
<div class="v" id="v9"><h2>မေတ္တာ​ဖြင့်​အ​လုပ်​လုပ်​ခြင်း</h2><span class="vn">9</span> <span class="br-p"><br><br></span>ညီ​အစ်​ကို​ချင်း​ချစ်​သော​မေတ္တာ​နှင့်​ပတ်​သက်​၍​မူ​ကား သင်​တို့​ထံ​ရေး​သား​ရန် မ​လို​အပ်​ပေ။ အ​ကြောင်း​မှာ သင်​တို့​ကိုယ်​တိုင်​သည် အ​ချင်း​ချင်း​ချစ်​ကြ​ရန် ဘု​ရား​သ​ခင်​ထံ​မှ သင်​ယူ​ထား​သော​သူ​များ​ဖြစ်​ကြ​၏။</div>
<div class="v" id="v10"><span class="vn">10</span> အ​မှန်​စင်​စစ် သင်​တို့​သည် မာ​ကေ​ဒေါ​နိ​ပြည်​တစ်​ဝန်း​လုံး​ရှိ ညီ​အစ်​ကို​အား​လုံး​တို့​အ​ပေါ် ထို​မေတ္တာ​ကို​ပြ​ကြ​ပြီ။ သို့​ရာ​တွင် ညီ​အစ်​ကို​တို့၊ ထို​မေတ္တာ​ကို ပို​၍​ပြည့်​စုံ​စွာ​ပြ​ကြ​ရန်​လည်း​ကောင်း၊</div>
<div class="v" id="v11"><span class="vn">11</span> သင်​တို့​အား ငါ​တို့​ညွှန်​ကြား​ခဲ့​သည့်​အ​တိုင်း အေး​ဆေး​တည်​ငြိမ်​စွာ​နေ​ထိုင်​နိုင်​ရန် ရည်​မှန်း​ကြိုး​စား​လျက် မိ​မိ​ကိစ္စ​များ​ကို​အာ​ရုံ​စိုက်​၍ မိ​မိ​တို့​လက်​ဖြင့်​အ​လုပ်​လုပ်​ကြ​ရန်​လည်း​ကောင်း ငါ​တို့​တိုက်​တွန်း​နှိုး​ဆော်​ပါ​၏။<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> ဤ​သည်​ကား သင်​တို့​သည် ပြင်​ပ​လူ​တို့​ရှေ့​၌ တင့်​တယ်​လျောက်​ပတ်​စွာ​အ​သက်​ရှင်​လျှောက်​လှမ်း​၍ သင်​တို့​၌ မည်​သည့်​လို​အပ်​ချက်​မျှ​မ​ရှိ​စေ​ရန်​အ​တွက်​ဖြစ်​၏။</div>
<div class="v" id="v13"><h2>သ​ခင်​ဘု​ရား​၏​ကြွ​လာ​တော်​မူ​ခြင်း​နှင့်​ဆိုင်​သော​နှစ်​သိမ့်​မှု</h2><span class="vn">13</span> <span class="br-p"><br><br></span>ညီ​အစ်​ကို​တို့၊ သင်​တို့​သည် မျှော်​လင့်​ခြင်း​မ​ရှိ​သော​အ​ခြား​သူ​များ​ကဲ့​သို့ ဝမ်း​နည်း​ခြင်း​မ​ရှိ​ကြ​မည့်​အ​ကြောင်း အိပ်​ပျော်​သော​သူ​တို့​နှင့်​ပတ်​သက်​၍ သင်​တို့​မ​သိ​ဘဲ​နေ​ရန် ငါ​တို့​အ​လို​မ​ရှိ။</div>
<div class="v" id="v14"><span class="vn">14</span> အ​ကြောင်း​မူ​ကား ယေ​ရှု​သည် အ​သေ​ခံ​ပြီး​နောက် ထ​မြောက်​တော်​မူ​သည်​ဟု ငါ​တို့​ယုံ​ကြည်​ကြ​လျှင် ဘု​ရား​သ​ခင်​သည် ယေ​ရှု​၌ အိပ်​ပျော်​သော​သူ​တို့​ကို​လည်း ထို​ကဲ့​သို့​ပင် ထို​သ​ခင်​နှင့်​အ​တူ​ခေါ်​ထုတ်​တော်​မူ​လိမ့်​မည်။<sup class="fnm"><a name="fnm4" href="#fn4">4</a></sup></div>
<div class="v" id="v15"><span class="vn">15</span> သ​ခင်​ဘု​ရား​၏​စ​ကား​တော်​အား​ဖြင့် သင်​တို့​အား ငါ​တို့​ဆို​သည်​မှာ သ​ခင်​ဘု​ရား​ကြွ​လာ​တော်​မူ​သည့်​တိုင်​အောင် အ​သက်​ရှင်​လျက်​ကျန်​ရစ်​သော​ငါ​တို့​သည် အိပ်​ပျော်​သော​သူ​တို့​ထက် လုံး​ဝ​ရှေ့​ကျ​လိမ့်​မည်​မ​ဟုတ်။</div>
<div class="v" id="v16"><span class="vn">16</span> အ​ကြောင်း​မူ​ကား ကြွေး​ကြော်​ခြင်း​နှင့်​တ​ကွ ကောင်း​ကင်​တ​မန်​မင်း​၏​အ​သံ​နှင့် ဘု​ရား​သ​ခင်​၏​တံ​ပိုး​မှုတ်​သံ​တို့​ဖြင့် သ​ခင်​ဘု​ရား​ကိုယ်​တော်​တိုင် ကောင်း​ကင်​မှ​ဆင်း​သက်​တော်​မူ​သော​အ​ခါ ခ​ရစ်​တော်​၌​သေ​လွန်​သော​သူ​တို့​သည် ဦး​စွာ​ထ​မြောက်​ကြ​လိမ့်​မည်။<sup class="fnm"><a name="fnm5" href="#fn5">5</a></sup></div>
<div class="v" id="v17"><span class="vn">17</span> ထို့​နောက် အ​သက်​ရှင်​လျက်​ကျန်​ရစ်​သော​ငါ​တို့​သည် အာ​ကာ​သ​ကောင်း​ကင်​၌ သ​ခင်​ဘု​ရား​နှင့်​တွေ့​ဆုံ​ရန် ထို​သူ​တို့​နှင့်​အ​တူ မိုး​တိမ်​အား​ဖြင့် ချီ​ဆောင်​ခြင်း​ခံ​ရ​ကြ​လိမ့်​မည်။ ဤ​သို့​ဖြင့် ငါ​တို့​သည် သ​ခင်​ဘု​ရား​နှင့်​အ​တူ အ​စဉ်​အ​မြဲ​နေ​ကြ​ရ​လိမ့်​မည်။</div>
<div class="v" id="v18"><span class="vn">18</span> သို့​ဖြစ်​၍ ဤ​စ​ကား​များ​ဖြင့် အ​ချင်း​ချင်း​တိုက်​တွန်း​နှိုး​ဆော်​ကြ​လော့။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ ၅:၃၊ ကော ၃:၅။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ငါ​တို့”</div>
<div class="fn"><sup class="fnt"><a name="fn3" href="#fnm3">3</a></sup> ၂သက် ၃:၁၂။</div>
<div class="fn"><sup class="fnt"><a name="fn4" href="#fnm4">4</a></sup> ရော ၈:၁၁၊ ၁ကော ၆:၁၄၊ ၂ကော ၄:၁၄။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၄:၃၁၊ ယော ၅:၂၅၊ ၁ကော ၁၅:၂၃၊ ၅၂။</div>
</div>
<!-- PARSED ABOVE; EDITING MAY BREAK PARSER -->
</body></html>