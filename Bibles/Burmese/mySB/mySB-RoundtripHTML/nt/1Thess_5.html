<html><head>
<meta http-equiv="Content-Type" content="text/html;charset=utf-8" />
<title>1Thess 5 &ndash; သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Thess', 5);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Thess_1.html">1</a> ... <a href="1Thess_3.html">3</a> <a href="1Thess_4.html">4</a> <b>5</b> </div><hr>
<h1>1Thess 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သ​ခင်​ဘု​ရား​၏​နေ့​ရက်</h2><span class="vn">1</span> <span class="br-p"><br><br></span>သို့​ရာ​တွင် ညီ​အစ်​ကို​တို့၊ ထို​အ​ချိန်​အ​ခါ​နှင့်​ကာ​လ​များ​အ​ကြောင်း​ကို သင်​တို့​ထံ​ရေး​သား​ရန် မ​လို​အပ်​ပေ။</div>
<div class="v" id="v2"><span class="vn">2</span> အ​ကြောင်း​မူ​ကား သူ​ခိုး​သည် ည​အ​ချိန်​၌​လာ​သ​ကဲ့​သို့ သ​ခင်​ဘု​ရား​၏​နေ့​ရက်​သည် ရောက်​လာ​မည်​<sup class="fnm"><a name="fnm1" href="#fn1">1</a></sup>ဖြစ်​ကြောင်း သင်​တို့​ကိုယ်​တိုင် သေ​ချာ​စွာ​သိ​ကြ​၏။</div>
<div class="v" id="v3"><span class="vn">3</span> “ငြိမ်း​ချမ်း​မှု​နှင့်​လုံ​ခြုံ​မှု​ရှိ​သည်”​ဟု လူ​တို့​ပြော​ဆို​နေ​ကြ​သည့်​အ​ချိန်​၌​ပင် ကိုယ်​ဝန်​ဆောင်​အ​မျိုး​သ​မီး​၌ သား​ဖွား​ခြင်း​ဝေ​ဒ​နာ​ရောက်​လာ​သ​ကဲ့​သို့ ပျက်​စီး​ခြင်း​သည် သူ​တို့​အ​ပေါ် ရုတ်​တ​ရက်​ရောက်​လာ​၍ သူ​တို့​သည် လုံး​ဝ​လွတ်​မြောက်​နိုင်​မည်​မ​ဟုတ်။</div>
<div class="v" id="v4"><span class="vn">4</span> <span class="br-p"><br><br></span>သို့​သော် ညီ​အစ်​ကို​တို့၊ သင်​တို့​သည် အ​မှောင်​ထဲ​၌​မ​ရှိ​သော​ကြောင့် ထို​နေ့​ရက်​သည် သူ​ခိုး​ကဲ့​သို့ သင်​တို့​ကို အ​ငိုက်​ဖမ်း​လိမ့်​မည်​မ​ဟုတ်။</div>
<div class="v" id="v5"><span class="vn">5</span> အ​ကြောင်း​မူ​ကား သင်​တို့​အား​လုံး​သည် အ​လင်း​၏​သား​သ​မီး​များ၊ နေ့​၏​သား​သ​မီး​များ​ဖြစ်​ကြ​၏။ ငါ​တို့​သည် ည​နှင့်​ဖြစ်​စေ၊ အ​မှောင်​နှင့်​ဖြစ်​စေ စပ်​ဆိုင်​ကြ​သည်​မ​ဟုတ်။<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> သို့​ဖြစ်​၍ အ​ခြား​သော​သူ​များ​ကဲ့​သို့ အိပ်​ပျော်​ခြင်း​မ​ရှိ​ဘဲ သမ္မာ​သ​တိ​ရှိ​လျက် နိုး​ကြား​စွာ​စောင့်​နေ​ကြ​ကုန်​စို့။<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> အ​ကြောင်း​မူ​ကား အိပ်​ပျော်​သော​သူ​တို့​သည် ည​အ​ခါ​၌ အိပ်​ပျော်​တတ်​ကြ​၏။ ယစ်​မူး​သော​သူ​တို့​သည်​လည်း ည​အ​ခါ​၌ ယစ်​မူး​တတ်​ကြ​၏။</div>
<div class="v" id="v8"><span class="vn">8</span> ငါ​တို့​မူ​ကား နေ့​နှင့်​စပ်​ဆိုင်​ကြ​သည်​ဖြစ်​၍ ယုံ​ကြည်​ခြင်း​နှင့်​ချစ်​ခြင်း​မေတ္တာ​တို့​ကို ရင်​အုပ်​တန်​ဆာ​အ​ဖြစ်​ဝတ်​ဆင်​လျက် ကယ်​တင်​ခြင်း​၌​မျှော်​လင့်​ခြင်း​ကို သံ​ခ​မောက်​အ​ဖြစ်​ဆောင်း​ကာ သမ္မာ​သ​တိ​ရှိ​ကြ​ကုန်​စို့။<sup class="fnm"><a name="fnm4" href="#fn4">4</a></sup></div>
<div class="v" id="v9"><span class="vn">9</span> အ​ကြောင်း​မူ​ကား ဘု​ရား​သ​ခင်​သည် ငါ​တို့​ကို အ​မျက်​တော်​သက်​ရောက်​စေ​ရန် သတ်​မှတ်​ထား​တော်​မူ​သည်​မ​ဟုတ်​ဘဲ ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ကယ်​တင်​ခြင်း​ကို​ရ​ရှိ​စေ​ရန် သတ်​မှတ်​ထား​တော်​မူ​၏။</div>
<div class="v" id="v10"><span class="vn">10</span> ငါ​တို့​သည် နိုး​နေ​သည်​ဖြစ်​စေ၊ အိပ်​ပျော်​နေ​သည်​ဖြစ်​စေ၊ ကိုယ်​တော်​နှင့်​အ​တူ အ​သက်​ရှင်​မည့်​အ​ကြောင်း ကိုယ်​တော်​သည် ငါ​တို့​အ​တွက် အ​သေ​ခံ​တော်​မူ​၏။</div>
<div class="v" id="v11"><span class="vn">11</span> ထို့​ကြောင့် ယ​ခု​သင်​တို့​ပြု​နေ​သည့်​အ​တိုင်း အ​ချင်း​ချင်း​တိုက်​တွန်း​နှိုး​ဆော်​၍ တစ်​ဦး​ကို​တစ်​ဦး တည်​ဆောက်​မြှင့်​တင်​ပေး​ကြ​လော့။</div>
<div class="v" id="v12"><h2>တိုက်​တွန်း​နှိုး​ဆော်​ခြင်း​နှင့် ကောင်း​ချီး​ပေး​ခြင်း</h2><span class="vn">12</span> <span class="br-p"><br><br></span>ညီ​အစ်​ကို​တို့၊ သင်​တို့​ထဲ​တွင် ကြိုး​စား​အား​ထုတ်​၍ သ​ခင်​ဘု​ရား​၌ သင်​တို့​ကို စီ​မံ​အုပ်​ချုပ်​လျက် သ​တိ​ပေး​ဆုံး​မ​နေ​ကြ​သော​သူ​များ​ကို ကြည်​ညို​လေး​စား​ကြ​ရန်​လည်း​ကောင်း၊</div>
<div class="v" id="v13"><span class="vn">13</span> သူ​တို့​လုပ်​ဆောင်​သော​အ​မှု​အ​တွက် မေတ္တာ​စိတ်​နှင့် သူ​တို့​ကို​အ​ထူး​တန်​ဖိုး​ထား​ကြ​ရန်​လည်း​ကောင်း သင်​တို့​အား ငါ​တို့​တောင်း​ပန်​ကြ​၏။<sup class="fnm"><a name="fnm5" href="#fn5">5</a></sup> သင်​တို့​အ​ချင်း​ချင်း​သင့်​မြတ်​စွာ​နေ​ကြ​လော့။<sup class="fnm"><a name="fnm6" href="#fn6">6</a></sup></div>
<div class="v" id="v14"><span class="vn">14</span> ညီ​အစ်​ကို​တို့၊ သင်​တို့​အား ငါ​တို့​တိုက်​တွန်း​နှိုး​ဆော်​သည်​ကား စည်း​မဲ့​ကမ်း​မဲ့​နေ​သော​သူ​တို့​ကို သ​တိ​ပေး​ဆုံး​မ​ကြ​လော့။ စိတ်​အား​ငယ်​သော​သူ​တို့​ကို နှစ်​သိမ့်​ကြ​လော့။ အား​နည်း​သော​သူ​တို့​ကို ထောက်​မ​ကြ​လော့။ လူ​အ​ပေါင်း​တို့​အ​ပေါ် စိတ်​ရှည်​သည်း​ခံ​ကြ​လော့။<sup class="fnm"><a name="fnm7" href="#fn7">7</a></sup></div>
<div class="v" id="v15"><span class="vn">15</span> မည်​သူ​မျှ သူ​တစ်​ပါး​အ​ပေါ် အ​ဆိုး​ကို​အ​ဆိုး​ဖြင့်​မ​တုံ့​ပြန်​ကြ​စေ​ရန် သ​တိ​ပြု​ကြ​လော့။<sup class="fnm"><a name="fnm8" href="#fn8">8</a></sup> အ​ချင်း​ချင်း​အ​တွက်​လည်း​ကောင်း၊ လူ​အ​ပေါင်း​တို့​အ​တွက်​လည်း​ကောင်း ကောင်း​ကျိုး​ကို​သာ အ​စဉ်​ကြိုး​စား​ပြု​ကြ​လော့။<sup class="fnm"><a name="fnm9" href="#fn9">9</a></sup></div>
<div class="v" id="v16"><span class="vn">16</span> <span class="br-p"><br><br></span>အ​စဉ်​ဝမ်း​မြောက်​ကြ​လော့။</div>
<div class="v" id="v17"><span class="vn">17</span> အ​မြဲ​မ​ပြတ်​ဆု​တောင်း​ကြ​လော့။</div>
<div class="v" id="v18"><span class="vn">18</span> အ​ရာ​ရာ​၌ ကျေး​ဇူး​တော်​ချီး​မွမ်း​ကြ​လော့။ အ​ကြောင်း​မူ​ကား သင်​တို့​သည် ထို​သို့​ပြု​ကြ​ရန် ခ​ရစ်​တော်​ယေ​ရှု​၌ ဘု​ရား​သ​ခင်​အ​လို​ရှိ​တော်​မူ​၏။</div>
<div class="v" id="v19"><span class="vn">19</span> <span class="br-p"><br><br></span>ဝိ​ညာဉ်​တော်​၏​အ​ရှိန်​ကို မ​ငြိမ်း​စေ​ကြ​နှင့်။</div>
<div class="v" id="v20"><span class="vn">20</span> ပ​ရော​ဖက်​ပြု​ဟော​ပြော​ခြင်း​ကို မ​ထီ​မဲ့​မြင်​မ​ပြု​ကြ​နှင့်။</div>
<div class="v" id="v21"><span class="vn">21</span> သို့​သော် အ​ရာ​ခပ်​သိမ်း​တို့​ကို​စစ်​ဆေး​၍ ကောင်း​သော​အ​ရာ​ကို စွဲ​ကိုင်​ထား​ကြ​လော့။</div>
<div class="v" id="v22"><span class="vn">22</span> မ​ကောင်း​မှု​အ​မျိုး​စုံ​တို့​ကို ရှောင်​ကြဉ်​ကြ​လော့။<sup class="fnm"><a name="fnm10" href="#fn10">10</a></sup></div>
<div class="v" id="v23"><span class="vn">23</span> <span class="br-p"><br><br></span>ငြိမ်​သက်​ခြင်း​၏​အ​ရှင် ဘု​ရား​သ​ခင်​ကိုယ်​တော်​တိုင် သင်​တို့​ကို အ​ကုန်​အ​စင်​သန့်​ရှင်း​စေ​တော်​မူ​ပါ​စေ​သော။ ငါ​တို့​၏​သ​ခင်​ယေ​ရှု​ခ​ရစ်​တော်​ကြွ​လာ​တော်​မူ​သော​အ​ခါ သင်​တို့​၏​ဝိ​ညာဉ်၊ စိတ်​နှ​လုံး၊ ကိုယ်​ခန္ဓာ​ကို အ​ပြစ်​တင်​စ​ရာ​မ​ရှိ​စေ​ရန် စောင့်​ရှောက်​တော်​မူ​ပါ​စေ​သော။</div>
<div class="v" id="v24"><span class="vn">24</span> သင်​တို့​ကို ခေါ်​ယူ​တော်​မူ​သော​အ​ရှင်​သည် သစ္စာ​နှင့်​ပြည့်​စုံ​သည်​ဖြစ်​၍ ထို​သို့​ပြု​တော်​မူ​လိမ့်​မည်။</div>
<div class="v" id="v25"><span class="vn">25</span> <span class="br-p"><br><br></span>ညီ​အစ်​ကို​တို့၊ ငါ​တို့​အ​တွက်​လည်း ဆု​တောင်း​ပေး​ကြ​လော့။</div>
<div class="v" id="v26"><span class="vn">26</span> ညီ​အစ်​ကို​အား​လုံး​တို့​ကို သန့်​ရှင်း​သော​အ​နမ်း​ဖြင့် နှုတ်​ဆက်​ကြ​လော့။</div>
<div class="v" id="v27"><span class="vn">27</span> ဤ​စာ​ကို ညီ​အစ်​ကို​<sup class="fnm"><a name="fnm11" href="#fn11">11</a></sup>အား​လုံး​တို့​ရှေ့​၌​ဖတ်​ကြား​ရန် သ​ခင်​ဘု​ရား​၌ သင်​တို့​ကို အ​လေး​အ​နက်​ငါ​အ​မိန့်​ပေး​၏။</div>
<div class="v" id="v28"><span class="vn">28</span> <span class="br-p"><br><br></span>ငါ​တို့​သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​သည် သင်​တို့​နှင့်​အ​တူ​ရှိ​ပါ​စေ​သော။<sup class="fnm"><a name="fnm12" href="#fn12">12</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၄:၄၃-၄၄၊ လု ၁၂:၃၉-၄၀၊ ၂ပေ ၃:၁၀၊ ဗျာ ၃:၃၊ ၁၆:၁၅။</div>
<div class="fn"><sup class="fnt"><a name="fn2" href="#fnm2">2</a></sup> ကော ၁:၁၃။</div>
<div class="fn"><sup class="fnt"><a name="fn3" href="#fnm3">3</a></sup> ၁ပေ ၅:၈။</div>
<div class="fn"><sup class="fnt"><a name="fn4" href="#fnm4">4</a></sup> ဧ ၆:၁၄-၁၇။ ဟေ​ရှာ ၅၉:၁၇။</div>
<div class="fn"><sup class="fnt"><a name="fn5" href="#fnm5">5</a></sup> ၁တိ ၅:၁၇။</div>
<div class="fn"><sup class="fnt"><a name="fn6" href="#fnm6">6</a></sup> မာ ၉:၅၀၊ ရော ၁၂:၁၈။</div>
<div class="fn"><sup class="fnt"><a name="fn7" href="#fnm7">7</a></sup> ရော ၁၅:၁။</div>
<div class="fn"><sup class="fnt"><a name="fn8" href="#fnm8">8</a></sup> ရော ၁၂:၁၇၊ ၁ပေ ၃:၉။ သု ၂၀:၂၂၊ ၂၄:၂၉။</div>
<div class="fn"><sup class="fnt"><a name="fn9" href="#fnm9">9</a></sup> ဂ​လ ၆:၁၀။</div>
<div class="fn"><sup class="fnt"><a name="fn10" href="#fnm10">10</a></sup> ရော ၁၂:၉။</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ “သန့်​ရှင်း​သော​ညီ​အစ်​ကို”</div>
<div class="fn"><sup class="fnt"><a name="fn12" href="#fnm12">12</a></sup> အ​ချို့​မူ​ရင်း​ကျမ်း​၌ “အာ​မင်” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>