<html><head>
<meta http-equiv="Content-Type" content="text/html;charset=utf-8" />
<title>1Tim 1 &ndash; တိ​မော​သေ​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 1);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ပ​ထ​မ​စောင်</b> &ndash; <b>1</b> <a href="1Tim_2.html">2</a> <a href="1Tim_3.html">3</a> ... <a href="1Tim_6.html">6</a> </div><hr>
<h1>1Tim 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ငါ​တို့​၏​ကယ်​တင်​ရှင်​ဘု​ရား​သ​ခင်​နှင့် ငါ​တို့​၏​မျှော်​လင့်​ရာ​ဖြစ်​တော်​မူ​သော ခ​ရစ်​တော်​ယေ​ရှု​၏​အ​မိန့်​တော်​အ​တိုင်း ခ​ရစ်​တော်​ယေ​ရှု​၏​တ​မန်​တော်​ဖြစ်​သော ငါ​ပေါ​လု​သည်</div>
<div class="v" id="v2"><span class="vn">2</span> ယုံ​ကြည်​ခြင်း​အား​ဖြင့် ငါ့​သား​စစ်​ဖြစ်​သော​တိ​မော​သေ​ထံ​သို့ စာ​ရေး​လိုက်​ပါ​၏။ ခ​မည်း​တော်​ဘု​ရား​သ​ခင်​<sup class="fnm"><a name="fnm1" href="#fn1">1</a></sup>နှင့် ငါ​တို့​၏​သ​ခင်​ခ​ရစ်​တော်​ယေ​ရှု​ထံ​မှ ကျေး​ဇူး​တော်၊ က​ရု​ဏာ​တော်​နှင့် ငြိမ်​သက်​ခြင်း​သည် သင်​၌​ရှိ​ပါ​စေ​သော။</div>
<div class="v" id="v3"><h2>မှား​ယွင်း​သော​သွန်​သင်​ချက်​နှင့် ပ​ညတ်​တ​ရား​ကို​လွဲ​မှား​စွာ​အ​သုံး​ပြု​မှု</h2><span class="vn">3</span> <span class="br-p"><br><br></span>မာ​ကေ​ဒေါ​နိ​ပြည်​သို့​သွား​စဉ်​က သင့်​ကို ငါ​တိုက်​တွန်း​နှိုး​ဆော်​ခဲ့​သည့်​အ​တိုင်း သင်​သည် ဧ​ဖက်​မြို့​၌​နေ​ရစ်​၍ လူ​အ​ချို့​တို့​အား ခြား​နား​သော​ဩ​ဝါ​ဒ​ကို မ​သွန်​သင်​ကြ​ရန်​လည်း​ကောင်း၊</div>
<div class="v" id="v4"><span class="vn">4</span> ဒဏ္ဍာ​ရီ​များ​နှင့် မ​ဆုံး​နိုင်​သော​ဆွေ​စဉ်​မျိုး​ဆက်​စာ​ရင်း​တို့​ကို အာ​ရုံ​မ​စိုက်​ကြ​ရန်​လည်း​ကောင်း ညွှန်​ကြား​လော့။ ထို​အ​ရာ​တို့​သည် ယုံ​ကြည်​ခြင်း​၌​တည်​သော ဘု​ရား​သ​ခင်​၏​စီ​မံ​ခန့်​ခွဲ​မှု​ထက် အ​ငြင်း​ပွား​မှု​များ​ကို​သာ​ဖြစ်​စေ​၏။<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> ဤ​ညွှန်​ကြား​ချက်​၏​ရည်​ရွယ်​ချက်​ပန်း​တိုင်​ကား စင်​ကြယ်​သော​စိတ်​နှ​လုံး၊ ကြည်​လင်​သော​အ​သိ​စိတ်​နှင့် ဟန်​ဆောင်​မှု​ကင်း​သော​ယုံ​ကြည်​ခြင်း​တို့​မှ​ဖြစ်​ပေါ်​လာ​သည့် ချစ်​ခြင်း​မေတ္တာ​ဖြစ်​၏။</div>
<div class="v" id="v6"><span class="vn">6</span> လူ​အ​ချို့​တို့​သည် ထို​အ​ရာ​များ​မှ​လွဲ​ချော်​၍ အ​ကျိုး​မဲ့​သော​စ​ကား​ပြော​ဆို​ခြင်း​ဘက်​သို့ လှည့်​သွား​ကြ​ပြီ။</div>
<div class="v" id="v7"><span class="vn">7</span> သူ​တို့​သည် မိ​မိ​တို့​ပြော​ဆို​သော​အ​ရာ​များ​နှင့် မိ​မိ​တို့​အ​ခိုင်​အ​မာ​ခံ​ယူ​ထား​သော​အ​ရာ​များ​ကို​ပင် နား​မ​လည်​ဘဲ ကျမ်း​တတ်​ဆ​ရာ​များ​ဖြစ်​လို​ကြ​၏။</div>
<div class="v" id="v8"><span class="vn">8</span> <span class="br-p"><br><br></span>သို့​သော် ပ​ညတ်​တ​ရား​ကို စည်း​မျဉ်း​စည်း​ကမ်း​နှင့်​အ​ညီ​အ​သုံး​ပြု​လျှင် ၎င်း​သည် ကောင်း​မြတ်​ကြောင်း ငါ​တို့​သိ​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> တစ်​နည်း​အား​ဖြင့် ပ​ညတ်​တ​ရား​သည် ဖြောင့်​မတ်​သော​သူ​အ​တွက်​ရှိ​သည်​မ​ဟုတ်​ဘဲ တ​ရား​မဲ့​သော​သူ​များ​နှင့်​နာ​ခံ​မှု​မ​ရှိ​သော​သူ​များ၊ ဘု​ရား​တ​ရား​မဲ့​သော​သူ​များ​နှင့်​အ​ပြစ်​သား​များ၊ မ​သန့်​ရှင်း​သော​သူ​များ​နှင့်​ဘု​ရား​တ​ရား​ကို​မ​ထီ​မဲ့​မြင်​ပြု​သော​သူ​များ၊ ဖ​ခင်​ကို​သတ်​သော​သူ​များ​နှင့်​မိ​ခင်​ကို​သတ်​သော​သူ​များ၊ လူ​သတ်​သ​မား​များ၊</div>
<div class="v" id="v10"><span class="vn">10</span> တ​ရား​နှင့်​မ​ညီ​မေ​ထုန်​ပြု​သူ​များ၊ လိင်​တူ​ဆက်​ဆံ​သူ​များ၊ လူ​ကုန်​ကူး​သူ​များ၊ လိမ်​လည်​သော​သူ​များ၊ မ​မှန်​မ​ကန်​သက်​သေ​ထွက်​ဆို​သော​သူ​များ​နှင့် မှန်​ကန်​ပြည့်​စုံ​သော​ဩ​ဝါ​ဒ​ကို​ဆန့်​ကျင်​သည့် အ​ခြား​အ​ရာ​အား​လုံး​တို့​အ​တွက်​ရှိ​ကြောင်း​ကို ငါ​တို့​သိ​ကြ​၏။</div>
<div class="v" id="v11"><span class="vn">11</span> ဤ​သည်​ကား မင်္ဂ​လာ​ရှိ​တော်​မူ​သော​ဘု​ရား​သ​ခင်​၏​ဘုန်း​အ​သ​ရေ​နှင့်​ပြည့်​စုံ​သည့် ကောင်း​မြတ်​သော​သ​တင်း​နှင့် ကိုက်​ညီ​၏။ ထို​ကောင်း​မြတ်​သော​သ​တင်း​ကို ငါ့​အား​ယုံ​ကြည်​အပ်​နှံ​ထား​တော်​မူ​ပြီ။</div>
<div class="v" id="v12"><h2>ပေါ​လု​၏​သက်​သေ​ခံ​ချက်</h2><span class="vn">12</span> <span class="br-p"><br><br></span>ငါ့​ကို ခွန်​အား​နှင့်​ပြည့်​စုံ​စေ​တော်​မူ​သော ငါ​တို့​သ​ခင်​ခ​ရစ်​တော်​ယေ​ရှု​၏​ကျေး​ဇူး​တော်​ကို ငါ​ချီး​မွမ်း​၏။ အ​ဘယ်​ကြောင့်​ဆို​သော် ကိုယ်​တော်​သည် ငါ့​ကို​အ​မှု​တော်​လုပ်​ငန်း​အ​တွက်​ခန့်​ထား​၍ သစ္စာ​ရှိ​သော​သူ​အ​ဖြစ်​မှတ်​ယူ​တော်​မူ​သော​ကြောင့်​ဖြစ်​၏။</div>
<div class="v" id="v13"><span class="vn">13</span> ငါ​သည် ယ​ခင်​က စော်​ကား​ပြော​ဆို​သော​သူ၊ ညှဉ်း​ဆဲ​သော​သူ၊ မိုက်​ရိုင်း​သော​သူ​ဖြစ်​ခဲ့​သော်​လည်း ယုံ​ကြည်​ခြင်း​မ​ရှိ​စဉ် မ​သိ​နား​မ​လည်​ဘဲ ထို​သို့​ပြု​ခဲ့​သည်​ဖြစ်​၍ က​ရု​ဏာ​တော်​ကို​ခံ​စား​ရ​၏။</div>
<div class="v" id="v14"><span class="vn">14</span> ငါ​တို့​သ​ခင်​ဘု​ရား​၏​ကျေး​ဇူး​တော်​သည် ယေ​ရှု​ခ​ရစ်​တော်​အ​ပေါ်​၌​ရှိ​သော ယုံ​ကြည်​ခြင်း​နှင့်​ချစ်​ခြင်း​မေတ္တာ​တို့​နှင့်​အ​တူ အ​လွန်​ကြွယ်​ဝ​များ​ပြား​လှ​၏။</div>
<div class="v" id="v15"><span class="vn">15</span> <span class="br-p"><br><br></span>ခ​ရစ်​တော်​ယေ​ရှု​သည် အ​ပြစ်​သား​တို့​ကို​ကယ်​တင်​ရန် ဤ​လော​က​သို့​ကြွ​လာ​တော်​မူ​၏​ဟူ​သော​စ​ကား​သည် သစ္စာ​စ​ကား​ဖြစ်​ပြီး အ​ပြည့်​အ​ဝ​လက်​ခံ​ထိုက်​သော​စ​ကား​ဖြစ်​၏။ ထို​အ​ပြစ်​သား​များ​ထဲ​တွင် ငါ​သည် အ​ဆိုး​ဆုံး​ဖြစ်​၏။</div>
<div class="v" id="v16"><span class="vn">16</span> သို့​သော် ငါ​သည် က​ရု​ဏာ​တော်​ကို​ခံ​စား​ရ​သည့်​အ​ကြောင်း​မှာ ခ​ရစ်​တော်​ယေ​ရှု​သည် အ​ဆိုး​ဆုံး​ဖြစ်​သော​ငါ​၌ ခပ်​သိမ်း​သော​စိတ်​ရှည်​သည်း​ခံ​ခြင်း​ကို​ပြ​သ​တော်​မူ​ခြင်း​အား​ဖြင့် ကိုယ်​တော်​ကို​ယုံ​ကြည်​၍ ထာ​ဝ​ရ​အ​သက်​ရ​ရှိ​မည့်​သူ​များ​အ​တွက် ငါ့​ကို​စံ​န​မူ​နာ​ဖြစ်​စေ​ရန်​ဖြစ်​၏။</div>
<div class="v" id="v17"><span class="vn">17</span> ထာ​ဝ​ရ​ဘု​ရင်၊ ဖောက်​ပြန်​ပျက်​စီး​ခြင်း​နှင့်​ကင်း​တော်​မူ​သော မ​မြင်​ရ​သည့် တစ်​ဆူ​တည်း​သော​<sup class="fnm"><a name="fnm4" href="#fn4">4</a></sup>ဘု​ရား​သ​ခင်​၌ ကမ္ဘာ​အ​ဆက်​ဆက် ဘုန်း​တော်​နှင့်​ဂုဏ်​တော်​ရှိ​ပါ​စေ​သော။ အာ​မင်။</div>
<div class="v" id="v18"><h2>ကောင်း​သော​စစ်​ပွဲ​တိုက်​ခိုက်​နိုင်​ရန် ညွှန်​ကြား​ခြင်း</h2><span class="vn">18</span> <span class="br-p"><br><br></span>ငါ့​သား​တိ​မော​သေ၊ သင်​နှင့်​ပတ်​သက်​၍ ယ​ခင်​ပ​ရော​ဖက်​ပြု​ဟော​ပြော​ထား​သည့်​အ​ရာ​များ​နှင့်​အ​ညီ ဤ​ညွှန်​ကြား​ချက်​ကို သင့်​အား ငါ​ပေး​၏။ ဤ​သည်​ကား သင်​သည် ယုံ​ကြည်​ခြင်း​နှင့်​ကြည်​လင်​သော​အ​သိ​စိတ်​တို့​ကို​စွဲ​ကိုင်​လျက် ထို​ပ​ရော​ဖက်​ပြု​ဟော​ပြော​ထား​သည့်​အ​ရာ​များ​အား​ဖြင့် ကောင်း​သော​တိုက်​ပွဲ​ကို တိုက်​ခိုက်​နိုင်​မည့်​အ​ကြောင်း​တည်း။</div>
<div class="v" id="v19"><span class="vn">19</span> အ​ချို့​သော​သူ​တို့​သည် ထို​အ​သိ​စိတ်​ကို ပစ်​ပယ်​ကြ​သည့်​အ​တွက် ယုံ​ကြည်​ခြင်း​အ​ရာ​၌ သင်္ဘော​ပျက်​စီး​ဆုံး​ရှုံး​မှု​ကို​ခံ​ရ​ကြ​ပြီ။</div>
<div class="v" id="v20"><span class="vn">20</span> ထို​သူ​တို့​တွင် ဟု​မေ​နဲ​နှင့်​အ​လက်​ဇန္ဒြား​တို့​ပါ​ဝင်​ကြ​၏။ သူ​တို့​သည် ဘု​ရား​သ​ခင်​ကို စော်​ကား​ပြော​ဆို​ခြင်း​မ​ပြု​မည့်​အ​ကြောင်း ဆုံး​မ​ခြင်း​ကို​ခံ​ရ​ကြ​ရန် သူ​တို့​ကို စာ​တန်​လက်​သို့ ငါ​အပ်​လိုက်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ငါ​တို့​အ​ဖ​ဘု​ရား​သ​ခင်”</div>
<div class="fn"><sup class="fnt"><a name="fn2" href="#fnm2">2</a></sup> တိ ၃:၉။</div>
<div class="fn"><sup class="fnt"><a name="fn3" href="#fnm3">3</a></sup> ရော ၇:၁၂၊ ၁၆။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ပ​ညာ​နှင့်​ပြည့်​စုံ​သည့်”ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>