<html><head>
<meta http-equiv="Content-Type" content="text/html;charset=utf-8" />
<title>1Tim 2 &ndash; တိ​မော​သေ​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 2);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Tim_1.html">1</a> <b>2</b> <a href="1Tim_3.html">3</a> <a href="1Tim_4.html">4</a> ... <a href="1Tim_6.html">6</a> </div><hr>
<h1>1Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဆု​တောင်း​ခြင်း​နှင့်​ပတ်​သက်​သည့်​ညွှန်​ကြား​ချက်​များ</h2><span class="vn">1</span> <span class="br-p"><br><br></span>သို့​ဖြစ်​၍ လူ​အ​ပေါင်း​တို့​အ​တွက်​လည်း​ကောင်း၊ ရှင်​ဘု​ရင်​များ​နှင့် အ​ထက်​အာ​ဏာ​ပိုင်​အား​လုံး​တို့​အ​တွက်​လည်း​ကောင်း အ​သ​နား​ခံ​ခြင်း၊ ဆု​တောင်း​ခြင်း၊ ကြား​ခံ​တောင်း​လျှောက်​ခြင်း​နှင့် ကျေး​ဇူး​တော်​ချီး​မွမ်း​ခြင်း​တို့​ကို​ပြု​ရန် ပ​ထ​မ​ဦး​စွာ ငါ​တိုက်​တွန်း​နှိုး​ဆော်​ပါ​၏။</div>
<div class="v" id="v2"><span class="vn">2</span> ဤ​သည်​ကား ငါ​တို့​သည် ဘု​ရား​ဝတ်​၌​မွေ့​လျော်​ခြင်း​နှင့်​တည်​ကြည်​လေး​နက်​ခြင်း​အ​ပြည့်​အ​ဝ​ရှိ​လျက် အေး​ချမ်း​တည်​ငြိမ်​စွာ​အ​သက်​ရှင်​နေ​ထိုင်​နိုင်​ရန်​ဖြစ်​၏။</div>
<div class="v" id="v3"><span class="vn">3</span> ထို​သို့​ပြု​ခြင်း​သည် ကောင်း​မြတ်​၍ ငါ​တို့​၏​ကယ်​တင်​ရှင်​ဘု​ရား​သ​ခင်​ရှေ့​တော်​၌ နှစ်​သက်​လက်​ခံ​ဖွယ်​ဖြစ်​၏။</div>
<div class="v" id="v4"><span class="vn">4</span> လူ​သား​အား​လုံး​ကယ်​တင်​ခြင်း​ခံ​ရ​လျက် သမ္မာ​တ​ရား​ကို​သိ​ရှိ​ခြင်း​သို့​ရောက်​စေ​ရန် ဘု​ရား​သ​ခင်​အ​လို​ရှိ​တော်​မူ​၏။<sup class="fnm"><a name="fnm1" href="#fn1">1</a></sup></div>
<div class="v" id="v5"><span class="vn">5</span> အ​ကြောင်း​မူ​ကား ဘု​ရား​သ​ခင်​တစ်​ဆူ​တည်း​ရှိ​တော်​မူ​၍ ဘု​ရား​သ​ခင်​နှင့်​လူ​တို့​စပ်​ကြား​တွင် ကြား​ဝင်​စေ့​စပ်​သူ​လည်း တစ်​ပါး​တည်း​ရှိ​တော်​မူ​၏။<sup class="fnm"><a name="fnm2" href="#fn2">2</a></sup> ထို​အ​ရှင်​ကား လူ​ဖြစ်​သော​ခ​ရစ်​တော်​ယေ​ရှု​ပေ​တည်း။</div>
<div class="v" id="v6"><span class="vn">6</span> ထို​အ​ရှင်​သည် လူ​အ​ပေါင်း​တို့​အ​တွက် ရွေး​နုတ်​စ​ရာ​အ​ဖိုး​အ​ခ​အ​ဖြစ် မိ​မိ​ကိုယ်​ကို​ပေး​အပ်​တော်​မူ​၏။<sup class="fnm"><a name="fnm3" href="#fn3">3</a></sup> ဤ​သည်​ကား အ​ချိန်​တန်​သော​အ​ခါ ပေး​တော်​မူ​သော​သက်​သေ​ခံ​ချက်​ဖြစ်​၏။</div>
<div class="v" id="v7"><span class="vn">7</span> ငါ​သည် ထို​သက်​သေ​ခံ​ချက်​အ​တွက် သံ​တော်​ဆင့်​နှင့်​တ​မန်​တော်​အ​ဖြစ်​လည်း​ကောင်း၊ ယုံ​ကြည်​ခြင်း​နှင့်​သမ္မာ​တ​ရား​တို့​ကို လူ​မျိုး​ခြား​တို့​အား သွန်​သင်​သော​ဆ​ရာ​အ​ဖြစ်​လည်း​ကောင်း ခန့်​အပ်​ထား​ခြင်း​ခံ​ရ​၏။<sup class="fnm"><a name="fnm4" href="#fn4">4</a></sup> ငါ​သည် မု​သား​မ​ပါ ဟုတ်​မှန်​ရာ​<sup class="fnm"><a name="fnm5" href="#fn5">5</a></sup>ကို​ပြော​၏။</div>
<div class="v" id="v8"><h2>အ​မျိုး​သား​နှင့်​အ​မျိုး​သ​မီး​တို့​အ​တွက် ညွှန်​ကြား​ချက်​များ</h2><span class="vn">8</span> <span class="br-p"><br><br></span>သို့​ဖြစ်​၍ အ​မျိုး​သား​တို့​သည် အ​မျက်​ထွက်​ခြင်း​နှင့်​ငြင်း​ခုံ​ခြင်း​တို့​မ​ရှိ​ဘဲ အ​ရပ်​ရပ်​တို့​၌ သန့်​ရှင်း​သော​လက်​ကို​မြှောက်​ချီ​၍​ဆု​တောင်း​ကြ​ရန် ငါ​အ​လို​ရှိ​၏။</div>
<div class="v" id="v9"><span class="vn">9</span> <span class="br-p"><br><br></span>ထို​နည်း​တူ အ​မျိုး​သ​မီး​တို့​သည်​လည်း သင့်​တင့်​လျောက်​ပတ်​စွာ ဝတ်​စား​ဆင်​ယင်​လျက် ဣန္ဒြေ​စောင့်​ခြင်း​နှင့်​ယဉ်​ကျေး​သိမ်​မွေ့​ခြင်း​တို့​ဖြင့် မိ​မိ​တို့​ကိုယ်​ကို​ဆင်​ယင်​ကြ​၍ ကျစ်​သော​ဆံ​ပင်​နှင့် ရွှေ၊ ပု​လဲ၊ တန်​ဖိုး​ကြီး​သော​အ​ဝတ်​အ​စား​စ​သည်​တို့​ဖြင့် မ​ဟုတ်​ဘဲ</div>
<div class="v" id="v10"><span class="vn">10</span> ဘု​ရား​သ​ခင်​အား​ကြည်​ညို​လေး​မြတ်​ခြင်း​ရှိ​မည်​ဟု က​တိ​ပြု​သော​အ​မျိုး​သ​မီး​များ​နှင့်​သင့်​လျော်​သည့်​အ​ရာ​တည်း​ဟူ​သော ကောင်း​သော​အ​မှု​များ​ဖြင့် မိ​မိ​ကိုယ်​ကို​ဆင်​ယင်​ကြ​ရန် ငါ​အ​လို​ရှိ​၏။<sup class="fnm"><a name="fnm6" href="#fn6">6</a></sup></div>
<div class="v" id="v11"><span class="vn">11</span> <span class="br-p"><br><br></span>အ​မျိုး​သ​မီး​သည် အ​ရာ​ရာ​၌​နာ​ခံ​ခြင်း​ရှိ​၍ တိတ်​ဆိတ်​စွာ​သင်​ယူ​ပါ​စေ။</div>
<div class="v" id="v12"><span class="vn">12</span> အ​မျိုး​သ​မီး​သည် သွန်​သင်​ခြင်း၊ အ​မျိုး​သား​အ​ပေါ် ဩ​ဇာ​ညောင်း​ခြင်း​အ​ခွင့်​ကို ငါ​မ​ပေး။ အ​မျိုး​သ​မီး​သည် တိတ်​ဆိတ်​စွာ​နေ​ရ​မည်။<sup class="fnm"><a name="fnm7" href="#fn7">7</a></sup></div>
<div class="v" id="v13"><span class="vn">13</span> အ​ကြောင်း​မူ​ကား အာ​ဒံ​ကို ပ​ထ​မ​ဦး​စွာ​ဖန်​ဆင်း​တော်​မူ​၍ နောက်​မှ ဧ​ဝ​ကို ဖန်​ဆင်း​တော်​မူ​၏။<sup class="fnm"><a name="fnm8" href="#fn8">8</a></sup></div>
<div class="v" id="v14"><span class="vn">14</span> ထို့​ပြင် အာ​ဒံ​သည် လှည့်​ဖြား​ခြင်း​မ​ခံ​ရ။ အ​မျိုး​သ​မီး​မူ​ကား လှည့်​ဖြား​ခြင်း​ခံ​ရ​လျက် ဖောက်​ဖျက်​ကျူး​လွန်​ခြင်း​သို့​ရောက်​ခဲ့​၏။<sup class="fnm"><a name="fnm9" href="#fn9">9</a></sup></div>
<div class="v" id="v15"><span class="vn">15</span> သို့​သော် အ​မျိုး​သ​မီး​တို့​သည် ဣန္ဒြေ​စောင့်​ခြင်း​နှင့်​တ​ကွ ယုံ​ကြည်​ခြင်း၊ ချစ်​ခြင်း​နှင့် သန့်​ရှင်း​ခြင်း​တို့​၌​တည်​လျှင် သား​ဖွား​ခြင်း​အ​မှု​အား​ဖြင့် ကယ်​တင်​ခြင်း​ခံ​ရ​လိမ့်​မည်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ယော ၆:၄၀၊ ၂ပေ ၃:၉။ ယေ​ဇ ၁၈:၃၂၊ ၃၃:၁၁။</div>
<div class="fn"><sup class="fnt"><a name="fn2" href="#fnm2">2</a></sup> မာ ၁၂:၂၉၊ ၃၂၊ ၁ကော ၈:၄၊ ၆၊ ဂ​လ ၃:၂၀။ တ​ရား ၄:၃၅၊ ၆:၄၊ ဟေ​ရှာ ၄၃:၁၀-၁၁၊ ၄၅:၁၈၊ ၂၂၊ ၄၆:၉။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၀:၂၈၊ ဂ​လ ၁:၄။</div>
<div class="fn"><sup class="fnt"><a name="fn4" href="#fnm4">4</a></sup> ၂တိ ၁:၁၁။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​အား​ဖြင့် ဟုတ်​မှန်​ရာ”</div>
<div class="fn"><sup class="fnt"><a name="fn6" href="#fnm6">6</a></sup> ၁ပေ ၃:၃-၄။</div>
<div class="fn"><sup class="fnt"><a name="fn7" href="#fnm7">7</a></sup> ၁ကော ၁၄:၃၄-၃၅။</div>
<div class="fn"><sup class="fnt"><a name="fn8" href="#fnm8">8</a></sup> က ၂:၇၊ ၂၂။</div>
<div class="fn"><sup class="fnt"><a name="fn9" href="#fnm9">9</a></sup> က ၃:၁-၆၊ ၁၃။</div>
</div>
<!-- PARSED ABOVE; EDITING MAY BREAK PARSER -->
</body></html>