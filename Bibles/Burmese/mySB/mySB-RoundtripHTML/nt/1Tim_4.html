<html><head>
<meta http-equiv="Content-Type" content="text/html;charset=utf-8" />
<title>1Tim 4 &ndash; တိ​မော​သေ​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 4);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Tim_1.html">1</a> <a href="1Tim_2.html">2</a> <a href="1Tim_3.html">3</a> <b>4</b> <a href="1Tim_5.html">5</a> <a href="1Tim_6.html">6</a> </div><hr>
<h1>1Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မှား​ယွင်း​သော​ခြိုး​ခြံ​ချုပ်​တည်း​မှု</h2><span class="vn">1</span> <span class="br-p"><br><br></span>သို့​သော် နောင်​လာ​မည့်​အ​ချိန်​ကာ​လ​များ​၌ လူ​အ​ချို့​တို့​သည် လှည့်​ဖြား​သော​ဝိ​ညာဉ်​များ​နှင့် နတ်​ဆိုး​တို့​၏​သွန်​သင်​ချက်​များ​ကို အာ​ရုံ​စိုက်​လျက် ယုံ​ကြည်​ခြင်း​ကို​စွန့်​ခွာ​ကြ​လိမ့်​မည်​ဟု ဝိ​ညာဉ်​တော်​သည် အ​တိ​အ​လင်း​မိန့်​တော်​မူ​၏။</div>
<div class="v" id="v2"><span class="vn">2</span> ထို​သွန်​သင်​ချက်​များ​သည် မိ​မိ​တို့​အ​သိ​စိတ်​ကို သံ​ပူ​တံ​ဆိပ်​ခတ်​ထား​ခြင်း​ခံ​ရ​သည့် လိမ်​လည်​သော​သူ​တို့​၏​သူ​တော်​ကောင်း​ယောင်​ဆောင်​မှု​အား​ဖြင့်​ဖြစ်​၏။</div>
<div class="v" id="v3"><span class="vn">3</span> သူ​တို့​သည် အိမ်​ထောင်​ပြု​ခြင်း​ကို​တား​မြစ်​ကြ​၍ ယုံ​ကြည်​သူ​နှင့်​သမ္မာ​တ​ရား​ကို​သိ​သော​သူ​တို့​သည် ကျေး​ဇူး​တော်​ချီး​မွမ်း​လျက်​သုံး​ဆောင်​ရန်​အ​တွက် ဘု​ရား​သ​ခင်​ဖန်​ဆင်း​ထား​သော​အ​စား​အ​စာ​များ​ကို ရှောင်​ကြဉ်​စေ​ကြ​လိမ့်​မည်။</div>
<div class="v" id="v4"><span class="vn">4</span> အ​မှန်​စင်​စစ် ဘု​ရား​သ​ခင်​ဖန်​ဆင်း​တော်​မူ​သော​အ​ရာ​ရှိ​သ​မျှ​သည် ကောင်း​သည်​ဖြစ်​၍<sup class="fnm"><a name="fnm1" href="#fn1">1</a></sup> ကျေး​ဇူး​တော်​ချီး​မွမ်း​ခြင်း​ဖြင့်​ခံ​ယူ​လျှင် ပစ်​ပယ်​ရ​မည့်​အ​ရာ​တစ်​စုံ​တစ်​ခု​မျှ​မ​ရှိ။</div>
<div class="v" id="v5"><span class="vn">5</span> အ​ကြောင်း​မူ​ကား ထို​အ​ရာ​တို့​သည် ဘု​ရား​သ​ခင်​၏​နှုတ်​က​ပတ်​တော်​အား​ဖြင့်​လည်း​ကောင်း၊ ဆု​တောင်း​ခြင်း​အား​ဖြင့်​လည်း​ကောင်း သန့်​ရှင်း​စေ​ခြင်း​ကို​ခံ​ရ​ကြ​၏။</div>
<div class="v" id="v6"><h2>ယေ​ရှု​ခ​ရစ်​တော်​၏​ကောင်း​သော​အ​စေ​ခံ</h2><span class="vn">6</span> <span class="br-p"><br><br></span>ဤ​အ​ကြောင်း​အ​ရာ​များ​ကို ညီ​အစ်​ကို​တို့​အား​ညွှန်​ပြ​လျှင် သင်​သည် ယုံ​ကြည်​ခြင်း​နှင့်​ဆိုင်​သော​တ​ရား​စ​ကား​နှင့် သင်​လိုက်​လျှောက်​သည့် ကောင်း​သော​သွန်​သင်​ချက်​၏​တ​ရား​စ​ကား​တို့​ဖြင့် ပြု​စု​ပျိုး​ထောင်​ခြင်း​ကို​ခံ​ရ​လျက် ခ​ရစ်​တော်​ယေ​ရှု​၏​ကောင်း​သော​အ​စေ​ခံ​ဖြစ်​လိမ့်​မည်။</div>
<div class="v" id="v7"><span class="vn">7</span> သို့​သော် ဘု​ရား​တ​ရား​နှင့်​မ​ဆိုင်​သည့် အ​နှစ်​သာ​ရ​ကင်း​မဲ့​သော ဒဏ္ဍာ​ရီ​များ​ကို​ရှောင်​ရှား​၍ ဘု​ရား​ဝတ်​၌​မွေ့​လျော်​ခြင်း​အ​တွက် သင့်​ကိုယ်​သင်​လေ့​ကျင့်​ပေး​လော့။<sup class="fnm"><a name="fnm2" href="#fn2">2</a></sup></div>
<div class="v" id="v8"><span class="vn">8</span> အ​ကြောင်း​မူ​ကား ကိုယ်​ခန္ဓာ​နှင့်​ဆိုင်​သော​လေ့​ကျင့်​မှု​သည် အ​နည်း​အ​ကျဉ်း​အ​ကျိုး​ရှိ​သော်​လည်း ဘု​ရား​ဝတ်​၌​မွေ့​လျော်​ခြင်း​မူ​ကား ယ​ခု​ဘ​ဝ၊ နောင်​ဘ​ဝ​နှင့်​ဆိုင်​သော က​တိ​တော်​ပါ​ရှိ​သည်​ဖြစ်​၍ အ​လုံး​စုံ​တို့​အ​တွက် အ​ကျိုး​ရှိ​၏။</div>
<div class="v" id="v9"><span class="vn">9</span> ဤ​စ​ကား​သည် သစ္စာ​စ​ကား​ဖြစ်​ပြီး အ​ပြည့်​အ​ဝ​လက်​ခံ​ထိုက်​သော​စ​ကား​ဖြစ်​၏။</div>
<div class="v" id="v10"><span class="vn">10</span> ထို့​ကြောင့် ငါ​တို့​သည် ထို​အ​ကျိုး​အ​တွက် အား​ထုတ်​လုပ်​ဆောင်​၍ ကြိုး​စား​<sup class="fnm"><a name="fnm3" href="#fn3">3</a></sup>ကြ​၏။ အ​ကြောင်း​မူ​ကား လူ​အ​ပေါင်း​တို့​၏​ကယ်​တင်​ရှင် အ​ထူး​သ​ဖြင့် ယုံ​ကြည်​သူ​တို့​၏​ကယ်​တင်​ရှင်​ဖြစ်​သော အ​သက်​ရှင်​တော်​မူ​သည့်​ဘု​ရား​သ​ခင်​ကို ငါ​တို့​မျှော်​လင့်​အား​ထား​ကြ​၏။</div>
<div class="v" id="v11"><h2>အ​မှု​တော်​လုပ်​ငန်း​အ​တွက် ညွှန်​ကြား​ချက်​များ</h2><span class="vn">11</span> <span class="br-p"><br><br></span>ဤ​အ​ရာ​တို့​ကို ညွှန်​ကြား​လျက် သွန်​သင်​လော့။</div>
<div class="v" id="v12"><span class="vn">12</span> သင်​၏​အ​သက်​အ​ရွယ်​နု​ပျို​ခြင်း​ကို မည်​သူ​မျှ​မ​ထီ​မဲ့​မြင်​မ​ပြု​စေ​နှင့်။<sup class="fnm"><a name="fnm4" href="#fn4">4</a></sup> အ​ပြော​အ​ဆို​၌​လည်း​ကောင်း၊ အ​သက်​ရှင်​နေ​ထိုင်​မှု​၌​လည်း​ကောင်း၊ ချစ်​ခြင်း​မေတ္တာ​၌​လည်း​ကောင်း၊<sup class="fnm"><a name="fnm5" href="#fn5">5</a></sup> ယုံ​ကြည်​ခြင်း​၌​လည်း​ကောင်း၊ ဖြူ​စင်​သန့်​ရှင်း​ခြင်း​၌​လည်း​ကောင်း ယုံ​ကြည်​သော​သူ​တို့​အ​တွက် စံ​န​မူ​နာ​ဖြစ်​လော့။</div>
<div class="v" id="v13"><span class="vn">13</span> ငါ​လာ​သည့်​တိုင်​အောင် ကျမ်း​စာ​ဖတ်​ကြား​ခြင်း၊ တိုက်​တွန်း​အား​ပေး​ခြင်း​နှင့် သွန်​သင်​ခြင်း​တို့​ကို ဂ​ရု​စိုက်​လုပ်​ဆောင်​လော့။</div>
<div class="v" id="v14"><span class="vn">14</span> အ​သင်း​တော်​အ​ကြီး​အ​ကဲ​များ​၏​လက်​တင်​ခြင်း​နှင့်​တ​ကွ ပ​ရော​ဖက်​ပြု​ဟော​ပြော​ခြင်း​အား​ဖြင့် သင့်​အ​ပေါ်​ပေး​အပ်​ထား​၍ သင်​၌​ရှိ​သည့်​ဆု​ကျေး​ဇူး​ကို လျစ်​လျူ​မ​ရှု​နှင့်။</div>
<div class="v" id="v15"><span class="vn">15</span> သင်​၏​တိုး​တက်​မှု​သည် လူ​အ​ပေါင်း​တို့​ရှေ့​၌​ထင်​ရှား​ရန် ထို​အ​မှု​အ​ရာ​များ​ကို ကြိုး​စား​အား​ထုတ်​၍ ၎င်း​တို့​၌ မိ​မိ​ကိုယ်​ကို​နှစ်​မြှုပ်​ထား​လော့။</div>
<div class="v" id="v16"><span class="vn">16</span> သင့်​ကိုယ်​သင်​သော်​လည်း​ကောင်း၊ သင်​၏​သွန်​သင်​ချက်​ကို​သော်​လည်း​ကောင်း ဂ​ရု​စိုက်​၍ ထို​သွန်​သင်​ချက်​တို့​၌ အ​မြဲ​တည်​နေ​လော့။ အ​ကြောင်း​မူ​ကား သင်​သည် ထို​သို့​ပြု​ခြင်း​ဖြင့် သင့်​ကိုယ်​သင်​နှင့် သင့်​ကို​နား​ထောင်​သော​သူ​တို့​ကို ကယ်​တင်​လိမ့်​မည်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> က ၁:၃၁။</div>
<div class="fn"><sup class="fnt"><a name="fn2" href="#fnm2">2</a></sup> ၁တိ ၆:၂၀၊ ၂တိ ၂:၁၆။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ကဲ့​ရဲ့​ပြစ်​တင်​ခြင်း​ကို​ခံ​ရ”</div>
<div class="fn"><sup class="fnt"><a name="fn4" href="#fnm4">4</a></sup> တိ ၂:၁၅။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ဝိ​ညာဉ်​သ​ဘော​ရှိ​ခြင်း​အ​ရာ​၌​လည်း​ကောင်း” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>