<html><head>
<meta http-equiv="Content-Type" content="text/html;charset=utf-8" />
<title>1Tim 6 &ndash; တိ​မော​သေ​ဩ​ဝါ​ဒ​စာ​ပ​ထ​မ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('1Tim', 6);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ပ​ထ​မ​စောင်</b> &ndash; <a href="1Tim_1.html">1</a> ... <a href="1Tim_4.html">4</a> <a href="1Tim_5.html">5</a> <b>6</b> </div><hr>
<h1>1Tim 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မိ​မိ​သ​ခင်​ကို ရို​သေ​လေး​စား​ခြင်း</h2><span class="vn">1</span> <span class="br-p"><br><br></span>ဘု​ရား​သ​ခင်​၏​နာ​မ​တော်​နှင့်​သွန်​သင်​ချက်​တို့​သည် စော်​ကား​ပြော​ဆို​ခြင်း​မ​ခံ​ရ​စေ​ရန် ကျွန်​ထမ်း​ပိုး​အောက်​၌​ရှိ​သ​မျှ​သော​သူ​တို့​သည် မိ​မိ​တို့​သ​ခင်​များ​ကို အ​ပြည့်​အ​ဝ​ရို​သေ​ထိုက်​သူ​များ​ဟု မှတ်​ယူ​ကြ​ပါ​စေ။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> မိ​မိ​တို့​သ​ခင်​သည် ယုံ​ကြည်​သူ​ဖြစ်​လျှင် သ​ခင်​သည် ညီ​အစ်​ကို​ဖြစ်​သည်​ဟု​ဆို​လျက် မ​ထီ​မဲ့​မြင်​မ​ပြု​ဘဲ သာ​၍​ကောင်း​စွာ​အ​စေ​ခံ​ကြ​စေ။ အ​ဘယ်​ကြောင့်​ဆို​သော် ကောင်း​သော​အ​စေ​ခံ​ခြင်း​၏​အ​ကျိုး​ကို ခံ​စား​ရ​သော​သ​ခင်​သည် ယုံ​ကြည်​သူ​ဖြစ်​ပြီး မိ​မိ​ချစ်​ရ​သော​သူ​လည်း​ဖြစ်​၏။ သင်​သည် ဤ​အ​ရာ​များ​ကို​သွန်​သင်​၍ တိုက်​တွန်း​နှိုး​ဆော်​လော့။</div>
<div class="v" id="v3"><h2>ခြား​နား​သော​ဩ​ဝါ​ဒ​နှင့် လူ​တို့​၏​လော​ဘ</h2><span class="vn">3</span> <span class="br-p"><br><br></span>တစ်​စုံ​တစ်​ယောက်​သည် ခြား​နား​သော​ဩ​ဝါ​ဒ​ကို​သွန်​သင်​လျက် ငါ​တို့​သ​ခင်​ယေ​ရှု​ခ​ရစ်​တော်​၏​မှန်​ကန်​ပြည့်​စုံ​သော​တ​ရား​စ​ကား​နှင့် ဘု​ရား​ဝတ်​၌​မွေ့​လျော်​ခြင်း​နှင့်​ညီ​သော​ဩ​ဝါ​ဒ​တို့​ကို မ​လိုက်​နာ​လျှင်</div>
<div class="v" id="v4"><span class="vn">4</span> ထို​သူ​သည် ဘ​ဝင်​မြင့်​၍ မည်​သည့်​အ​ရာ​ကို​မျှ​မ​သိ​ဘဲ အ​ငြင်း​ပွား​မှု​နှင့် စ​ကား​လုံး​အ​သုံး​အ​နှုန်း​အ​ပေါ်​ငြင်း​ခုံ​ခြင်း​တို့​၌​သာ စွဲ​လမ်း​နေ​သူ​ဖြစ်​၏။ ထို​အ​ရာ​များ​ကြောင့် မ​လို​မုန်း​ထား​ခြင်း၊ ပ​ဋိ​ပက္ခ​ဖြစ်​ခြင်း၊ စော်​ကား​ပြော​ဆို​ခြင်း​နှင့် ဆိုး​ညစ်​သော​သံ​သ​ယ​စိတ်​ရှိ​ခြင်း​စ​သည်​တို့​ဖြစ်​ပေါ်​လာ​တတ်​၏။<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> ထို​သို့ အ​သိ​စိတ်​ပျက်​ပြား​လျက် သမ္မာ​တ​ရား​ဆုံး​ရှုံး​ကာ ဘု​ရား​ဝတ်​၌​မွေ့​လျော်​ခြင်း​သည် အ​ကျိုး​စီး​ပွား​ဖြစ်​သည်​ဟု ထင်​မှတ်​သော​လူ​တို့​ကြား​၌ မ​ဆုံး​နိုင်​သော​အ​ငြင်း​ပွား​မှု​ရှိ​တတ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> <span class="br-p"><br><br></span>သို့​သော် ကျေ​နပ်​တင်း​တိမ်​မှု​ဖြင့် ဘု​ရား​ဝတ်​၌​မွေ့​လျော်​ခြင်း​သည် ကြီး​စွာ​သော​အ​ကျိုး​စီး​ပွား​ပင်​ဖြစ်​၏။</div>
<div class="v" id="v7"><span class="vn">7</span> အ​ကြောင်း​မူ​ကား ငါ​တို့​သည် ဤ​လော​က​ထဲ​သို့ မည်​သည့်​အ​ရာ​ကို​မျှ မ​ယူ​လာ​သ​ကဲ့​သို့ မည်​သည့်​အ​ရာ​ကို​မျှ​လည်း ယူ​သွား​နိုင်​ကြ​မည်​မ​ဟုတ်။<sup class="fnm"><a name="fnm4" href="#fn4">4</a></sup><sup class="fnm"><a name="fnm5" href="#fn5">5</a></sup></div>
<div class="v" id="v8"><span class="vn">8</span> သို့​ဖြစ်​၍ စား​စ​ရာ​နှင့်​ဝတ်​စ​ရာ​ရှိ​လျှင် ထို​အ​ရာ​တို့​နှင့်​ကျေ​နပ်​ကြ​ရ​မည်။</div>
<div class="v" id="v9"><span class="vn">9</span> ချမ်း​သာ​လို​သော​သူ​တို့​သည် ဖြား​ယောင်း​သွေး​ဆောင်​ရာ​ထဲ​သို့​လည်း​ကောင်း၊ ထောင်​ချောက်​ထဲ​သို့​လည်း​ကောင်း၊ လူ​တို့​ကို ပျက်​စီး​ခြင်း​နှင့်​ဆုံး​ရှုံး​ခြင်း​တွင် နစ်​မွန်း​စေ​တတ်​သော မိုက်​မဲ​၍​အန္တ​ရာယ်​ရှိ​သည့် တပ်​မက်​ခြင်း​အ​မျိုး​မျိုး​ထဲ​သို့​လည်း​ကောင်း ကျ​ရောက်​တတ်​ကြ​၏။</div>
<div class="v" id="v10"><span class="vn">10</span> အ​ကြောင်း​မူ​ကား ငွေ​ကို​တပ်​မက်​ခြင်း​သည် မ​ကောင်း​မှု​အ​လုံး​စုံ​တို့​၏​အ​ရင်း​အ​မြစ်​ဖြစ်​၏။ လူ​အ​ချို့​တို့​သည် ငွေ​ကို​အ​လွန်​တပ်​မက်​သ​ဖြင့် ယုံ​ကြည်​ခြင်း​လမ်း​မှ လွဲ​ချော်​သွား​၍ များ​စွာ​သော​ပူ​ပန်​ခြင်း​ဝေ​ဒ​နာ​ဖြင့် မိ​မိ​တို့​ကိုယ်​ကို ထိုး​ဖောက်​နာ​ကျင်​စေ​ကြ​ပြီ။</div>
<div class="v" id="v11"><h2>ယုံ​ကြည်​ခြင်း​နှင့်​ဆိုင်​သည့် ကောင်း​သော​တိုက်​ပွဲ</h2><span class="vn">11</span> <span class="br-p"><br><br></span>အို ဘု​ရား​သ​ခင်​၏​လူ၊ သင်​မူ​ကား ထို​အ​ရာ​များ​ကို​ရှောင်​၍ ဖြောင့်​မတ်​ခြင်း၊ ဘု​ရား​ဝတ်​၌​မွေ့​လျော်​ခြင်း၊ ယုံ​ကြည်​ခြင်း၊ ချစ်​ခြင်း၊ သည်း​ခံ​ခြင်း၊ နူး​ညံ့​သိမ်​မွေ့​ခြင်း​တို့​ကို လက်​ကိုင်​ပြု​လော့။</div>
<div class="v" id="v12"><span class="vn">12</span> ယုံ​ကြည်​ခြင်း​နှင့်​ဆိုင်​သည့် ကောင်း​သော​တိုက်​ပွဲ​ကို​တိုက်​၍ ထာ​ဝ​ရ​အ​သက်​ကို ရ​ယူ​ပိုင်​ဆိုင်​လော့။ သင်​သည် ထို​အ​သက်​အ​တွက် ခေါ်​ယူ​တော်​မူ​ခြင်း​ကို​ခံ​ရ​၍ များ​စွာ​သော​သက်​သေ​တို့​ရှေ့​တွင် ကောင်း​သော​ဝန်​ခံ​ချက်​ကို​ပေး​လေ​ပြီ။</div>
<div class="v" id="v13"><span class="vn">13</span> ခပ်​သိမ်း​သော​အ​ရာ​တို့​အား အ​သက်​ကို​ပေး​တော်​မူ​သော ဘု​ရား​သ​ခင်​၏​ရှေ့​တော်​၌​လည်း​ကောင်း၊ ပုန္တိ​ပိ​လတ်​ရှေ့​တွင် သက်​သေ​ခံ​သော​အ​ခါ ကောင်း​သော​ဝန်​ခံ​ချက်​ကို​ပေး​တော်​မူ​သော ခ​ရစ်​တော်​ယေ​ရှု​၏​ရှေ့​တော်​၌​လည်း​ကောင်း သင့်​အား ငါ​ညွှန်​ကြား​သည်​ကား</div>
<div class="v" id="v14"><span class="vn">14</span> သင်​သည် ငါ​တို့​သ​ခင်​ယေ​ရှု​ခ​ရစ်​တော်​ပေါ်​ထွန်း​တော်​မူ​သည့်​တိုင်​အောင် ဤ​ပ​ညတ်​ချက်​ကို အ​စွန်း​အ​ထင်း​ကင်း​၍ အ​ပြစ်​တင်​စ​ရာ​မ​ရှိ​အောင် စောင့်​ထိန်း​လော့။</div>
<div class="v" id="v15"><span class="vn">15</span> အ​ချိန်​တန်​သော​အ​ခါ ဘု​ရား​သ​ခင်​သည် ခ​ရစ်​တော်​ကို​ပေါ်​ထွန်း​စေ​တော်​မူ​လိမ့်​မည်။ ဘု​ရား​သ​ခင်​သည် မင်္ဂ​လာ​ရှိ​တော်​မူ​၍ တစ်​ပါး​တည်း​အုပ်​စိုး​တော်​မူ​သော​အ​ရှင်၊ ဘု​ရင်​တ​ကာ​တို့​၏​ဘု​ရင်၊ အ​ရှင်​တ​ကာ​တို့​၏​အ​ရှင်​ဖြစ်​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v16"><span class="vn">16</span> ကိုယ်​တော်​တစ်​ပါး​တည်း​သာ​လျှင် သေ​ခြင်း​နှင့်​ကင်း​သော​အ​ဖြစ်​၌​ရှိ​လျက် ချဉ်း​ကပ်​၍​မ​ရ​သော​အ​လင်း​၌ ကိန်း​ဝပ်​တော်​မူ​၏။ လူ​တို့​တွင် မည်​သူ​တစ်​ဦး​တစ်​ယောက်​မျှ ကိုယ်​တော်​ကို​မ​မြင်​ဖူး​သ​ကဲ့​သို့ မြင်​လည်း​မ​မြင်​နိုင်​ပေ။<sup class="fnm"><a name="fnm7" href="#fn7">7</a></sup> ထို​ဘု​ရား​သ​ခင်​၌ ဂုဏ်​သ​ရေ​နှင့်​ထာ​ဝ​ရ​တန်​ခိုး​အ​ရှိန်​အ​ဝါ​ရှိ​တော်​မူ​ပါ​စေ​သော။ အာ​မင်။</div>
<div class="v" id="v17"><h2>ကြွယ်​ဝ​ချမ်း​သာ​သူ​တို့​အ​တွက် ညွှန်​ကြား​ချက်​များ</h2><span class="vn">17</span> <span class="br-p"><br><br></span>ဤ​လော​က​၌ ချမ်း​သာ​သော​သူ​တို့​သည် စိတ်​နေ​မြင့်​ခြင်း၊ မ​မြဲ​သော​စည်း​စိမ်​များ​အ​ပေါ်​၌ မျှော်​လင့်​အား​ထား​ခြင်း​မ​ရှိ​ဘဲ ပျော်​ရွှင်​မှု​အ​တွက် အ​လုံး​စုံ​တို့​ကို ငါ​တို့​အား ကြွယ်​ဝ​စွာ​ပေး​သ​နား​တော်​မူ​သော ဘု​ရား​သ​ခင်​<sup class="fnm"><a name="fnm8" href="#fn8">8</a></sup>အ​ပေါ်​၌ မျှော်​လင့်​အား​ထား​ကြ​ရန်​လည်း​ကောင်း၊</div>
<div class="v" id="v18"><span class="vn">18</span> ကောင်း​သော​အ​မှု​ကို​ပြု​လျက် ကောင်း​သော​အ​ကျင့်​များ​ဖြင့်​ကြွယ်​ဝ​ကာ ရက်​ရော​စွာ​ဝေ​မျှ​ပေး​ကမ်း​တတ်​သော​သူ​များ​ဖြစ်​ကြ​၍</div>
<div class="v" id="v19"><span class="vn">19</span> စစ်​မှန်​သော​အ​သက်​ကို​ရ​ယူ​ပိုင်​ဆိုင်​နိုင်​ဖို့​ရန် နောင်​ဘ​ဝ​အ​တွက် ကောင်း​သော​အုတ်​မြစ်​ကို မိ​မိ​တို့​အ​တွက်​ချ​ထား​ကြ​ရန်​လည်း​ကောင်း ညွှန်​ကြား​လော့။</div>
<div class="v" id="v20"><h2>သင်​၌​အပ်​ထား​သည့်​အ​ရာ​ကို စောင့်​ရှောက်​ပါ</h2><span class="vn">20</span> <span class="br-p"><br><br></span>အို တိ​မော​သေ၊ သင်​၌​အပ်​ထား​သည့်​အ​ရာ​ကို စောင့်​ရှောက်​လော့။ ဘု​ရား​တ​ရား​နှင့်​မ​ဆိုင်​သည့် အ​ကျိုး​မဲ့​သော​စ​ကား​များ​နှင့် အ​သိ​ပ​ညာ​ဟု လွဲ​မှား​စွာ​ခေါ်​ဝေါ်​ကြ​သည့် ကွဲ​လွဲ​ဆန့်​ကျင်​သော​အ​ရာ​များ​ကို ရှောင်​ရှား​လော့။<sup class="fnm"><a name="fnm9" href="#fn9">9</a></sup></div>
<div class="v" id="v21"><span class="vn">21</span> လူ​အ​ချို့​တို့​သည် ထို​အ​ရာ​တို့​နောက်​သို့​လိုက်​၍ ယုံ​ကြည်​ခြင်း​လမ်း​မှ​လွဲ​ချော်​သွား​ကြ​ပြီ။ ကျေး​ဇူး​တော်​သည် သင်​တို့​<sup class="fnm"><a name="fnm10" href="#fn10">10</a></sup>နှင့်​အ​တူ​ရှိ​ပါ​စေ​သော။<sup class="fnm"><a name="fnm11" href="#fn11">11</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ ၆:၅၊ ကော ၃:၂၂၊ တိ ၂:၉၊ ၁ပေ ၂:၁၈။</div>
<div class="fn"><sup class="fnt"><a name="fn2" href="#fnm2">2</a></sup> ၂တိ ၂:၁၄၊ ၂၃။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ထို​သို့​သော​သူ​တို့​ထံ​မှ ဖယ်​ခွာ​လော့” ပါ​သည်။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “မ​ဟုတ်​ကြောင်း​ထင်​ရှား​လျက်​ရှိ​၏”</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၄၉:၁၇၊ ဒေ ၅:၁၅။</div>
<div class="fn"><sup class="fnt"><a name="fn6" href="#fnm6">6</a></sup> ဗျာ ၁၉:၁၆။ တ​ရား ၁၀:၁၇။</div>
<div class="fn"><sup class="fnt"><a name="fn7" href="#fnm7">7</a></sup> ယော ၁:၁၈၊ ၅:၃၇။ ထွ ၃၃:၂၀။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အ​သက်​ရှင်​တော်​မူ​သော ဘု​ရား​သ​ခင်”</div>
<div class="fn"><sup class="fnt"><a name="fn9" href="#fnm9">9</a></sup> ကော ၂:၈၊ ၁တိ ၄:၇၊ ၂တိ ၂:၁၆။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “သင်”</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ “အာ​မင်” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>