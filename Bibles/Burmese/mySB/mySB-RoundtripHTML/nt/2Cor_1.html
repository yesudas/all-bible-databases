<html><head>
<meta http-equiv="Content-Type" content="text/html;charset=utf-8" />
<title>2Cor 1 &ndash; ကော​ရိန္သု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 1);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ဒု​တိ​ယ​စောင်</b> &ndash; <b>1</b> <a href="2Cor_2.html">2</a> <a href="2Cor_3.html">3</a> ... <a href="2Cor_13.html">13</a> </div><hr>
<h1>2Cor 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ဘု​ရား​သ​ခင်​၏​အ​လို​တော်​အား​ဖြင့် ခ​ရစ်​တော်​ယေ​ရှု​၏​တ​မန်​တော်​ဖြစ်​သော ငါ​ပေါ​လု​နှင့် ငါ့​ညီ​တိ​မော​သေ​တို့​သည် ကော​ရိန္သု​မြို့​၌​ရှိ​သော ဘု​ရား​သ​ခင်​၏​အ​သင်း​တော်​နှင့် အ​ခါ​ယ​ပြည်​တစ်​ဝန်း​လုံး​ရှိ သန့်​ရှင်း​သူ​အ​ပေါင်း​တို့​ထံ​သို့ စာ​ရေး​လိုက်​ပါ​၏။</div>
<div class="v" id="v2"><span class="vn">2</span> ငါ​တို့​အ​ဖ​ဘု​ရား​သ​ခင်​နှင့် သ​ခင်​ယေ​ရှု​ခ​ရစ်​တော်​ထံ​မှ ကျေး​ဇူး​တော်​နှင့်​ငြိမ်​သက်​ခြင်း​သည် သင်​တို့​၌​ရှိ​ပါ​စေ​သော။</div>
<div class="v" id="v3"><h2>နှစ်​သိမ့်​ခြင်း​ကို​ပေး​တော်​မူ​သော​ဘု​ရား​သ​ခင်</h2><span class="vn">3</span> <span class="br-p"><br><br></span>ငါ​တို့​သ​ခင်​ယေ​ရှု​ခ​ရစ်​တော်​၏​ခ​မည်း​တော်​ဘု​ရား​သ​ခင်၊ သက်​ညှာ​ခြင်း​နှင့်​ပြည့်​စုံ​တော်​မူ​သော​အ​ဖ​တည်း​ဟူ​သော နှစ်​သိမ့်​ခြင်း​အ​လုံး​စုံ​တို့​ကို​ပေး​တော်​မူ​သော​ဘု​ရား​သ​ခင်​သည် မင်္ဂ​လာ​ရှိ​ပါ​စေ​သော။</div>
<div class="v" id="v4"><span class="vn">4</span> ဘု​ရား​သ​ခင်​သည် ငါ​တို့​ခံ​ရ​သော​ဆင်း​ရဲ​ဒုက္ခ​အ​မျိုး​မျိုး​တို့​၌ ငါ​တို့​ကို​နှစ်​သိမ့်​ပေး​တော်​မူ​၏။ ဤ​သည်​ကား ဘု​ရား​သ​ခင်​ထံ​မှ ငါ​တို့​ရ​ရှိ​သော​နှစ်​သိမ့်​ခြင်း​အား​ဖြင့် ဆင်း​ရဲ​ဒုက္ခ​အ​မျိုး​မျိုး​ကို​ခံ​နေ​ရ​သော​သူ​တို့​အား ငါ​တို့​နှစ်​သိမ့်​ပေး​နိုင်​ရန်​အ​တွက်​ဖြစ်​၏။</div>
<div class="v" id="v5"><span class="vn">5</span> အ​ကြောင်း​မူ​ကား ခ​ရစ်​တော်​၏​ဒုက္ခ​ဝေ​ဒ​နာ​များ​သည် ငါ​တို့​၌​များ​ပြား​လှ​သ​ကဲ့​သို့ ခ​ရစ်​တော်​အား​ဖြင့် ငါ​တို့​ခံ​စား​ရ​သော​နှစ်​သိမ့်​ခြင်း​သည်​လည်း များ​ပြား​လှ​ပေ​၏။</div>
<div class="v" id="v6"><span class="vn">6</span> ငါ​တို့​သည် ဆင်း​ရဲ​ဒုက္ခ​ခံ​ရ​လျှင် ၎င်း​သည် သင်​တို့​၏​နှစ်​သိမ့်​ခြင်း​နှင့်​ကယ်​တင်​ခြင်း​အ​တွက်​ဖြစ်​၏။ ငါ​တို့​သည် နှစ်​သိမ့်​ခြင်း​ကို​ခံ​စား​ရ​လျှင်​လည်း ၎င်း​သည် သင်​တို့​၏​နှစ်​သိမ့်​ခြင်း​<sup class="fnm"><a name="fnm1" href="#fn1">1</a></sup>အ​တွက်​ဖြစ်​ပြီး ထို​နှစ်​သိမ့်​ခြင်း​သည် ငါ​တို့​ခံ​ရ​သော​ဒုက္ခ​ဝေ​ဒ​နာ​မျိုး​၌ သင်​တို့​သည်း​ခံ​နိုင်​သည့်​ခွန်​အား​ကို​ဖြစ်​စေ​၏။</div>
<div class="v" id="v7"><span class="vn">7</span> သင်​တို့​အ​တွက် ငါ​တို့​၏​မျှော်​လင့်​ခြင်း​သည်​လည်း ခိုင်​မြဲ​လျက်​ရှိ​၏။ အ​ဘယ်​ကြောင့်​ဆို​သော် သင်​တို့​သည် ဒုက္ခ​ဝေ​ဒ​နာ​ကို မျှ​ဝေ​ခံ​စား​ရ​သ​ကဲ့​သို့ နှစ်​သိမ့်​ခြင်း​ကို​လည်း မျှ​ဝေ​ခံ​စား​ရ​မည်​ဖြစ်​ကြောင်း ငါ​တို့​သိ​ကြ​၏။</div>
<div class="v" id="v8"><span class="vn">8</span> <span class="br-p"><br><br></span>ညီ​အစ်​ကို​တို့၊ အာ​ရှ​ပြည်​၌ ငါ​တို့​ကြုံ​တွေ့​ရ​သော​ဆင်း​ရဲ​ဒုက္ခ​အ​ကြောင်း​ကို သင်​တို့​မ​သိ​ဘဲ မ​နေ​စေ​လို​ပါ။ ငါ​တို့​သည် မိ​မိ​တို့​ခံ​နိုင်​စွမ်း​ရှိ​သည်​ထက်​ပို​လွန်​သည့် အ​တိုင်း​ထက်​အ​လွန်​ကြီး​လေး​သော​ဒုက္ခ​ကို​ခံ​ခဲ့​ရ​သ​ဖြင့် အ​သက်​ရှင်​ရန်​ပင် မျှော်​လင့်​ချက်​ကင်း​မဲ့​ကာ</div>
<div class="v" id="v9"><span class="vn">9</span> သေ​ဒဏ်​စီ​ရင်​ခံ​ရ​ပြီ​ဟု မိ​မိ​တို့​စိတ်​ထဲ​၌​ခံ​စား​မိ​ကြ​၏။ ဤ​သည်​ကား ငါ​တို့​သည် မိ​မိ​ကိုယ်​ကို​မ​ကိုး​စား​ဘဲ သေ​သော​သူ​တို့​ကို​ထ​မြောက်​စေ​တော်​မူ​သော ဘု​ရား​သ​ခင်​ကို​ကိုး​စား​ကြ​ရန်​ဖြစ်​၏။</div>
<div class="v" id="v10"><span class="vn">10</span> ဘု​ရား​သ​ခင်​သည် ဤ​မျှ​လောက်​ကြီး​မား​သော​သေ​ဘေး​မှ ငါ​တို့​ကို​ကယ်​နုတ်​တော်​မူ​ပြီ။ နောင်​တွင်​လည်း ကယ်​နုတ်​တော်​မူ​လိမ့်​မည်။ ဆက်​၍​လည်း ကယ်​နုတ်​တော်​မူ​ဦး​မည်​ဟု ကိုယ်​တော်​၌ ငါ​တို့​မျှော်​လင့်​ကြ​၏။</div>
<div class="v" id="v11"><span class="vn">11</span> သင်​တို့​သည်​လည်း ဆု​တောင်း​ခြင်း​အား​ဖြင့် ငါ​တို့​ကို​ကူ​ညီ​ဆောင်​ရွက်​ပေး​ကြ​သည်​ဖြစ်​၍ များ​စွာ​သော​သူ​တို့​၏​ဆု​တောင်း​ခြင်း​အား​ဖြင့် ငါ​တို့​ခံ​စား​ရ​သော​ဆု​ကျေး​ဇူး​အ​တွက် များ​စွာ​သော​သူ​တို့​သည် ငါ​တို့​ကိုယ်​စား ကျေး​ဇူး​တော်​ချီး​မွမ်း​ကြ​လိမ့်​မည်။</div>
<div class="v" id="v12"><h2>ကြည်​လင်​သော​အ​သိ​စိတ်</h2><span class="vn">12</span> <span class="br-p"><br><br></span>ငါ​တို့​၏​ဝါ​ကြွား​စ​ရာ​အ​ကြောင်း​မှာ ဤ​သို့​ဖြစ်​၏။ ငါ​တို့​သည် လော​က​၌၊ အ​ထူး​သ​ဖြင့် သင်​တို့​ရှေ့​မှောက်​၌ လော​ကီ​ဉာဏ်​ပ​ညာ​ကို​အ​မှီ​မ​ပြု​ဘဲ ဘု​ရား​သ​ခင်​၏​ကျေး​ဇူး​တော်​ကို​သာ အ​မှီ​ပြု​လျက် ဘု​ရား​သ​ခင်​ထံ​မှ​လာ​သော ရိုး​သား​ဖြူ​စင်​ခြင်း​တို့​ဖြင့် အ​သက်​ရှင်​နေ​ထိုင်​ခဲ့​ကြောင်း ငါ​တို့​၏​အ​သိ​စိတ်​သည် သက်​သေ​ခံ​၏။</div>
<div class="v" id="v13"><span class="vn">13</span> အ​ကြောင်း​မူ​ကား ငါ​တို့​သည် သင်​တို့​ဖတ်​ရှု​၍ နား​လည်​နိုင်​သော​အ​ရာ​တို့​မှ​တစ်​ပါး အ​ခြား​မည်​သည့်​အ​ရာ​ကို​မျှ သင်​တို့​ထံ​သို့ မ​ရေး​ခဲ့​ကြ​ပေ။</div>
<div class="v" id="v14"><span class="vn">14</span> သင်​တို့​သည် ငါ​တို့​ကို တစ်​စိတ်​တစ်​ဒေ​သ သိ​ထား​သည်​ဖြစ်​၍ ငါ​တို့​<sup class="fnm"><a name="fnm2" href="#fn2">2</a></sup>သ​ခင်​ယေ​ရှု​၏​နေ့​ရက်​၌ ငါ​တို့​သည် သင်​တို့​အ​တွက် ဝါ​ကြွား​ဝမ်း​မြောက်​စ​ရာ​ဖြစ်​သ​ကဲ့​သို့ သင်​တို့​သည်​လည်း ငါ​တို့​အ​တွက် ဝါ​ကြွား​ဝမ်း​မြောက်​စ​ရာ​ဖြစ်​ကြောင်း​ကို သင်​တို့​စုံ​လင်​စွာ​သိ​ကြ​လိမ့်​မည်​ဟု ငါ​မျှော်​လင့်​၏။<sup class="fnm"><a name="fnm3" href="#fn3">3</a></sup></div>
<div class="v" id="v15"><h2>ရွှေ့​ဆိုင်း​ထား​သော​ခ​ရီး​စဉ်</h2><span class="vn">15</span> <span class="br-p"><br><br></span>ငါ​သည် ဤ​သို့​ယုံ​ကြည်​စိတ်​ချ​သ​ဖြင့် သင်​တို့​သည် ကျေး​ဇူး​တော်​ကို နှစ်​ကြိမ်​ခံ​စား​ရ​မည့်​အ​ကြောင်း သင်​တို့​ထံ​သို့ ဦး​စွာ​လာ​၍</div>
<div class="v" id="v16"><span class="vn">16</span> သင်​တို့​နေ​ရာ​ကို​ဖြတ်​လျက် မာ​ကေ​ဒေါ​နိ​ပြည်​သို့ သွား​ပြီး​နောက် တစ်​ဖန် မာ​ကေ​ဒေါ​နိ​ပြည်​မှ သင်​တို့​ထံ​သို့​ပြန်​လာ​၍ သင်​တို့​၏​ပို့​ဆောင်​ပေး​ခြင်း​အား​ဖြင့် ယု​ဒ​ပြည်​သို့​သွား​မည်​ဟု စီ​စဉ်​ထား​၏။<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> ဤ​သို့​စီ​စဉ်​သော​အ​ခါ ငါ​သည် ပေါ့​ပေါ့​တန်​တန်​စီ​စဉ်​ခဲ့​သ​လော။ သို့​မ​ဟုတ် ငါ​စီ​စဉ်​သော​အ​ရာ​များ​ကို ဇာ​တိ​သ​ဘော​ဖြင့်​စီ​စဉ်​ခဲ့​သော​ကြောင့် ငါ့​စ​ကား​သည် တစ်​ချိန်​တည်း​တွင် “ဟုတ်​ပါ​၏။ ဟုတ်​ပါ​၏” နှင့် “မ​ဟုတ်​ပါ။ မ​ဟုတ်​ပါ”​ဟူ​၍ ဖြစ်​ခဲ့​သ​လော။</div>
<div class="v" id="v18"><span class="vn">18</span> ဘု​ရား​သ​ခင်​သည် သစ္စာ​နှင့်​ပြည့်​စုံ​တော်​မူ​သည်​<sup class="fnm"><a name="fnm5" href="#fn5">5</a></sup>နှင့်​အ​ညီ သင်​တို့​အား ငါ​တို့​ပြော​ဆို​သော​စ​ကား​သည် တစ်​ချိန်​တည်း​တွင် “ဟုတ်​ပါ​၏” နှင့် “မ​ဟုတ်​ပါ”​ဟူ​၍ ဖြစ်​သည်​မ​ဟုတ်။</div>
<div class="v" id="v19"><span class="vn">19</span> အ​မှန်​စင်​စစ် ငါ​မှ​စ​၍ သိ​လွာ​နု​နှင့် တိ​မော​သေ​တို့​က သင်​တို့​ထဲ​တွင်​ဟော​ပြော​ခဲ့​သော ဘု​ရား​သ​ခင်​၏​သား​တော် ယေ​ရှု​ခ​ရစ်​တော်​၌ တစ်​ချိန်​တည်း​တွင် “ဟုတ်​ပါ​၏” နှင့် “မ​ဟုတ်​ပါ”​ဟူ​၍​မ​ရှိ​ဘဲ ကိုယ်​တော်​၌ “ဟုတ်​ပါ​၏”​ဟူ​၍​သာ​ရှိ​၏။<sup class="fnm"><a name="fnm6" href="#fn6">6</a></sup></div>
<div class="v" id="v20"><span class="vn">20</span> အ​ကြောင်း​မူ​ကား ဘု​ရား​သ​ခင်​၏​က​တိ​တော်​ရှိ​သ​မျှ​တို့​သည် ကိုယ်​တော်​၌ “ဟုတ်​ပါ​၏”​ဟူ​၍ ဖြစ်​ကြ​၏။ ထို့​ကြောင့် ငါ​တို့​အား​ဖြင့် ဘု​ရား​သ​ခင်​၏​ဘုန်း​အ​သ​ရေ​တော်​ထင်​ရှား​မည့်​အ​ကြောင်း ငါ​တို့​သည် “အာ​မင်”​ဟု ကိုယ်​တော်​အား​ဖြင့်​ဆို​ကြ​၏။</div>
<div class="v" id="v21"><span class="vn">21</span> ငါ​တို့​ကို သင်​တို့​နှင့်​အ​တူ ခ​ရစ်​တော်​၌​တည်​မြဲ​စေ​၍ ငါ​တို့​အား ဘိ​သိက်​ပေး​တော်​မူ​သော​အ​ရှင်​ကား ဘု​ရား​သ​ခင်​ပေ​တည်း။</div>
<div class="v" id="v22"><span class="vn">22</span> ထို​ဘု​ရား​သ​ခင်​သည် ငါ​တို့​ကို​တံ​ဆိပ်​ခတ်​နှိပ်​တော်​မူ​၍ စ​ရန်​အ​ဖြစ် ငါ​တို့​၏​စိတ်​နှ​လုံး​ထဲ​၌ ဝိ​ညာဉ်​တော်​ကို သွင်း​ပေး​တော်​မူ​၏။<sup class="fnm"><a name="fnm7" href="#fn7">7</a></sup></div>
<div class="v" id="v23"><span class="vn">23</span> <span class="br-p"><br><br></span>ငါ​သည် ငါ့​အ​သက်​ဖြင့်​အာ​မ​ခံ​၍ ဘု​ရား​သ​ခင်​ကို​သက်​သေ​အ​ဖြစ်​ထား​လျက်​ဆို​သည်​ကား ကော​ရိန္သု​မြို့​သို့ ငါ​မ​လာ​သေး​ဘဲ​နေ​ခြင်း​သည် သင်​တို့​ကို​ညှာ​တာ​၍​သာ​ဖြစ်​၏။</div>
<div class="v" id="v24"><span class="vn">24</span> ငါ​တို့​သည် သင်​တို့​၏​ယုံ​ကြည်​ခြင်း​ကို ချုပ်​ကိုင်​ထား​ကြ​သည်​မ​ဟုတ်။ သင်​တို့​၏​ဝမ်း​မြောက်​ခြင်း​အ​တွက် သင်​တို့​နှင့်​အ​တူ​လုပ်​ဆောင်​သော​သူ​များ​သာ​ဖြစ်​ကြ​၏။ အ​ကြောင်း​မူ​ကား သင်​တို့​သည် ယုံ​ကြည်​ခြင်း​ဖြင့် ရပ်​တည်​ကြ​ပြီ​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “နှစ်​သိမ့်​ခြင်း​နှင့်​ကယ်​တင်​ခြင်း”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ငါ​တို့” မ​ပါ။</div>
<div class="fn"><sup class="fnt"><a name="fn3" href="#fnm3">3</a></sup> ၁သက် ၂:၁၉-၂၀။</div>
<div class="fn"><sup class="fnt"><a name="fn4" href="#fnm4">4</a></sup> တ ၁၉:၂၁၊ ၁ကော ၁၆:၅။</div>
<div class="fn"><sup class="fnt"><a name="fn5" href="#fnm5">5</a></sup> ၁ကော ၁:၉၊ ၁၀:၁၃၊ ဟေ​ဗြဲ ၁၀:၂၃။ တ​ရား ၇:၉။</div>
<div class="fn"><sup class="fnt"><a name="fn6" href="#fnm6">6</a></sup> တ ၁၈:၅။</div>
<div class="fn"><sup class="fnt"><a name="fn7" href="#fnm7">7</a></sup> ၂ကော ၅:၅၊ ဧ ၁:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>