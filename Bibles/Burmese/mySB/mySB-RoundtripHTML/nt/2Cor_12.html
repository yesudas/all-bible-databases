<html><head>
<meta http-equiv="Content-Type" content="text/html;charset=utf-8" />
<title>2Cor 12 &ndash; ကော​ရိန္သု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 12);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Cor_1.html">1</a> ... <a href="2Cor_10.html">10</a> <a href="2Cor_11.html">11</a> <b>12</b> <a href="2Cor_13.html">13</a> </div><hr>
<h1>2Cor 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လုံ​လောက်​သော​ကျေး​ဇူး​တော်</h2><span class="vn">1</span> <span class="br-p"><br><br></span>ငါ​သည် ဝါ​ကြွား​ရ​မည်​ဖြစ်​၍ အ​ကျိုး​မ​ရှိ​သော်​လည်း သ​ခင်​ဘု​ရား​ပေး​တော်​မူ​သော ရူ​ပါ​ရုံ​နှင့်​ဗျာ​ဒိတ်​တော်​အ​ကြောင်း​များ​ကို ဆက်​၍​ပြော​ပါ​မည်။</div>
<div class="v" id="v2"><span class="vn">2</span> လွန်​ခဲ့​သော​တစ်​ဆယ့်​လေး​နှစ်​က တ​တိ​ယ​ကောင်း​ကင်​တိုင်​အောင် ချီ​ဆောင်​ခြင်း​ခံ​ရ​သည့် ခ​ရစ်​တော်​၌​တည်​သော​လူ​တစ်​ဦး​ကို ငါ​သိ​၏။ သူ​သည် ကိုယ်​ခန္ဓာ​ပါ​လျက် ချီ​ဆောင်​ခြင်း​ခံ​ရ​သ​လော သို့​မ​ဟုတ် ကိုယ်​ခန္ဓာ​မ​ပါ​ဘဲ ချီ​ဆောင်​ခြင်း​ခံ​ရ​သ​လော ငါ​မ​သိ။ ဘု​ရား​သ​ခင်​သိ​တော်​မူ​၏။</div>
<div class="v" id="v3"><span class="vn">3</span> သူ​သည် ပ​ရ​ဒိ​သု​ဘုံ​ထဲ​သို့ ချီ​ဆောင်​ခြင်း​ခံ​ရ​၏။ ထို​သို့​ချီ​ဆောင်​ခြင်း​ခံ​ရာ​၌ ကိုယ်​ခန္ဓာ​ပါ​လျက် ချီ​ဆောင်​ခြင်း​ခံ​ရ​သ​လော သို့​မ​ဟုတ် ကိုယ်​ခန္ဓာ​မ​ပါ​ဘဲ ချီ​ဆောင်​ခြင်း​ခံ​ရ​သ​လော ငါ​မ​သိ။ ဘု​ရား​သ​ခင်​သိ​တော်​မူ​၏။</div>
<div class="v" id="v4"><span class="vn">4</span> သူ​သည် လူ​တို့​ပြော​ခွင့်​မ​ရှိ၊ ပြော​ပြ​၍​လည်း​မ​ရ​နိုင်​သော​စ​ကား​တို့​ကို ကြား​ခဲ့​ရ​၏။</div>
<div class="v" id="v5"><span class="vn">5</span> ထို​သို့​သော​သူ​နှင့်​ပတ်​သက်​၍ ငါ​ဝါ​ကြွား​မည်။ ငါ​နှင့်​ပတ်​သက်​၍​မူ​ကား ငါ​၏​အား​နည်း​ခြင်း​အ​ကြောင်း​မှ​တစ်​ပါး ဝါ​ကြွား​ခြင်း​ကို ငါ​မ​ပြု။</div>
<div class="v" id="v6"><span class="vn">6</span> ငါ​သည် ဝါ​ကြွား​ရန်​အ​လို​ရှိ​လျှင်​လည်း အ​မှန်​ကို​သာ​ပြော​မည်​ဖြစ်​၍ မိုက်​မဲ​သော​သူ​ဖြစ်​မည်​မ​ဟုတ်။ သို့​သော် မည်​သူ​မျှ ငါ့​ကို​မြင်​ရ​သည်​ထက် သို့​မ​ဟုတ် ငါ့​အ​ကြောင်း​ကို ကြား​ရ​သည်​ထက်​ပို​၍ ငါ့​ကို​မ​ထင်​မြင်​မိ​စေ​ရန် ငါ​မ​ဝါ​ကြွား​ဘဲ​နေ​မည်။</div>
<div class="v" id="v7"><span class="vn">7</span> <span class="br-p"><br><br></span>ငါ​ခံ​ရ​သော​ဗျာ​ဒိတ်​တော်​သည် အ​လွန်​ထူး​မြတ်​သော​ကြောင့် ငါ​မ​ထောင်​လွှား​စေ​ရန် ငါ​၏​ကိုယ်​ကာ​ယ​ထဲ​၌ ဆူး​တစ်​ခု​ကို​ပေး​၏။ ၎င်း​မှာ ငါ​မ​ထောင်​လွှား​စေ​ရန် ငါ့​ကို​ထိုး​နှက်​သည့် စာ​တန်​၏​စေ​တ​မန်​ဖြစ်​၏။</div>
<div class="v" id="v8"><span class="vn">8</span> ဤ​ကိစ္စ​နှင့်​ပတ်​သက်​၍ ၎င်း​ကို ငါ့​ထံ​မှ​ဖယ်​ရှား​ပေး​ပါ​မည့်​အ​ကြောင်း သ​ခင်​ဘု​ရား​ထံ သုံး​ကြိမ်​တိုင်​တိုင် ငါ​တောင်း​လျှောက်​ခဲ့​၏။</div>
<div class="v" id="v9"><span class="vn">9</span> သို့​သော် ကိုယ်​တော်​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ကျေး​ဇူး</span>​<span class="fmt-words-of-jesus">တော်</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">အ​တွက်</span>​<span class="fmt-words-of-jesus">လုံ​လောက်</span>​<span class="fmt-words-of-jesus">ပေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">တန်​ခိုး</span>​<span class="fmt-words-of-jesus">သည်</span> <span class="fmt-words-of-jesus">အား​နည်း</span>​<span class="fmt-words-of-jesus">ခြင်း</span>​<span class="fmt-words-of-jesus">အ​ဖြစ်</span>​<span class="fmt-words-of-jesus">၌</span> <span class="fmt-words-of-jesus">ပြည့်​စုံ</span>​<span class="fmt-words-of-jesus">တတ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ငါ့​အား မိန့်​တော်​မူ​၏။ ထို့​ကြောင့် ခ​ရစ်​တော်​၏​တန်​ခိုး​သည် ငါ့​အ​ပေါ်​တည်​နေ​မည့်​အ​ကြောင်း ငါ​သည် ငါ​၏​အား​နည်း​ခြင်း​၌ သာ​၍​ဝမ်း​မြောက်​စွာ​ဝါ​ကြွား​မည်။</div>
<div class="v" id="v10"><span class="vn">10</span> သို့​ဖြစ်​၍ ခ​ရစ်​တော်​ကြောင့် ငါ​ခံ​ရ​သော အား​နည်း​ခြင်း၊ စော်​ကား​ခြင်း၊ ခက်​ခဲ​ကျပ်​တည်း​ခြင်း၊ ညှဉ်း​ဆဲ​ခြင်း​နှင့် နာ​ကျင်​ခြင်း​ဝေ​ဒ​နာ​တို့​ကို ငါ​နှစ်​သက်​၏။ အ​ကြောင်း​မူ​ကား ငါ​သည် အား​နည်း​သော​အ​ခါ တန်​ခိုး​နှင့်​ပြည့်​စုံ​လျက်​ရှိ​၏။</div>
<div class="v" id="v11"><h2>တ​မန်​တော်​တစ်​ဦး​၏​လက္ခ​ဏာ​များ</h2><span class="vn">11</span> <span class="br-p"><br><br></span>ငါ​သည် မိုက်​မဲ​သော​သူ​<sup class="fnm"><a name="fnm1" href="#fn1">1</a></sup>ဖြစ်​ခဲ့​လေ​ပြီ။ သင်​တို့​သည် ငါ့​ကို အ​တင်း​အ​ကျပ် ထို​သို့​ဖြစ်​စေ​ကြ​၏။ အ​မှန်​စင်​စစ် ငါ​သည် သင်​တို့​၏​ထောက်​ခံ​ချီး​ကျူး​မှု​ကို ခံ​ထိုက်​၏။ အ​ကြောင်း​မူ​ကား ငါ​သည် မ​ပြော​ပ​လောက်​သော​သူ​ဖြစ်​သော်​လည်း ထိပ်​တန်း​တ​မန်​တော်​များ​ထက် အ​နည်း​ငယ်​မျှ​မ​ညံ့​ပေ။</div>
<div class="v" id="v12"><span class="vn">12</span> အ​မှန်​စင်​စစ် ငါ​၏​တ​မန်​တော်​ဖြစ်​ခြင်း​၏​အ​မှတ်​လက္ခ​ဏာ​များ​မှာ အ​လုံး​စုံ​သော​သည်း​ခံ​ခြင်း​ဖြင့် သင်​တို့​တွင်​ပြု​သော နိ​မိတ်​လက္ခ​ဏာ​များ၊ အံ့​ဩ​ဖွယ်​ရာ​များ​နှင့် တန်​ခိုး​များ​ပင်​ဖြစ်​ကြ​၏။</div>
<div class="v" id="v13"><span class="vn">13</span> ငါ​ကိုယ်​တိုင်​သည် သင်​တို့​အ​တွက် ဝန်​ထုပ်​ဝန်​ပိုး​မ​ဖြစ်​ခဲ့​ခြင်း​မှ​တစ်​ပါး သင်​တို့​၌ အ​ခြား​သော​အ​သင်း​တော်​များ​ထက် ပို​၍​ဂုဏ်​ငယ်​စ​ရာ​အ​ကြောင်း တစ်​စုံ​တစ်​ခု​ရှိ​သ​လော။ ဤ​မ​မျှ​တ​မှု​အ​တွက် ငါ့​ကို​ခွင့်​လွှတ်​ကြ​လော့။</div>
<div class="v" id="v14"><h2>ကော​ရိန္သု​မြို့​သား​တို့​ကို​ပေါ​လု​အ​လေး​ထား​ခြင်း</h2><span class="vn">14</span> <span class="br-p"><br><br></span>ယ​ခု ငါ​သည် သင်​တို့​ထံ​သို့ တ​တိ​ယ​အ​ကြိမ်​လာ​ရန် အ​သင့်​ရှိ​၏။ သို့​သော် သင်​တို့​အ​တွက် ဝန်​ထုပ်​ဝန်​ပိုး​ဖြစ်​စေ​မည်​မ​ဟုတ်။ အ​ကြောင်း​မူ​ကား ငါ​သည် သင်​တို့​၏​ဥစ္စာ​များ​ကို အ​လို​ရှိ​သည်​မ​ဟုတ်။ သင်​တို့​ကို​သာ အ​လို​ရှိ​၏။ သား​သ​မီး​တို့​သည် မိ​ဘ​တို့​အ​တွက် စု​ဆောင်း​ရ​သည်​မ​ဟုတ်​ဘဲ မိ​ဘ​တို့​က​သာ သား​သ​မီး​တို့​အ​တွက် စု​ဆောင်း​ရ​၏။</div>
<div class="v" id="v15"><span class="vn">15</span> ငါ​သည် သင်​တို့​၏​စိတ်​ဝိ​ညာဉ်​အ​တွက် ဝမ်း​မြောက်​စွာ ငါ့​ဥစ္စာ​ကို​အ​သုံး​ပြု​၍ ငါ့​ကိုယ်​ကို​လည်း အ​ကုန်​အ​စင်​အ​သုံး​ပြု​မည်။ သင်​တို့​အ​ပေါ် ငါ​၏​ချစ်​ခြင်း​မေတ္တာ​တိုး​ပွား​လာ​လျှင် ငါ့​အ​ပေါ် သင်​တို့​၏​ချစ်​ခြင်း​မေတ္တာ​လျော့​ပါး​သွား​မည်​လော။</div>
<div class="v" id="v16"><span class="vn">16</span> ငါ​သည် သင်​တို့​အ​တွက် ဝန်​ထုပ်​ဝန်​ပိုး​မ​ဖြစ်​ခဲ့​သော်​လည်း ပါး​နပ်​သော​သူ​ဖြစ်​၍ ပ​ရိ​ယာယ်​အား​ဖြင့် သင်​တို့​ထံ​မှ ရ​ယူ​ခဲ့​သည်​ဟု​ဆို​ကြ​လျှင်</div>
<div class="v" id="v17"><span class="vn">17</span> သင်​တို့​ထံ​သို့ ငါ​စေ​လွှတ်​ခဲ့​သော​သူ​များ​ထဲ​မှ တစ်​စုံ​တစ်​ဦး​အား​ဖြင့် သင်​တို့​ကို ငါ​အ​မြတ်​ထုတ်​ခဲ့​ဖူး​သ​လော။</div>
<div class="v" id="v18"><span class="vn">18</span> ငါ​သည် တိ​တု​ကို သင်​တို့​ထံ​သို့​လာ​ရန် တိုက်​တွန်း​၍ သူ​နှင့်​အ​တူ ညီ​အစ်​ကို​တစ်​ဦး​ကို​စေ​လွှတ်​ခဲ့​၏။ တိ​တု​သည် သင်​တို့​ကို အ​မြတ်​ထုတ်​ခဲ့​သ​လော။ ငါ​တို့​သည် တူ​ညီ​သော​စိတ်​သ​ဘော​ဖြင့် ခြေ​ရာ​တစ်​ထပ်​တည်း​လျှောက်​လှမ်း​ခဲ့​ကြ​သည် မ​ဟုတ်​လော။</div>
<div class="v" id="v19"><span class="vn">19</span> <span class="br-p"><br><br></span>ငါ​တို့​သည် သင်​တို့​ရှေ့​၌ မိ​မိ​တို့​ကိုယ်​ကို ကာ​ကွယ်​ပြော​ဆို​နေ​ကြ​သည်​ဟု တစ်​ချိန်​လုံး<sup class="fnm"><a name="fnm2" href="#fn2">2</a></sup> သင်​တို့​ထင်​မှတ်​နေ​ကြ​သ​လော။ ငါ​တို့​သည် ဘု​ရား​သ​ခင်​ရှေ့​တော်​၌ ခ​ရစ်​တော်​ကို​အ​မှီ​ပြု​၍ ပြော​ဆို​နေ​ကြ​၏။ ချစ်​ရ​သော​သူ​တို့၊ အ​ရာ​အား​လုံး​သည် သင်​တို့​၏​တည်​ဆောက်​စ​ရာ​အ​တွက်​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v20"><span class="vn">20</span> ငါ​ရောက်​လာ​သော​အ​ခါ အ​ကြောင်း​တစ်​စုံ​တစ်​ခု​ကြောင့် သင်​တို့​ကို ငါ​တွေ့​မြင်​လို​သည့်​အ​တိုင်း မ​တွေ့​မြင်​ရ​သ​ကဲ့​သို့ ငါ့​ကို​လည်း သင်​တို့​တွေ့​မြင်​လို​သည့်​အ​တိုင်း မ​တွေ့​မြင်​ရ​မည်​ကို​လည်း​ကောင်း၊ ပ​ဋိ​ပက္ခ​ဖြစ်​ခြင်း၊ မ​နာ​လို​ခြင်း၊ ဒေါ​သ​ကြီး​ခြင်း၊ တစ်​ကိုယ်​ကောင်း​ဆန်​ခြင်း၊ ပုတ်​ခတ်​ပြော​ဆို​ခြင်း၊ အ​တင်း​အ​ဖျင်း​ပြော​ဆို​ခြင်း၊ မာ​န​ထောင်​လွှား​ခြင်း​နှင့် ရုန်း​ရင်း​ဆန်​ခတ်​ဖြစ်​ခြင်း​များ ရှိ​မည်​ကို​လည်း​ကောင်း ငါ​စိုး​ရိမ်​၏။</div>
<div class="v" id="v21"><span class="vn">21</span> နောက်​တစ်​ဖန် ငါ​လာ​သော​အ​ခါ ဘု​ရား​သ​ခင်​သည် သင်​တို့​ရှေ့​၌ ငါ့​ကို​နှိမ့်​ချ​တော်​မူ​၍ ယ​ခင်​က အ​ပြစ်​ကျူး​လွန်​ခဲ့​လျက်​ပင် မိ​မိ​တို့​ပြု​ကျင့်​ခဲ့​သည့် ညစ်​ညူး​ခြင်း၊ တ​ရား​နှင့်​မ​ညီ​မေ​ထုန်​ပြု​ခြင်း​နှင့် ကာ​မ​ဂုဏ်​လိုက်​စား​ခြင်း​တို့​ကို နောင်​တ​မ​ရ​သေး​သော​သူ​များ​စွာ​ရှိ​သည့်​အ​တွက် ငါ​ဝမ်း​နည်း​ကြေ​ကွဲ​ရ​မည်​ကို​လည်း ငါ​စိုး​ရိမ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ငါ​သည် ဝါ​ကြွား​တတ်​သည့်​လူ​မိုက်”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “တစ်​ချိန်​လုံး” မ​ပါ။</div>
<div class="fn"><sup class="fnt"><a name="fn3" href="#fnm3">3</a></sup> ရော ၈:၂၈။</div>
</div>
<!-- PARSED ABOVE; EDITING MAY BREAK PARSER -->
</body></html>