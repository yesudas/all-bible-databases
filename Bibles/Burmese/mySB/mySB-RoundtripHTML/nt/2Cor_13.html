<html><head>
<meta http-equiv="Content-Type" content="text/html;charset=utf-8" />
<title>2Cor 13 &ndash; ကော​ရိန္သု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 13);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Cor_1.html">1</a> ... <a href="2Cor_11.html">11</a> <a href="2Cor_12.html">12</a> <b>13</b> </div><hr>
<h1>2Cor 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နောက်​ဆုံး​သ​တိ​ပေး​တိုက်​တွန်း​ချက်​များ</h2><span class="vn">1</span> <span class="br-p"><br><br></span>ယ​ခု တ​တိ​ယ​အ​ကြိမ် သင်​တို့​ထံ​သို့ ငါ​လာ​ခဲ့​မည်။ သက်​သေ​နှစ်​ဦး သို့​မ​ဟုတ် သုံး​ဦး​၏​ထွက်​ဆို​ချက်​အား​ဖြင့် စ​ကား​အား​လုံး​သည် အ​တည်​ပြု​ခြင်း​ခံ​ရ​လိမ့်​မည်။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ယ​ခင် အ​ပြစ်​ကျူး​လွန်​ခဲ့​သူ​များ​နှင့် အ​ခြား​သော​သူ​အ​ပေါင်း​တို့​အား ဒု​တိ​ယ​အ​ကြိမ်​ရောက်​ခဲ့​စဉ်​က ငါ​သ​တိ​ပေး​ခဲ့​သည့်​အ​တိုင်း ယ​ခု သင်​တို့​နှင့်​ကွဲ​ကွာ​နေ​စဉ် ငါ​သ​တိ​ပေး​သည်​ကား ငါ​သည် နောက်​တစ်​ဖန်​ရောက်​လာ​လျှင် ညှာ​တာ​လိမ့်​မည်​မ​ဟုတ်။</div>
<div class="v" id="v3"><span class="vn">3</span> အ​ဘယ်​ကြောင့်​ဆို​သော် ခ​ရစ်​တော်​သည် ငါ့​အား​ဖြင့်​မြွက်​ဆို​နေ​သည်​ဟူ​သော​သက်​သေ​သာ​ဓ​က​ကို သင်​တို့​တွေ့​မြင်​လို​ကြ​သော​ကြောင့်​ဖြစ်​၏။ ကိုယ်​တော်​သည် သင်​တို့​တွင်​အား​နည်း​တော်​မ​မူ။ သင်​တို့​အ​ထဲ​၌ တန်​ခိုး​နှင့်​ပြည့်​စုံ​တော်​မူ​၏။</div>
<div class="v" id="v4"><span class="vn">4</span> အ​ကြောင်း​မူ​ကား ကိုယ်​တော်​သည် အား​နည်း​ခြင်း​ထဲ​တွင် လက်​ဝါး​ကပ်​တိုင်​ပေါ်​၌​တင်​ခြင်း​ခံ​ခဲ့​ရ​သော်​လည်း ဘု​ရား​သ​ခင်​၏​တန်​ခိုး​တော်​အား​ဖြင့် အ​သက်​ရှင်​တော်​မူ​၏။ ထို​နည်း​တူ ငါ​တို့​သည်​လည်း ကိုယ်​တော်​၌<sup class="fnm"><a name="fnm2" href="#fn2">2</a></sup> အား​နည်း​ကြ​သော်​လည်း သင်​တို့​ရှေ့​၌ ဘု​ရား​သ​ခင်​၏​တန်​ခိုး​တော်​အား​ဖြင့် ကိုယ်​တော်​နှင့်​အ​တူ အ​သက်​ရှင်​ကြ​လိမ့်​မည်။</div>
<div class="v" id="v5"><span class="vn">5</span> <span class="br-p"><br><br></span>သင်​တို့​သည် ယုံ​ကြည်​ခြင်း​၌​တည်​နေ​ခြင်း​ရှိ​မ​ရှိ မိ​မိ​ကိုယ်​ကို​စမ်း​သပ်​ကြ​လော့။ မိ​မိ​ကိုယ်​ကို​စစ်​ဆေး​ကြ​လော့။ သင်​တို့​အ​ထဲ​၌ ယေ​ရှု​ခ​ရစ်​တော်​ရှိ​ကြောင်း သင်​တို့​ကိုယ်​တိုင်​မ​သိ​ကြ​သ​လော။ သို့​မ​ဟုတ် သင်​တို့​သည် စုံ​စမ်း​စစ်​ဆေး​ခြင်း​၌​ကျ​ရှုံး​သော​သူ​များ​ဖြစ်​လေ​ပြီ​လော။</div>
<div class="v" id="v6"><span class="vn">6</span> ငါ​တို့​သည် စုံ​စမ်း​စစ်​ဆေး​ခြင်း​၌​ကျ​ရှုံး​သော​သူ​များ​မ​ဟုတ်​ကြောင်း သင်​တို့​သိ​မည်​ဟု ငါ​မျှော်​လင့်​၏။</div>
<div class="v" id="v7"><span class="vn">7</span> သင်​တို့​သည် မ​ကောင်း​သော​အ​မှု​တစ်​စုံ​တစ်​ခု​ကို​မျှ မ​ပြု​မည့်​အ​ကြောင်း ဘု​ရား​သ​ခင်​ထံ ငါ​တို့​ဆု​တောင်း​ကြ​၏။ ဤ​သို့​ဆို​ခြင်း​မှာ စုံ​စမ်း​စစ်​ဆေး​ခြင်း​ကို ငါ​တို့​အောင်​မြင်​ကြောင်း​ထင်​ရှား​စေ​ရန်​အ​တွက်​မ​ဟုတ်​ဘဲ ငါ​တို့​သည် စုံ​စမ်း​စစ်​ဆေး​ခြင်း​၌​ကျ​ရှုံး​သော​သူ​များ​ကဲ့​သို့​ဖြစ်​ကြ​လျှင်​ပင် သင်​တို့​သည် ကောင်း​သော​အ​မှု​ကို​ပြု​နိုင်​ရန်​အ​တွက်​ဖြစ်​၏။</div>
<div class="v" id="v8"><span class="vn">8</span> အ​ကြောင်း​မူ​ကား ငါ​တို့​သည် သမ္မာ​တ​ရား​ကို​ဆန့်​ကျင်​၍ မည်​သည့်​အ​မှု​ကို​မျှ မ​ပြု​နိုင်​ကြ။ သမ္မာ​တ​ရား​ဘက်​၌​နေ​၍​သာ​လျှင် ပြု​နိုင်​ကြ​၏။</div>
<div class="v" id="v9"><span class="vn">9</span> ငါ​တို့​အား​နည်း​လျှင်​လည်း သင်​တို့​အား​ကြီး​သော​အ​ခါ ငါ​တို့​ဝမ်း​မြောက်​ကြ​၏။ သင်​တို့​သည် ပြည့်​ဝ​စုံ​လင်​သော​သူ​ဖြစ်​ကြ​ရန်​အ​တွက်​လည်း ငါ​တို့​ဆု​တောင်း​ကြ​၏။</div>
<div class="v" id="v10"><span class="vn">10</span> ဤ​အ​ကြောင်း​ကြောင့် ဖြို​ဖျက်​ရန်​အ​တွက်​မ​ဟုတ်​ဘဲ တည်​ဆောက်​ရန်​အ​တွက် ငါ့​အား သ​ခင်​ဘု​ရား​ပေး​တော်​မူ​သော​အ​ခွင့်​အာ​ဏာ​ကို ငါ​ရောက်​လာ​သော​အ​ခါ ပြင်း​ထန်​စွာ​အ​သုံး​မ​ချ​ရ​ရန် ငါ​သည် သင်​တို့​နှင့်​ကွဲ​ကွာ​နေ​စဉ် ဤ​အ​ကြောင်း​အ​ရာ​များ​ကို ရေး​လိုက်​၏။</div>
<div class="v" id="v11"><span class="vn">11</span> <span class="br-p"><br><br></span>နောက်​ဆုံး​အ​နေ​ဖြင့်​ဆို​ရ​လျှင် ညီ​အစ်​ကို​တို့၊ ဝမ်း​မြောက်​ကြ​လော့။ စုံ​လင်​ခြင်း​သို့​ရောက်​ကြ​လော့။ နှစ်​သိမ့်​ခြင်း​ကို ခံ​စား​ကြ​လော့။ တစ်​စိတ်​တစ်​သ​ဘော​တည်း​ရှိ​၍ သင့်​မြတ်​စွာ​နေ​ကြ​လော့။<sup class="fnm"><a name="fnm3" href="#fn3">3</a></sup> ချစ်​ခြင်း​မေတ္တာ​နှင့်​ငြိမ်​သက်​ခြင်း​တို့​၏​ဘု​ရား​သ​ခင်​သည် သင်​တို့​နှင့်​အ​တူ​ရှိ​တော်​မူ​လိမ့်​မည်။</div>
<div class="v" id="v12"><span class="vn">12</span> <span class="br-p"><br><br></span>အ​ချင်း​ချင်း​သန့်​ရှင်း​သော​အ​နမ်း​ဖြင့် နှုတ်​ဆက်​ကြ​လော့။ သန့်​ရှင်း​သူ​အ​ပေါင်း​တို့​သည် သင်​တို့​ကို​နှုတ်​ဆက်​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​၊ ဘု​ရား​သ​ခင်​၏​မေတ္တာ​တော်​နှင့် သန့်​ရှင်း​သော​ဝိ​ညာဉ်​တော်​၏​မိတ်​သ​ဟာ​ယ​ဖွဲ့​ခြင်း​တို့​သည် သင်​တို့​အား​လုံး​နှင့်​အ​တူ ရှိ​ပါ​စေ​သော​။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ​ရား ၁၉:၁၅၊ ၁၇:၆။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ကိုယ်​တော်​နည်း​တူ”</div>
<div class="fn"><sup class="fnt"><a name="fn3" href="#fnm3">3</a></sup> ရော ၁၂:၁၆၊ ၁ကော ၁:၁၀၊ ဧ ၄:၃၊ ဖိ ၂:၂၊ ၁ပေ ၃:၈။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ ဤ​အ​ပိုဒ်​ငယ် ၁၂ ကို အ​ပိုဒ်​ငယ်​နှစ်​ပိုဒ်​ခွဲ​၍ အ​ပိုဒ်​ငယ် ၁၂၊ ၁၃ အ​ဖြစ်​သတ်​မှတ်​ပြီး အ​ပိုဒ်​ငယ် ၁၃ ကို အ​ပိုဒ်​ငယ် ၁၄ အ​ဖြစ်​သတ်​မှတ်​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>