<html><head>
<meta http-equiv="Content-Type" content="text/html;charset=utf-8" />
<title>2Cor 2 &ndash; ကော​ရိန္သု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 2);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Cor_1.html">1</a> <b>2</b> <a href="2Cor_3.html">3</a> <a href="2Cor_4.html">4</a> ... <a href="2Cor_13.html">13</a> </div><hr>
<h1>2Cor 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ထို့​ကြောင့် ငါ​သည် သင်​တို့​ထံ​သို့​လာ​၍ သင်​တို့​ကို​ဝမ်း​နည်း​စေ​သည့်​အ​ဖြစ်​မျိုး​ကို နောက်​တစ်​ဖန်​မ​ဖြစ်​စေ​ရန် ငါ​ဆုံး​ဖြတ်​ထား​၏။</div>
<div class="v" id="v2"><span class="vn">2</span> အ​ကြောင်း​မူ​ကား ငါ​သည် သင်​တို့​ကို​ဝမ်း​နည်း​စေ​လျှင် ငါ့​ကြောင့်​ဝမ်း​နည်း​ရ​သူ​မှ​တစ်​ပါး မည်​သူ​သည် ငါ့​ကို​ဝမ်း​မြောက်​စေ​မည်​နည်း။</div>
<div class="v" id="v3"><span class="vn">3</span> ငါ​လာ​သော​အ​ခါ ငါ့​ကို​ဝမ်း​မြောက်​စေ​ရ​မည့်​သူ​များ​သည် ငါ့​ကို​ဝမ်း​နည်း​စေ​မည်​စိုး​၍ ဤ​အ​ကြောင်း​အ​ရာ​ကို ငါ​ရေး​လိုက်​ခြင်း​ဖြစ်​၏။ ငါ​၏​ဝမ်း​မြောက်​ခြင်း​သည် သင်​တို့​ရှိ​သ​မျှ​၏​ဝမ်း​မြောက်​ခြင်း​ဖြစ်​သည်​ဟု သင်​တို့​အား​လုံး​နှင့်​ပတ်​သက်​၍ ငါ​ယုံ​ကြည်​စိတ်​ချ​လျက်​ရှိ​၏။</div>
<div class="v" id="v4"><span class="vn">4</span> သင်​တို့​ကို​ဝမ်း​နည်း​စေ​ရန်​မ​ဟုတ်​ဘဲ သင်​တို့​အ​ပေါ် ငါ​ထား​ရှိ​သော ကြွယ်​ဝ​သည့်​ချစ်​ခြင်း​မေတ္တာ​ကို သင်​တို့​သိ​စေ​ရန် ငါ​သည် ကြီး​စွာ​သော​စိတ်​ဆင်း​ရဲ​ခြင်း​နှင့် ပူ​ဆွေး​ခြင်း​ထဲ​မှ မျက်​ရည်​များ​စွာ​ဖြင့် သင်​တို့​ထံ​သို့​ရေး​လိုက်​ခြင်း​ဖြစ်​၏။</div>
<div class="v" id="v5"><h2>ခွင့်​လွှတ်​ခံ​ရ​သော​အ​ပြစ်​သား</h2><span class="vn">5</span> <span class="br-p"><br><br></span>သို့​သော် တစ်​စုံ​တစ်​ယောက်​သည် ဝမ်း​နည်း​ခြင်း​ကို​ဖြစ်​စေ​ခဲ့​လျှင် သူ​သည် ငါ့​ကို​ဝမ်း​နည်း​စေ​သည်​မ​ဟုတ်​ဘဲ မ​ယုတ်​မ​လွန်​ပြော​ရ​လျှင် အ​တိုင်း​အ​တာ​တစ်​ခု​အ​ထိ သင်​တို့​အား​လုံး​ကို​ဝမ်း​နည်း​စေ​ခဲ့​၏။</div>
<div class="v" id="v6"><span class="vn">6</span> လူ​အ​များ​စု​ထံ​မှ ထို​သူ​ခံ​ရ​သော​အ​ပြစ်​ဒဏ်​သည် သူ့​အ​တွက် လုံ​လောက်​ပေ​၏။</div>
<div class="v" id="v7"><span class="vn">7</span> ထို့​ကြောင့် ယ​ခု​အ​ခါ​တွင် သင်​တို့​သည် သူ့​ကို​ခွင့်​လွှတ်​၍ နှစ်​သိမ့်​ပေး​သင့်​၏။ သို့​မ​ဟုတ်​လျှင် သူ​သည် ကြီး​စွာ​သော​ဝမ်း​နည်း​ခြင်း​၌ နစ်​မွန်း​သွား​လိမ့်​မည်။</div>
<div class="v" id="v8"><span class="vn">8</span> ထို့​ကြောင့် သင်​တို့​သည် ထို​သူ​အ​ပေါ်​မေတ္တာ​ပြ​ရန် သင်​တို့​အား ငါ​တောင်း​ပန်​၏။</div>
<div class="v" id="v9"><span class="vn">9</span> သင်​တို့​သည် အ​ရာ​ရာ​၌ နာ​ခံ​မှု​ရှိ​မ​ရှိ ငါ​သိ​ရှိ​နိုင်​ရန်​အ​တွက် သင်​တို့​ကို​စမ်း​သပ်​သည့်​အ​နေ​ဖြင့် ထို​စာ​ကို​ငါ​ရေး​သား​ခဲ့​ခြင်း​ဖြစ်​၏။</div>
<div class="v" id="v10"><span class="vn">10</span> သင်​တို့​ခွင့်​လွှတ်​သော​သူ​ကို ငါ​သည်​လည်း​ခွင့်​လွှတ်​၏။ ငါ​သည် တစ်​စုံ​တစ်​ဦး​ကို​ခွင့်​လွှတ်​လျှင် သင်​တို့​အ​တွက် ခ​ရစ်​တော်​၏​ရှေ့​တော်​၌​ခွင့်​လွှတ်​၏။</div>
<div class="v" id="v11"><span class="vn">11</span> ဤ​သည်​ကား စာ​တန်​သည် ငါ​တို့​အ​ပေါ်​အ​မြတ်​မ​ထုတ်​စေ​ရန်​အ​တွက်​ဖြစ်​၏။ အ​ကြောင်း​မူ​ကား ငါ​တို့​သည် သူ​၏​တွေး​တော​ကြံ​စည်​မှု​များ​ကို မ​သိ​သည်​မ​ဟုတ်။</div>
<div class="v" id="v12"><h2>မာ​ကေ​ဒေါ​နိ​ပြည်​ခ​ရီး</h2><span class="vn">12</span> <span class="br-p"><br><br></span>ငါ​သည် ခ​ရစ်​တော်​၏​ကောင်း​မြတ်​သော​သ​တင်း​အ​တွက် တ​ရော​မြို့​သို့​ရောက်​သော​အ​ခါ သ​ခင်​ဘု​ရား​သည် ငါ့​အ​တွက်​တံ​ခါး​ဖွင့်​ပေး​ခဲ့​သော်​လည်း</div>
<div class="v" id="v13"><span class="vn">13</span> ငါ့​ညီ​တိ​တု​ကို​မ​တွေ့​ရ​သော​ကြောင့် ငါ​သည် စိတ်​မ​သာ​မ​ယာ​ဖြစ်​၍ ထို​သူ​တို့​ကို​နှုတ်​ဆက်​ပြီး​လျှင် မာ​ကေ​ဒေါ​နိ​ပြည်​သို့ ငါ​ထွက်​ခွာ​သွား​၏။</div>
<div class="v" id="v14"><h2>သေ​ခြင်း သို့​မ​ဟုတ် အ​သက်​ရှင်​ခြင်း​၏​အ​မှု​တော်​ဆောင်</h2><span class="vn">14</span> <span class="br-p"><br><br></span>သို့​သော် ငါ​တို့​ကို ခ​ရစ်​တော်​၌ အ​စဉ်​အ​မြဲ​အောင်​ပွဲ​ခံ​စေ​၍ ကိုယ်​တော်​ကို​သိ​သော​ဉာဏ်​၏​ရ​နံ့​ကို နေ​ရာ​တိုင်း​၌ ငါ​တို့​အား​ဖြင့်​ပျံ့​နှံ့​စေ​တော်​မူ​သော​ဘု​ရား​သ​ခင်​၏​ကျေး​ဇူး​တော်​ကို​ငါ​ချီး​မွမ်း​၏။</div>
<div class="v" id="v15"><span class="vn">15</span> အ​ကြောင်း​မူ​ကား ငါ​တို့​သည် ကယ်​တင်​ခြင်း​ခံ​ရ​သော​သူ​တို့​တွင်​လည်း​ကောင်း၊ ပျက်​စီး​ခြင်း​သို့​ရောက်​သော​သူ​တို့​တွင်​လည်း​ကောင်း ဘု​ရား​သ​ခင်​ရှေ့​တော်​၌ ခ​ရစ်​တော်​၏​မွှေး​ကြိုင်​သော​ရ​နံ့​ဖြစ်​ကြ​၏။</div>
<div class="v" id="v16"><span class="vn">16</span> အ​ချို့​သော​သူ​တို့​အ​တွက် သေ​ခြင်း​သို့​ပို့​ဆောင်​သည့် သေ​ခြင်း​၏​ရ​နံ့​ဖြစ်​ကြ​ပြီး အ​ချို့​သော​သူ​တို့​အ​တွက်​ကား အ​သက်​ရှင်​ခြင်း​သို့​ပို့​ဆောင်​သည့် အ​သက်​ရှင်​ခြင်း​၏​ရ​နံ့​ဖြစ်​ကြ​၏။ သို့​ဖြစ်​လျှင် ဤ​အ​မှု​အ​ရာ​များ​နှင့် မည်​သူ​သည် ထိုက်​တန်​သ​နည်း။</div>
<div class="v" id="v17"><span class="vn">17</span> အ​ကြောင်း​မူ​ကား ငါ​တို့​သည် များ​စွာ​သော​သူ​တို့​ပြု​သ​ကဲ့​သို့ ဘု​ရား​သ​ခင်​၏​နှုတ်​က​ပတ်​တ​ရား​တော်​ကို လှည့်​လည်​ရောင်း​စား​၍​အ​မြတ်​ထုတ်​ကြ​သည်​မ​ဟုတ်​ဘဲ ဖြူ​စင်​သော​သူ၊ ဘု​ရား​သ​ခင်​ထံ​မှ စေ​လွှတ်​ခြင်း​ခံ​ရ​သော​သူ​အ​ဖြစ် ဘု​ရား​သ​ခင်​ရှေ့​တော်​၌ ခ​ရစ်​တော်​ကို​အ​မှီ​ပြု​၍ ငါ​တို့​ဟော​ပြော​ကြ​၏။</div>
</div>
<!-- PARSED ABOVE; EDITING MAY BREAK PARSER -->
</body></html>