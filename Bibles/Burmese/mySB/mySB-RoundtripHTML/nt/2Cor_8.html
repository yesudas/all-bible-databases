<html><head>
<meta http-equiv="Content-Type" content="text/html;charset=utf-8" />
<title>2Cor 8 &ndash; ကော​ရိန္သု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Cor', 8);">
<div id="navbar"><a href="../index.html">Myanmar Standard Bible</a> &ndash; <b>ကော​ရိန္သု​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Cor_1.html">1</a> ... <a href="2Cor_6.html">6</a> <a href="2Cor_7.html">7</a> <b>8</b> <a href="2Cor_9.html">9</a> <a href="2Cor_10.html">10</a> ... <a href="2Cor_13.html">13</a> </div><hr>
<h1>2Cor 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​လှူ​ခံ​ခြင်း​ကို​ပြီး​ပြည့်​စုံ​စေ​ရန် နှိုး​ဆော်​ခြင်း</h2><span class="vn">1</span> <span class="br-p"><br><br></span>ညီ​အစ်​ကို​တို့၊ မာ​ကေ​ဒေါ​နိ​ပြည်​ရှိ​အ​သင်း​တော်​များ​အား ဘု​ရား​သ​ခင်​ပေး​တော်​မူ​သော ကျေး​ဇူး​တော်​အ​ကြောင်း​ကို သင်​တို့​အား ငါ​တို့​ပြော​ပြ​လို​ပါ​၏။</div>
<div class="v" id="v2"><span class="vn">2</span> သူ​တို့​သည် ဆင်း​ရဲ​ဒုက္ခ​ကြောင့် ပြင်း​ထန်​သော​စမ်း​သပ်​ခြင်း​ကို​ခံ​ခဲ့​ရ​သော်​လည်း သူ​တို့​၏​ကြီး​စွာ​သော​ဝမ်း​မြောက်​ခြင်း​နှင့် အ​လွန်​ဆင်း​ရဲ​တွင်း​နက်​ခြင်း​တို့​သည် သူ​တို့​၏​ရက်​ရော​စွာ​ပေး​ကမ်း​ခြင်း​တည်း​ဟူ​သော စည်း​စိမ်​အ​ဖြစ်​သို့ ရောက်​လေ​၏။</div>
<div class="v" id="v3"><span class="vn">3</span> ငါ​သက်​သေ​ခံ​သည်​ကား သူ​တို့​သည် မိ​မိ​တို့​စိတ်​ဆန္ဒ​အ​လျောက် တတ်​နိုင်​သည့်​အ​တိုင်း​သာ​မ​က တတ်​နိုင်​သည်​ထက် ပို​၍​ပေး​ကမ်း​လျက်<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> သန့်​ရှင်း​သူ​တို့​အား<sup class="fnm"><a name="fnm2" href="#fn2">2</a></sup> ဝေ​မျှ​ခြင်း​အ​မှု​၌ ပါ​ဝင်​ရ​သော​ကျေး​ဇူး​တော်​ကို​ခံ​စား​ရ​ရန် ငါ​တို့​ကို အ​နူး​အ​ညွတ်​မေတ္တာ​ရပ်​ခံ​၍ တောင်း​ပန်​ကြ​၏။</div>
<div class="v" id="v5"><span class="vn">5</span> သူ​တို့​သည် ငါ​တို့​မျှော်​လင့်​ထား​သည့်​အ​တိုင်း​ထက်​မ​က​ပြု​လျက် ဘု​ရား​သ​ခင်​၏​အ​လို​တော်​နှင့်​အ​ညီ မိ​မိ​တို့​ကိုယ်​ကို သ​ခင်​ဘု​ရား​ထံ​တော်​သို့ ဦး​စွာ​ဆက်​ကပ်​ပြီး​နောက် ငါ​တို့​ထံ​သို့​လည်း ဆက်​ကပ်​ကြ​၏။</div>
<div class="v" id="v6"><span class="vn">6</span> ထို့​ကြောင့် တိ​တု​သည် ထို​ကျေး​ဇူး​ပြု​ခြင်း​အ​မှု​ကို သင်​တို့​တွင်​အ​စ​ပြု​ခဲ့​သ​ကဲ့​သို့ ပြီး​ပြည့်​စုံ​သည့်​တိုင်​အောင်​ပြု​မည့်​အ​ကြောင်း သူ့​ကို ငါ​တို့​တိုက်​တွန်း​ကြ​၏။</div>
<div class="v" id="v7"><span class="vn">7</span> သင်​တို့​သည် ယုံ​ကြည်​ခြင်း​၌​ဖြစ်​စေ၊ ဟော​ပြော​ခြင်း​၌​ဖြစ်​စေ၊ အ​သိ​ပ​ညာ​၌​ဖြစ်​စေ၊ လုံ့​လ​ဝီ​ရိ​ယ​ရှိ​သ​မျှ​၌​ဖြစ်​စေ၊ ငါ​တို့​အ​ပေါ်​ထား​ရှိ​သော သင်​တို့​၏​ချစ်​ခြင်း​မေတ္တာ​၌​ဖြစ်​စေ အ​ရာ​ရာ​၌ ကြွယ်​ဝ​ပြည့်​စုံ​ကြ​သည့်​နည်း​တူ ဤ​ကျေး​ဇူး​ပြု​ခြင်း​အ​မှု​၌​လည်း ကြွယ်​ဝ​ပြည့်​စုံ​ကြ​ပါ​စေ။</div>
<div class="v" id="v8"><span class="vn">8</span> <span class="br-p"><br><br></span>ထို​သို့​ဆို​သော် ပ​ညတ်​ချက်​အ​နေ​ဖြင့် ငါ​ဆို​သည်​မ​ဟုတ်။ အ​ခြား​သူ​တို့​၏​စိတ်​အား​ထက်​သန်​မှု​အား​ဖြင့် သင်​တို့​ချစ်​ခြင်း​မေတ္တာ​၏​စစ်​မှန်​မှု​ကို စစ်​ဆေး​နေ​ခြင်း​သာ​ဖြစ်​၏။</div>
<div class="v" id="v9"><span class="vn">9</span> အ​ကြောင်း​မူ​ကား သင်​တို့​သည် ငါ​တို့​သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​ကို​သိ​ကြ​၏။ ကိုယ်​တော်​သည် ကြွယ်​ဝ​သော်​လည်း သူ​၏​ဆင်း​ရဲ​ခြင်း​အား​ဖြင့် သင်​တို့​ကြွယ်​ဝ​ကြ​မည့်​အ​ကြောင်း သင်​တို့​အ​တွက် ဆင်း​ရဲ​ခြင်း​ကို​ခံ​တော်​မူ​၏။</div>
<div class="v" id="v10"><span class="vn">10</span> <span class="br-p"><br><br></span>ဤ​ကျေး​ဇူး​ပြု​ခြင်း​အ​မှု​နှင့်​ပတ်​သက်​၍ အ​ကြံ​တစ်​ခု​ကို ငါ​ပေး​မည်။ ဤ​အ​ကြံ​ကား လွန်​ခဲ့​သော​နှစ်​က​တည်း​က ဤ​အ​မှု​ကို အ​စ​ပြု​ခဲ့​သည်​သာ​မ​က ပြု​လုပ်​ရန်​လည်း ဆန္ဒ​ရှိ​ကြ​သော​သင်​တို့​အ​တွက် အ​ကျိုး​ရှိ​၏။</div>
<div class="v" id="v11"><span class="vn">11</span> သင်​တို့​သည် ဆောင်​ရွက်​လို​သည့်​စေ​တ​နာ​စိတ်​ရှိ​သည့်​အ​တိုင်း ရှိ​သည့်​အ​ရာ​ဖြင့် ပြီး​စီး​အောင်​ဆောင်​ရွက်​နိုင်​ရန် ယ​ခု ထို​အ​မှု​ကို​ပြီး​စီး​အောင် ဆောင်​ရွက်​ကြ​လော့။</div>
<div class="v" id="v12"><span class="vn">12</span> အ​ကြောင်း​မူ​ကား စေ​တ​နာ​စိတ်​ရှိ​လျှင် မ​ရှိ​သည့်​အ​ရာ​ကို​မ​ထောက်​ဘဲ ရှိ​သည့်​အ​ရာ​ကို​ထောက်​၍ နှစ်​သက်​လက်​ခံ​တော်​မူ​၏။</div>
<div class="v" id="v13"><span class="vn">13</span> ဤ​အ​မှု​အ​ရာ​အား​ဖြင့် အ​ခြား​သူ​တို့​ကို​သက်​သာ​စေ​၍ သင်​တို့​ကို​ဒုက္ခ​ရောက်​စေ​ရန်​မ​ဟုတ်။ ညီ​တူ​ညီ​မျှ​ဖြစ်​စေ​ရန်​သာ​ဖြစ်​၏။</div>
<div class="v" id="v14"><span class="vn">14</span> ယ​ခု​အ​ချိန်​တွင် သင်​တို့​၏​ကြွယ်​ဝ​မှု​သည် သူ​တို့​၏​လို​အပ်​မှု​ကို ဖြည့်​ဆည်း​ပေး​လျှင် သူ​တို့​၏​ကြွယ်​ဝ​မှု​သည်​လည်း သင်​တို့​၏​လို​အပ်​မှု​ကို ဖြည့်​ဆည်း​ပေး​ကြ​လိမ့်​မည်။</div>
<div class="v" id="v15"><span class="vn">15</span> ထို​အ​ခါ “များ​များ​ရ​သော​သူ​လည်း​မ​ပို နည်း​နည်း​ရ​သော​သူ​လည်း​မ​လို”​<sup class="fnm"><a name="fnm3" href="#fn3">3</a></sup>ဟု ကျမ်း​စာ​၌​ရေး​ထား​သည့်​အ​တိုင်း ညီ​တူ​ညီ​မျှ​ဖြစ်​လိမ့်​မည်။</div>
<div class="v" id="v16"><h2>အ​လှူ​ခံ​ခြင်း​အ​ပေါ် စီ​မံ​အုပ်​ချုပ်​မှု</h2><span class="vn">16</span> <span class="br-p"><br><br></span>သင်​တို့​အ​ပေါ် ငါ​ထား​ရှိ​သော စိတ်​အား​ထက်​သန်​မှု​မျိုး​ကို တိ​တု​၏​စိတ်​နှ​လုံး​ထဲ​၌ ထည့်​သွင်း​ပေး​တော်​မူ​သော ဘု​ရား​သ​ခင်​၏​ကျေး​ဇူး​တော်​ကို​ငါ​ချီး​မွမ်း​၏။</div>
<div class="v" id="v17"><span class="vn">17</span> တိ​တု​သည် ငါ​တို့​၏​တိုက်​တွန်း​မှု​ကို​လက်​ခံ​သည်​သာ​မ​က အ​လွန်​ထက်​သန်​သော​စိတ်​ရှိ​၍ မိ​မိ​စိတ်​ဆန္ဒ​အ​လျောက် သင်​တို့​ထံ​သို့​လာ​၏။</div>
<div class="v" id="v18"><span class="vn">18</span> တိ​တု​နှင့်​အ​တူ ညီ​အစ်​ကို​တစ်​ဦး​ကို ငါ​တို့​စေ​လွှတ်​လိုက်​ပါ​၏။ သူ​သည် ကောင်း​မြတ်​သော​သ​တင်း​ကို​ဟော​ပြော​ရာ​တွင် အ​သင်း​တော်​တိုင်း​၌ ချီး​မွမ်း​ခြင်း​ခံ​ရ​သူ​ဖြစ်​သည်​သာ​မ​က</div>
<div class="v" id="v19"><span class="vn">19</span> သ​ခင်​ဘု​ရား​ကိုယ်​တော်​တိုင်​၏​ဘုန်း​တော်​နှင့် ငါ​တို့​၏​စေ​တ​နာ​စိတ်​တို့​ကို​ထင်​ရှား​စေ​ရန် ငါ​တို့​ပြု​စု​နေ​သော ဤ​ကျေး​ဇူး​ပြု​ခြင်း​အ​မှု​၌ ငါ​တို့​နှင့်​အ​တူ​လိုက်​ပါ​ရန် အ​သင်း​တော်​များ​ထံ​မှ ခန့်​ထား​ခြင်း​ခံ​ရ​သူ​လည်း​ဖြစ်​၏။</div>
<div class="v" id="v20"><span class="vn">20</span> ငါ​တို့​ပြု​စု​နေ​သည့် ဤ​ရက်​ရော​စွာ​ပေး​လှူ​ခြင်း​အ​မှု​နှင့်​ပတ်​သက်​၍ မည်​သူ​မျှ ငါ​တို့​ကို ပြစ်​တင်​ဝေ​ဖန်​ခြင်း​မ​ပြု​နိုင်​ရန် ငါ​တို့​သ​တိ​ပြု​ကြ​၏။</div>
<div class="v" id="v21"><span class="vn">21</span> အ​ကြောင်း​မူ​ကား ငါ​တို့​သည် သ​ခင်​ဘု​ရား​ရှေ့​တော်​၌​သာ​မ​က လူ​တို့​ရှေ့​၌​လည်း တင့်​တယ်​လျောက်​ပတ်​သော​အ​မှု​ကို ပြု​မူ​ကျင့်​ကြံ​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v22"><span class="vn">22</span> ထို​သူ​တို့​နှင့်​အ​တူ ငါ​တို့​၏​အ​ခြား​ညီ​အစ်​ကို​တစ်​ဦး​ကို​လည်း စေ​လွှတ်​လိုက်​ပါ​၏။ ငါ​တို့​သည် သူ့​ကို အ​ကြိမ်​ကြိမ်​စစ်​ဆေး​ပြီး သူ​သည် အ​ကြောင်း​ကိစ္စ​များ​စွာ​တို့​၌ စိတ်​အား​ထက်​သန်​သူ​ဖြစ်​ကြောင်း တွေ့​ရှိ​ရ​၏။ သူ​သည် သင်​တို့​အ​ပေါ် ယုံ​ကြည်​စိတ်​ချ​မှု​အ​ပြည့်​အ​ဝ​ရှိ​သော​ကြောင့် ယ​ခု ပို​၍​ပင်​စိတ်​အား​ထက်​သန်​လျက်​ရှိ​၏။</div>
<div class="v" id="v23"><span class="vn">23</span> တိ​တု​နှင့်​ပတ်​သက်​၍​ပြော​ရ​လျှင် သူ​သည် ငါ​၏​အ​ပေါင်း​အ​ဖော်​ဖြစ်​ပြီး သင်​တို့​အ​တွက် ငါ​နှင့်​အ​တူ​လုပ်​ဆောင်​သော​သူ​ဖြစ်​၏။ ငါ​တို့​၏​အ​ခြား​ညီ​အစ်​ကို​တို့​နှင့်​ပတ်​သက်​၍​ပြော​ရ​လျှင် သူ​တို့​သည် ခ​ရစ်​တော်​၏​ဘုန်း​အ​သ​ရေ​တည်း​ဟူ​သော အ​သင်း​တော်​များ​၏​စေ​တ​မန်​ဖြစ်​ကြ​၏။</div>
<div class="v" id="v24"><span class="vn">24</span> ထို့​ကြောင့် သင်​တို့​၏​ချစ်​ခြင်း​မေတ္တာ​နှင့် သင်​တို့​အ​ကြောင်း ငါ​တို့​ဝါ​ကြွား​ထား​သော​အ​ရာ​တို့​ကို အ​သင်း​တော်​များ​ရှေ့​မှောက်​၌ သူ​တို့​အား​သက်​သေ​ပြ​ကြ​လော့။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၁၅:၂၆။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “သူ​တို့​အ​လှူ​ဒါ​န​ကို​ငါ​တို့​ယူ​၍ သန့်​ရှင်း​သူ​တို့​အား”</div>
<div class="fn"><sup class="fnt"><a name="fn3" href="#fnm3">3</a></sup> (ထွ ၁၆:၁၈)</div>
<div class="fn"><sup class="fnt"><a name="fn4" href="#fnm4">4</a></sup> ရော ၁၂:၁၇။</div>
</div>
<!-- PARSED ABOVE; EDITING MAY BREAK PARSER -->
</body></html>