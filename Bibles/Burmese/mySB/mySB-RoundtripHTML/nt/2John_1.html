<html><head>
<meta http-equiv="Content-Type" content="text/html;charset=utf-8" />
<title>ရှင်​ယော​ဟန်​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2John', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ဩ​ဝါ​ဒ​စာ​ဒု​တိ​ယ​စောင်</b></div><hr>
<h1>2John</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>သက်​ကြီး​ဝါ​ကြီး​ဖြစ်​သော​ငါ​သည် သမ္မာ​တ​ရား​၌​ငါ​ချစ်​သည့် ရွေး​ကောက်​ခံ​ရ​သော ဂုဏ်​သ​ရေ​ရှိ​အ​မျိုး​သ​မီး​နှင့် သူ​၏​သား​သ​မီး​များ​ထံ​သို့ စာ​ရေး​လိုက်​ပါ​၏။ သင်​တို့​ကို ငါ​တစ်​ဦး​တည်း​သာ ချစ်​သည်​မ​ဟုတ်။ သမ္မာ​တ​ရား​ကို​သိ​သော​သူ​အ​ပေါင်း​တို့​သည်​လည်း သင်​တို့​ကို​ချစ်​ကြ​၏။</div>
<div class="v" id="v2"><span class="vn">2</span> ဤ​သို့ ငါ​တို့​ချစ်​ကြ​သည်​မှာ ငါ​တို့​၌​တည်​နေ​၍ ငါ​တို့​နှင့်​အ​တူ ကာ​လ​အ​စဉ်​အ​ဆက်​ရှိ​မည့် သမ္မာ​တ​ရား​ကြောင့်​ဖြစ်​၏။</div>
<div class="v" id="v3"><span class="vn">3</span> <span class="br-p"><br><br></span>ခ​မည်း​တော်​ဘု​ရား​သ​ခင်​ထံ​မှ​လည်း​ကောင်း၊ ခ​မည်း​တော်​၏​သား​တော် ယေ​ရှု​ခ​ရစ်​တော်​ထံ​မှ​လည်း​ကောင်း ကျေး​ဇူး​တော်၊ က​ရု​ဏာ​တော်​နှင့် ငြိမ်​သက်​ခြင်း​သည် သမ္မာ​တ​ရား​နှင့်​ချစ်​ခြင်း​မေတ္တာ​တို့​ကို​အ​မှီ​ပြု​လျက် ငါ​တို့​<sup class="fnm"><a name="fnm1" href="#fn1">1</a></sup>၌​ရှိ​ပါ​စေ​သော။</div>
<div class="v" id="v4"><h2>သမ္မာ​တ​ရား​နှင့်​ချစ်​ခြင်း​မေတ္တာ</h2><span class="vn">4</span> <span class="br-p"><br><br></span>သင်​၏​သား​သ​မီး​အ​ချို့​တို့​သည် ခ​မည်း​တော်​ဘု​ရား​ထံ​မှ ငါ​တို့​ခံ​ယူ​ရ​ရှိ​သော​ပ​ညတ်​တော်​အ​တိုင်း သမ္မာ​တ​ရား​၌ အ​သက်​ရှင်​လျှောက်​လှမ်း​နေ​ကြ​သည်​ကို တွေ့​ရ​သ​ဖြင့် ငါ​အ​လွန်​ဝမ်း​မြောက်​၏။</div>
<div class="v" id="v5"><span class="vn">5</span> သို့​ဖြစ်​၍ ဂုဏ်​သ​ရေ​ရှိ​အ​မျိုး​သ​မီး၊ ပ​ညတ်​တော်​အ​သစ်​မ​ဟုတ်​ဘဲ အ​စ​အ​ဦး​က​ပင် ငါ​တို့​၌​ရှိ​သော​ပ​ညတ်​တော်​ကို သင့်​ထံ​ရေး​သား​လျက် ငါ​တို့​အ​ချင်း​ချင်း​ချစ်​ကြ​စို့​ဟု ယ​ခု သင့်​အား ငါ​တောင်း​ပန်​၏။</div>
<div class="v" id="v6"><span class="vn">6</span> ချစ်​ခြင်း​မေတ္တာ​ဆို​သည်​မှာ ကိုယ်​တော်​၏​ပ​ညတ်​တော်​အ​တိုင်း အ​သက်​ရှင်​လျှောက်​လှမ်း​ခြင်း​ဖြစ်​၏။ ထို​ပ​ညတ်​တော်​သည်​ကား အ​စ​အ​ဦး​က​ပင် သင်​တို့​ကြား​ရ​သည့်​အ​တိုင်း ချစ်​ခြင်း​မေတ္တာ​၌ အ​သက်​ရှင်​လျှောက်​လှမ်း​ခြင်း​ဖြစ်​၏။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> <span class="br-p"><br><br></span>အ​ကြောင်း​မူ​ကား ယေ​ရှု​ခ​ရစ်​တော်​သည် လူ​သား​အ​ဖြစ်​ဖြင့်​ကြွ​လာ​တော်​မူ​ခဲ့​သည်​ကို ဝန်​မ​ခံ​သော​သူ​ဖြစ်​သည့် လှည့်​ဖြား​သော​သူ​များ​စွာ​တို့​သည် ဤ​လော​က​၌​ပေါ်​လာ​ကြ​ပြီ။ ထို​သို့​သော​သူ​သည် လှည့်​ဖြား​သော​သူ​ဖြစ်​ပြီး ခ​ရစ်​တော်​ကို​ဆန့်​ကျင်​အန်​တု​သူ​လည်း​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> သင်​တို့​သည် ငါ​တို့​လုပ်​ဆောင်​ခဲ့​သော​အ​ရာ​ကို​မ​ဆုံး​ရှုံး​စေ​ဘဲ အ​ကျိုး​ကျေး​ဇူး​ကို​အ​ပြည့်​အ​ဝ​ခံ​စား​ရ​စေ​ရန် မိ​မိ​တို့​ကိုယ်​ကို​သ​တိ​ပြု​ကြ​လော့။</div>
<div class="v" id="v9"><span class="vn">9</span> ခ​ရစ်​တော်​၏​သွန်​သင်​ချက်​၌​မ​တည်​ဘဲ ၎င်း​ကို​ကျော်​လွန်​သော​သူ​<sup class="fnm"><a name="fnm4" href="#fn4">4</a></sup>တိုင်း​သည် ဘု​ရား​သ​ခင်​ကို​မ​ရ​ရှိ​ပေ။ ထို​သွန်​သင်​ချက်​၌​တည်​သော​သူ​သည် ခ​မည်း​တော်​နှင့်​သား​တော်​ကို​ရ​ရှိ​၏။</div>
<div class="v" id="v10"><span class="vn">10</span> ဤ​သွန်​သင်​ချက်​မ​ပါ​သော​သူ​သည် သင်​တို့​ထံ​သို့​လာ​လျှင် သူ့​ကို အိမ်​၌​လက်​မ​ခံ​ကြ​နှင့်။ နှုတ်​ခွန်း​လည်း​မ​ဆက်​ကြ​နှင့်။</div>
<div class="v" id="v11"><span class="vn">11</span> အ​ကြောင်း​မူ​ကား ထို​သို့​သော​သူ​ကို​နှုတ်​ခွန်း​ဆက်​လျှင် သူ​၏​ဆိုး​ညစ်​သော​အ​မှု​၌ ပါ​ဝင်​ရာ​ရောက်​၏။</div>
<div class="v" id="v12"><h2>နှုတ်​ဆက်​စ​ကား</h2><span class="vn">12</span> <span class="br-p"><br><br></span>သင်​တို့​ထံ ငါ​ရေး​စ​ရာ​များ​စွာ​ရှိ​သော်​လည်း စက္ကူ​နှင့်​မင်​ဖြင့်​ငါ​မ​ရေး​လို​ပေ။ ငါ​တို့​၏​ဝမ်း​မြောက်​ခြင်း​ပြည့်​ဝ​စုံ​လင်​မည့်​အ​ကြောင်း သင်​တို့​ထံ​သို့​လာ​၍ မျက်​နှာ​ချင်း​ဆိုင်​စ​ကား​ပြော​ဆို​ရန် ငါ​မျှော်​လင့်​ထား​၏။</div>
<div class="v" id="v13"><span class="vn">13</span> <span class="br-p"><br><br></span>ရွေး​ကောက်​ခံ​ရ​သော သင့်​ညီ​မ​၏​သား​သ​မီး​တို့​သည် သင့်​ကို​နှုတ်​ဆက်​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သင်​တို့”</div>
<div class="fn"><sup class="fnt"><a name="fn2" href="#fnm2">2</a></sup> ယော ၁၃:၃၄၊ ၁၅:၁၂၊ ၁၇။</div>
<div class="fn"><sup class="fnt"><a name="fn3" href="#fnm3">3</a></sup> ၁ယော ၂:၂၂၊ ၄:၃။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ချိုး​ဖောက်​သော​သူ”</div>
</div>
<!-- PARSED ABOVE; EDITING MAY BREAK PARSER -->
</body></html>