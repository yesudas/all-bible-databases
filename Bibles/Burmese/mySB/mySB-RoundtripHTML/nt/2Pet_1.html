<html><head>
<meta http-equiv="Content-Type" content="text/html;charset=utf-8" />
<title>2Pet 1 &ndash; ရှင်​ပေ​တ​ရု​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Pet', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ပေ​တ​ရု​ဩ​ဝါ​ဒ​စာ​ဒု​တိ​ယ​စောင်</b> &ndash; <b>1</b> <a href="2Pet_2.html">2</a> <a href="2Pet_3.html">3</a> </div><hr>
<h1>2Pet 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ယေ​ရှု​ခ​ရစ်​တော်​၏​အ​စေ​အ​ပါး​နှင့်​တ​မန်​တော်​ဖြစ်​သော​ငါ​ရှိ​မုန်​ပေ​တ​ရု​သည် ငါ​တို့​ဘု​ရား​သ​ခင်​နှင့်​ကယ်​တင်​ရှင်​ဖြစ်​တော်​မူ​သော ယေ​ရှု​ခ​ရစ်​တော်​၏​ဖြောင့်​မတ်​ခြင်း​အား​ဖြင့် ငါ​တို့​နည်း​တူ အ​ဖိုး​ထိုက်​သည့်​ယုံ​ကြည်​ခြင်း​ကို ခံ​ယူ​ရ​ရှိ​သော​သူ​တို့​ထံ​သို့ စာ​ရေး​လိုက်​ပါ​၏။</div>
<div class="v" id="v2"><span class="vn">2</span> ဘု​ရား​သ​ခင်​နှင့်​ငါ​တို့​၏​သ​ခင်​ယေ​ရှု​ကို သိ​ခြင်း​အား​ဖြင့် ကျေး​ဇူး​တော်​နှင့်​ငြိမ်​သက်​ခြင်း​သည် သင်​တို့​၌​တိုး​ပွား​ပါ​စေ​သော။</div>
<div class="v" id="v3"><h2>ယုံ​ကြည်​ခြင်း​၌​ကြီး​ထွား​ရင့်​ကျက်​ခြင်း</h2><span class="vn">3</span> <span class="br-p"><br><br></span>ငါ​တို့​ကို မိ​မိ​၏​ဘုန်း​အ​သ​ရေ​နှင့်​ကောင်း​မြတ်​တော်​မူ​ခြင်း​ထဲ​သို့ ခေါ်​ယူ​တော်​မူ​သော​အ​ရှင်​ကို ငါ​တို့​သိ​ခြင်း​အား​ဖြင့် ကိုယ်​တော်​၌​ရှိ​သော​ဘု​ရား​တန်​ခိုး​တော်​သည် အ​သက်​ရှင်​ခြင်း​နှင့်​တ​ကွ ဘု​ရား​ဝတ်​၌​မွေ့​လျော်​ခြင်း​တို့​နှင့်​ဆိုင်​သော အ​ရာ​ခပ်​သိမ်း​တို့​ကို ငါ​တို့​အား​ပေး​သ​နား​တော်​မူ​ပြီ။</div>
<div class="v" id="v4"><span class="vn">4</span> ကိုယ်​တော်​သည် ထို​ဘုန်း​အ​သ​ရေ​နှင့်​ကောင်း​မြတ်​တော်​မူ​ခြင်း​တို့​အား​ဖြင့် ကြီး​မြတ်​၍ အ​ဖိုး​တန်​သော​က​တိ​တော်​များ​ကို ငါ​တို့​အား ပေး​သ​နား​တော်​မူ​၏။ ဤ​သည်​ကား ထို​က​တိ​တော်​အား​ဖြင့် သင်​တို့​သည် ဤ​ကမ္ဘာ​လော​က​၌​ရှိ​သည့်​တပ်​မက်​ခြင်း​ကြောင့် ဖြစ်​ပေါ်​လာ​သော​ပျက်​စီး​ခြင်း​မှ လွတ်​မြောက်​၍ ဘု​ရား​ဇာ​တိ​အ​ဖြစ်​တော်​ကို​မျှ​ဝေ​ခံ​စား​သူ​များ​ဖြစ်​လာ​ကြ​မည့်​အ​ကြောင်း​တည်း။</div>
<div class="v" id="v5"><span class="vn">5</span> <span class="br-p"><br><br></span>ဤ​အ​ကြောင်း​ကြောင့် သင်​တို့​၏​ယုံ​ကြည်​ခြင်း​၌ ကောင်း​မြတ်​ခြင်း​ကို​လည်း​ကောင်း၊ ကောင်း​မြတ်​ခြင်း​၌ အ​သိ​ပ​ညာ​ကို​လည်း​ကောင်း၊</div>
<div class="v" id="v6"><span class="vn">6</span> အ​သိ​ပ​ညာ​၌ မိ​မိ​ကိုယ်​ကို​ချုပ်​တည်း​ခြင်း​ကို​လည်း​ကောင်း၊ မိ​မိ​ကိုယ်​ကို​ချုပ်​တည်း​ခြင်း​၌ သည်း​ခံ​ခြင်း​ကို​လည်း​ကောင်း၊ သည်း​ခံ​ခြင်း​၌ ဘု​ရား​ဝတ်​၌​မွေ့​လျော်​ခြင်း​ကို​လည်း​ကောင်း၊</div>
<div class="v" id="v7"><span class="vn">7</span> ဘု​ရား​ဝတ်​၌​မွေ့​လျော်​ခြင်း​၌ ညီ​အစ်​ကို​ချင်း​ချစ်​သော​မေတ္တာ​ကို​လည်း​ကောင်း၊ ညီ​အစ်​ကို​ချင်း​ချစ်​သော​မေတ္တာ​၌ ချစ်​ခြင်း​မေတ္တာ​ကို​လည်း​ကောင်း လုံ့​လ​ဝီ​ရိ​ယ​ရှိ​သ​မျှ​ဖြင့် ထပ်​ဆင့်​ဖြည့်​စွက်​ကြ​လော့။</div>
<div class="v" id="v8"><span class="vn">8</span> အ​ကြောင်း​မူ​ကား ဤ​ပါ​ရ​မီ​များ​သည် သင်​တို့​၌​ရှိ​၍ တိုး​ပွား​နေ​သည်​ဆို​လျှင် သင်​တို့​သည် ငါ​တို့​၏​သ​ခင်​ယေ​ရှု​ခ​ရစ်​တော်​ကို​သိ​ခြင်း​အ​ရာ​၌ အ​ကျိုး​မ​ရှိ​သော​သူ၊ အ​သီး​မ​သီး​သော​သူ ဖြစ်​ကြ​လိမ့်​မည်​မ​ဟုတ်။</div>
<div class="v" id="v9"><span class="vn">9</span> ထို​ပါ​ရ​မီ​များ​မ​ရှိ​သော​သူ​မူ​ကား မျက်​စိ​မ​မြင်​သော​သူ၊ အ​ဝေး​မှုန်​သော​သူ​ဖြစ်​ပြီး ယ​ခင်​ပြု​ခဲ့​သော​မိ​မိ​အ​ပြစ်​များ စင်​ကြယ်​စေ​ခြင်း​ခံ​ရ​သည်​ကို မေ့​လျော့​နေ​၏။</div>
<div class="v" id="v10"><span class="vn">10</span> <span class="br-p"><br><br></span>ထို့​ကြောင့် ညီ​အစ်​ကို​တို့၊ သင်​တို့​ခံ​ရ​သော ခေါ်​ယူ​တော်​မူ​ခြင်း​နှင့်​ရွေး​ကောက်​တော်​မူ​ခြင်း​ကို တည်​မြဲ​စေ​ရန် သာ​၍​ကြိုး​စား​ကြ​လော့။ အ​ကြောင်း​မူ​ကား ထို​သို့​ပြု​နေ​သ​ရွေ့ သင်​တို့​သည် မည်​သည့်​အ​ခါ​မျှ မှား​ယွင်း​ကြ​မည်​မ​ဟုတ်။</div>
<div class="v" id="v11"><span class="vn">11</span> ထို့​ပြင် ငါ​တို့​၏​သ​ခင်​နှင့် ကယ်​တင်​ရှင်​ဖြစ်​တော်​မူ​သော​ယေ​ရှု​ခ​ရစ်​တော်​၏ ထာ​ဝ​ရ​နိုင်​ငံ​တော်​ထဲ​သို့ ဝင်​စား​ရ​သော​အ​ခွင့်​ကို သင်​တို့​သည် ကြွယ်​ဝ​စွာ​ရ​ရှိ​ကြ​လိမ့်​မည်။</div>
<div class="v" id="v12"><span class="vn">12</span> <span class="br-p"><br><br></span>ထို့​ကြောင့် သင်​တို့​သည် ဤ​အ​ကြောင်း​အ​ရာ​များ​ကို​သိ​ရှိ​ကြ​၍ သင်​တို့​တွင်​ရှိ​သော​သမ္မာ​တ​ရား​၌ ခိုင်​ခံ့​မြဲ​မြံ​ကြ​ပြီ​ဖြစ်​သော်​လည်း ၎င်း​တို့​နှင့်​ပတ်​သက်​၍ သင်​တို့​ကို အ​စဉ်​သ​တိ​ပေး​နှို​ဆော်​ရန် ငါ​ကြံ​ရွယ်​ထား​၏။</div>
<div class="v" id="v13"><span class="vn">13</span> ဤ​ခန္ဓာ​တဲ​၌ ငါ​ရှိ​နေ​သ​မျှ​ကာ​လ​ပတ်​လုံး ထို​သို့​သ​တိ​ပေး​နှိုး​ဆော်​ခြင်း​အား​ဖြင့် သင်​တို့​ကို​နိုး​ကြား​တက်​ကြွ​စေ​သင့်​သည်​ဟု ငါ​မှတ်​ယူ​ထား​၏။</div>
<div class="v" id="v14"><span class="vn">14</span> အ​ဘယ်​ကြောင့်​ဆို​သော် ငါ​တို့​သ​ခင်​ယေ​ရှု​ခ​ရစ်​တော်​သည်​လည်း ငါ့​အား​ဖော်​ပြ​တော်​မူ​သည့်​အ​တိုင်း ငါ​၏​ခန္ဓာ​တဲ​ကို မ​ကြာ​မီ​ချွတ်​ပယ်​ရ​မည်​ဖြစ်​ကြောင်း ငါ​သိ​၏။</div>
<div class="v" id="v15"><span class="vn">15</span> ဤ​လော​က​မှ ငါ​ထွက်​ခွာ​သွား​ပြီး​နောက်​တွင်​လည်း ဤ​အ​ကြောင်း​အ​ရာ​များ​ကို သင်​တို့​အ​စဉ်​အ​မြဲ​သ​တိ​ရ​စေ​ရန် ငါ​ကြိုး​စား​မည်။</div>
<div class="v" id="v16"><h2>ခိုင်​လုံ​သော​ပ​ရော​ဖက်​စ​ကား</h2><span class="vn">16</span> <span class="br-p"><br><br></span>အ​ကြောင်း​မူ​ကား ငါ​တို့​သည် ငါ​တို့​သ​ခင်​ယေ​ရှု​ခ​ရစ်​တော်​၏​တန်​ခိုး​တော်​နှင့် ကြွ​လာ​တော်​မူ​ခြင်း​တို့​ကို သင်​တို့​အား​ပြော​ပြ​သော​အ​ခါ ပါး​နပ်​စွာ​ဖန်​တီး​ထား​သော​ဒဏ္ဍာ​ရီ​များ​ကို အ​သုံး​ပြု​သည်​မ​ဟုတ်။ ငါ​တို့​သည် ထို​အ​ရှင်​၏​ကြီး​မြတ်​သော​တန်​ခိုး​တော်​ကို ကိုယ်​တိုင်​မြင်​တွေ့​ရ​သူ​များ​ဖြစ်​ကြ​၏။</div>
<div class="v" id="v17"><span class="vn">17</span> အ​ကြောင်း​မူ​ကား ခ​မည်း​တော်​ဘု​ရား​သ​ခင်​ထံ​မှ ဂုဏ်​တော်​နှင့်​ဘုန်း​တော်​ကို ကိုယ်​တော်​ခံ​ယူ​တော်​မူ​စဉ် ကြီး​မြတ်​သော​ဘုန်း​အ​သ​ရေ​ထဲ​မှ “ဤ​သူ​ကား ငါ​ချစ်​သော ငါ့​သား​ပေ​တည်း။ သူ့​ကို ငါ​နှစ်​သက်​၏”​<sup class="fnm"><a name="fnm1" href="#fn1">1</a></sup>ဟူ​သော​အ​သံ​တော်​သည် ကိုယ်​တော်​ထံ​သို့​ရောက်​ရှိ​လာ​၏။</div>
<div class="v" id="v18"><span class="vn">18</span> ငါ​တို့​သည် သန့်​ရှင်း​သော​တောင်​ပေါ်​တွင် ကိုယ်​တော်​နှင့်​အ​တူ​ရှိ​ကြ​စဉ် ကောင်း​ကင်​မှ​ရောက်​လာ​သော ထို​အ​သံ​တော်​ကို​ကြား​ရ​ကြ​၏။</div>
<div class="v" id="v19"><span class="vn">19</span> <span class="br-p"><br><br></span>ထို့​ပြင် ငါ​တို့​၌ ပို​၍​ခိုင်​လုံ​သော ပ​ရော​ဖက်​တို့​၏​စ​ကား​လည်း​ရှိ​၏။ သင်​တို့​၏​စိတ်​နှ​လုံး​ထဲ​၌ အ​ရုဏ်​တက်​၍ မိုး​သောက်​ကြယ်​ပေါ်​ထွက်​လာ​သည့်​တိုင်​အောင် သင်​တို့​သည် ထို​စ​ကား​ကို မှောင်​သော​အ​ရပ်​၌​ထွန်း​လင်း​နေ​သည့်​ဆီ​မီး​သ​ဖွယ် ကောင်း​စွာ​အာ​ရုံ​စိုက်​သင့်​၏။</div>
<div class="v" id="v20"><span class="vn">20</span> ကျမ်း​စာ​၌​ပါ​သော ပ​ရော​ဖက်​ပြု​ဟော​ပြော​ချက်​အား​လုံး​သည် လူ​တစ်​ဦး​တစ်​ယောက်​၏​ကိုယ်​ပိုင်​အ​နက်​ဖွင့်​ဆို​ချက်​မ​ဟုတ်​ကြောင်း ဦး​စွာ​သိ​မှတ်​ရ​မည်။</div>
<div class="v" id="v21"><span class="vn">21</span> အ​ကြောင်း​မူ​ကား ပ​ရော​ဖက်​ပြု​ဟော​ပြော​ချက်​သည် မည်​သည့်​အ​ခါ​မျှ လူ​၏​အ​လို​ဆန္ဒ​အ​ရ​ဖြစ်​ပေါ်​လာ​သည်​မ​ဟုတ်။ သန့်​ရှင်း​သော​ဝိ​ညာဉ်​တော်​၏​နှိုး​ဆော်​ခြင်း​ကို ခံ​ရ​သော​သူ​တို့​သည် ဘု​ရား​သ​ခင်​ထံ​မှ​လာ​သော​စ​ကား​ကို ဟော​ပြော​ကြ​ခြင်း​ဖြစ်​၏။<sup class="fnm"><a name="fnm2" href="#fn2">2</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၃:၁၇၊ ၁၇:၅၊ မာ ၁:၁၁၊ ၉:၇၊ လု ၃:၂၂၊ ၉:၃၅။ ဆာ ၂:၇၊ ဟေ​ရှာ ၄၂:၁။</div>
<div class="fn"><sup class="fnt"><a name="fn2" href="#fnm2">2</a></sup> ၂တိ ၃:၁၆။</div>
</div>
<!-- PARSED ABOVE; EDITING MAY BREAK PARSER -->
</body></html>