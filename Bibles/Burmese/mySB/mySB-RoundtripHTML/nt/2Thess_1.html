<html><head>
<meta http-equiv="Content-Type" content="text/html;charset=utf-8" />
<title>2Thess 1 &ndash; သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 1);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင်</b> &ndash; <b>1</b> <a href="2Thess_2.html">2</a> <a href="2Thess_3.html">3</a> </div><hr>
<h1>2Thess 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ခွန်း​ဆက်​ခြင်း</h2><span class="vn">1</span> <span class="br-p"><br><br></span>ပေါ​လု၊ သိ​လွာ​နု​နှင့် တိ​မော​သေ​တို့​သည် ငါ​တို့​အ​ဖ​ဘု​ရား​သ​ခင်​နှင့် သ​ခင်​ယေ​ရှု​ခ​ရစ်​တော်​၌​တည်​သော သက်​သာ​လော​နိတ်​မြို့​သား​တို့​၏​အ​သင်း​တော်​ထံ​သို့ စာ​ရေး​လိုက်​ပါ​၏။</div>
<div class="v" id="v2"><span class="vn">2</span> ငါ​တို့​အ​ဖ​ဘု​ရား​သ​ခင်​နှင့် သ​ခင်​ယေ​ရှု​ခ​ရစ်​တော်​ထံ​မှ ကျေး​ဇူး​တော်​နှင့်​ငြိမ်​သက်​ခြင်း​သည် သင်​တို့​၌​ရှိ​ပါ​စေ​သော။</div>
<div class="v" id="v3"><h2>ဘု​ရား​သ​ခင်​၏​တ​ရား​စီ​ရင်​ခြင်း</h2><span class="vn">3</span> <span class="br-p"><br><br></span>ညီ​အစ်​ကို​တို့၊ ငါ​တို့​သည် သင်​တို့​အ​တွက် ဘု​ရား​သ​ခင်​ကို အ​စဉ်​အ​မြဲ​ကျေး​ဇူး​တင်​သင့်​၏။ ထို​သို့​ပြု​ခြင်း​သည်​လည်း သင့်​လျော်​ပေ​၏။ အ​ဘယ်​ကြောင့်​ဆို​သော် သင်​တို့​၏​ယုံ​ကြည်​ခြင်း​သည် အ​လွန်​တိုး​ပွား​၍ အ​ချင်း​ချင်း​အ​ပေါ်​၌​ထား​သော သင်​တို့​တစ်​ဦး​စီ​၏​ချစ်​ခြင်း​မေတ္တာ​သည်​လည်း ပွား​များ​လျက်​ရှိ​၏။</div>
<div class="v" id="v4"><span class="vn">4</span> သို့​ဖြစ်​၍ သင်​တို့​ခံ​ရ​သော ညှဉ်း​ဆဲ​ခြင်း​နှင့်​ဒုက္ခ​ဆင်း​ရဲ​ခြင်း​ရှိ​သ​မျှ​တို့​၌​ထင်​ရှား​သော သင်​တို့​၏​သည်း​ခံ​ခြင်း​နှင့် ယုံ​ကြည်​ခြင်း​တို့​အ​တွက် ငါ​တို့​ကိုယ်​တိုင် ဘု​ရား​သ​ခင်​၏​အ​သင်း​တော်​များ​တွင် သင်​တို့​အ​ကြောင်း​ကို ဝါ​ကြွား​ကြ​၏။</div>
<div class="v" id="v5"><span class="vn">5</span> <span class="br-p"><br><br></span>ဤ​သည်​ကား ဘု​ရား​သ​ခင်​၏​နိုင်​ငံ​တော်​အ​တွက် ဒုက္ခ​ဝေ​ဒ​နာ​ခံ​စား​ရ​သော​သင်​တို့​ကို ထို​နိုင်​ငံ​တော်​နှင့်​ထိုက်​တန်​သော​သူ​ဖြစ်​စေ​ရန် စီ​ရင်​တော်​မူ​သော ဘု​ရား​သ​ခင်​၏​ဖြောင့်​မတ်​သည့်​တ​ရား​စီ​ရင်​ခြင်း​ကို ထင်​ရှား​စေ​သော​အ​ထောက်​အ​ထား​ဖြစ်​၏။</div>
<div class="v" id="v6"><span class="vn">6</span> သ​ခင်​ယေ​ရှု​သည် မီး​လျှံ​ထဲ​၌ မိ​မိ​၏​တန်​ခိုး​ကြီး​သော​ကောင်း​ကင်​တ​မန်​များ​နှင့်​အ​တူ မိုး​ကောင်း​ကင်​မှ​ပေါ်​ထွန်း​တော်​မူ​သော​အ​ခါ သင်​တို့​ကို ဆင်း​ရဲ​ဒုက္ခ​ရောက်​စေ​သော​သူ​တို့​အား ဆင်း​ရဲ​ဒုက္ခ​ကို​လည်း​ကောင်း၊</div>
<div class="v" id="v7"><span class="vn">7</span> ဆင်း​ရဲ​ဒုက္ခ​ခံ​ရ​သော​သင်​တို့​အား ငါ​တို့​နှင့်​အ​တူ​သက်​သာ​ခွင့်​ကို​လည်း​ကောင်း ပြန်​၍​ခံ​စား​စေ​မည့်​အ​မှု​သည် ဘု​ရား​သ​ခင်​ရှေ့​တော်​၌ အ​မှန်​ပင်​တ​ရား​မျှ​တ​သော​အ​မှု​ဖြစ်​၏။</div>
<div class="v" id="v8"><span class="vn">8</span> ထို​အ​ခါ ကိုယ်​တော်​သည် ဘု​ရား​သ​ခင်​ကို​မ​သိ​သော​သူ​တို့​နှင့် ငါ​တို့​သ​ခင်​ယေ​ရှု​<sup class="fnm"><a name="fnm1" href="#fn1">1</a></sup>၏​ကောင်း​မြတ်​သော​သ​တင်း​ကို မ​နာ​ခံ​သော​သူ​တို့​အား တ​ရား​သ​ဖြင့်​စီ​ရင်​တော်​မူ​လိမ့်​မည်။<sup class="fnm"><a name="fnm2" href="#fn2">2</a></sup></div>
<div class="v" id="v9"><span class="vn">9</span> ထို​သူ​တို့​သည် သ​ခင်​ဘု​ရား​ကြွ​လာ​တော်​မူ​သော​အ​ခါ ကိုယ်​တော်​၏​ရှေ့​တော်​မှ​လည်း​ကောင်း၊ ကိုယ်​တော်​၏​အ​စွမ်း​သတ္တိ​နှင့်​ပြည့်​စုံ​သော​ဘုန်း​အ​သ​ရေ​တော်​မှ​လည်း​ကောင်း ဖယ်​ရှား​ခြင်း​ခံ​ရ​လျက် ထာ​ဝ​ရ​ပျက်​စီး​ခြင်း​အ​ပြစ်​ဒဏ်​ကို ခံ​ရ​ကြ​လိမ့်​မည်။</div>
<div class="v" id="v10"><span class="vn">10</span> ထို​နေ့​၌ ကိုယ်​တော်​သည် မိ​မိ​၏​သန့်​ရှင်း​သူ​တို့​အား​ဖြင့် ဘုန်း​တော်​ထင်​ရှား​စေ​ခြင်း​ကို​ခံ​ရ​ပြီး ငါ​တို့​၏​သက်​သေ​ခံ​ချက်​ကို သင်​တို့​ယုံ​ကြည်​ကြ​သည်​ဖြစ်​၍ ယုံ​ကြည်​သူ​အ​ပေါင်း​တို့​၏​အံ့​ဩ​ချီး​မွမ်း​ခြင်း​ကို​ခံ​ရ​လိမ့်​မည်။</div>
<div class="v" id="v11"><span class="vn">11</span> <span class="br-p"><br><br></span>ထို့​ကြောင့် ငါ​တို့​၏​ဘု​ရား​သ​ခင်​သည် သင်​တို့​ကို ခေါ်​ယူ​တော်​မူ​ခြင်း​နှင့်​ထိုက်​တန်​သော​သူ​များ​ဖြစ်​စေ​၍ ကောင်း​မြတ်​သော​အ​မှု​ကို​ပြု​လို​သော​စေ​တ​နာ​စိတ်​ရှိ​သ​မျှ​နှင့် ယုံ​ကြည်​ခြင်း​နှင့်​ဆိုင်​သော​လုပ်​ဆောင်​မှု​တို့​ကို တန်​ခိုး​တော်​အား​ဖြင့် သင်​တို့​၌​ပြည့်​စုံ​စေ​တော်​မူ​မည့်​အ​ကြောင်း သင်​တို့​အ​တွက် ငါ​တို့​အ​စဉ်​အ​မြဲ​ဆု​တောင်း​ကြ​၏။</div>
<div class="v" id="v12"><span class="vn">12</span> ဤ​သည်​ကား ငါ​တို့​၏​ဘု​ရား​သ​ခင်​နှင့် သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​အား​ဖြင့် ငါ​တို့​သ​ခင်​ယေ​ရှု​၏​နာ​မ​တော်​သည် သင်​တို့​၌​ဘုန်း​ထင်​ရှား​စေ​ခြင်း​ကို​ခံ​ရ​လျက် သင်​တို့​သည်​လည်း ကိုယ်​တော်​၌​ဘုန်း​ထင်​ရှား​စေ​ခြင်း​ကို​ခံ​ရ​မည့်​အ​ကြောင်း​တည်း။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn2" href="#fnm2">2</a></sup> ၁ပေ ၄:၁၇။ ယေ ၁၀:၂၅၊ ဆာ ၇၉:၆။</div>
</div>
<!-- PARSED ABOVE; EDITING MAY BREAK PARSER -->
</body></html>