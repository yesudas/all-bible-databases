<html><head>
<meta http-equiv="Content-Type" content="text/html;charset=utf-8" />
<title>2Thess 2 &ndash; သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 2);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Thess_1.html">1</a> <b>2</b> <a href="2Thess_3.html">3</a> </div><hr>
<h1>2Thess 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တ​ရား​မဲ့​ခြင်း​နှင့်​ဆိုင်​သော​သူ</h2><span class="vn">1</span> <span class="br-p"><br><br></span>ညီ​အစ်​ကို​တို့၊ ငါ​တို့​သ​ခင် ယေ​ရှု​ခ​ရစ်​တော်​၏​ကြွ​လာ​တော်​မူ​ခြင်း​အ​ကြောင်း​နှင့် ကိုယ်​တော်​ထံ​၌ ငါ​တို့​အ​တူ​တ​ကွ​စု​ဝေး​ခြင်း​အ​ကြောင်း​<sup class="fnm"><a name="fnm1" href="#fn1">1</a></sup>တို့​နှင့်​ပတ်​သက်​၍</div>
<div class="v" id="v2"><span class="vn">2</span> ဝိ​ညာဉ်​အား​ဖြင့်​ဖြစ်​စေ၊ နှုတ်​ထွက်​စ​ကား​အား​ဖြင့်​ဖြစ်​စေ၊ ငါ​တို့​စာ​ကဲ့​သို့​သော​စာ​အား​ဖြင့်​ဖြစ်​စေ သ​ခင်​ဘု​ရား​၏​နေ့​ရက်​ကျ​ရောက်​ပြီ​ဖြစ်​သည့်​ပုံ​မျိုး​ပြော​ဆို​ကြ​သော်​လည်း စိတ်​ထဲ​၌ အ​လျင်​အ​မြန်​တုန်​လှုပ်​ခြင်း သို့​မ​ဟုတ် စိုး​ရိမ်​ထိတ်​လန့်​ခြင်း​မ​ရှိ​ကြ​ရန် သင်​တို့​အား ငါ​တို့​တောင်း​ပန်​ကြ​၏။</div>
<div class="v" id="v3"><span class="vn">3</span> မည်​သူ​မျှ သင်​တို့​ကို မည်​သည့်​နည်း​နှင့်​မျှ မ​လှည့်​ဖြား​စေ​နှင့်။ အ​ဘယ်​ကြောင့်​ဆို​သော် ဖောက်​ပြန်​သွေ​ဖည်​မှု​သည် ဦး​စွာ​ဖြစ်​လာ​၍ ပျက်​စီး​ခြင်း​၏​သား​တည်း​ဟူ​သော တ​ရား​မဲ့​ခြင်း​<sup class="fnm"><a name="fnm2" href="#fn2">2</a></sup>နှင့်​ဆိုင်​သော​သူ​သည် ထင်​ရှား​မ​လာ​မီ ထို​နေ့​ရက်​သည် ရောက်​လာ​မည်​မ​ဟုတ်။</div>
<div class="v" id="v4"><span class="vn">4</span> ထို​သူ​သည် ဘု​ရား​ဟု​ခေါ်​ဝေါ်​သော​အ​ရာ​နှင့် ကိုး​ကွယ်​ခြင်း​ခံ​ရ​သော​အ​ရာ​အား​လုံး​ကို ဆန့်​ကျင်​လျက် ၎င်း​တို့​အ​ပေါ် မိ​မိ​ကိုယ်​ကို​ချီး​မြှောက်​ကာ ဘု​ရား​သ​ခင်​၏​ဗိ​မာန်​တော်​၌​ထိုင်​<sup class="fnm"><a name="fnm3" href="#fn3">3</a></sup>၍ မိ​မိ​ကိုယ်​ကို​ဘု​ရား​ဖြစ်​သည်​ဟု ကြေ​ညာ​လိမ့်​မည်။<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> <span class="br-p"><br><br></span>သင်​တို့​နှင့်​အ​တူ​ရှိ​နေ​စဉ်​က ဤ​အ​ရာ​များ​ကို သင်​တို့​အား ငါ​ပြော​ခဲ့​ကြောင်း သင်​တို့​သ​တိ​မ​ရ​ကြ​သ​လော။</div>
<div class="v" id="v6"><span class="vn">6</span> ထို​သူ​ကို မိ​မိ​အ​ချိန်​အ​ခါ​၌​ထင်​ရှား​စေ​ရန် ယ​ခု သူ့​ကို​တား​ဆီး​ထား​သော​သူ​ရှိ​ကြောင်း သင်​တို့​သိ​ကြ​၏။</div>
<div class="v" id="v7"><span class="vn">7</span> အ​ကြောင်း​မူ​ကား တ​ရား​မဲ့​ခြင်း​နှင့်​ဆိုင်​သည့် လျှို့​ဝှက်​နက်​နဲ​သော​အ​ရာ​သည် လှုပ်​ရှား​နေ​ပြီ​ဖြစ်​၏။ သို့​သော် ယ​ခု​တား​ဆီး​ထား​သော​သူ​သည် ဖယ်​ရှား​ခြင်း​ခံ​ရ​သည်​အ​ထိ တား​ဆီး​လိမ့်​မည်။</div>
<div class="v" id="v8"><span class="vn">8</span> ထို့​နောက် တ​ရား​မဲ့​သော​သူ​သည် ထင်​ရှား​လာ​လိမ့်​မည်။ သ​ခင်​ယေ​ရှု​သည် ထို​သူ​ကို မိ​မိ​နှုတ်​တော်​မှ​ထွက်​သက်​လေ​အား​ဖြင့် ကွပ်​မျက်​<sup class="fnm"><a name="fnm5" href="#fn5">5</a></sup>၍ မိ​မိ​ကြွ​လာ​တော်​မူ​ခြင်း​၏​ရောင်​ခြည်​အား​ဖြင့် ပယ်​ဖျက်​တော်​မူ​လိမ့်​မည်။</div>
<div class="v" id="v9"><span class="vn">9</span> တ​ရား​မဲ့​သော​သူ​သည် စာ​တန်​၏​လုပ်​ဆောင်​မှု​အား​ဖြင့် ရောက်​ရှိ​လာ​မည်​ဖြစ်​၍ လိမ်​လည်​ခြင်း​နှင့်​ဆိုင်​သော​တန်​ခိုး၊ နိ​မိတ်​လက္ခ​ဏာ​နှင့် အံ့​ဩ​ဖွယ်​ရာ​အ​မျိုး​မျိုး​တို့​ဖြင့်​လည်း​ကောင်း၊</div>
<div class="v" id="v10"><span class="vn">10</span> ပျက်​စီး​ခြင်း​သို့​ရောက်​မည့်​သူ​တို့​အ​တွက် မ​တ​ရား​မှု​နှင့်​ဆိုင်​သော​လှည့်​ဖြား​ခြင်း​အ​မျိုး​မျိုး​တို့​ဖြင့်​လည်း​ကောင်း ရောက်​ရှိ​လာ​မည်။<sup class="fnm"><a name="fnm6" href="#fn6">6</a></sup> သူ​တို့​ပျက်​စီး​ခြင်း​သို့​ရောက်​ကြ​သည်​မှာ မိ​မိ​တို့​အား​ကယ်​တင်​ခြင်း​ရ​ရှိ​စေ​သည့်​သမ္မာ​တ​ရား​ကို​ချစ်​ရန် ငြင်း​ပယ်​ကြ​သော​ကြောင့်​ဖြစ်​၏။</div>
<div class="v" id="v11"><span class="vn">11</span> ထို့​ကြောင့် လိမ်​လည်​မှု​ကို သူ​တို့​ယုံ​ကြည်​ကြ​စေ​ရန် ဘု​ရား​သ​ခင်​သည် လှည့်​ဖြား​ခြင်း​တန်​ခိုး​ကို သူ​တို့​ထံ​သို့ စေ​လွှတ်​တော်​မူ​၏။</div>
<div class="v" id="v12"><span class="vn">12</span> ဤ​သည်​ကား သမ္မာ​တ​ရား​ကို​မ​ယုံ​ကြည်​ဘဲ မ​တ​ရား​မှု​ကို​နှစ်​သက်​သော​သူ​အား​လုံး စီ​ရင်​ခြင်း​ခံ​ရ​မည့်​အ​ကြောင်း​တည်း။</div>
<div class="v" id="v13"><h2>ခိုင်​မြဲ​စွာ​ရပ်​တည်​ရန် မှာ​ကြား​ခြင်း</h2><span class="vn">13</span> <span class="br-p"><br><br></span>သို့​သော် သ​ခင်​ဘု​ရား​ချစ်​တော်​မူ​သော​ညီ​အစ်​ကို​တို့၊ ငါ​တို့​သည် သင်​တို့​အ​တွက် ဘု​ရား​သ​ခင်​ကို အ​စဉ်​အ​မြဲ​ကျေး​ဇူး​တင်​သင့်​၏။ အ​ဘယ်​ကြောင့်​ဆို​သော် သင်​တို့​သည် ဝိ​ညာဉ်​တော်​အား​ဖြင့်​သန့်​ရှင်း​စေ​ခြင်း​ခံ​ရ​၍ သမ္မာ​တ​ရား​ကို​ယုံ​ကြည်​ခြင်း​အား​ဖြင့် ကယ်​တင်​ခြင်း​ရ​ရှိ​ရန်​အ​တွက် ဘု​ရား​သ​ခင်​သည် သင်​တို့​ကို အ​သီး​ဦး​<sup class="fnm"><a name="fnm7" href="#fn7">7</a></sup>အ​ဖြစ် ရွေး​ကောက်​တော်​မူ​သော​ကြောင့်​ဖြစ်​၏။</div>
<div class="v" id="v14"><span class="vn">14</span> ဤ​ရည်​ရွယ်​ချက်​အ​တွက် ဘု​ရား​သ​ခင်​သည် ငါ​တို့​ဟော​ပြော​သည့်​ကောင်း​မြတ်​သော​သ​တင်း​အား​ဖြင့် သင်​တို့​ကို ခေါ်​ယူ​တော်​မူ​၏။ ဤ​သည်​ကား ငါ​တို့​သ​ခင်​ယေ​ရှု​ခ​ရစ်​တော်​၏​ဘုန်း​အ​သ​ရေ​တော်​ကို သင်​တို့​ရ​ရှိ​ရန်​အ​တွက်​ဖြစ်​၏။</div>
<div class="v" id="v15"><span class="vn">15</span> ထို့​ကြောင့် ညီ​အစ်​ကို​တို့၊ ခိုင်​မြဲ​စွာ​ရပ်​တည်​လျက် ငါ​တို့​၏​စ​ကား​အား​ဖြင့်​ဖြစ်​စေ၊ စာ​အား​ဖြင့်​ဖြစ်​စေ သင်​တို့​သင်​ယူ​ထား​သော​ဓ​လေ့​ထုံး​တမ်း​ကို စွဲ​ကိုင်​ထား​ကြ​လော့။</div>
<div class="v" id="v16"><span class="vn">16</span> <span class="br-p"><br><br></span>ငါ​တို့​၏​သ​ခင်​ယေ​ရှု​ခ​ရစ်​တော်​ကိုယ်​တော်​တိုင်​နှင့် ငါ​တို့​ကို​ချစ်​တော်​မူ​၍ ကျေး​ဇူး​တော်​အား​ဖြင့် ထာ​ဝ​ရ​နှစ်​သိမ့်​ခြင်း​နှင့် ကောင်း​မြတ်​သော​မျှော်​လင့်​ခြင်း​တို့​ကို​ပေး​တော်​မူ​သော ငါ​တို့​အ​ဖ​ဘု​ရား​သ​ခင်​သည်</div>
<div class="v" id="v17"><span class="vn">17</span> သင်​တို့​၏​စိတ်​နှ​လုံး​ကို နှစ်​သိမ့်​ပေး​၍ ကောင်း​သော​စ​ကား​နှင့်​ကောင်း​သော​အ​မှု​အ​လုံး​စုံ​တို့​၌ သင်​တို့​ကို ခိုင်​ခံ့​မြဲ​မြံ​စေ​တော်​မူ​ပါ​စေ​သော။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁သက် ၄:၁၅-၁၇။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “အ​ပြစ်”</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​ကဲ့​သို့​ထိုင်”</div>
<div class="fn"><sup class="fnt"><a name="fn4" href="#fnm4">4</a></sup> ယေ​ဇ ၂၈:၂၊ ဒံ ၁၁:၃၆၊ ဟေ​ရှာ ၁၄:၁၄။</div>
<div class="fn"><sup class="fnt"><a name="fn5" href="#fnm5">5</a></sup> ဟေ​ရှာ ၁၁:၄၊ ၃၀:၂၈။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၄:၂၄၊ မာ ၁၃:၂၂၊ ဗျာ ၁၃:၁၃။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “သင်​တို့​ကို​အ​စ​အ​ဦး​က​ပင်”</div>
</div>
<!-- PARSED ABOVE; EDITING MAY BREAK PARSER -->
</body></html>