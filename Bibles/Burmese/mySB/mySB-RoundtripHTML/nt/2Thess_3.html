<html><head>
<meta http-equiv="Content-Type" content="text/html;charset=utf-8" />
<title>2Thess 3 &ndash; သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Thess', 3);">
<div id="navbar"><a href="../index.html">Myanmar Standard Bible</a> &ndash; <b>သက်​သာ​လော​နိတ်​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Thess_1.html">1</a> <a href="2Thess_2.html">2</a> <b>3</b> </div><hr>
<h1>2Thess 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဆု​တောင်း​ပေး​ရန် မေတ္တာ​ရပ်​ခံ​ခြင်း</h2><span class="vn">1</span> <span class="br-p"><br><br></span>နောက်​ဆုံး​အ​နေ​ဖြင့်​ဆို​ရ​လျှင် ညီ​အစ်​ကို​တို့၊ သ​ခင်​ဘု​ရား​၏​နှုတ်​က​ပတ်​တော်​သည် သင်​တို့​၌​ဖြစ်​သ​ကဲ့​သို့ လျင်​မြန်​စွာ​ပျံ့​နှံ့​<sup class="fnm"><a name="fnm1" href="#fn1">1</a></sup>၍ ဘုန်း​တော်​ထင်​ရှား​မည့်​အ​ကြောင်း​နှင့်</div>
<div class="v" id="v2"><span class="vn">2</span> ငါ​တို့​သည် ကောက်​ကျစ်​၍​ဆိုး​ညစ်​သော​လူ​တို့​လက်​မှ ကယ်​နုတ်​ခြင်း​ခံ​ရ​မည့်​အ​ကြောင်း ငါ​တို့​အ​တွက် ဆု​တောင်း​ပေး​ကြ​လော့။ အ​ကြောင်း​မူ​ကား လူ​တိုင်း​၌ ယုံ​ကြည်​ခြင်း​ရှိ​သည်​မ​ဟုတ်။</div>
<div class="v" id="v3"><span class="vn">3</span> သို့​သော် သ​ခင်​ဘု​ရား​သည် သစ္စာ​နှင့်​ပြည့်​စုံ​တော်​မူ​၏။ ကိုယ်​တော်​သည် သင်​တို့​ကို ခိုင်​ခံ့​မြဲ​မြံ​စေ​၍ ဆိုး​ညစ်​သော​သူ​ထံ​မှ ကွယ်​ကာ​စောင့်​ရှောက်​တော်​မူ​လိမ့်​မည်။<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> သင်​တို့​သည် ငါ​တို့​ညွှန်​ကြား​သည့်​အ​ရာ​များ​ကို ယ​ခု​ဆောင်​ရွက်​နေ​ကြ​၏။ ဆက်​၍​လည်း ဆောင်​ရွက်​ကြ​လိမ့်​မည်​ဟု သ​ခင်​ဘု​ရား​၌ သင်​တို့​အ​ပေါ် ငါ​တို့​ယုံ​ကြည်​စိတ်​ချ​ကြ​၏။</div>
<div class="v" id="v5"><span class="vn">5</span> သ​ခင်​ဘု​ရား​သည် သင်​တို့​၏​စိတ်​နှ​လုံး​ကို ဘု​ရား​သ​ခင်​၏​ချစ်​ခြင်း​မေတ္တာ​တော်​နှင့် ခ​ရစ်​တော်​၏​သည်း​ခံ​ခြင်း​ထဲ​သို့ ပို့​ဆောင်​တော်​မူ​ပါ​စေ​သော။</div>
<div class="v" id="v6"><h2>အ​ချောင်​ခို​သူ​မ​ဖြစ်​ရန် သ​တိ​ပေး​ခြင်း</h2><span class="vn">6</span> <span class="br-p"><br><br></span>ညီ​အစ်​ကို​တို့၊ ငါ​တို့​ထံ​မှ​ခံ​ယူ​ရ​ရှိ​သည့်​ဓ​လေ့​ထုံး​တမ်း​နှင့်​အ​ညီ မ​လိုက်​လျှောက်​ဘဲ စည်း​မဲ့​ကမ်း​မဲ့ အ​သက်​ရှင်​လျှောက်​လှမ်း​နေ​ကြ​သော ညီ​အစ်​ကို​အား​လုံး​ကို ရှောင်​ကြဉ်​ကြ​ရန် ငါ​တို့​သ​ခင်​ယေ​ရှု​ခ​ရစ်​တော်​၏​နာ​မ​တော်​အား​ဖြင့် သင်​တို့​ကို ငါ​တို့​ညွှန်​ကြား​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> အ​ကြောင်း​မူ​ကား ငါ​တို့​ကို မည်​ကဲ့​သို့​အ​တု​ယူ​ရ​မည်​ကို သင်​တို့​ကိုယ်​တိုင်​သိ​ကြ​၏။ ငါ​တို့​သည် သင်​တို့​အ​လယ်​၌ စည်း​မဲ့​ကမ်း​မဲ့​နေ​ကြ​သည်​မ​ဟုတ်။</div>
<div class="v" id="v8"><span class="vn">8</span> မည်​သူ​၏​အ​စား​အ​စာ​<sup class="fnm"><a name="fnm4" href="#fn4">4</a></sup>ကို​မျှ အ​လ​ကား​မ​စား​ဘဲ သင်​တို့​ထဲ​မှ မည်​သူ့​အ​ပေါ်​၌​မျှ ဝန်​ထုပ်​ဝန်​ပိုး​မ​ဖြစ်​စေ​ရန် ကြိုး​ပမ်း​အား​ထုတ်​လျက် ပင်​ပန်း​ခက်​ခဲ​စွာ​ဖြင့် နေ့​ရော​ည​ပါ​အ​လုပ်​လုပ်​ကြ​၏။</div>
<div class="v" id="v9"><span class="vn">9</span> ထို​သို့​ပြု​ခြင်း​မှာ ငါ​တို့​၌ အ​ခွင့်​မ​ရှိ​သော​ကြောင့်​မ​ဟုတ်။ ငါ​တို့​ကို​အ​တု​ယူ​နိုင်​ရန် ငါ​တို့​ကိုယ်​တိုင် သင်​တို့​အား စံ​န​မူ​နာ​ပြ​လို​သော​ကြောင့်​သာ​ဖြစ်​၏။</div>
<div class="v" id="v10"><span class="vn">10</span> အ​ကြောင်း​မူ​ကား သင်​တို့​နှင့်​အ​တူ ငါ​တို့​ရှိ​စဉ်​က မည်​သူ​မ​ဆို အ​လုပ်​မ​လုပ်​လို​လျှင် အ​စာ​ကို​လည်း​မ​စား​စေ​နှင့်​ဟု ညွှန်​ကြား​ထား​၏။</div>
<div class="v" id="v11"><span class="vn">11</span> <span class="br-p"><br><br></span>သို့​သော် သင်​တို့​ထဲ​တွင် အ​ချို့​တို့​သည် စည်း​မဲ့​ကမ်း​မဲ့​အ​သက်​ရှင်​လျှောက်​လှမ်း​၍ အ​လုပ်​မ​လုပ်​ဘဲ သူ​တစ်​ပါး​ကိစ္စ​၌ ဝင်​ရောက်​စွက်​ဖက်​နေ​ကြောင်း ငါ​တို့​ကြား​ရ​ကြ​၏။</div>
<div class="v" id="v12"><span class="vn">12</span> ထို​သို့​သော​သူ​တို့​သည် ကိုယ့်​ထ​မင်း​<sup class="fnm"><a name="fnm5" href="#fn5">5</a></sup>ကိုယ်​စား​နိုင်​ရန်​အ​တွက် အေး​ဆေး​တည်​ငြိမ်​စွာ​အ​လုပ်​လုပ်​ကြ​ရန် သ​ခင်​ယေ​ရှု​ခ​ရစ်​တော်​၌ ငါ​တို့​ညွှန်​ကြား​လျက် တိုက်​တွန်း​နှိုး​ဆော်​ကြ​ပါ​၏။<sup class="fnm"><a name="fnm6" href="#fn6">6</a></sup></div>
<div class="v" id="v13"><span class="vn">13</span> ညီ​အစ်​ကို​တို့၊ သင်​တို့​သည် ကောင်း​သော​အ​မှု​ကို​ပြု​ရာ​၌ စိတ်​ပျက်​အား​လျော့​ခြင်း​မ​ရှိ​ကြ​နှင့်။<sup class="fnm"><a name="fnm7" href="#fn7">7</a></sup></div>
<div class="v" id="v14"><span class="vn">14</span> <span class="br-p"><br><br></span>တစ်​စုံ​တစ်​ယောက်​သည် ဤ​စာ​အား​ဖြင့် ငါ​တို့​မှာ​ကြား​သော​စ​ကား​ကို​နား​မ​ထောင်​လျှင် ထို​သူ​အား အ​ရှက်​ရ​စေ​ရန် သူ့​ကို​မှတ်​ထား​လျက် သူ​နှင့်​အ​ပေါင်း​အ​ဖော်​မ​ပြု​ကြ​နှင့်။</div>
<div class="v" id="v15"><span class="vn">15</span> သို့​သော် သူ့​ကို ရန်​သူ​ကဲ့​သို့​မ​မှတ်​ယူ​ဘဲ ညီ​အစ်​ကို​ကဲ့​သို့ သ​တိ​ပေး​ဆုံး​မ​ကြ​လော့။</div>
<div class="v" id="v16"><h2>နောက်​ဆုံး​နှုတ်​ခွန်း​ဆက်​စ​ကား</h2><span class="vn">16</span> <span class="br-p"><br><br></span>ငြိမ်​သက်​ခြင်း​၏​သ​ခင်​ကိုယ်​တော်​တိုင်​သည် မည်​သည့်​အ​ခြေ​အ​နေ​၌​မ​ဆို သင်​တို့​အား ငြိမ်​သက်​ခြင်း​ကို အ​စဉ်​အ​မြဲ​ပေး​တော်​မူ​ပါ​စေ​သော။ သ​ခင်​ဘု​ရား​သည် သင်​တို့​အား​လုံး​နှင့်​အ​တူ​ရှိ​ပါ​စေ​သော။</div>
<div class="v" id="v17"><span class="vn">17</span> <span class="br-p"><br><br></span>ဤ​နှုတ်​ဆက်​စ​ကား​ကို ငါ​ပေါ​လု​ကိုယ်​တိုင် ငါ့​လက်​ဖြင့်​ရေး​လိုက်​ပါ​၏။ ဤ​သည်​ကား ငါ့​စာ​အား​လုံး​တွင်​ပါ​သည့်​အ​မှတ်​လက္ခ​ဏာ​ဖြစ်​၏။ ငါ​သည် ဤ​သို့​ရေး​လေ့​ရှိ​၏။</div>
<div class="v" id="v18"><span class="vn">18</span> <span class="br-p"><br><br></span>ငါ​တို့​သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​သည် သင်​တို့​အား​လုံး​နှင့်​အ​တူ​ရှိ​ပါ​စေ​သော။<sup class="fnm"><a name="fnm8" href="#fn8">8</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိုက်​ရိုက်​ပြန်​ဆို​လျှင် "ပြေး​"</div>
<div class="fn"><sup class="fnt"><a name="fn2" href="#fnm2">2</a></sup> ယော ၁၇:၁၅၊ ၁ယော ၅:၁၈။</div>
<div class="fn"><sup class="fnt"><a name="fn3" href="#fnm3">3</a></sup> ၁ကော ၅:၁၁။</div>
<div class="fn"><sup class="fnt"><a name="fn4" href="#fnm4">4</a></sup> တိုက်​ရိုက်​ပြန်​ဆို​လျှင် “မုန့်”</div>
<div class="fn"><sup class="fnt"><a name="fn5" href="#fnm5">5</a></sup> တိုက်​ရိုက်​ပြန်​ဆို​လျှင် “မုန့်”</div>
<div class="fn"><sup class="fnt"><a name="fn6" href="#fnm6">6</a></sup> ၁သက် ၄:၁၁။</div>
<div class="fn"><sup class="fnt"><a name="fn7" href="#fnm7">7</a></sup> ဂ​လ ၆:၉။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အာ​မင်” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>