<html><head>
<meta http-equiv="Content-Type" content="text/html;charset=utf-8" />
<title>2Tim 2 &ndash; တိ​မော​သေ​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 2);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Tim_1.html">1</a> <b>2</b> <a href="2Tim_3.html">3</a> <a href="2Tim_4.html">4</a> </div><hr>
<h1>2Tim 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကျေး​ဇူး​တော်​အား​ဖြင့်​ခိုင်​ခံ့​ခြင်း​ရှိ​ရန်​တိုက်​တွန်း​ခြင်း</h2><span class="vn">1</span> <span class="br-p"><br><br></span>သို့​ဖြစ်​၍ ငါ့​သား၊ သင်​သည် ခ​ရစ်​တော်​ယေ​ရှု​၌​ရှိ​သော ကျေး​ဇူး​တော်​အား​ဖြင့် ခွန်​အား​နှင့်​ပြည့်​စုံ​လော့။</div>
<div class="v" id="v2"><span class="vn">2</span> များ​စွာ​သော​သက်​သေ​တို့​ရှေ့​၌ ငါ့​ထံ​မှ ကြား​နာ​ရ​သော​အ​ရာ​တို့​ကို အ​ခြား​သူ​တို့​အား​လည်း သင်​ကြား​ပေး​နိုင်​စွမ်း​ရှိ​သည့် သစ္စာ​ရှိ​သော​သူ​တို့​၌ ပေး​အပ်​လော့။</div>
<div class="v" id="v3"><span class="vn">3</span> ခ​ရစ်​တော်​ယေ​ရှု​၏​စစ်​သား​ကောင်း​တစ်​ဦး​အ​ဖြစ် ငါ​နှင့်​အ​တူ​ဆင်း​ရဲ​ဒုက္ခ​ကို​ခံ​လော့။</div>
<div class="v" id="v4"><span class="vn">4</span> စစ်​မှု​ထမ်း​သော​သူ​သည် စစ်​သား​အ​ရာ​၌ မိ​မိ​ကို​ခန့်​ထား​သော​သူ​အား နှစ်​သက်​စေ​ရန် စား​ဝတ်​နေ​ရေး​ကိစ္စ​များ​နှင့် ပတ်​သက်​ရှုပ်​ထွေး​ခြင်း​မ​ရှိ​တတ်။</div>
<div class="v" id="v5"><span class="vn">5</span> မည်​သူ​မ​ဆို အား​က​စား​ပြိုင်​ပွဲ​ကို​ယှဉ်​ပြိုင်​သော​အ​ခါ စည်း​မျဉ်း​စည်း​ကမ်း​နှင့်​အ​ညီ မ​ယှဉ်​ပြိုင်​ပါ​က သ​ရ​ဖူ​ကို​ရ​မည်​မ​ဟုတ်။</div>
<div class="v" id="v6"><span class="vn">6</span> ကြိုး​စား​လုပ်​ဆောင်​သော​ခြံ​သ​မား​သည် အ​သီး​အ​နှံ​များ​၏​အ​ဦး​ဆုံး​သော​ဝေ​စု​ကို ခံ​စား​သင့်​၏။</div>
<div class="v" id="v7"><span class="vn">7</span> ငါ​ပြော​ဆို​သော​အ​ရာ​ကို ဆင်​ခြင်​လော့။ သ​ခင်​ဘု​ရား​သည် အ​ရာ​ခပ်​သိမ်း​တို့​၌ သင့်​အား ဉာဏ်​စွမ်း​ကို​ပေး​တော်​မူ​လိမ့်​မည်။</div>
<div class="v" id="v8"><span class="vn">8</span> <span class="br-p"><br><br></span>ငါ​ဟော​ပြော​သည့် ကောင်း​မြတ်​သော​သ​တင်း​အ​ရ ဒါ​ဝိဒ်​၏​အ​မျိုး​အ​နွယ်​မှ​ပေါ်​ထွန်း​လျက် သေ​သော​သူ​တို့​ထဲ​မှ ထ​မြောက်​တော်​မူ​သော ယေ​ရှု​ခ​ရစ်​တော်​ကို သ​တိ​ရ​လော့။</div>
<div class="v" id="v9"><span class="vn">9</span> ငါ​သည် ဤ​ကောင်း​မြတ်​သော​သ​တင်း​အ​တွက် ရာ​ဇ​ဝတ်​သား​ပ​မာ ချည်​နှောင်​ခြင်း​ခံ​ရ​သည့်​တိုင်​အောင် ဆင်း​ရဲ​ဒုက္ခ​ကို​ခံ​ရ​၏။<sup class="fnm"><a name="fnm1" href="#fn1">1</a></sup> သို့​သော် ဘု​ရား​သ​ခင်​၏​နှုတ်​က​ပတ်​တော်​သည် ချည်​နှောင်​ခြင်း​ခံ​ရ​သည်​မ​ဟုတ်။</div>
<div class="v" id="v10"><span class="vn">10</span> ထို့​ကြောင့် ရွေး​ကောက်​ခံ​ရ​သော​သူ​တို့​သည် ခ​ရစ်​တော်​ယေ​ရှု​၌​ရှိ​သော​ကယ်​တင်​ခြင်း​ကို ထာ​ဝ​ရ​ဘုန်း​အ​သ​ရေ​နှင့်​တ​ကွ ရ​ရှိ​နိုင်​မည့်​အ​ကြောင်း ငါ​သည် သူ​တို့​အ​တွက် အ​ရာ​ရာ​ကို​သည်း​ခံ​၏။</div>
<div class="v" id="v11"><span class="vn">11</span> <span class="br-p"><br><br></span>အောက်​ပါ​စ​ကား​သည် သစ္စာ​စ​ကား​ဖြစ်​၏။ ငါ​တို့​သည် ကိုယ်​တော်​နှင့်​အ​တူ​သေ​လျှင် ကိုယ်​တော်​နှင့်​အ​တူ​အ​သက်​ရှင်​ကြ​လိမ့်​မည်။<sup class="fnm"><a name="fnm2" href="#fn2">2</a></sup></div>
<div class="v" id="v12"><span class="vn">12</span> ငါ​တို့​သည် သည်း​ခံ​လျှင် ကိုယ်​တော်​နှင့်​အ​တူ​စိုး​စံ​ကြ​ရ​လိမ့်​မည်။ ကိုယ်​တော်​ကို​ငြင်း​ပယ်​မည်​ဆို​လျှင် ကိုယ်​တော်​သည်​လည်း ငါ​တို့​ကို​ငြင်း​ပယ်​တော်​မူ​လိမ့်​မည်။<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> ငါ​တို့​သည် သစ္စာ​မ​ရှိ​လျှင်​လည်း ကိုယ်​တော်​၏​သစ္စာ​တော်​သည် တည်​မြဲ​တော်​မူ​၏။ အ​ကြောင်း​မူ​ကား ကိုယ်​တော်​သည် မိ​မိ​ကိုယ်​ကို​မ​ငြင်း​ပယ်​နိုင်။</div>
<div class="v" id="v14"><h2>ဘု​ရား​သ​ခင်​ရှေ့​တော်​၌ ယုံ​ကြည်​စိတ်​ချ​ရ​သူ</h2><span class="vn">14</span> <span class="br-p"><br><br></span>ဤ​အ​ကြောင်း​အ​ရာ​များ​ကို သူ​တို့​အား သ​တိ​ပေး​နှိုး​ဆော်​လော့။ မည်​သည့်​အ​ကျိုး​မျှ​မ​ရှိ​ဘဲ ကြား​နာ​သော​သူ​တို့​ကို ပျက်​စီး​စေ​သည့် စ​ကား​လုံး​အ​သုံး​အ​နှုန်း​အ​ပေါ်​ငြင်း​ခုံ​ခြင်း​ကို​မ​ပြု​ကြ​ရန် ဘု​ရား​သ​ခင်​<sup class="fnm"><a name="fnm4" href="#fn4">4</a></sup>ရှေ့​တော်​၌ သူ​တို့​ကို အ​လေး​အ​နက်​တိုက်​တွန်း​လော့။<sup class="fnm"><a name="fnm5" href="#fn5">5</a></sup></div>
<div class="v" id="v15"><span class="vn">15</span> သင်​သည် ဘု​ရား​သ​ခင်​ရှေ့​တော်​၌ ယုံ​ကြည်​စိတ်​ချ​ရ​သူ​တည်း​ဟူ​သော သမ္မာ​တ​ရား​၏​နှုတ်​က​ပတ်​တော်​ကို မှန်​ကန်​စွာ​ပိုင်း​ခြား​တတ်​သည့် ရှက်​ကြောက်​စ​ရာ​မ​ရှိ​သော​လုပ်​သား​တစ်​ဦး​အ​ဖြစ် မိ​မိ​ကိုယ်​ကို​ဆက်​သ​နိုင်​ရန် ကြိုး​စား​လော့။</div>
<div class="v" id="v16"><span class="vn">16</span> သို့​သော် ဘု​ရား​တ​ရား​နှင့်​မ​ဆိုင်​သော အ​ချည်း​နှီး​စ​ကား​များ​ကို ရှောင်​ကြဉ်​လော့။ အ​ကြောင်း​မူ​ကား ၎င်း​တို့​သည် ဘု​ရား​တ​ရား​မဲ့​ခြင်း​ကို ပို​၍​တိုး​ပွား​စေ​တတ်​၏။<sup class="fnm"><a name="fnm6" href="#fn6">6</a></sup></div>
<div class="v" id="v17"><span class="vn">17</span> သူ​တို့​၏​စ​ကား​သည် မြစ်​ပွား​နာ​ကဲ့​သို့​ပျံ့​နှံ့​သွား​လိမ့်​မည်။ ထို​သူ​တို့​ထဲ​တွင် ဟု​မေ​နဲ​နှင့်​ဖိ​လက်​တို့​ပါ​၏။</div>
<div class="v" id="v18"><span class="vn">18</span> သူ​တို့​သည် သမ္မာ​တ​ရား​လမ်း​မှ​လွဲ​ချော်​၍ သေ​သော​သူ​တို့​၏​ရှင်​ပြန်​ထ​မြောက်​ခြင်း​သည် ဖြစ်​ပျက်​ခဲ့​လေ​ပြီ​ဟု​ဆို​လျက် အ​ချို့​သော​သူ​တို့​၏​ယုံ​ကြည်​ခြင်း​ကို ချွတ်​ချော်​လွဲ​မှား​စေ​ကြ​၏။</div>
<div class="v" id="v19"><span class="vn">19</span> သို့​ရာ​တွင် ဘု​ရား​သ​ခင်​၏​ခိုင်​ခံ့​သော​အုတ်​မြစ်​သည် တည်​မြဲ​လျက်​ရှိ​၍ ထို​အုတ်​မြစ်​ပေါ်​၌ “ထာ​ဝ​ရ​ဘု​ရား​သည် မိ​မိ​လူ​တို့​ကို သိ​တော်​မူ​၏”​ဟူ​၍​လည်း​ကောင်း၊ “ထာ​ဝ​ရ​ဘု​ရား​<sup class="fnm"><a name="fnm7" href="#fn7">7</a></sup>၏​နာ​မ​တော်​ကို တိုင်​တည်​ခေါ်​ဆို​သော​သူ​တိုင်း မ​တ​ရား​မှု​မှ​ဖယ်​ခွာ​ကြ​လော့”​ဟူ​၍​လည်း​ကောင်း တံ​ဆိပ်​ခတ်​နှိပ်​ထား​၏။</div>
<div class="v" id="v20"><span class="vn">20</span> <span class="br-p"><br><br></span>ကြီး​မား​သော​အိမ်​၌ ရွှေ​ငွေ​ဖြင့်​ပြု​လုပ်​ထား​သော အိုး​ခွက်​များ​သာ​မ​က သစ်​သား​နှင့်​မြေ​ကြီး​တို့​ဖြင့်​ပြု​လုပ်​ထား​သော အိုး​ခွက်​များ​လည်း​ရှိ​၍ အ​ချို့​တို့​ကို အ​သ​ရေ​ရှိ​သော​အ​ရာ​အ​တွက်​သုံး​လျက် အ​ချို့​တို့​ကို အ​သ​ရေ​မ​ရှိ​သော​အ​ရာ​အ​တွက်​သုံး​ကြ​၏။</div>
<div class="v" id="v21"><span class="vn">21</span> သို့​ဖြစ်​၍ မည်​သူ​မ​ဆို အ​ထက်​ဖော်​ပြ​ပါ မ​ကောင်း​သော​အ​ရာ​များ​မှ မိ​မိ​ကိုယ်​ကို​စင်​ကြယ်​စေ​လျှင် သူ​သည် အ​သ​ရေ​ရှိ​သော​အ​ရာ​အ​တွက် သုံး​ရန်​အိုး​ခွက်​တည်း​ဟူ​သော သန့်​ရှင်း​စေ​ခြင်း​ခံ​ရ​၍ သ​ခင်​အ​တွက် အ​သုံး​ဝင်​သော​အိုး​ခွက်၊ ကောင်း​သော​အ​မှု​အား​လုံး​အ​တွက် ပြင်​ဆင်​ခြင်း​ခံ​ရ​သော​အိုး​ခွက်​ဖြစ်​ရ​လိမ့်​မည်။</div>
<div class="v" id="v22"><span class="vn">22</span> <span class="br-p"><br><br></span>ထို့​ကြောင့် သင်​သည် လူ​ငယ်​တို့​၏​တပ်​မက်​ခြင်း​များ​ကို​ရှောင်​၍ စင်​ကြယ်​သော​စိတ်​နှ​လုံး​ဖြင့် သ​ခင်​ဘု​ရား​ကို​ပတ္ထ​နာ​ပြု​သော​သူ​တို့​နှင့်​အ​တူ ဖြောင့်​မတ်​ခြင်း၊ ယုံ​ကြည်​ခြင်း၊ ချစ်​ခြင်း​နှင့် ငြိမ်​သက်​ခြင်း​တို့​ကို လက်​ကိုင်​ပြု​လော့။</div>
<div class="v" id="v23"><span class="vn">23</span> မိုက်​မဲ​၍ ပ​ညာ​မဲ့​သော​အ​ငြင်း​ပွား​မှု​မူ​ကား ခိုက်​ရန်​ဖြစ်​ပွား​စေ​တတ်​သည်​ဟု သိ​မှတ်​လျက် ရှောင်​ရှား​လော့။<sup class="fnm"><a name="fnm8" href="#fn8">8</a></sup></div>
<div class="v" id="v24"><span class="vn">24</span> သ​ခင်​ဘု​ရား​၏​အ​စေ​အ​ပါး​သည် ခိုက်​ရန်​မ​ဖြစ်​ရ။ သူ​သည် လူ​အ​ပေါင်း​တို့​အ​ပေါ် ဖြည်း​ညင်း​သော​သ​ဘော​ရှိ​၍ သင်​ကြား​ပေး​နိုင်​စွမ်း​ရှိ​သော​သူ၊ မ​တ​ရား​သ​ဖြင့်​ခံ​ရ​ခြင်း​ကို သည်း​ခံ​တတ်​သော​သူ​ဖြစ်​ပြီး</div>
<div class="v" id="v25"><span class="vn">25</span> ဆန့်​ကျင်​ဘက်​ပြု​သော​သူ​တို့​ကို နူး​ညံ့​သိမ်​မွေ့​သော​စိတ်​ဖြင့် ဆုံး​မ​သွန်​သင်​ရ​မည်။ သို့​ပြု​လျှင် ဘု​ရား​သ​ခင်​သည် သူ​တို့​အား နောင်​တ​ရ​သော​အ​ခွင့်​ကို​ပေး​တော်​မူ​သ​ဖြင့် သူ​တို့​သည် သမ္မာ​တ​ရား​ကို​သိ​ရှိ​လာ​ကာ</div>
<div class="v" id="v26"><span class="vn">26</span> မာရ်​နတ်​က သူ့​အ​လို​အ​တိုင်း​ပြု​စေ​ရန် သူ​တို့​ကို​ဖမ်း​ဆီး​ထား​သော်​လည်း သူ​တို့​သည် မာရ်​နတ်​၏​ကျော့​ကွင်း​မှ လွတ်​မြောက်​၍ အ​မြင်​မှန်​ရ​ကောင်း​ရ​ကြ​လိမ့်​မည်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၂တိ ၁:၁၁-၁၂။</div>
<div class="fn"><sup class="fnt"><a name="fn2" href="#fnm2">2</a></sup> ရော ၆:၅၊ ၈၊ ၂ကော ၄:၁၀။</div>
<div class="fn"><sup class="fnt"><a name="fn3" href="#fnm3">3</a></sup> မ ၁၀:၃၃၊ လု ၁၂:၉။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “သ​ခင်​ဘု​ရား”</div>
<div class="fn"><sup class="fnt"><a name="fn5" href="#fnm5">5</a></sup> ၁တိ ၆:၄။</div>
<div class="fn"><sup class="fnt"><a name="fn6" href="#fnm6">6</a></sup> ၁တိ ၄:၇၊ ၆:၂၀။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ခ​ရစ်​တော်”</div>
<div class="fn"><sup class="fnt"><a name="fn8" href="#fnm8">8</a></sup> ၁တိ ၆:၄။</div>
</div>
<!-- PARSED ABOVE; EDITING MAY BREAK PARSER -->
</body></html>