<html><head>
<meta http-equiv="Content-Type" content="text/html;charset=utf-8" />
<title>2Tim 3 &ndash; တိ​မော​သေ​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 3);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Tim_1.html">1</a> <a href="2Tim_2.html">2</a> <b>3</b> <a href="2Tim_4.html">4</a> </div><hr>
<h1>2Tim 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နောက်​ဆုံး​သော​နေ့​ရက်​တို့​၌​ကျ​ရောက်​မည့် ခဲ​ယဉ်း​သော​အ​ချိန်​ကာ​လ​များ</h2><span class="vn">1</span> <span class="br-p"><br><br></span>သို့​သော် နောက်​ဆုံး​သော​နေ့​ရက်​တို့​၌ ခဲ​ယဉ်း​သော​အ​ချိန်​ကာ​လ​များ​ကျ​ရောက်​မည်​ဖြစ်​ကြောင်း သိ​မှတ်​လော့။</div>
<div class="v" id="v2"><span class="vn">2</span> အ​ကြောင်း​မူ​ကား လူ​တို့​သည် ကိုယ့်​ကိုယ်​ကိုယ်​ချစ်​သော​သူ၊ ငွေ​ကို​တပ်​မက်​သော​သူ၊ ကြွား​ဝါ​သော​သူ၊ မာ​န​ထောင်​လွှား​သော​သူ၊ စော်​ကား​ပြော​ဆို​သော​သူ၊ မိ​ဘ​စ​ကား​ကို​နား​မ​ထောင်​သော​သူ၊ ကျေး​ဇူး​မ​သိ​သော​သူ၊ မ​သန့်​ရှင်း​သော​သူ၊</div>
<div class="v" id="v3"><span class="vn">3</span> ကြင်​နာ​စိတ်​ကင်း​မဲ့​သော​သူ၊ ရန်​ငြိုး​ဖွဲ့​သော​သူ၊ ကုန်း​ချော​တတ်​သော​သူ၊ မိ​မိ​စိတ်​ကို​မ​ချုပ်​တည်း​နိုင်​သော​သူ၊ ကြမ်း​ကြုတ်​သော​သူ၊ ကောင်း​သော​အ​မှု​ကို​မုန်း​သော​သူ၊</div>
<div class="v" id="v4"><span class="vn">4</span> သစ္စာ​ဖောက်​သော​သူ၊ မ​ဆင်​မ​ခြင်​ပြု​သော​သူ၊ မောက်​မာ​သော​သူ၊ ဘု​ရား​သ​ခင်​ကို​နှစ်​သက်​သည်​ထက် ကာ​မ​ဂုဏ်​ခံ​စား​ခြင်း​ကို သာ​၍​နှစ်​သက်​သော​သူ၊</div>
<div class="v" id="v5"><span class="vn">5</span> ဘု​ရား​ဝတ်​၌​မွေ့​လျော်​ဟန်​ရှိ​သော်​လည်း ဘု​ရား​ဝတ်​၌​မွေ့​လျော်​ခြင်း​၏​တန်​ခိုး​ကို ငြင်း​ပယ်​သော​သူ​များ​ဖြစ်​ကြ​လိမ့်​မည်။<sup class="fnm"><a name="fnm1" href="#fn1">1</a></sup> ထို​သူ​တို့​ကို ရှောင်​လော့။</div>
<div class="v" id="v6"><span class="vn">6</span> <span class="br-p"><br><br></span>အ​ကြောင်း​မူ​ကား သူ​တို့​ထဲ​မှ အ​ချို့​တို့​သည် အိမ်​များ​သို့ မ​သိ​မ​သာ​ဝင်​ပြီး​လျှင် တပ်​မက်​ခြင်း​အ​မျိုး​မျိုး​၏​သွေး​ဆောင်​ရာ​သို့​လိုက်​ပါ​လျက် အ​ပြစ်​ကို​ထပ်​တ​လဲ​လဲ​ပြု​နေ​သော မိန်း​မ​မိုက်​များ​ကို သိမ်း​သွင်း​<sup class="fnm"><a name="fnm2" href="#fn2">2</a></sup>ကြ​၏။</div>
<div class="v" id="v7"><span class="vn">7</span> ထို​မိန်း​မ​တို့​သည် အ​မြဲ​သင်​ယူ​နေ​ကြ​သော်​လည်း မည်​သည့်​အ​ခါ​မျှ သမ္မာ​တ​ရား​ကို​သိ​ရှိ​ခြင်း​သို့ မ​ရောက်​နိုင်​ကြ။</div>
<div class="v" id="v8"><span class="vn">8</span> ယန္နေ​နှင့်​ယံ​ဗြေ​တို့​သည် မော​ရှေ​ကို​ဆန့်​ကျင်​ခဲ့​သည့်​နည်း​တူ ထို​သူ​တို့​သည်​လည်း သမ္မာ​တ​ရား​ကို​ဆန့်​ကျင်​ကြ​၏။ သူ​တို့​သည် စိတ်​နှ​လုံး​ပျက်​စီး​ယို​ယွင်း​လျက် ယုံ​ကြည်​ခြင်း​အ​ရာ​၌ ကျ​ရှုံး​သော​သူ​များ​ဖြစ်​ကြ​၏။</div>
<div class="v" id="v9"><span class="vn">9</span> သူ​တို့​သည် နောက်​ထပ်​တိုး​၍ တက်​လှမ်း​နိုင်​ကြ​လိမ့်​မည်​မ​ဟုတ်။ အ​ကြောင်း​မူ​ကား သူ​တို့​၏​မိုက်​မဲ​မှု​သည် ထို​သူ​နှစ်​ဦး​တို့​၏​မိုက်​မဲ​မှု​ကဲ့​သို့ လူ​အ​ပေါင်း​တို့​ရှေ့​၌ ပေါ်​လွင်​ထင်​ရှား​လာ​လိမ့်​မည်။</div>
<div class="v" id="v10"><h2>သမ္မာ​ကျမ်း​စာ​ပေး​သော​အ​ကျိုး​ကျေး​ဇူး</h2><span class="vn">10</span> <span class="br-p"><br><br></span>သို့​သော် သင်​သည် ငါ​၏​သွန်​သင်​ချက်၊ အ​သက်​ရှင်​နေ​ထိုင်​မှု၊ အ​ကြံ​အ​စည်၊ ယုံ​ကြည်​ခြင်း၊ စိတ်​ရှည်​ခြင်း၊ ချစ်​ခြင်း​နှင့် သည်း​ခံ​ခြင်း​တို့​၌​လည်း​ကောင်း၊</div>
<div class="v" id="v11"><span class="vn">11</span> အန္တိ​အုတ်​မြို့၊ ဣ​ကော​နိ​မြို့​နှင့် လုတ္တ​ရ​မြို့​တို့​တွင် ငါ့​အ​ပေါ်​ကျ​ရောက်​ခဲ့​သည့် ညှဉ်း​ဆဲ​ခြင်း​နှင့်​ဒုက္ခ​ဝေ​ဒ​နာ​တို့​၌​လည်း​ကောင်း ထက်​ကြပ်​မ​ကွာ​ပါ​ရှိ​ခဲ့​၏။ ထို​ကဲ့​သို့​သော ညှဉ်း​ဆဲ​ခြင်း​များ​ကို ငါ​ခံ​ရ​သော်​လည်း သ​ခင်​ဘု​ရား​သည် ထို​အ​ရာ​အ​လုံး​စုံ​တို့​မှ ငါ့​ကို​ကယ်​နုတ်​တော်​မူ​၏။</div>
<div class="v" id="v12"><span class="vn">12</span> အ​မှန်​စင်​စစ် ခ​ရစ်​တော်​ယေ​ရှု​အား​ဖြင့် ဘု​ရား​ဝတ်​၌​မွေ့​လျော်​စွာ​အ​သက်​ရှင်​ရန် အ​လို​ရှိ​သော​သူ​အား​လုံး​တို့​သည် ညှဉ်း​ဆဲ​ခြင်း​ကို​ခံ​ရ​လိမ့်​မည်။<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> ဆိုး​ညစ်​သော​သူ​များ​နှင့် လိမ်​လည်​လှည့်​ဖြား​သော​သူ​တို့​သည် သူ​တစ်​ပါး​ကို​လှည့်​ဖြား​လျက် လှည့်​ဖြား​ခြင်း​ကို​လည်း​ခံ​ရ​လျက် ပို​၍​ဆိုး​ရွား​သော​အ​ဖြစ်​သို့ ကျ​ဆင်း​သွား​ကြ​လိမ့်​မည်။</div>
<div class="v" id="v14"><span class="vn">14</span> သင်​မူ​ကား မိ​မိ​သင်​ယူ​၍ အ​ခိုင်​အ​မာ​ယုံ​ကြည်​သည့်​အ​ရာ​များ​၌ တည်​နေ​လော့။ အ​ဘယ်​ကြောင့်​ဆို​သော် သင်​သည် ထို​အ​ရာ​တို့​ကို မည်​သူ​တို့​ထံ​မှ သင်​ယူ​ခဲ့​သည်​ကို​လည်း​ကောင်း၊</div>
<div class="v" id="v15"><span class="vn">15</span> ခ​ရစ်​တော်​ယေ​ရှု​ကို​ယုံ​ကြည်​ခြင်း​အား​ဖြင့် ကယ်​တင်​ခြင်း​သို့​ရောက်​စေ​သည့်​ဉာဏ်​ပ​ညာ​ကို သင့်​အား​ပေး​နိုင်​သော​သမ္မာ​ကျမ်း​စာ​နှင့် သင်​သည်​ငယ်​ရွယ်​စဉ်​က​ပင် ရင်း​နှီး​ကျွမ်း​ဝင်​ခဲ့​သည်​ကို​လည်း​ကောင်း သင်​သိ​၏။</div>
<div class="v" id="v16"><span class="vn">16</span> ကျမ်း​စာ​ထဲ​၌​ရေး​ထား​သ​မျှ​တို့​သည် ဘု​ရား​သ​ခင်​မှုတ်​သွင်း​တော်​မူ​သော​အား​ဖြင့်​ဖြစ်​၍ ဩ​ဝါ​ဒ​ပေး​ခြင်း​အ​တွက်​လည်း​ကောင်း၊ အ​ပြစ်​ကို​ဖော်​ပြ​ခြင်း​အ​တွက်​လည်း​ကောင်း၊ အ​မှား​ကို​ပြု​ပြင်​ခြင်း​အ​တွက်​လည်း​ကောင်း၊ ဖြောင့်​မတ်​ခြင်း​၌ ဆုံး​မ​ပဲ့​ပြင်​ခြင်း​အ​တွက်​လည်း​ကောင်း အ​ကျိုး​ကျေး​ဇူး​ရှိ​၏။<sup class="fnm"><a name="fnm4" href="#fn4">4</a></sup></div>
<div class="v" id="v17"><span class="vn">17</span> ဤ​သည်​ကား ဘု​ရား​သ​ခင်​၏​လူ​သည် ကောင်း​သော​အ​မှု​အ​မျိုး​မျိုး​အ​တွက် အ​သင့်​ပြင်​ဆင်​ခြင်း​ခံ​ရ​လျက် ပြည့်​ဝ​စုံ​လင်​သော​သူ​ဖြစ်​မည့်​အ​ကြောင်း​တည်း။<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိ ၁:၁၆။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “ဖမ်း​ဆီး​ချုပ်​နှောင်”</div>
<div class="fn"><sup class="fnt"><a name="fn3" href="#fnm3">3</a></sup> ယော ၁၆:၃၃၊ တ ၉:၁၆၊ ၁၄:၂၂၊ ဖိ ၁:၂၉၊ ၁သက် ၃:၃။</div>
<div class="fn"><sup class="fnt"><a name="fn4" href="#fnm4">4</a></sup> ၂ပေ ၁:၂၀-၂၁။</div>
<div class="fn"><sup class="fnt"><a name="fn5" href="#fnm5">5</a></sup> ရော ၁၅:၄၊ ၁ကော ၁၀:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>