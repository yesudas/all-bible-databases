<html><head>
<meta http-equiv="Content-Type" content="text/html;charset=utf-8" />
<title>2Tim 4 &ndash; တိ​မော​သေ​ဩ​ဝါ​ဒ​စာ​ဒု​တိ​ယ​စောင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('2Tim', 4);">
<div id="navbar"><a href="../index.html">Myanmar Standard Bible</a> &ndash; <b>တိ​မော​သေ​ဩ​ဝါ​ဒ​စာ​ဒု​တိ​ယ​စောင်</b> &ndash; <a href="2Tim_1.html">1</a> <a href="2Tim_2.html">2</a> <a href="2Tim_3.html">3</a> <b>4</b> </div><hr>
<h1>2Tim 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​က​ပတ်​တော်​ကို​ဟော​ပြော​ရန် တိုက်​တွန်း​ခြင်း</h2><span class="vn">1</span> <span class="br-p"><br><br></span>ငါ​သည် ဘု​ရား​သ​ခင်​၏​ရှေ့​တော်​၌​လည်း​ကောင်း၊ အ​သက်​ရှင်​သော​သူ​တို့​နှင့်​သေ​သော​သူ​တို့​ကို​စီ​ရင်​တော်​မူ​မည့် ခ​ရစ်​တော်​ယေ​ရှု​<sup class="fnm"><a name="fnm1" href="#fn1">1</a></sup><sup class="fnm"><a name="fnm2" href="#fn2">2</a></sup>၏​ရှေ့​တော်​၌​လည်း​ကောင်း ကိုယ်​တော်​၏​ပေါ်​ထွန်း​တော်​မူ​ခြင်း​နှင့် ကိုယ်​တော်​၏​နိုင်​ငံ​တော်​ကို​အ​ကြောင်း​ပြု​၍ သင့်​အား အ​လေး​အ​နက်​တိုက်​တွန်း​သည်​ကား</div>
<div class="v" id="v2"><span class="vn">2</span> နှုတ်​က​ပတ်​တော်​ကို​ဟော​ပြော​လော့။ အ​ခွင့်​အ​ခါ​ကောင်း​သည်​ဖြစ်​စေ၊ မ​ကောင်း​သည်​ဖြစ်​စေ မ​ဆုတ်​မ​နစ်​ကြိုး​စား​လော့။ စိတ်​ရှည်​ခြင်း​အ​ပြည့်​အ​ဝ​ဖြင့်​သွန်​သင်​လျက် အ​ပြစ်​ဖော်​ပြ​ခြင်း၊ သ​တိ​ပေး​ခြင်း၊ တိုက်​တွန်း​နှိုး​ဆော်​ခြင်း​တို့​ကို​ပြု​လော့။</div>
<div class="v" id="v3"><span class="vn">3</span> အ​ကြောင်း​မူ​ကား လူ​တို့​သည် မှန်​ကန်​ပြည့်​စုံ​သော​ဩ​ဝါ​ဒ​ကို သည်း​ခံ​နာ​ယူ​နိုင်​ခြင်း​မ​ရှိ​သ​ဖြင့် မိ​မိ​တို့​တပ်​မက်​ခြင်း​အ​တိုင်း နား​ခံ​သာ​သော​အ​ရာ​ကို​ဟော​ပြော​သည့်​ဆ​ရာ​များ​ကို​စု​ရုံး​စေ​ကာ</div>
<div class="v" id="v4"><span class="vn">4</span> သမ္မာ​တ​ရား​ကို​နား​မ​ထောင်​ဘဲ ဒဏ္ဍာ​ရီ​များ​ဘက်​သို့​လှည့်​သွား​ကြ​မည့်​အ​ချိန်​အ​ခါ​ရောက်​လာ​လိမ့်​မည်။</div>
<div class="v" id="v5"><span class="vn">5</span> သင်​မူ​ကား အ​ရာ​ရာ​၌ သမ္မာ​သ​တိ​ရှိ​လော့။ ဆင်း​ရဲ​ဒုက္ခ​ကို​ခံ​၍ ကောင်း​မြတ်​သော​သ​တင်း​ဟော​ပြော​သူ​ပြု​ရ​မည့်​အ​မှု​ကို ပြု​လော့။ သင်​၏​အ​မှု​တော်​လုပ်​ငန်း​ကို အ​ပြည့်​အ​ဝ​ဆောင်​ရွက်​လော့။</div>
<div class="v" id="v6"><span class="vn">6</span> <span class="br-p"><br><br></span>အ​ကြောင်း​မူ​ကား ငါ​သည် သွန်း​လောင်း​ပူ​ဇော်​ခြင်း​ကို​ခံ​နေ​ရ​ပြီ။ ဤ​ဘ​ဝ​ကို ငါ​စွန့်​ခွာ​ရ​မည့်​အ​ချိန်​ရောက်​လေ​ပြီ။</div>
<div class="v" id="v7"><span class="vn">7</span> ငါ​သည် ကောင်း​သော​တိုက်​ပွဲ​ကို တိုက်​ခဲ့​ပြီ။ ပြေး​ရ​မည့်​တာ​ကို အ​ဆုံး​တိုင်​အောင်​ပြေး​ခဲ့​ပြီ။ ယုံ​ကြည်​ခြင်း​ကို စောင့်​ထိန်း​ခဲ့​ပြီ။<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> ယ​ခု​အ​ခါ​တွင် ဖြောင့်​မတ်​ခြင်း​သ​ရ​ဖူ​သည် ငါ့​အ​တွက် အ​သင့်​ရှိ​နေ​၏။ ထို​နေ့​၌ ဖြောင့်​မတ်​သည့်​တ​ရား​စီ​ရင်​သူ​ဖြစ်​တော်​မူ​သော သ​ခင်​ဘု​ရား​သည် ထို​သ​ရ​ဖူ​ကို ငါ့​အား​ပေး​တော်​မူ​လိမ့်​မည်။ ငါ့​ကို​သာ​မ​ဟုတ်​ဘဲ ကိုယ်​တော်​၏​ပေါ်​ထွန်း​တော်​မူ​ခြင်း​ကို လို​လား​တောင့်​တ​သူ​အား​လုံး​တို့​ကို​လည်း ပေး​တော်​မူ​လိမ့်​မည်။</div>
<div class="v" id="v9"><h2>နောက်​ဆုံး​ညွှန်​ကြား​ချက်​များ</h2><span class="vn">9</span> <span class="br-p"><br><br></span>ငါ့​ထံ​သို့​အ​လျင်​အ​မြန်​လာ​ရန် ကြိုး​စား​လော့။</div>
<div class="v" id="v10"><span class="vn">10</span> အ​ကြောင်း​မူ​ကား ဒေ​မ​သည် ယ​ခု​ဘ​ဝ​ကို​ချစ်​၍ ငါ့​ကို​စွန့်​ပစ်​ကာ သက်​သာ​လော​နိတ်​မြို့​သို့ သွား​လေ​ပြီ။ က​ရက္ကေ​သည် ဂ​လာ​တိ​ပြည်​သို့​လည်း​ကောင်း၊ တိ​တု​သည် ဒါ​လ​မာ​တိ​ပြည်​သို့​လည်း​ကောင်း သွား​ကြ​ပြီ။</div>
<div class="v" id="v11"><span class="vn">11</span> လု​ကာ​တစ်​ဦး​တည်း​သာ ငါ​နှင့်​အ​တူ​ရှိ​၏။ မာ​ကု​ကို သင်​နှင့်​အ​တူ​ခေါ်​ဆောင်​လာ​ခဲ့​လော့။ အ​ကြောင်း​မူ​ကား သူ​သည် ငါ့​အ​တွက် အ​မှု​တော်​လုပ်​ငန်း​၌ အ​သုံး​ဝင်​သူ​ဖြစ်​၏။</div>
<div class="v" id="v12"><span class="vn">12</span> တု​ခိတ်​ကို​မူ​ကား ဧ​ဖက်​မြို့​သို့ ငါ​စေ​လွှတ်​လိုက်​၏။</div>
<div class="v" id="v13"><span class="vn">13</span> သင်​လာ​သော​အ​ခါ တ​ရော​မြို့​တွင် ကာ​ပု​ထံ​၌ ငါ​ထား​ခဲ့​သည့် ဝတ်​လုံ​နှင့်​တ​ကွ စာ​လိပ်​များ အ​ထူး​သ​ဖြင့် သား​ရေ​ပု​ရ​ပိုက်​များ​ကို ယူ​ခဲ့​လော့။</div>
<div class="v" id="v14"><span class="vn">14</span> <span class="br-p"><br><br></span>ကြေး​ပန်း​တိမ်​ဆ​ရာ အ​လက်​ဇန္ဒြား​သည် ငါ့​ကို​အ​လွန်​ဒုက္ခ​ပေး​ခဲ့​၏။ သ​ခင်​ဘု​ရား​သည် သူ​ပြု​သော​အ​မှု​အ​တိုင်း သူ့​အား​ပေး​ဆပ်​တော်​မူ​လိမ့်​မည်။</div>
<div class="v" id="v15"><span class="vn">15</span> သင်​သည်​လည်း သူ့​ကို​သ​တိ​ပြု​လော့။ အ​ကြောင်း​မူ​ကား သူ​သည် ငါ​တို့​၏​စ​ကား​ကို ပြင်း​ထန်​စွာ​ဆန့်​ကျင်​၏။</div>
<div class="v" id="v16"><span class="vn">16</span> <span class="br-p"><br><br></span>ငါ​၏​အ​မှု​အ​တွက် ပ​ထ​မ​အ​ကြိမ်​ချေ​ပ​ပြော​ဆို​ရာ​တွင် မည်​သူ​မျှ ငါ့​ဘက်​၌​မ​နေ​ဘဲ အား​လုံး​သည် ငါ့​ကို​စွန့်​ပစ်​ကြ​၏။ ဤ​အ​မှု​အ​ရာ​ကြောင့် သူ​တို့​၏​အ​ပြစ်​ကို မှတ်​တော်​မ​မူ​ပါ​စေ​နှင့်။</div>
<div class="v" id="v17"><span class="vn">17</span> သို့​သော် နှုတ်​က​ပတ်​တော်​ဟော​ပြော​ခြင်း​အ​မှု​ကို ငါ့​အား​အ​ပြည့်​အ​ဝ​ဆောင်​ရွက်​စေ​၍ လူ​မျိုး​ခြား​အ​ပေါင်း​တို့​သည် ထို​နှုတ်​က​ပတ်​တော်​ကို​ကြား​သိ​မည့်​အ​ကြောင်း သ​ခင်​ဘု​ရား​သည် ငါ့​ဘက်​၌​ရပ်​တည်​လျက် ငါ့​ကို ခွန်​အား​နှင့်​ပြည့်​စုံ​စေ​တော်​မူ​၏။ ဤ​သို့​ဖြင့် ငါ​သည် ခြင်္သေ့​၏​ခံ​တွင်း​မှ ကယ်​နုတ်​ခြင်း​ခံ​ရ​၏။</div>
<div class="v" id="v18"><span class="vn">18</span> သ​ခင်​ဘု​ရား​သည် မ​ကောင်း​သော​အ​မှု​အ​လုံး​စုံ​တို့​မှ ငါ့​ကို​ကယ်​နုတ်​တော်​မူ​၍ အ​ထက်​ကောင်း​ကင်​အ​ရပ်​၌​ရှိ​သော မိ​မိ​၏​နိုင်​ငံ​တော်​ထဲ​သို့ လုံ​ခြုံ​စွာ​ပို့​ဆောင်​တော်​မူ​လိမ့်​မည်။ ထို​သ​ခင်​၌ ကမ္ဘာ​အ​ဆက်​ဆက်​ဘုန်း​အ​သ​ရေ​တော်​ရှိ​ပါ​စေ​သော။ အာ​မင်။</div>
<div class="v" id="v19"><h2>ကောင်း​ချီး​ပေး​ခြင်း</h2><span class="vn">19</span> <span class="br-p"><br><br></span>ပြစ်​ကိ​လ​နှင့်​အာ​ကု​လ​မှ​စ​၍ ဩ​နေ​သိ​ဖော်​၏​အိမ်​သူ​အိမ်​သား​ကို နှုတ်​ဆက်​ပေး​လော့။</div>
<div class="v" id="v20"><span class="vn">20</span> ဧ​ရတ္တု​သည် ကော​ရိန္သု​မြို့​၌ နေ​ရစ်​ခဲ့​၏။ တ​ရော​ဖိမ်​ကို​မူ​ကား နာ​မ​ကျန်း​ဖြစ်​နေ​သ​ဖြင့် မိ​လက်​မြို့​တွင် ငါ​ထား​ခဲ့​၏။</div>
<div class="v" id="v21"><span class="vn">21</span> ဆောင်း​ကာ​လ​မ​တိုင်​မီ​လာ​နိုင်​ရန် ကြိုး​စား​လော့။ ဥ​ဗု​လု၊ ပု​ဒေ၊ လိ​နု​နှင့် က​လော​ဒိ​တို့​မှ​စ​၍ ညီ​အစ်​ကို​အ​ပေါင်း​တို့​သည် သင့်​ကို​နှုတ်​ဆက်​ကြ​၏။</div>
<div class="v" id="v22"><span class="vn">22</span> သ​ခင်​ဘု​ရား​<sup class="fnm"><a name="fnm4" href="#fn4">4</a></sup>သည် သင်​၏​စိတ်​ဝိ​ညာဉ်​နှင့်​အ​တူ​ရှိ​ပါ​စေ​သော။ ကျေး​ဇူး​တော်​သည် သင်​တို့​နှင့်​အ​တူ​ရှိ​ပါ​စေ​သော။<sup class="fnm"><a name="fnm5" href="#fn5">5</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn2" href="#fnm2">2</a></sup> တ ၁၀:၄၂၊ ရော ၁၄:၉၊ ၁ပေ ၄:၅။</div>
<div class="fn"><sup class="fnt"><a name="fn3" href="#fnm3">3</a></sup> တ ၂၀:၂၄။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “အာ​မင်”ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>