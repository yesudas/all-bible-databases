<html><head>
<meta http-equiv="Content-Type" content="text/html;charset=utf-8" />
<title>Acts 13 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 13);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_11.html">11</a> <a href="Acts_12.html">12</a> <b>13</b> <a href="Acts_14.html">14</a> <a href="Acts_15.html">15</a> ... <a href="Acts_28.html">28</a> </div><hr>
<h1>Acts 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သာ​သ​နာ​ပြု​ကွင်း​အ​တွက် ပြင်​ဆင်​ခြင်း</h2><span class="vn">1</span> <span class="br-p"><br><br></span>အန္တိ​အုတ်​မြို့​၌​ရှိ​သော​အ​သင်း​တော်​တွင် ဗာ​န​ဗ၊ နိ​ဂါ​ဟု​ခေါ်​သော​ရှိ​မောင်၊ ကု​ရေ​နေ​မြို့​သား​လု​ကိ၊ နယ်​စား​ဟေ​ရုဒ်​နှင့်​နို့​စို့​ဖက်​ဖြစ်​သူ​မာ​နင်​နှင့် ရှော​လု စ​သည့်​ပ​ရော​ဖက်​များ​နှင့်​ဆ​ရာ​များ​ရှိ​ကြ​၏။</div>
<div class="v" id="v2"><span class="vn">2</span> သူ​တို့​သည် သ​ခင်​ဘု​ရား​ကို​ဝတ်​ပြု​လျက် အ​စာ​ရှောင်​နေ​ကြ​စဉ် သန့်​ရှင်း​သော​ဝိ​ညာဉ်​တော်​က “ဗာ​န​ဗ​နှင့်​ရှော​လု​တို့​ကို သူ​တို့​အ​တွက်​ငါ​သတ်​မှတ်​ထား​သော​အ​မှု​ကို​ဆောင်​ရွက်​စေ​ရန် ငါ့​အ​တွက် သီး​သန့်​ရွေး​ချယ်​ထား​ကြ​လော့”​ဟု မိန့်​တော်​မူ​၏။</div>
<div class="v" id="v3"><span class="vn">3</span> ထို​အ​ခါ သူ​တို့​သည် အ​စာ​ရှောင်​၍ ဆု​တောင်း​ကြ​ကာ ထို​သူ​နှစ်​ဦး​တို့​အ​ပေါ် လက်​တင်​ပြီး​နောက် သူ​တို့​ကို​စေ​လွှတ်​လိုက်​ကြ​၏။</div>
<div class="v" id="v4"><h2>ဆိုက်​ပ​ရပ်​ကျွန်း​တွင် သာ​သ​နာ​ပြု​ခြင်း</h2><span class="vn">4</span> <span class="br-p"><br><br></span>ဤ​သို့​ဖြင့် သူ​တို့​သည် သန့်​ရှင်း​သော​ဝိ​ညာဉ်​တော်​၏​စေ​လွှတ်​တော်​မူ​ခြင်း​ကို​ခံ​ရ​၍ သေ​လု​ကိ​မြို့​သို့ ဆင်း​သွား​ပြီး​လျှင် ထို​မြို့​မှ ဆိုက်​ပ​ရပ်​ကျွန်း​သို့ ရွက်​လွှင့်​ကြ​၏။</div>
<div class="v" id="v5"><span class="vn">5</span> ရှာ​လ​မိ​မြို့​သို့​ရောက်​ကြ​သော​အ​ခါ ဂျူး​လူ​မျိုး​တို့​၏​ဝတ်​ပြု​စည်း​ဝေး​ကျောင်း​များ​တွင် ဘု​ရား​သ​ခင်​၏​နှုတ်​က​ပတ်​တော်​ကို ဟော​ပြော​ကြ​၏။ သူ​တို့​သည်​ယော​ဟန်​ကို​လည်း အ​ကူ​အ​ညီ​ပေး​သူ​အ​ဖြစ် ခေါ်​သွား​ကြ​၏။</div>
<div class="v" id="v6"><span class="vn">6</span> <span class="br-p"><br><br></span>တစ်​ကျွန်း​လုံး​ကို​လှည့်​လည်​၍ ပါ​ဖု​မြို့​အ​ထိ​ရောက်​လျှင် ပ​ရော​ဖက်​အ​တု​အ​ယောင်​ဖြစ်​သည့် ဗာ​ယေ​ရှု​အ​မည်​ရှိ​သော ဂျူး​လူ​မျိုး​မှော်​ဆ​ရာ​တစ်​ဦး​ကို တွေ့​ကြ​၏။</div>
<div class="v" id="v7"><span class="vn">7</span> ထို​သူ​သည် ဉာဏ်​ထက်​မြက်​သူ​တစ်​ဦး​ဖြစ်​သည့် အုပ်​ချုပ်​ရေး​မှူး​သေ​ရ​ဂိ​ပေါ​လု​နှင့်​အ​တူ​ရှိ​နေ​၏။ ထို​အုပ်​ချုပ်​ရေး​မှူး​သည် ဘု​ရား​သ​ခင်​၏​နှုတ်​က​ပတ်​တ​ရား​ကို ကြား​နာ​လို​၍ ဗာ​န​ဗ​နှင့်​ရှော​လု​တို့​ကို ဖိတ်​ခေါ်​လေ​၏။</div>
<div class="v" id="v8"><span class="vn">8</span> သို့​သော် မှော်​ဆ​ရာ​ဟု​အ​ဓိပ္ပာယ်​ရ​သည့် ဧ​လု​မ​အ​မည်​ရှိ​သော ထို​သူ​သည် အုပ်​ချုပ်​ရေး​မှူး​အား ယုံ​ကြည်​ခြင်း​မှ​လွှဲ​ဖယ်​စေ​ရန် ကြိုး​စား​ရှာ​ကြံ​လျက် ဗာ​န​ဗ​နှင့်​ရှော​လု​တို့​ကို ဟန့်​တား​လေ​၏။</div>
<div class="v" id="v9"><span class="vn">9</span> ထို​အ​ခါ ပေါ​လု​ဟု​လည်း​ခေါ်​သော​ရှော​လု​သည် သန့်​ရှင်း​သော​ဝိ​ညာဉ်​တော်​နှင့်​ပြည့်​ဝ​လျက် သူ့​ကို စေ့​စေ့​ကြည့်​ကာ</div>
<div class="v" id="v10"><span class="vn">10</span> “အို စဉ်း​လဲ​ခြင်း​အ​ပေါင်း​နှင့်​လှည့်​စား​မှု​ရှိ​သ​မျှ​တို့​ဖြင့်​ပြည့်​ဝ​သူ၊ မာရ်​နတ်​၏​သား၊ ဖြောင့်​မတ်​ခြင်း​အ​ပေါင်း​တို့​၏​ရန်​သူ၊ သင်​သည် ထာ​ဝ​ရ​ဘု​ရား​၏​ဖြောင့်​မတ်​သော​လမ်း​တို့​ကို ကွေ့​ကောက်​အောင်​လုပ်​ခြင်း​မှ မ​ရပ်​တန့်​ဘဲ​နေ​မည်​လော။</div>
<div class="v" id="v11"><span class="vn">11</span> ကြည့်​လော့။ ထာ​ဝ​ရ​ဘု​ရား​၏​လက်​တော်​သည် ယ​ခု​ပင် သင့်​အ​ပေါ်​သို့​ကျ​ရောက်​သ​ဖြင့် သင်​သည် မျက်​စိ​ကွယ်​လျက် ကာ​လ​အ​တန်​ကြာ နေ​ကို​မ​မြင်​ဘဲ​နေ​လိမ့်​မည်”​ဟု ဆို​၏။ ထို​ခ​ဏ​ချင်း​တွင် မှုန်​ဝါး​ခြင်း​နှင့်​မှောင်​မိုက်​ခြင်း​တို့​သည် သူ့​အ​ပေါ်​ကျ​ရောက်​သ​ဖြင့် သူ​သည် လက်​ဆွဲ​၍​လမ်း​ပြ​မည့်​သူ​ကို စမ်း​တ​ဝါး​ဝါး​လိုက်​ရှာ​လေ​၏။</div>
<div class="v" id="v12"><span class="vn">12</span> အုပ်​ချုပ်​ရေး​မှူး​သည် ဖြစ်​ပျက်​သော​အ​မှု​အ​ရာ​ကို​မြင်​လျှင် သ​ခင်​ဘု​ရား​နှင့်​ပတ်​သက်​သော​သွန်​သင်​ချက်​ကို အံ့​ဩ​ချီး​မွမ်း​လျက် ယုံ​ကြည်​လေ​၏။</div>
<div class="v" id="v13"><h2>အန္တိ​အုတ်​မြို့​၌ ပေါ​လု​ဟော​ပြော​ခြင်း</h2><span class="vn">13</span> <span class="br-p"><br><br></span>ပေါ​လု​နှင့်​သူ​၏​အ​ပေါင်း​အ​ပါ​တို့​သည် ပါ​ဖု​မြို့​မှ​ရွက်​လွှင့်​၍ ပံ​ဖု​လိ​ပြည်၊ ပေ​ရ​ဂေ​မြို့​သို့​ရောက်​ကြ​၏။ ထို​အ​ခါ ယော​ဟန်​သည် သူ​တို့​ထံ​မှ ခွဲ​ခွာ​၍ ဂျေ​ရု​ဆ​လင်​မြို့​သို့ ပြန်​သွား​လေ​၏။</div>
<div class="v" id="v14"><span class="vn">14</span> သူ​တို့​မူ​ကား ပေ​ရ​ဂေ​မြို့​ကို​ဖြတ်​သွား​၍ ပိ​သိ​ဒိ​ပြည်၊ အန္တိ​အုတ်​မြို့​သို့​ရောက်​ကြ​ပြီး​လျှင် ဥ​ပုသ်​နေ့​၌ ဝတ်​ပြု​စည်း​ဝေး​ကျောင်း​ထဲ​သို့​ဝင်​၍ ထိုင်​ကြ​၏။</div>
<div class="v" id="v15"><span class="vn">15</span> ပ​ညတ်​တ​ရား​ကျမ်း​နှင့် ပ​ရော​ဖက်​ကျမ်း​များ​ကို ဖတ်​ကြား​ပြီး​သော​အ​ခါ ဝတ်​ပြု​စည်း​ဝေး​ကျောင်း​တာ​ဝန်​ခံ​များ​သည် သူ​တို့​ထံ လူ​လွှတ်​၍ “ညီ​အစ်​ကို​တို့၊ သင်​တို့​တွင် လူ​တို့​အား တိုက်​တွန်း​အား​ပေး​စ​ကား​တစ်​စုံ​တစ်​ခု​ရှိ​လျှင် ပြော​ကြ​ပါ”​ဟု ဆို​ကြ​၏။</div>
<div class="v" id="v16"><span class="vn">16</span> <span class="br-p"><br><br></span>ထို​အ​ခါ ပေါ​လု​သည်​ထ​၍ လက်​ရိပ်​ပြ​လျက် “အစ္စ​ရေး​အ​မျိုး​သား​တို့​နှင့် ဘု​ရား​သ​ခင်​ကို​ကြောက်​ရွံ့​ရို​သေ​သော​သူ​တို့၊ နား​ထောင်​ကြ​ပါ။</div>
<div class="v" id="v17"><span class="vn">17</span> အစ္စ​ရေး​လူ​မျိုး​၏​ဘု​ရား​သ​ခင်​သည် ငါ​တို့​ဘိုး​ဘေး​များ​ကို ရွေး​ကောက်​တော်​မူ​၍ အီ​ဂျစ်​ပြည်​၌ ဧည့်​သည်​အ​ဖြစ်​နေ​ထိုင်​စဉ် ဤ​လူ​မျိုး​တော်​ကို ချီး​မြှောက်​တော်​မူ​၏။ ထို့​နောက် အား​ကြီး​သော​လက်​ရုံး​တော်​အား​ဖြင့် သူ​တို့​ကို ထို​တိုင်း​ပြည်​မှ ထုတ်​ဆောင်​တော်​မူ​ပြီး<sup class="fnm"><a name="fnm1" href="#fn1">1</a></sup></div>
<div class="v" id="v18"><span class="vn">18</span> အ​နှစ်​လေး​ဆယ်​ခန့်​မျှ​သော​ကာ​လ​ပတ်​လုံး တော​ကန္တာ​ရ​တွင် သူ​တို့​ကို သည်း​ခံ​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v19"><span class="vn">19</span> ထို့​နောက် ခါ​နာန်​ပြည်​ရှိ​လူ​မျိုး​ခု​နစ်​မျိုး​တို့​ကို ဖျက်​ဆီး​၍<sup class="fnm"><a name="fnm3" href="#fn3">3</a></sup> သူ​တို့​၏​တိုင်း​ပြည်​ကို လူ​မျိုး​တော်​အား အ​မွေ​အ​ဖြစ်​ခွဲ​ဝေ​ပေး​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v20"><span class="vn">20</span> ဤ​အ​ရာ​တို့​သည် နှစ်​ပေါင်း​လေး​ရာ​ငါး​ဆယ်​ခန့်​ကြာ​၏။ ထို့​နောက် ပ​ရော​ဖက်​ရှ​မွေ​လ​ခေတ်​တိုင်​အောင် သူ​တို့​အား တ​ရား​သူ​ကြီး​များ​ကို ပေး​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v21"><span class="vn">21</span> ထို​မှ​တစ်​ဖန် သူ​တို့​သည် ဘု​ရင်​ကို​တောင်း​ကြ​သ​ဖြင့်<sup class="fnm"><a name="fnm6" href="#fn6">6</a></sup> ဘု​ရား​သ​ခင်​သည် ဗင်္ယာ​မိန်​အ​နွယ်​မှ ကိ​ရှ​၏​သား​ရှော​လု​ကို အ​နှစ်​လေး​ဆယ်​တိုင်​တိုင် သူ​တို့​အား ပေး​တော်​မူ​၏။<sup class="fnm"><a name="fnm7" href="#fn7">7</a></sup></div>
<div class="v" id="v22"><span class="vn">22</span> ရှော​လု​ကို​ဖယ်​ရှား​ပြီး​နောက်<sup class="fnm"><a name="fnm8" href="#fn8">8</a></sup> ဒါ​ဝိဒ်​အား သူ​တို့​၏​ဘု​ရင်​အ​ဖြစ် ချီး​မြှောက်​တော်​မူ​လျက်<sup class="fnm"><a name="fnm9" href="#fn9">9</a></sup> သူ​နှင့်​ပတ်​သက်​၍ သက်​သေ​ခံ​သည်​ကား ‘ငါ​၏​စိတ်​နှင့်​တွေ့​သူ၊ ယေ​ရှဲ​၏​သား​ဒါ​ဝိဒ်​ကို ငါ​တွေ့​ပြီ။ သူ​သည် ငါ​၏​အ​လို​ရှိ​သ​မျှ​ကို ဆောင်​ရွက်​လိမ့်​မည်’​<sup class="fnm"><a name="fnm10" href="#fn10">10</a></sup>ဟု မိန့်​တော်​မူ​၏။</div>
<div class="v" id="v23"><span class="vn">23</span> <span class="br-p"><br><br></span>ဘု​ရား​သ​ခင်​သည် က​တိ​တော်​အ​တိုင်း အစ္စ​ရေး​လူ​မျိုး​အ​တွက် ကယ်​တင်​ရှင်​ယေ​ရှု​ကို ဤ​ဒါ​ဝိဒ်​၏​အ​မျိုး​အ​နွယ်​မှ ပေါ်​ထွန်း​စေ​တော်​မူ​၏။</div>
<div class="v" id="v24"><span class="vn">24</span> ထို​အ​ရှင်​ကြွ​လာ​တော်​မ​မူ​မီ ယော​ဟန်​သည် အစ္စ​ရေး​လူ​မျိုး​အ​ပေါင်း​တို့​အား နောင်​တ​နှင့်​ဆိုင်​သော​ဗတ္တိ​ဇံ​တ​ရား​ကို ကြို​တင်​ဟော​ပြော​လေ​၏။<sup class="fnm"><a name="fnm11" href="#fn11">11</a></sup></div>
<div class="v" id="v25"><span class="vn">25</span> ယော​ဟန်​သည် တစ်​ဘ​ဝ​တာ တာ​ဝန်​ပြီး​စီး​တော့​မည့်​အ​ချိန်​၌ ‘သင်​တို့​သည် ငါ့​ကို မည်​သူ​ဖြစ်​သည်​ဟု ထင်​မှတ်​ကြ​သ​နည်း။ ငါ​သည် ထို​အ​ရှင်​မ​ဟုတ်။ ထို​အ​ရှင်​သည် ငါ့​နောက်​တွင်​ကြွ​လာ​တော်​မူ​၏။ ထို​အ​ရှင်​၏​ခြေ​မှ ခြေ​နင်း​တော်​ကြိုး​ကို​ဖြေ​ပေး​ရန်​ပင် ငါ​သည် မ​ထိုက်​တန်’​<sup class="fnm"><a name="fnm12" href="#fn12">12</a></sup>ဟု ဆို​၏။</div>
<div class="v" id="v26"><span class="vn">26</span> <span class="br-p"><br><br></span>အာ​ဗြ​ဟံ​၏​အ​မျိုး​အ​နွယ်​ဝင်​ဖြစ်​သူ​များ​နှင့် သင်​တို့​ထဲ​မှ ဘု​ရား​သ​ခင်​ကို​ကြောက်​ရွံ့​သော​ညီ​အစ်​ကို​တို့၊ ဤ​ကယ်​တင်​ခြင်း​သ​တင်း​စ​ကား​သည် ငါ​တို့​<sup class="fnm"><a name="fnm13" href="#fn13">13</a></sup>ထံ​သို့ ပေး​ပို့​ခြင်း​ခံ​ရ​၏။</div>
<div class="v" id="v27"><span class="vn">27</span> ဂျေ​ရု​ဆ​လင်​မြို့​တွင်​နေ​ထိုင်​သော​သူ​များ​နှင့် သူ​တို့​၏​အ​ကြီး​အ​ကဲ​များ​သည် ထို​အ​ရှင်​ကို​လည်း​ကောင်း၊ ဥ​ပုသ်​နေ့​တိုင်း​ဖတ်​ကြား​သည့် ပ​ရော​ဖက်​တို့​၏​စ​ကား​ကို​လည်း​ကောင်း မ​သိ​နား​မ​လည်​ကြ​၍ ထို​အ​ရှင်​ကို ပြစ်​ဒဏ်​စီ​ရင်​ခြင်း​အား​ဖြင့် ထို​စ​ကား​တို့​ကို ပြည့်​စုံ​စေ​ကြ​၏။</div>
<div class="v" id="v28"><span class="vn">28</span> သူ​တို့​သည် ကိုယ်​တော်​၌ သေ​ဒဏ်​ချ​မှတ်​နိုင်​သည့်​ပြစ်​မှု​တစ်​စုံ​တစ်​ခု​ကို​မျှ မ​တွေ့​သော်​လည်း ကိုယ်​တော်​ကို​ကွပ်​မျက်​ရန် ပိ​လတ်​မင်း​အား တောင်း​ဆို​ကြ​၏။<sup class="fnm"><a name="fnm14" href="#fn14">14</a></sup></div>
<div class="v" id="v29"><span class="vn">29</span> ဤ​သို့​ဖြင့် ကိုယ်​တော်​ကို​ရည်​ညွှန်း​၍ ရေး​ထား​သော​အ​ရာ​အား​လုံး​တို့​ကို ပြု​ကြ​ပြီး​သော​အ​ခါ အ​လောင်း​တော်​ကို သစ်​တိုင်​မှ​ချ​၍ သင်္ချိုင်း​ဂူ​ထဲ​တွင် သွင်း​ထား​ကြ​၏။<sup class="fnm"><a name="fnm15" href="#fn15">15</a></sup></div>
<div class="v" id="v30"><span class="vn">30</span> သို့​သော် ဘု​ရား​သ​ခင်​သည် ကိုယ်​တော်​ကို သေ​သော​သူ​တို့​ထဲ​မှ ထ​မြောက်​စေ​တော်​မူ​၏။<sup class="fnm"><a name="fnm16" href="#fn16">16</a></sup></div>
<div class="v" id="v31"><span class="vn">31</span> ကိုယ်​တော်​သည် ဂါ​လိ​လဲ​နယ်​မှ ဂျေ​ရု​ဆ​လင်​မြို့​သို့ မိ​မိ​နှင့်​အ​တူ​လိုက်​ပါ​ခဲ့​ကြ​သော​သူ​တို့​အား ရက်​ပေါင်း​များ​စွာ​အ​တွင်း ကိုယ်​ထင်​ရှား​ပြ​တော်​မူ​၏။<sup class="fnm"><a name="fnm17" href="#fn17">17</a></sup> ယ​ခု​အ​ခါ ထို​သူ​တို့​သည် လူ​တို့​ရှေ့​တွင် ကိုယ်​တော်​၏​သက်​သေ​များ​ဖြစ်​ကြ​၏။</div>
<div class="v" id="v32"><span class="vn">32</span> <span class="br-p"><br><br></span>ငါ​တို့​သည်​လည်း ဘိုး​ဘေး​များ​အား​ပေး​တော်​မူ​သော က​တိ​တော်​နှင့်​ဆိုင်​သည့်​ကောင်း​မြတ်​သော​သ​တင်း​ကို သင်​တို့​အား ဟော​ပြော​ကြ​၏။</div>
<div class="v" id="v33"><span class="vn">33</span> ဘု​ရား​သ​ခင်​သည် ယေ​ရှု​ကို​ထ​မြောက်​စေ​၍<sup class="fnm"><a name="fnm18" href="#fn18">18</a></sup> ဘိုး​ဘေး​တို့​၏​သား​သ​မီး​များ​ဖြစ်​ကြ​သော​ငါ​တို့​အ​တွက် ထို​က​တိ​တော်​တို့​ကို ပြည့်​စုံ​စေ​တော်​မူ​ပြီ။ ဤ​သည်​ကား ဒု​တိ​ယ​မြောက်​သော​ဆာ​လံ​ကျမ်း​၌ ‘သင်​သည် ငါ​၏​သား​ဖြစ်​၏။ ယ​နေ့​ပင် သင့်​ကို ငါ​ဖွား​မြင်​စေ​ပြီ’​<sup class="fnm"><a name="fnm19" href="#fn19">19</a></sup>ဟု ရေး​ထား​သည့်​အ​တိုင်း​ဖြစ်​၏။</div>
<div class="v" id="v34"><span class="vn">34</span> ကိုယ်​တော်​ကို သေ​သော​သူ​တို့​ထဲ​မှ ထ​မြောက်​စေ​ပြီး<sup class="fnm"><a name="fnm20" href="#fn20">20</a></sup> နောက်​တစ်​ဖန် ပုပ်​ပျက်​ခြင်း​သို့​မ​ရောက်​စေ​သည့်​အ​ကြောင်း​နှင့်​ပတ်​သက်​၍ ဘု​ရား​သ​ခင်​က ‘ငါ​သည် ဒါ​ဝိဒ်​အား​ပေး​ထား​သည့် သန့်​ရှင်း​၍​ယုံ​ကြည်​ထိုက်​သော​ကောင်း​ချီး​ကို သင်​တို့​အား​ပေး​မည်’​<sup class="fnm"><a name="fnm21" href="#fn21">21</a></sup>ဟု မိန့်​တော်​မူ​ခဲ့​၏။</div>
<div class="v" id="v35"><span class="vn">35</span> ထို့​ကြောင့် အ​ခြား​သော​ဆာ​လံ​ကျမ်း​တွင်​လည်း ‘ကိုယ်​တော်​၏​သန့်​ရှင်း​သော​သူ​အား ပုပ်​ပျက်​ခြင်း​နှင့် ကြုံ​တွေ့​ခွင့်​ပေး​တော်​မူ​မည်​မ​ဟုတ်’​<sup class="fnm"><a name="fnm22" href="#fn22">22</a></sup>ဟု မိန့်​ဆို​ထား​၏။</div>
<div class="v" id="v36"><span class="vn">36</span> <span class="br-p"><br><br></span>အ​ကြောင်း​မှာ ဒါ​ဝိဒ်​သည် မိ​မိ​လက်​ထက်​၌ ဘု​ရား​သ​ခင်​၏​အ​လို​တော်​ကို ဆောင်​ရွက်​ပြီး​လျှင် အိပ်​ပျော်​၍ မိ​မိ​ဘိုး​ဘေး​တို့​၏​သင်္ချိုင်း​တွင် သင်္ဂြိုဟ်​ခြင်း​ခံ​ရ​လျက် ပုပ်​ပျက်​ခြင်း​နှင့် ကြုံ​တွေ့​ရ​၏။<sup class="fnm"><a name="fnm23" href="#fn23">23</a></sup></div>
<div class="v" id="v37"><span class="vn">37</span> သို့​သော် ဘု​ရား​သ​ခင်​ထ​မြောက်​စေ​တော်​မူ​သော​အ​ရှင်​မူ​ကား ပုပ်​ပျက်​ခြင်း​နှင့် မ​ကြုံ​တွေ့​ခဲ့​ပေ။</div>
<div class="v" id="v38"><span class="vn">38</span> <span class="br-p"><br><br></span>ထို့​ကြောင့် ညီ​အစ်​ကို​တို့၊ ထို​အ​ရှင်​အား​ဖြင့် အ​ပြစ်​များ​ခွင့်​လွှတ်​ခြင်း​တ​ရား​ကို သင်​တို့​အား ဟော​ပြော​သည်​ကို​လည်း​ကောင်း၊ ယုံ​ကြည်​သူ​အ​ပေါင်း​တို့​သည် မော​ရှေ​၏​ပ​ညတ်​တ​ရား​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​မ​ခံ​ရ​နိုင်​သော​အ​ရာ​အား​လုံး​တို့​မှ​လွတ်​၍</div>
<div class="v" id="v39"><span class="vn">39</span> ထို​အ​ရှင်​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​သည်​ကို​လည်း​ကောင်း သင်​တို့​သိ​မှတ်​ကြ​လော့။</div>
<div class="v" id="v40"><span class="vn">40</span> သို့​ဖြစ်​၍ ‘မ​ထီ​မဲ့​မြင်​ပြု​တတ်​သော​သူ​တို့၊ ကြည့်​ရှု​လျက်​အံ့​ဩ​ကြ​ကာ ပျက်​စီး​ခြင်း​သို့​ရောက်​ကြ​လော့။ အ​ကြောင်း​မူ​ကား ငါ​သည် သင်​တို့​လက်​ထက်​၌ အ​မှု​တစ်​ခု​ကို ပြု​လုပ်​မည်။ တစ်​စုံ​တစ်​ယောက်​က ထို​အ​မှု​ကို သင်​တို့​အား အ​ကုန်​အ​စင်​ပြော​ပြ​သော်​လည်း သင်​တို့​သည် လုံး​ဝ​ယုံ​ကြည်​ကြ​မည်​မ​ဟုတ်’​<sup class="fnm"><a name="fnm24" href="#fn24">24</a></sup>ဟု ပ​ရော​ဖက်​များ​အား​ဖြင့် မိန့်​တော်​မူ​ထား​သော​အ​ရာ​သည် သင်​တို့​အ​ပေါ် မ​သက်​ရောက်​မည့်​အ​ကြောင်း သ​တိ​ပြု​ကြ​လော့”​ဟု ဆို​လေ​၏။</div>
<div class="v" id="v42"><h2>အန္တိ​အုတ်​မြို့​ရောက် ပေါ​လု​နှင့်​ဗာ​န​ဗ</h2><span class="vn">42</span> <span class="br-p"><br><br></span>ပေါ​လု​နှင့်​ဗာ​န​ဗ​တို့ ထွက်​ခွာ​လာ​<sup class="fnm"><a name="fnm25" href="#fn25">25</a></sup>ကြ​စဉ် လူ​တို့​က လာ​မည့်​ဥ​ပုသ်​နေ့​၌​လည်း ဤ​အ​ကြောင်း​အ​ရာ​များ​ကို မိ​မိ​တို့​အား ဟော​ပြော​ပါ​ရန်​တောင်း​ပန်​ကြ​၏။</div>
<div class="v" id="v43"><span class="vn">43</span> ဝတ်​ပြု​စည်း​ဝေး​ကျောင်း​ဆင်း​သော​အ​ခါ များ​စွာ​သော​ဂျူး​လူ​မျိုး​မှ​စ​၍ ဘု​ရား​သ​ခင်​ကို​ကိုး​ကွယ်​သည့် ဂျူး​ဘာ​သာ​ဝင်​ဖြစ်​လာ​သူ​တို့​သည် ပေါ​လု​နှင့်​ဗာ​န​ဗ​တို့​နောက်​သို့ လိုက်​ကြ​၏။ သူ​တို့​နှစ်​ဦး​သည်​လည်း ထို​သူ​တို့​အား ဘု​ရား​သ​ခင်​၏​ကျေး​ဇူး​တော်​၌ ဆက်​လက်​တည်​နေ​ကြ​ရန် အား​ပေး​တိုက်​တွန်း​ကြ​၏။</div>
<div class="v" id="v44"><span class="vn">44</span> <span class="br-p"><br><br></span>နောက်​ဥ​ပုသ်​နေ့​တွင် သ​ခင်​ဘု​ရား​၏​<sup class="fnm"><a name="fnm26" href="#fn26">26</a></sup>နှုတ်​က​ပတ်​တ​ရား​ကို ကြား​နာ​ရန် တစ်​မြို့​လုံး​နီး​ပါး စု​ဝေး​လာ​ကြ​၏။</div>
<div class="v" id="v45"><span class="vn">45</span> သို့​သော် ဂျူး​လူ​မျိုး​တို့​သည် ထို​လူ​အ​စု​အ​ဝေး​ကို​မြင်​လျှင် မ​နာ​လို​စိတ်​နှင့်​ပြည့်​၍ ပေါ​လု​ဟော​ပြော​သော​အ​ကြောင်း​အ​ရာ​များ​ကို ဆန့်​ကျင်​လျက် စော်​ကား​ပြော​ဆို​ကြ​၏။<sup class="fnm"><a name="fnm27" href="#fn27">27</a></sup></div>
<div class="v" id="v46"><span class="vn">46</span> <span class="br-p"><br><br></span>ထို​အ​ခါ ပေါ​လု​နှင့်​ဗာ​န​ဗ​တို့​သည် ရဲ​ရင့်​စွာ​ဟော​ပြော​လျက် “ဘု​ရား​သ​ခင်​၏​နှုတ်​က​ပတ်​တ​ရား​ကို သင်​တို့​အား ဦး​စွာ​ဟော​ပြော​ရန်​လို​အပ်​၏။ သို့​သော် သင်​တို့​သည် ၎င်း​ကို​ငြင်း​ပယ်​၍ မိ​မိ​တို့​ကိုယ်​ကို ထာ​ဝ​ရ​အ​သက်​နှင့်​မ​ထိုက်​တန်​ဟု စီ​ရင်​ကြ​သော​ကြောင့် ငါ​တို့​သည် လူ​မျိုး​ခြား​တို့​ထံ​သို့ လှည့်​သွား​ကြ​၏။</div>
<div class="v" id="v47"><span class="vn">47</span> အ​ကြောင်း​မူ​ကား သ​ခင်​ဘု​ရား​က ‘သင်​တို့​သည် ကယ်​တင်​ခြင်း​ကျေး​ဇူး​ကို မြေ​ကြီး​စွန်း​တိုင်​အောင် ရောက်​ရှိ​စေ​ရန် ငါ​သည် သင်​တို့​ကို လူ​မျိုး​ခြား​တို့​အ​တွက် အ​လင်း​အ​ဖြစ် ခန့်​ထား​ပြီ’​<sup class="fnm"><a name="fnm28" href="#fn28">28</a></sup>ဟူ​၍ ငါ​တို့​အား မိန့်​မှာ​တော်​မူ​၏”​ဟု ဆို​လေ​၏။</div>
<div class="v" id="v48"><span class="vn">48</span> <span class="br-p"><br><br></span>လူ​မျိုး​ခြား​တို့​သည် ထို​စ​ကား​ကို​ကြား​လျှင် ဝမ်း​မြောက်​လျက် သ​ခင်​ဘု​ရား​၏​နှုတ်​က​ပတ်​တ​ရား​ကို ချီး​မွမ်း​ကြ​၏။ ထာ​ဝ​ရ​အ​သက်​ရ​ရှိ​ရန် သတ်​မှတ်​ထား​ခြင်း​ခံ​ရ​သော​သူ​ရှိ​သ​မျှ​တို့​သည်​လည်း ယုံ​ကြည်​ကြ​၏။</div>
<div class="v" id="v49"><span class="vn">49</span> <span class="br-p"><br><br></span>ဤ​သို့​ဖြင့် သ​ခင်​ဘု​ရား​၏​နှုတ်​က​ပတ်​တ​ရား​သည် ထို​အ​ရပ်​ဒေ​သ​တစ်​လျှောက်​လုံး​တွင် ပျံ့​နှံ့​သွား​လေ​၏။</div>
<div class="v" id="v50"><span class="vn">50</span> သို့​သော် ဂျူး​လူ​မျိုး​တို့​သည် ဘု​ရား​သ​ခင်​ကို​ကိုး​ကွယ်​သော ဂုဏ်​သ​ရေ​ရှိ​အ​မျိုး​သ​မီး​များ​နှင့် မြို့​၏​ခေါင်း​ဆောင်​များ​ကို တိုက်​တွန်း​၍ ပေါ​လု​နှင့်​ဗာ​န​ဗ​တို့​ကို ညှဉ်း​ဆဲ​စေ​ရန် သွေး​ထိုး​လှုံ့​ဆော်​ကာ သူ​တို့​ကို မိ​မိ​တို့​၏​အ​ရပ်​ဒေ​သ​မှ နှင်​ထုတ်​ကြ​၏။</div>
<div class="v" id="v51"><span class="vn">51</span> ထို​အ​ခါ ပေါ​လု​နှင့်​ဗာ​န​ဗ​တို့​သည် ထို​သူ​တို့​တစ်​ဖက်​၌ ခြေ​ဖ​ဝါး​မှ​မြေ​မှုန့်​ကို ခါ​ချ​ပြီး​လျှင် ဣ​ကော​နိ​မြို့​သို့ သွား​ကြ​၏။<sup class="fnm"><a name="fnm29" href="#fn29">29</a></sup></div>
<div class="v" id="v52"><span class="vn">52</span> တ​ပည့်​တော်​တို့​သည်​လည်း ဝမ်း​မြောက်​ခြင်း​နှင့်​လည်း​ကောင်း၊ သန့်​ရှင်း​သော​ဝိ​ညာဉ်​တော်​နှင့်​လည်း​ကောင်း ပြည့်​ဝ​လျက်​ရှိ​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ထွ ၁:၇၊ ၆:၆-၇၊ တ​ရား ၇:၆-၈။</div>
<div class="fn"><sup class="fnt"><a name="fn2" href="#fnm2">2</a></sup> တော ၁၄:၃၃၊ တ​ရား ၁:၃၁။</div>
<div class="fn"><sup class="fnt"><a name="fn3" href="#fnm3">3</a></sup> တ​ရာ ၇:၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၇၈:၅၅၊ ယော​ရှု ၁၄:၁။</div>
<div class="fn"><sup class="fnt"><a name="fn5" href="#fnm5">5</a></sup> သူ​ကြီး ၂:၁၆။</div>
<div class="fn"><sup class="fnt"><a name="fn6" href="#fnm6">6</a></sup> ၁ရာ ၈:၅။</div>
<div class="fn"><sup class="fnt"><a name="fn7" href="#fnm7">7</a></sup> ၁ရာ ၁၀:၁။</div>
<div class="fn"><sup class="fnt"><a name="fn8" href="#fnm8">8</a></sup> ၁ရာ ၁၅:၂၃၊ ၂၆။</div>
<div class="fn"><sup class="fnt"><a name="fn9" href="#fnm9">9</a></sup> ၁ရာ ၁၆:၁၃။</div>
<div class="fn"><sup class="fnt"><a name="fn10" href="#fnm10">10</a></sup> (၁ရာ ၁၃:၁၄) ဆာ ၈၉:၂၀။</div>
<div class="fn"><sup class="fnt"><a name="fn11" href="#fnm11">11</a></sup> မ ၃:၁-၂၊ မာ ၁:၄၊ လု ၃:၃။</div>
<div class="fn"><sup class="fnt"><a name="fn12" href="#fnm12">12</a></sup> မ ၃:၁၁၊ မာ ၁:၇၊ လု ၃:၁၆၊ ယော ၁:၂၀၊ ၂၇။</div>
<div class="fn"><sup class="fnt"><a name="fn13" href="#fnm13">13</a></sup> အ​ချို့​မူ​ရင်း​ကျမ်း​၌ “သင်​တို့”</div>
<div class="fn"><sup class="fnt"><a name="fn14" href="#fnm14">14</a></sup> မ ၂၇:၂၃၊ မာ ၁၅:၁၄၊ လု ၂၃:၂၂-၂၃၊ ယော ၁၉:၁၅။</div>
<div class="fn"><sup class="fnt"><a name="fn15" href="#fnm15">15</a></sup> မ ၂၇:၆၀၊ မာ ၁၅:၄၆၊ လု ၂၃:၅၃၊ ယော ၁၉:၄၂။</div>
<div class="fn"><sup class="fnt"><a name="fn16" href="#fnm16">16</a></sup> တ ၂:၂၄၊ ၃၂၊ ၁၀:၄၀၊ ၁၃:၃၃-၃၄။</div>
<div class="fn"><sup class="fnt"><a name="fn17" href="#fnm17">17</a></sup> တ ၁:၃။</div>
<div class="fn"><sup class="fnt"><a name="fn18" href="#fnm18">18</a></sup> တ ၂:၂၄၊ ၃၂၊ ၁၀:၄၀၊ ၁၃:၃၀၊ ၃၄။</div>
<div class="fn"><sup class="fnt"><a name="fn19" href="#fnm19">19</a></sup> ဟေ​ဗြဲ ၁:၅၊ ၅:၅။ (ဆာ ၂:၇)</div>
<div class="fn"><sup class="fnt"><a name="fn20" href="#fnm20">20</a></sup> တ ၂:၂၄၊ ၃၂၊ ၁၀:၄၀၊ ၁၃:၃၀၊ ၃၃။</div>
<div class="fn"><sup class="fnt"><a name="fn21" href="#fnm21">21</a></sup> (ဟေ​ရှာ ၅၅:၃)</div>
<div class="fn"><sup class="fnt"><a name="fn22" href="#fnm22">22</a></sup> (ဆာ ၁၆:၁၀)</div>
<div class="fn"><sup class="fnt"><a name="fn23" href="#fnm23">23</a></sup> ၃ရာ ၂:၁၀။</div>
<div class="fn"><sup class="fnt"><a name="fn24" href="#fnm24">24</a></sup> (ဟ​ဗ ၁:၅)</div>
<div class="fn"><sup class="fnt"><a name="fn25" href="#fnm25">25</a></sup> အ​ချို့​မူ​ရင်း​ကျမ်း​၌ “ဝတ်​ပြု​စည်း​ဝေး​ကျောင်း​မှ​ထွက်​ခွာ​လာ”</div>
<div class="fn"><sup class="fnt"><a name="fn26" href="#fnm26">26</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​၏”</div>
<div class="fn"><sup class="fnt"><a name="fn27" href="#fnm27">27</a></sup> တ ၁၈:၆။</div>
<div class="fn"><sup class="fnt"><a name="fn28" href="#fnm28">28</a></sup> (ဟေ​ရှာ ၄၉:၆၊ ၄၂:၆)</div>
<div class="fn"><sup class="fnt"><a name="fn29" href="#fnm29">29</a></sup> မ ၁၀:၁၄၊ မာ ၆:၁၁၊ လု ၉:၅၊ ၁၀:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>