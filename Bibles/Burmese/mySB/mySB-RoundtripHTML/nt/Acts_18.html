<html><head>
<meta http-equiv="Content-Type" content="text/html;charset=utf-8" />
<title>Acts 18 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 18);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_16.html">16</a> <a href="Acts_17.html">17</a> <b>18</b> <a href="Acts_19.html">19</a> <a href="Acts_20.html">20</a> ... <a href="Acts_28.html">28</a> </div><hr>
<h1>Acts 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကော​ရိန္သု​အ​သင်း​တော်​တည်​ထောင်​ခြင်း</h2><span class="vn">1</span> <span class="br-p"><br><br></span>ထို့​နောက် ပေါ​လု​သည် အေ​သင်​မြို့​မှ ထွက်​ခွာ​၍ ကော​ရိန္သု​မြို့​သို့ ရောက်​လေ​ရာ</div>
<div class="v" id="v2"><span class="vn">2</span> ပုန္တု​ပြည်​သား အာ​ကု​လ​အ​မည်​ရှိ​ဂျူး​လူ​မျိုး​တစ်​ဦး​နှင့်​တွေ့​လေ​၏။ က​လော​ဒိ​မင်း​သည် ဂျူး​လူ​မျိုး​အား​လုံး ရော​မ​မြို့​မှ ထွက်​သွား​ရ​မည့်​အ​ကြောင်း အ​မိန့်​ထုတ်​ပြန်​သော​ကြောင့် သူ​သည် မိ​မိ​ဇ​နီး​ပြစ်​ကိ​လ​နှင့်​အ​တူ မ​ကြာ​မီ​က အီ​တ​လီ​ပြည်​မှ ရောက်​လာ​ခြင်း​ဖြစ်​၏။ ပေါ​လု​သည် သူ​တို့​ထံ​သို့​သွား​၍</div>
<div class="v" id="v3"><span class="vn">3</span> အ​လုပ်​ချင်း​တူ​သော​ကြောင့် သူ​တို့​နှင့်​အ​တူ​နေ​လျက် အ​လုပ်​လုပ်​လေ​၏။ အ​ကြောင်း​မူ​ကား အ​လုပ်​အ​ကိုင်​အ​ရ သူ​တို့​သည် ရွက်​ထည်​တဲ​ချုပ်​သူ​များ​ဖြစ်​ကြ​၏။</div>
<div class="v" id="v4"><span class="vn">4</span> ပေါ​လု​သည် ဥ​ပုသ်​နေ့​တိုင်း​တွင် ဝတ်​ပြု​စည်း​ဝေး​ကျောင်း​၌ ဆွေး​နွေး​ပြော​ဆို​လျက် ဂျူး​လူ​မျိုး​နှင့်​ဂ​ရိ​လူ​မျိုး​တို့​ကို စည်း​ရုံး​လေ​၏။</div>
<div class="v" id="v5"><span class="vn">5</span> <span class="br-p"><br><br></span>သိ​လ​နှင့်​တိ​မော​သေ​တို့​သည် မာ​ကေ​ဒေါ​နိ​ပြည်​မှ ဆင်း​လာ​ကြ​သော​အ​ခါ ပေါ​လု​သည် နှုတ်​က​ပတ်​တော်​ဟော​ပြော​ခြင်း​အ​မှု​ကို​သာ ဆောင်​ရွက်​လျက် ယေ​ရှု​သည် ခ​ရစ်​တော်​ဖြစ်​ကြောင်း<sup class="fnm"><a name="fnm1" href="#fn1">1</a></sup> ဂျူး​လူ​မျိုး​တို့​အား သက်​သေ​ခံ​လေ​၏။</div>
<div class="v" id="v6"><span class="vn">6</span> သို့​သော် ဂျူး​လူ​မျိုး​တို့​သည် သူ့​ကို​ဆန့်​ကျင်​၍ စော်​ကား​ပြော​ဆို​ကြ​<sup class="fnm"><a name="fnm2" href="#fn2">2</a></sup>သော​အ​ခါ သူ​သည် အ​ဝတ်​ကို​ခါ​ချ​လျက် “သင်​တို့​၏​သွေး​သည် သင်​တို့​ခေါင်း​ပေါ်​၌​တည်​စေ။ ငါ​မူ​ကား ၎င်း​နှင့်​ကင်း​ရှင်း​၏။ ယ​ခု​မှ​စ​၍ ငါ​သည် လူ​မျိုး​ခြား​တို့​ထံ​သွား​မည်”​ဟု ဆို​ပြီး​လျှင်</div>
<div class="v" id="v7"><span class="vn">7</span> ထို​နေ​ရာ​မှ ထွက်​ခွာ​၍ ဘု​ရား​သ​ခင်​ကို​ကိုး​ကွယ်​သော တိ​တု​<sup class="fnm"><a name="fnm3" href="#fn3">3</a></sup>ယု​စ​တု​အ​မည်​ရှိ​သော​သူ​၏​အိမ်​သို့ သွား​လေ​၏။ သူ​၏​အိမ်​သည် ဝတ်​ပြု​စည်း​ဝေး​ကျောင်း​နှင့်​ကပ်​လျက်​ရှိ​၏။</div>
<div class="v" id="v8"><span class="vn">8</span> ဝတ်​ပြု​စည်း​ဝေး​ကျောင်း​တာ​ဝန်​ခံ​က​ရိပ္ပု​သည် မိ​မိ​အိမ်​သူ​အိမ်​သား​အား​လုံး​တို့​နှင့်​အ​တူ သ​ခင်​ဘု​ရား​ကို​ယုံ​ကြည်​လေ​၏။ အ​ခြား​ကော​ရိန္သု​မြို့​သား​အ​မြောက်​အ​မြား​တို့​သည်​လည်း ကြား​နာ​၍ ယုံ​ကြည်​ကာ ဗတ္တိ​ဇံ​ခံ​ကြ​၏။</div>
<div class="v" id="v9"><span class="vn">9</span> <span class="br-p"><br><br></span>တစ်​ည​တွင် သ​ခင်​ဘု​ရား​သည် ရူ​ပါ​ရုံ​အား​ဖြင့် ပေါ​လု​အား <span class="fmt-words-of-jesus">“</span><span class="fmt-words-of-jesus">မ</span>​<span class="fmt-words-of-jesus">ကြောက်</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">တိတ်​ဆိတ်</span>​<span class="fmt-words-of-jesus">စွာ</span>​<span class="fmt-words-of-jesus">မ</span>​<span class="fmt-words-of-jesus">နေ</span>​<span class="fmt-words-of-jesus">ဘဲ</span> <span class="fmt-words-of-jesus">ဟော​ပြော</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v10"><span class="vn">10</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မည်​သူ​မျှ</span> <span class="fmt-words-of-jesus">သင့်</span>​<span class="fmt-words-of-jesus">ကို</span> <span class="fmt-words-of-jesus">မ​တ​ရား</span>​<span class="fmt-words-of-jesus">နှိပ်​စက်</span>​<span class="fmt-words-of-jesus">၍</span> <span class="fmt-words-of-jesus">ထိ​ခိုက်</span>​<span class="fmt-words-of-jesus">စေ</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">မြို့</span>​<span class="fmt-words-of-jesus">တွင်</span> <span class="fmt-words-of-jesus">ငါ</span>​<span class="fmt-words-of-jesus">နှင့်​ဆိုင်​သော</span>​<span class="fmt-words-of-jesus">လူ</span> <span class="fmt-words-of-jesus">များ​စွာ</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v11"><span class="vn">11</span> သို့​ဖြစ်​၍ ပေါ​လု​သည် ထို​မြို့​၌ တစ်​နှစ်​နှင့်​ခြောက်​လ​နေ​ထိုင်​လျက် သူ​တို့​အ​လယ်​တွင် ဘု​ရား​သ​ခင်​၏​နှုတ်​က​ပတ်​တ​ရား​ကို သွန်​သင်​လေ​၏။</div>
<div class="v" id="v12"><span class="vn">12</span> <span class="br-p"><br><br></span>သို့​သော် ဂါ​လျုန်​သည် အ​ခါ​ယ​ပြည်​၏​အုပ်​ချုပ်​ရေး​မှူး​ဖြစ်​စဉ် ဂျူး​လူ​မျိုး​တို့​သည် ပေါ​လု​ကို တ​ညီ​တ​ညွတ်​တည်း​ဆန့်​ကျင်​၍ သူ့​ကို တ​ရား​ခွင်​သို့ ခေါ်​ဆောင်​သွား​ပြီး​လျှင်</div>
<div class="v" id="v13"><span class="vn">13</span> “ဤ​သူ​သည် ပ​ညတ်​တ​ရား​နှင့်​ဆန့်​ကျင်​လျက် ဘု​ရား​သ​ခင်​ကို ကိုး​ကွယ်​ကြ​ရန် လူ​တို့​ကို​စည်း​ရုံး​နေ​ပါ​သည်”​ဟု လျှောက်​ကြ​၏။</div>
<div class="v" id="v14"><span class="vn">14</span> <span class="br-p"><br><br></span>ပေါ​လု​သည်​လည်း နှုတ်​ကို​ဖွင့်​၍​ပြော​ဆို​မည်​ပြု​စဉ် ဂါ​လျုန်​က ဂျူး​လူ​မျိုး​တို့​အား “အို ဂျူး​အ​မျိုး​သား​တို့၊ ဤ​အ​မှု​သည် မ​တ​ရား​မှု​သို့​မ​ဟုတ် ဆိုး​ညစ်​သော​ပြစ်​မှု တစ်​စုံ​တစ်​ရာ​ဖြစ်​လျှင် ငါ​သည် သင်​တို့​အ​တွက် သည်း​ခံ​သင့်​ပါ​သည်။</div>
<div class="v" id="v15"><span class="vn">15</span> သို့​သော် ၎င်း​သည် သင်​တို့​၏​ပ​ညတ်​တ​ရား၊ စ​ကား၊ အ​မည်​နာ​မ​များ​နှင့်​ပတ်​သက်​သည့် ပြဿ​နာ​များ​ဖြစ်​သည်​ဆို​လျှင် သင်​တို့​ကိုယ်​တိုင် ကြည့်​ရှု​ဖြေ​ရှင်း​ရ​မည်။ ငါ​သည် ထို​အ​မှု​မျိုး​ကို​တ​ရား​စီ​ရင်​သူ မ​ဖြစ်​လို”​ဟု ဆို​လျက်</div>
<div class="v" id="v16"><span class="vn">16</span> သူ​တို့​ကို တ​ရား​ခွင်​မှ နှင်​ထုတ်​လေ​၏။</div>
<div class="v" id="v17"><span class="vn">17</span> ထို​အ​ခါ လူ​အ​ပေါင်း​တို့​သည်<sup class="fnm"><a name="fnm4" href="#fn4">4</a></sup> ဝတ်​ပြု​စည်း​ဝေး​ကျောင်း​တာ​ဝန်​ခံ​သုဿင်​ကို ဖမ်း​ဆီး​၍ တ​ရား​ခွင်​ရှေ့​၌ ရိုက်​နှက်​ကြ​၏။ သို့​ရာ​တွင် ဂါ​လျုန်​သည် ထို​အ​မှု​များ​ကို ဂ​ရု​မ​စိုက်​ဘဲ​နေ​၏။</div>
<div class="v" id="v18"><h2>အန္တိ​အုတ်​မြို့​သို့​အ​ပြန်​ခ​ရီး</h2><span class="vn">18</span> <span class="br-p"><br><br></span>ထို့​နောက် ပေါ​လု​သည် ရက်​ပေါင်း​များ​စွာ​ဆက်​၍​နေ​ပြီး​မှ ညီ​အစ်​ကို​များ​ကို​နှုတ်​ဆက်​ကာ ဆီး​ရီး​ယား​ပြည်​သို့ ရွက်​လွှင့်​သွား​လေ​၏။ ပြစ်​ကိ​လ​နှင့်​အာ​ကု​လ​တို့​သည်​လည်း သူ​နှင့်​အ​တူ​လိုက်​ပါ​ကြ​၏။ ပေါ​လု​သည် အ​ဓိဋ္ဌာန်​ပြု​ထား​သည်​ဖြစ်​၍ ရွက်​မ​လွှင့်​မီ ကင်​ခြေ​မြို့​တွင် မိ​မိ​ဦး​ခေါင်း​ကို​ရိတ်​လေ​၏။<sup class="fnm"><a name="fnm5" href="#fn5">5</a></sup></div>
<div class="v" id="v19"><span class="vn">19</span> သူ​တို့​သည် ဧ​ဖက်​မြို့​သို့​ရောက်​ကြ​သော​အ​ခါ ပေါ​လု​သည် အ​ခြား​သော​သူ​တို့​ကို ထို​နေ​ရာ​၌​ထား​ခဲ့​ပြီး ဝတ်​ပြု​စည်း​ဝေး​ကျောင်း​သို့​ဝင်​၍ ဂျူး​လူ​မျိုး​တို့​နှင့် ဆွေး​နွေး​ပြော​ဆို​လေ​၏။</div>
<div class="v" id="v20"><span class="vn">20</span> လူ​တို့​သည် သူ့​အား​ပို​၍​ကြာ​မြင့်​စွာ​နေ​ထိုင်​ရန် တောင်း​ပန်​ကြ​သော်​လည်း သူ​သည် မ​လိုက်​လျော​ဘဲ</div>
<div class="v" id="v21"><span class="vn">21</span> “ဘု​ရား​သ​ခင်​အ​လို​တော်​ရှိ​လျှင် သင်​တို့​ထံ​သို့ နောက်​တစ်​ဖန် ငါ​ပြန်​လာ​ဦး​မည်”​<sup class="fnm"><a name="fnm6" href="#fn6">6</a></sup>ဟု ဆို​လျက် သူ​တို့​အား နှုတ်​ဆက်​ပြီး​လျှင် ဧ​ဖက်​မြို့​မှ ရွက်​လွှင့်​သွား​လေ​၏။</div>
<div class="v" id="v22"><span class="vn">22</span> ဆီ​ဇာ​ရီး​ယား​မြို့​သို့​ရောက်​လျှင် ဂျေ​ရု​ဆ​လင်​မြို့​သို့ တက်​သွား​၍ အ​သင်း​တော်​ကို​နှုတ်​ဆက်​ပြီး​မှ အန္တိ​အုတ်​မြို့​သို့ ဆင်း​သွား​လေ​၏။</div>
<div class="v" id="v23"><span class="vn">23</span> <span class="br-p"><br><br></span>သူ​သည် ထို​နေ​ရာ​၌ အ​ချိန်​အ​တန်​ကြာ​နေ​ပြီး​နောက် ပြန်​လည်​ထွက်​ခွာ​၍ ဂ​လာ​တိ​ပြည်​နှင့်​ဖြူ​ဂိ​ပြည်​တို့​ကို အ​စဉ်​လိုက်​လှည့်​လည်​ကာ တ​ပည့်​တော်​အား​လုံး​တို့​ကို ခိုင်​ခံ့​မြဲ​မြံ​စေ​၏။</div>
<div class="v" id="v24"><h2>နှုတ်​ရေး​ကောင်း​သော အာ​ပေါ​လု</h2><span class="vn">24</span> <span class="br-p"><br><br></span>ထို​စဉ် အာ​ပေါ​လု​အ​မည်​ရှိ​သော အ​လက်​ဇန္ဒြိ​ယ​မြို့​သား ဂျူး​လူ​မျိုး​တစ်​ဦး​သည် ဧ​ဖက်​မြို့​သို့​ရောက်​လာ​၏။ သူ​သည် နှုတ်​ရေး​ကောင်း​၍ ကျမ်း​စာ​ကို​လည်း တတ်​ကျွမ်း​သူ​ဖြစ်​၏။</div>
<div class="v" id="v25"><span class="vn">25</span> သူ​သည် သ​ခင်​ဘု​ရား​၏​တ​ရား​လမ်း​ကို သင်​ယူ​ထား​ပြီး ဝိ​ညာဉ်​ရေး​၌​ထက်​သန်​လျက် ယေ​ရှု​<sup class="fnm"><a name="fnm7" href="#fn7">7</a></sup>အ​ကြောင်း​ကို တိ​ကျ​သေ​ချာ​စွာ​ဟော​ပြော​သွန်​သင်​လေ​၏။ သို့​သော် ယော​ဟန်​၏​ဗတ္တိ​ဇံ​ကို​သာ သိ​၏။</div>
<div class="v" id="v26"><span class="vn">26</span> သူ​သည် ဝတ်​ပြု​စည်း​ဝေး​ကျောင်း​၌ ရဲ​ရင့်​စွာ​ဟော​ပြော​လေ​၏။ ပြစ်​ကိ​လ​နှင့်​အာ​ကု​လ​တို့​သည် သူ​ဟော​ပြော​သည်​ကို​ကြား​ကြ​သော​အ​ခါ သူ့​ကို​ဖိတ်​ခေါ်​၍ ဘု​ရား​သ​ခင်​၏​တ​ရား​လမ်း​ကို ပို​၍​သေ​ချာ​စွာ​ရှင်း​ပြ​ကြ​၏။</div>
<div class="v" id="v27"><span class="vn">27</span> <span class="br-p"><br><br></span>အာ​ပေါ​လု​သည် အ​ခါ​ယ​ပြည်​သို့​သွား​လို​သော​အ​ခါ ညီ​အစ်​ကို​များ​သည် သူ့​ကို​အား​ပေး​၍ ထို​ပြည်​ရှိ​တ​ပည့်​တော်​များ​အား သူ့​ကို ကြို​ဆို​လက်​ခံ​ရန် စာ​ရေး​ပေး​ကြ​၏။ သူ​သည် ရောက်​သော​အ​ခါ ကျေး​ဇူး​တော်​အား​ဖြင့်​ယုံ​ကြည်​လာ​သူ​များ​ကို များ​စွာ​ကူ​ညီ​လေ​၏။</div>
<div class="v" id="v28"><span class="vn">28</span> အ​ကြောင်း​မူ​ကား သူ​သည် ကျမ်း​စာ​အား​ဖြင့် ယေ​ရှု​သည် ခ​ရစ်​တော်​ဖြစ်​ကြောင်း ထောက်​ပြ​<sup class="fnm"><a name="fnm8" href="#fn8">8</a></sup>လျက် လူ​အ​များ​ရှေ့​တွင် ဂျူး​လူ​မျိုး​တို့​ကို ပိုင်​နိုင်​စွာ​ချေ​ပ​လေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၉:၂၂၊ ၁၇:၃၊ ၁၈:၂၈။</div>
<div class="fn"><sup class="fnt"><a name="fn2" href="#fnm2">2</a></sup> တ ၁၃:၄၅။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “တိ​တု” မ​ပါ။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ဂ​ရိ​လူ​မျိုး​အ​ပေါင်း​တို့​သည်”</div>
<div class="fn"><sup class="fnt"><a name="fn5" href="#fnm5">5</a></sup> တော ၆:၁၃-၂၁။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ငါ​သည် ရောက်​လာ​တော့​မည့်​ပွဲ​တော်​ကို ယေ​ရု​ရှ​လင်​မြို့​၌ အ​မှန်​ကျင်း​ပ​မည်” ပါ​သည်။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “သ​ခင်​ဘု​ရား”</div>
<div class="fn"><sup class="fnt"><a name="fn8" href="#fnm8">8</a></sup> တ ၉:၂၂၊ ၁၇:၂-၃၊ ၁၈:၅။</div>
</div>
<!-- PARSED ABOVE; EDITING MAY BREAK PARSER -->
</body></html>