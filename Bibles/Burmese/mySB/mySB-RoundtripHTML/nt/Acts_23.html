<html><head>
<meta http-equiv="Content-Type" content="text/html;charset=utf-8" />
<title>Acts 23 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 23);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_21.html">21</a> <a href="Acts_22.html">22</a> <b>23</b> <a href="Acts_24.html">24</a> <a href="Acts_25.html">25</a> ... <a href="Acts_28.html">28</a> </div><hr>
<h1>Acts 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ပေါ​လု​သည် တ​ရား​လွှတ်​တော်​အ​ဖွဲ့​ကို စေ့​စေ့​ကြည့်​လျက် “ညီ​အစ်​ကို​တို့၊ အ​ကျွန်ုပ်​သည် ယ​နေ့​တိုင်​အောင် ဘု​ရား​သ​ခင်​ရှေ့​တော်​၌ ကြည်​လင်​သော​အ​သိ​စိတ်​အ​ပြည့်​အ​ဝ​ဖြင့် ပြု​မူ​နေ​ထိုင်​ခဲ့​သည်”​<sup class="fnm"><a name="fnm1" href="#fn1">1</a></sup>ဟု ဆို​၏။</div>
<div class="v" id="v2"><span class="vn">2</span> ထို​အ​ခါ ယဇ်​ပု​ရော​ဟိတ်​မင်း​အာ​န​နိ​သည် သူ့​အ​နီး​၌​ရပ်​နေ​သော​သူ​တို့​အား သူ​၏​နှုတ်​ကို​ရိုက်​ကြ​ရန် အ​မိန့်​ပေး​၏။</div>
<div class="v" id="v3"><span class="vn">3</span> ပေါ​လု​က​လည်း “ထုံး​ဖြူ​သုတ်​ထား​သည့်​အုတ်​ရိုး၊<sup class="fnm"><a name="fnm2" href="#fn2">2</a></sup> ဘု​ရား​သ​ခင်​သည် သင့်​ကို ရိုက်​တော်​မူ​မည်။ သင်​သည် ထိုင်​၍ အ​ကျွန်ုပ်​ကို ပ​ညတ်​တ​ရား​အ​တိုင်း​စစ်​ဆေး​စီ​ရင်​လျက်​နှင့် ပ​ညတ်​တ​ရား​ကို​ချိုး​ဖောက်​ပြီး အ​ကျွန်ုပ်​ကို​ရိုက်​ရန် အ​မိန့်​ပေး​သ​လော”​<sup class="fnm"><a name="fnm3" href="#fn3">3</a></sup>ဟု ဆို​၏။</div>
<div class="v" id="v4"><span class="vn">4</span> <span class="br-p"><br><br></span>ထို​အ​ခါ အ​နီး​၌​ရပ်​နေ​သော​သူ​တို့​က “သင်​သည် ဘု​ရား​သ​ခင်​၏​ယဇ်​ပု​ရော​ဟိတ်​မင်း​ကို ပုတ်​ခတ်​ပြော​ဆို​သ​လော”​ဟု ဆို​ကြ​၏။</div>
<div class="v" id="v5"><span class="vn">5</span> ပေါ​လု​က​လည်း “ညီ​အစ်​ကို​တို့၊ သူ​သည် ယဇ်​ပု​ရော​ဟိတ်​မင်း​ဖြစ်​ကြောင်း အ​ကျွန်ုပ်​မ​သိ​ပါ။ အ​မှန်​စင်​စစ် ‘သင့်​လူ​မျိုး​၏​အ​ကြီး​အ​ကဲ​ကို သင်​သည် မ​ကောင်း​မ​ပြော​ရ’​<sup class="fnm"><a name="fnm4" href="#fn4">4</a></sup>ဟု ကျမ်း​စာ​၌​ရေး​ထား​သည်”​ဟု ဆို​လေ​၏။</div>
<div class="v" id="v6"><span class="vn">6</span> <span class="br-p"><br><br></span>ပေါ​လု​သည် ထို​သူ​တို့​ထဲ​တွင် တစ်​ဖွဲ့​မှာ ဇဒ္ဒု​ကဲ​များ​ဖြစ်​ကြ​ပြီး အ​ခြား​တစ်​ဖွဲ့​မှာ ဖာ​ရိ​ရှဲ​များ​ဖြစ်​ကြ​သည်​ကို သိ​မြင်​လျှင် “ညီ​အစ်​ကို​တို့၊ အ​ကျွန်ုပ်​သည် ဖာ​ရိ​ရှဲ​တစ်​ဦး​ဖြစ်​ပြီး ဖာ​ရိ​ရှဲ​၏​သား​လည်း ဖြစ်​ပါ​သည်။<sup class="fnm"><a name="fnm5" href="#fn5">5</a></sup> အ​ကျွန်ုပ်​သည် သေ​လွန်​သော​သူ​တို့​၏​ရှင်​ပြန်​ထ​မြောက်​ခြင်း​နှင့်​ဆိုင်​သော မျှော်​လင့်​ခြင်း​ကြောင့် စစ်​ဆေး​စီ​ရင်​ခံ​နေ​ရ​ပါ​သည်”​<sup class="fnm"><a name="fnm6" href="#fn6">6</a></sup>ဟု တ​ရား​လွှတ်​တော်​ရှေ့​တွင် အော်​ဟစ်​ပြော​ဆို​လေ​၏။</div>
<div class="v" id="v7"><span class="vn">7</span> ဤ​ကဲ့​သို့ ပေါ​လု​ပြော​ဆို​လိုက်​သော​အ​ခါ ဖာ​ရိ​ရှဲ​နှင့်​ဇဒ္ဒု​ကဲ​တို့​အ​ကြား​တွင် သ​ဘော​ထား​ကွဲ​လွဲ​မှု​ဖြစ်​ပေါ်​၍ အ​စု​အ​ဝေး​သည် အုပ်​စု​ကွဲ​သွား​လေ​၏။</div>
<div class="v" id="v8"><span class="vn">8</span> အ​ကြောင်း​မူ​ကား ဇဒ္ဒု​ကဲ​တို့​သည် ရှင်​ပြန်​ထ​မြောက်​ခြင်း​မ​ရှိ၊ ကောင်း​ကင်​တ​မန်​နှင့်​ဝိ​ညာဉ်​လည်း​မ​ရှိ​ဟု​ဆို​ကြ​၏။<sup class="fnm"><a name="fnm7" href="#fn7">7</a></sup> ဖာ​ရိ​ရှဲ​တို့​မူ​ကား ဤ​အ​ရာ​အား​လုံး​ရှိ​သည်​ဟု​ခံ​ယူ​ကြ​၏။</div>
<div class="v" id="v9"><span class="vn">9</span> <span class="br-p"><br><br></span>ထို့​နောက် အော်​ဟစ်​သံ​များ ကျယ်​လောင်​လာ​ပြီး ဖာ​ရိ​ရှဲ​တို့​အ​ဖွဲ့​မှ ကျမ်း​ပြု​ဆ​ရာ​အ​ချို့​တို့​သည်​ထ​၍ “ဤ​သူ​၌ မည်​သည့်​အ​ပြစ်​ကို​မျှ ငါ​တို့​မ​တွေ့။ ဝိ​ညာဉ် သို့​မ​ဟုတ် ကောင်း​ကင်​တ​မန်​တစ်​ပါး​ပါး​က သူ့​အား​မြွက်​ဆို​ခဲ့​သည်​ဆို​လျှင် မည်​သို့​နည်း”​<sup class="fnm"><a name="fnm8" href="#fn8">8</a></sup>ဟု ပြင်း​ထန်​စွာ​ငြင်း​ခုံ​ပြော​ဆို​ကြ​၏။</div>
<div class="v" id="v10"><span class="vn">10</span> သ​ဘော​ထား​ကွဲ​လွဲ​မှု​ပြင်း​ထန်​လာ​၍ သူ​တို့​သည် ပေါ​လု​အား အ​ပိုင်း​ပိုင်း​ဆွဲ​ဖြတ်​ကြ​မည်​ကို တပ်​မှူး​ကြီး​သည် စိုး​ရိမ်​သ​ဖြင့် စစ်​သား​များ​အား ဆင်း​သွား​၍ ပေါ​လု​ကို သူ​တို့​ထံ​မှ မ​ရ​မ​က​ခေါ်​ဆောင်​လာ​ပြီး စ​ခန်း​ထဲ​သို့​ခေါ်​သွား​ရန် အ​မိန့်​ပေး​လေ​၏။</div>
<div class="v" id="v11"><h2>ပေါ​လု​ကို လျှို့​ဝှက်​ပူး​ပေါင်း​ကြံ​စည်​ကြ​ခြင်း</h2><span class="vn">11</span> <span class="br-p"><br><br></span>ထို​ည​၌ သ​ခင်​ဘု​ရား​သည် ပေါ​လု​ထံ​ပါး​၌​ပေါ်​လာ​၍ <span class="fmt-words-of-jesus">“</span><span class="fmt-words-of-jesus">မ​စိုး​ရိမ်</span>​<span class="fmt-words-of-jesus">နှင့်</span><span class="fmt-words-of-jesus">။</span><sup class="fnm"><a name="fnm9" href="#fn9">9</a></sup><span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ဂျေ​ရု​ဆ​လင်</span>​<span class="fmt-words-of-jesus">မြို့</span>​<span class="fmt-words-of-jesus">၌</span> <span class="fmt-words-of-jesus">ငါ့</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ကို</span> <span class="fmt-words-of-jesus">သက်​သေ​ခံ</span>​<span class="fmt-words-of-jesus">ခဲ့</span>​<span class="fmt-words-of-jesus">သည်</span>​<span class="fmt-words-of-jesus">နည်း​တူ</span> <span class="fmt-words-of-jesus">ရော​မ</span>​<span class="fmt-words-of-jesus">မြို့</span>​<span class="fmt-words-of-jesus">၌</span>​<span class="fmt-words-of-jesus">လည်း</span> <span class="fmt-words-of-jesus">သက်​သေ​ခံ</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v12"><span class="vn">12</span> <span class="br-p"><br><br></span>မိုး​လင်း​သော​အ​ခါ ဂျူး​လူ​မျိုး​တို့​သည် ပူး​ပေါင်း​ကြံ​စည်​လျက် ပေါ​လု​ကို​မ​သတ်​ရ​မ​ချင်း မည်​သည့်​အ​ရာ​ကို​မျှ မ​စား​မ​သောက်​ရန် ကျိန်​ဆို​ကြ​၏။</div>
<div class="v" id="v13"><span class="vn">13</span> ဤ​လျှို့​ဝှက်​ကြံ​စည်​မှု​တွင်​ပါ​ဝင်​သော​သူ​များ​သည် အ​ယောက်​လေး​ဆယ်​ကျော်​ရှိ​ကြ​၏။</div>
<div class="v" id="v14"><span class="vn">14</span> သူ​တို့​သည် ယဇ်​ပု​ရော​ဟိတ်​အ​ကြီး​အ​ကဲ​များ​နှင့်​သက်​ကြီး​ဝါ​ကြီး​များ​ထံ ချဉ်း​ကပ်​လျက် “အ​ကျွန်ုပ်​တို့​သည် ပေါ​လု​ကို​မ​သတ်​ရ​မ​ချင်း မည်​သည့်​အ​စာ​ကို​မျှ မ​မြည်း​မ​စမ်း​ဟု အ​လေး​အ​နက်​ကျိန်​ဆို​ထား​ကြ​ပါ​သည်။</div>
<div class="v" id="v15"><span class="vn">15</span> သို့​ဖြစ်​၍ ယ​ခု အ​ရှင်​တို့​သည် တ​ရား​လွှတ်​တော်​အ​ဖွဲ့​နှင့်​အ​တူ ပေါ​လု​၏​အ​မှု​ကို ပို​၍​တိ​ကျ​စွာ​စစ်​ဆေး​လို​ဟန်​ပြု​လျက် သူ့​ကို အ​ရှင်​တို့​ထံ​သို့​ခေါ်​ဆောင်​လာ​ရန်​<sup class="fnm"><a name="fnm10" href="#fn10">10</a></sup>တပ်​မှူး​ကြီး​အား လျှောက်​ထား​ကြ​ပါ။ အ​ကျွန်ုပ်​တို့​သည် ဤ​နေ​ရာ​သို့ သူ​မ​ရောက်​လာ​မီ သူ့​ကို​သတ်​ရန် အ​သင့်​ရှိ​နေ​ပါ​မည်”​ဟု ပြော​ကြား​ကြ​၏။<sup class="fnm"><a name="fnm11" href="#fn11">11</a></sup></div>
<div class="v" id="v16"><span class="vn">16</span> <span class="br-p"><br><br></span>သို့​သော် ပေါ​လု​နှ​မ​၏​သား​သည် ထို​ချောင်း​မြောင်း​သတ်​ဖြတ်​မည့်​အ​စီ​အ​စဉ်​ကို​ကြား​လျှင် စ​ခန်း​ထဲ​သို့​ဝင်​၍ ပေါ​လု​အား ပြော​ပြ​လေ​၏။</div>
<div class="v" id="v17"><span class="vn">17</span> <span class="br-p"><br><br></span>ထို​အ​ခါ ပေါ​လု​သည် တပ်​မှူး​တစ်​ယောက်​ကို​ခေါ်​၍ “ဤ​လူ​ငယ်​သည် တပ်​မှူး​ကြီး​အား ပြော​ပြ​စ​ရာ​တစ်​စုံ​တစ်​ခု​ရှိ​ပါ​သ​ဖြင့် သူ့​ကို တပ်​မှူး​ကြီး​ထံ ခေါ်​သွား​ပေး​ပါ”​ဟု ဆို​လေ​၏။</div>
<div class="v" id="v18"><span class="vn">18</span> ထို့​ကြောင့် တပ်​မှူး​သည် သူ့​ကို​ခေါ်​ဆောင်​၍ တပ်​မှူး​ကြီး​ထံ​သို့ သွား​ပြီး​လျှင် “အ​ကျဉ်း​သား​ပေါ​လု​က အ​ကျွန်ုပ်​ကို​ခေါ်​၍ ဤ​လူ​ငယ်​ကို အ​ရှင့်​ထံ​ခေါ်​လာ​ရန် တောင်း​ဆို​ပါ​သည်။ သူ​၌ အ​ရှင့်​ထံ​လျှောက်​ထား​စ​ရာ တစ်​စုံ​တစ်​ခု​ရှိ​ပါ​သည်”​ဟု လျှောက်​လေ​၏။</div>
<div class="v" id="v19"><span class="vn">19</span> <span class="br-p"><br><br></span>တပ်​မှူး​ကြီး​သည် ထို​လူ​ငယ်​၏​လက်​ကို​ဆွဲ​၍ သီး​သန့်​ခေါ်​ထုတ်​သွား​ကာ “ငါ့​ကို​ပြော​ပြ​စ​ရာ​ရှိ​သည့်​အ​ရာ​ကား မည်​သည့်​အ​ရာ​နည်း”​ဟု မေး​မြန်း​လေ​၏။</div>
<div class="v" id="v20"><span class="vn">20</span> ထို​လူ​ငယ်​က​လည်း “ဂျူး​လူ​မျိုး​တို့​သည် ပေါ​လု​ကို ပို​၍​တိ​ကျ​စွာ​မေး​မြန်း​လို​ဟန်​ပြု​လျက် မ​နက်​ဖြန် သူ့​ကို တ​ရား​လွှတ်​တော်​ထံ​သို့​ခေါ်​ဆောင်​သွား​ရန် အ​ရှင့်​အား တောင်း​ဆို​မည်​ဟု​သ​ဘော​တူ​ဆုံး​ဖြတ်​ထား​ကြ​ပါ​သည်။</div>
<div class="v" id="v21"><span class="vn">21</span> သို့​ရာ​တွင် သူ​တို့​ကို မ​လိုက်​လျော​ပါ​နှင့်။ အ​ဘယ်​ကြောင့်​ဆို​သော် သူ​တို့​ထဲ​မှ လူ​လေး​ဆယ်​ကျော်​တို့​သည် သူ့​ကို​ချောင်း​မြောင်း​နေ​ကြ​ပါ​သည်။ သူ​တို့​သည် ပေါ​လု​ကို​မ​သတ်​ရ​မ​ချင်း မ​စား​မ​သောက်​ရန် ကျိန်​ဆို​ထား​ကြ​ပါ​သည်။ ယ​ခု​ပင် သူ​တို့​သည် အ​သင့်​ရှိ​လျက် အ​ရှင်​၏​သ​ဘော​တူ​ချက်​ကို စောင့်​နေ​ကြ​ပါ​သည်”​ဟု လျှောက်​လေ​၏။<sup class="fnm"><a name="fnm12" href="#fn12">12</a></sup></div>
<div class="v" id="v22"><span class="vn">22</span> <span class="br-p"><br><br></span>ထို​အ​ခါ တပ်​မှူး​ကြီး​က “ဤ​အ​ရာ​များ​ကို ငါ့​အား သင်​ပြော​ပြ​ကြောင်း မည်​သူ့​ကို​မျှ မ​ပြော​နှင့်”​ဟု အ​မိန့်​ပေး​ပြီး​လျှင် ထို​လူ​ငယ်​ကို ပြန်​လွှတ်​လိုက်​လေ​၏။</div>
<div class="v" id="v23"><h2>ပေါ​လု​ကို ည​တွင်း​ချင်း​ဆီ​ဇာ​ရီး​ယား​မြို့​သို့​ပို့​ဆောင်​ခြင်း</h2><span class="vn">23</span> <span class="br-p"><br><br></span>ထို့​နောက် တပ်​မှူး​ကြီး​သည် တပ်​မှူး​နှစ်​ဦး​ကို​ခေါ်​၍ “ည​ကိုး​နာ​ရီ​<sup class="fnm"><a name="fnm13" href="#fn13">13</a></sup>အ​ချိန်​၌ ဆီ​ဇာ​ရီး​ယား​မြို့​သို့​သွား​ရန် စစ်​သား​နှစ်​ရာ၊ လှံ​တပ်​သား​နှစ်​ရာ​နှင့် မြင်း​တပ်​သား​ခု​နစ်​ဆယ်​တို့​ကို ပြင်​ဆင်​ကြ​လော့။</div>
<div class="v" id="v24"><span class="vn">24</span> ပေါ​လု​စီး​နင်း​ရန် တိ​ရစ္ဆာန်​များ​ကို​လည်း အ​သင့်​ပြင်​ထား​လျက် သူ့​ကို ဘု​ရင်​ခံ​ဖေ​လဇ်​မင်း​ထံ ဘေး​ကင်း​စွာ​ပို့​ဆောင်​လော့”​ဟု မှာ​ကြား​လေ​၏။</div>
<div class="v" id="v25"><span class="vn">25</span> ထို့​နောက် စာ​ကို ဤ​သို့​ရေး​ပို့​လိုက်​လေ​၏။</div>
<div class="v" id="v26"><span class="vn">26</span> <span class="br-p"><br><br></span>“က​လော​ဒိ​လု​သိ​သည် မြတ်​သော​ဘု​ရင်​ခံ​ဖေ​လဇ်​မင်း​ကို နှုတ်​ခွန်း​ဆက်​သ​လိုက်​ပါ​သည်။</div>
<div class="v" id="v27"><span class="vn">27</span> ဂျူး​လူ​မျိုး​တို့​သည် ဤ​သူ​ကို​ဖမ်း​ဆီး​၍ သတ်​မည်​ပြု​စဉ် သူ​သည် ရော​မ​နိုင်​ငံ​သား​ဖြစ်​ကြောင်း ကြား​သိ​ရ​သ​ဖြင့် အ​ကျွန်ုပ်​သည် စစ်​သား​များ​နှင့်​အ​တူ​သွား​၍ သူ့​ကို ကယ်​ခဲ့​ပါ​သည်။</div>
<div class="v" id="v28"><span class="vn">28</span> သူ​တို့​သည် မည်​သည့်​ပြစ်​မှု​ဖြင့် သူ့​ကို​စွဲ​ဆို​ကြ​ကြောင်း​သိ​လို​၍ သူ​တို့​၏​တ​ရား​လွှတ်​တော်​ထံ​သို့ သူ့​ကို​ခေါ်​ဆောင်​သွား​ခဲ့​ရာ</div>
<div class="v" id="v29"><span class="vn">29</span> သူ​သည် သူ​တို့​၏​ပ​ညတ်​တ​ရား​နှင့်​ဆိုင်​သော​ပြဿ​နာ​များ​အ​တွက် စွဲ​ဆို​ခံ​နေ​ရ​ခြင်း​ဖြစ်​ပြီး သေ​ဒဏ် သို့​မ​ဟုတ် အ​ချုပ်​အ​နှောင်​ခံ​ထိုက်​သော​အ​ပြစ်​မ​ရှိ​ကြောင်း အ​ကျွန်ုပ်​တွေ့​ရ​ပါ​သည်။<sup class="fnm"><a name="fnm14" href="#fn14">14</a></sup></div>
<div class="v" id="v30"><span class="vn">30</span> သို့​သော် သူ့​ကို​<sup class="fnm"><a name="fnm15" href="#fn15">15</a></sup>လုပ်​ကြံ​ရန် လျှို့​ဝှက်​ကြံ​စည်​ကြ​သည်​ဟု သ​တင်း​ရ​သ​ဖြင့် အ​ကျွန်ုပ်​သည် အ​ရှင့်​ထံ​သို့ သူ့​ကို ချက်​ချင်း​စေ​လွှတ်​လိုက်​ပါ​သည်။ စွပ်​စွဲ​သော​သူ​တို့​အား​လည်း သူ့​အ​ပေါ်​စွပ်​စွဲ​ချက်​များ​ကို အ​ရှင့်​ထံ တင်​ပြ​လျှောက်​ထား​ကြ​ရန် ညွှန်​ကြား​ထား​ပါ​သည်။”<sup class="fnm"><a name="fnm16" href="#fn16">16</a></sup></div>
<div class="v" id="v31"><span class="vn">31</span> <span class="br-p"><br><br></span>ထို​အ​ခါ စစ်​သား​များ​သည် သူ​တို့​အား မှာ​ကြား​ထား​သည့်​အ​တိုင်း ပေါ​လု​ကို​ခေါ်​၍ အန္တိ​ပ​တ​ရိ​မြို့​အ​ထိ ည​တွင်း​ချင်း ပို့​ဆောင်​ကြ​၏။</div>
<div class="v" id="v32"><span class="vn">32</span> နောက်​တစ်​နေ့​တွင် မြင်း​တပ်​သား​တို့​ကို ပေါ​လု​နှင့်​အ​တူ​ခ​ရီး​ဆက်​သွား​စေ​၍ သူ​တို့​သည် စ​ခန်း​သို့​ပြန်​လာ​ကြ​၏။</div>
<div class="v" id="v33"><span class="vn">33</span> မြင်း​တပ်​သား​တို့​သည် ဆီ​ဇာ​ရီး​ယား​မြို့​သို့​ရောက်​လျှင် စာ​ကို ဘု​ရင်​ခံ​အား​ပေး​အပ်​ကာ ပေါ​လု​ကို​လည်း သူ့​ထံ​သို့​အပ်​ကြ​၏။</div>
<div class="v" id="v34"><span class="vn">34</span> ဘု​ရင်​ခံ​သည် စာ​ကို​ဖတ်​ပြီး​နောက် ပေါ​လု​အား မည်​သည့်​ပြည်​သား​ဖြစ်​သ​နည်း​ဟု​မေး​၍ ဆီ​လီ​ဆီး​ယား​ပြည်​သား​ဖြစ်​ကြောင်း ကြား​သိ​လျှင်</div>
<div class="v" id="v35"><span class="vn">35</span> “သင့်​ကို​စွပ်​စွဲ​သော​သူ​များ​ရောက်​လာ​ကြ​သော​အ​ခါ သင့်​အ​မှု​ကို ငါ​ကြား​နာ​မည်”​ဟု ဆို​လျက် ပေါ​လု​ကို ဟေ​ရုဒ်​မင်း​၏​ရုံး​တော်​တွင် စောင့်​ကြပ်​ထား​ရန် အ​မိန့်​ပေး​လေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၂၄:၁၆။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၃:၂၇။</div>
<div class="fn"><sup class="fnt"><a name="fn3" href="#fnm3">3</a></sup> ဝတ် ၁၉:၁၅၊ တ​ရား ၂၅:၁။</div>
<div class="fn"><sup class="fnt"><a name="fn4" href="#fnm4">4</a></sup> (ထွ ၂၂:၂၈)</div>
<div class="fn"><sup class="fnt"><a name="fn5" href="#fnm5">5</a></sup> တ ၂၆:၅၊ ဖိ ၃:၅။</div>
<div class="fn"><sup class="fnt"><a name="fn6" href="#fnm6">6</a></sup> တ ၂၄:၂၁၊ ၂၆:၆-၇၊ ၂၈:၂၀။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၂:၂၃၊ မာ ၁၂:၁၈၊ လု ၂၀:၂၇။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​ကို မ​ဆန့်​ကျင်​ကြ​နှင့်”</div>
<div class="fn"><sup class="fnt"><a name="fn9" href="#fnm9">9</a></sup> အ​ချို့​မူ​ရင်း​ကျမ်း​၌ “ပေါ​လု၊ မ​စိုး​ရိမ်​နှင့်”</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “မ​နက်​ဖြန်​ခေါ်​ဆောင်​လာ​ရန်”</div>
<div class="fn"><sup class="fnt"><a name="fn11" href="#fnm11">11</a></sup> တ ၂၃:၂၀-၂၁။</div>
<div class="fn"><sup class="fnt"><a name="fn12" href="#fnm12">12</a></sup> တ ၂၃:၁၂-၁၅။</div>
<div class="fn"><sup class="fnt"><a name="fn13" href="#fnm13">13</a></sup> တိုက်​ရိုက်​ပြန်​ဆို​လျှင် “ည​၏​တ​တိ​ယ​နာ​ရီ”</div>
<div class="fn"><sup class="fnt"><a name="fn14" href="#fnm14">14</a></sup> တ ၂၅:၂၅၊ ၂၆:၃၁။</div>
<div class="fn"><sup class="fnt"><a name="fn15" href="#fnm15">15</a></sup> အ​ချို့​မူ​ရင်း​ကျမ်း​၌ “သို့​သော် ဂျူး​လူ​မျိုး​တို့​သည် သူ့​အ​ပေါ်”</div>
<div class="fn"><sup class="fnt"><a name="fn16" href="#fnm16">16</a></sup> အ​ချို့​မူ​ရင်း​ကျမ်း​၌ “ကျန်း​မာ​ရွှင်​လန်း​ပါ​စေ” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>