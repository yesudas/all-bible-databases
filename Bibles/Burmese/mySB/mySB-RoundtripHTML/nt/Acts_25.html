<html><head>
<meta http-equiv="Content-Type" content="text/html;charset=utf-8" />
<title>Acts 25 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 25);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_23.html">23</a> <a href="Acts_24.html">24</a> <b>25</b> <a href="Acts_26.html">26</a> <a href="Acts_27.html">27</a> <a href="Acts_28.html">28</a> </div><hr>
<h1>Acts 25</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဆီ​ဇာ​ဧ​က​ရာဇ်​ထံ​အ​ယူ​ခံ​၀င်​ခြင်း</h2><span class="vn">1</span> <span class="br-p"><br><br></span>ဖေတ္တု​မင်း​သည် ထို​ပြည်​သို့​ရောက်​၍ သုံး​ရက်​ကြာ​သော​အ​ခါ ဆီ​ဇာ​ရီး​ယား​မြို့​မှ ဂျေ​ရု​ဆ​လင်​မြို့​သို့ တက်​သွား​လေ​၏။</div>
<div class="v" id="v2"><span class="vn">2</span> ထို​အ​ခါ ယဇ်​ပု​ရော​ဟိတ်​အ​ကြီး​အ​ကဲ​များ​နှင့် ဂျူး​လူ​မျိုး​တို့​၏​ခေါင်း​ဆောင်​များ​သည် သူ့​ထံ ပေါ​လု​ကို တ​ရား​စွဲ​ဆို​လျက်</div>
<div class="v" id="v3"><span class="vn">3</span> မိ​မိ​တို့​အား ကျေး​ဇူး​ပြု​သည့်​အ​နေ​ဖြင့် ပေါ​လု​ကို ဂျေ​ရု​ဆ​လင်​မြို့​သို့​ပို့​ပေး​ရန် သူ့​အား​တောင်း​ပန်​ကြ​၏။ အ​ကြောင်း​မှာ သူ​တို့​သည် ပေါ​လု​ကို လမ်း​၌​ချောင်း​မြောင်း​သတ်​ဖြတ်​ရန် ကြံ​စည်​ထား​ကြ​သော​ကြောင့်​ဖြစ်​၏။</div>
<div class="v" id="v4"><span class="vn">4</span> ထို​အ​ခါ ဖေတ္တု​မင်း​က ပေါ​လု​သည် ဆီ​ဇာ​ရီး​ယား​မြို့​တွင် ထိန်း​သိမ်း​ထား​ခြင်း​ခံ​ရ​ပြီး သူ​ကိုယ်​တိုင်​လည်း မ​ကြာ​မီ​ပြန်​သွား​ရန် ရည်​ရွယ်​ထား​ကြောင်း ဖြေ​ကြား​ပြီး​လျှင်</div>
<div class="v" id="v5"><span class="vn">5</span> “ထို့​ကြောင့် သင်​တို့​တွင် ဩ​ဇာ​ရှိ​သော​သူ​တို့​သည် ငါ​နှင့်​အ​တူ​လိုက်​ခဲ့​၍ ထို​လူ​၌ အ​ပြစ်​တစ်​စုံ​တစ်​ရာ​ရှိ​လျှင် သူ့​ကို စွဲ​ဆို​ကြ​ပါ​စေ”​ဟု ပြော​ဆို​လေ​၏။</div>
<div class="v" id="v6"><span class="vn">6</span> <span class="br-p"><br><br></span>ထို့​နောက် ရှစ်​ရက်၊<sup class="fnm"><a name="fnm1" href="#fn1">1</a></sup> ဆယ်​ရက်​ခန့် သူ​တို့​ထံ​၌​နေ​ပြီး​မှ ဆီ​ဇာ​ရီး​ယား​မြို့​သို့ ဆင်း​သွား​၍ နောက်​တစ်​နေ့​တွင် တ​ရား​ခွင်​၌​ထိုင်​လျက် ပေါ​လု​ကို​ခေါ်​သွင်း​ရန် အ​မိန့်​ပေး​လေ​၏။</div>
<div class="v" id="v7"><span class="vn">7</span> ပေါ​လု​ရောက်​သော​အ​ခါ ဂျေ​ရု​ဆ​လင်​မြို့​မှ​လာ​သော ဂျူး​လူ​မျိုး​တို့​သည် သူ့​ကို​ဝိုင်း​ရံ​လျက် သူ​တို့​သက်​သေ​မ​ပြ​နိုင်​သော ကြီး​လေး​သည့်​စွဲ​ချက်​များ​စွာ​တို့​ကို သူ့​အ​ပေါ်​တင်​ကြ​၏။</div>
<div class="v" id="v8"><span class="vn">8</span> <span class="br-p"><br><br></span>ပေါ​လု​က​လည်း “အ​ကျွန်ုပ်​သည် ဂျူး​လူ​မျိုး​တို့​၏​ပ​ညတ်​တ​ရား​ကို​လည်း​ကောင်း၊ ဗိ​မာန်​တော်​ကို​လည်း​ကောင်း၊ ဆီ​ဇာ​ဧ​က​ရာဇ်​ကို​လည်း​ကောင်း တစ်​စုံ​တစ်​ခု​မျှ မ​ပြစ်​မှား​ခဲ့​ပါ”​ဟု ချေ​ပ​ပြော​ဆို​၏။</div>
<div class="v" id="v9"><span class="vn">9</span> <span class="br-p"><br><br></span>ဖေတ္တု​မင်း​သည် ဂျူး​လူ​မျိုး​တို့​ကို ကျေး​ဇူး​ပြု​လို​သ​ဖြင့် ပေါ​လု​အား “သင်​သည် ဂျေ​ရု​ဆ​လင်​မြို့​သို့​တက်​သွား​၍ ထို​မြို့​၌ ငါ​၏​ရှေ့​တွင် ဤ​အ​မှု​များ​နှင့်​ပတ်​သက်​ပြီး စစ်​ဆေး​စီ​ရင်​ခံ​လို​သ​လော”​ဟု မေး​လေ​၏။</div>
<div class="v" id="v10"><span class="vn">10</span> <span class="br-p"><br><br></span>သို့​သော် ပေါ​လု​က “အ​ကျွန်ုပ်​သည် ဆီ​ဇာ​ဧ​က​ရာဇ်​၏​တ​ရား​ခွင်​၌ ရပ်​နေ​သည်​ဖြစ်​၍ ထို​နေ​ရာ​တွင် အ​ကျွန်ုပ်​ကို စစ်​ဆေး​စီ​ရင်​သင့်​ပါ​သည်။ အ​ရှင်​လည်း ကောင်း​စွာ​သိ​သည့်​အ​တိုင်း ဂျူး​လူ​မျိုး​တို့​ကို အ​ကျွန်ုပ်​မ​ပြစ်​မှား​ခဲ့​ပါ။</div>
<div class="v" id="v11"><span class="vn">11</span> အ​ကယ်​၍ အ​ကျွန်ုပ်​သည်​ပြစ်​မှား​ပြီး သေ​ဒဏ်​ခံ​ထိုက်​သော​အ​ပြစ်​တစ်​စုံ​တစ်​ခု​ကို ပြု​မိ​ခဲ့​ပါ​က သေ​ရ​မည်​ကို အ​ကျွန်ုပ်​မ​ငြင်း​ပါ။ သို့​သော် အ​ကျွန်ုပ်​ကို ဤ​သူ​တို့​စွပ်​စွဲ​နေ​သော​အ​ရာ​များ​သည် တစ်​စုံ​တစ်​ခု​မျှ မ​ဟုတ်​မ​မှန်​လျှင် မည်​သူ​မျှ အ​ကျွန်ုပ်​ကို သူ​တို့​လက်​သို့ မ​အပ်​နိုင်​ပါ။ အ​ကျွန်ုပ်​သည် ဆီ​ဇာ​ဧ​က​ရာဇ်​ထံ အ​ယူ​ခံ​ဝင်​ပါ​မည်”​ဟု လျှောက်​လေ​၏။</div>
<div class="v" id="v12"><span class="vn">12</span> <span class="br-p"><br><br></span>ထို​အ​ခါ ဖေတ္တု​မင်း​သည် အ​တိုင်​ပင်​ခံ​များ​နှင့်​တိုင်​ပင်​ပြီး​နောက် “သင်​သည် ဆီ​ဇာ​ဧ​က​ရာဇ်​ထံ အ​ယူ​ခံ​ဝင်​သည်​ဖြစ်​၍ ဆီ​ဇာ​ဧ​က​ရာဇ်​ထံ​သို့ သွား​ရ​မည်”​ဟု ပြန်​ဖြေ​လေ​၏။</div>
<div class="v" id="v13"><h2>အ​ဂြိပ္ပ​မင်း​နှင့်​မိ​ဖု​ရား​ဗေ​ရ​နိတ်​တို့ ဖေတ္တု​မင်း​ထံ လာ​ရောက်​လည်​ပတ်​ကြ​ခြင်း</h2><span class="vn">13</span> <span class="br-p"><br><br></span>ထို​မှ ရက်​အ​နည်း​ငယ်​ကြာ​ပြီး​နောက် အ​ဂြိပ္ပ​မင်း​ကြီး​နှင့်​မိ​ဖု​ရား​ဗေ​ရ​နိတ်​တို့​သည် ဖေတ္တု​မင်း​ကို​နှုတ်​ဆက်​ရန် ဆီ​ဇာ​ရီး​ယား​မြို့​သို့​ရောက်​လာ​ကြ​၏။</div>
<div class="v" id="v14"><span class="vn">14</span> သူ​တို့​သည် ထို​မြို့​၌ ရက်​အ​တန်​ကြာ​နေ​ကြ​သ​ဖြင့် ဖေတ္တု​မင်း​သည် ပေါ​လု​နှင့်​ပတ်​သက်​သော​အ​မှု​များ​ကို မင်း​ကြီး​အား​တင်​ပြ​လျက် “ဖေ​လဇ်​မင်း​ထား​ရစ်​ခဲ့​သော အ​ကျဉ်း​သား​တစ်​ဦး​ရှိ​ပါ​သည်။<sup class="fnm"><a name="fnm2" href="#fn2">2</a></sup></div>
<div class="v" id="v15"><span class="vn">15</span> ဂျေ​ရု​ဆ​လင်​မြို့​သို့ အ​ကျွန်ုပ်​ရောက်​စဉ် ယဇ်​ပု​ရော​ဟိတ်​အ​ကြီး​အ​ကဲ​များ​နှင့် ဂျူး​လူ​မျိုး​တို့​၏​သက်​ကြီး​ဝါ​ကြီး​တို့​သည် သူ့​ကို တ​ရား​စွဲ​ဆို​လျက် သူ့​အ​ပေါ်​အ​ပြစ်​ဒဏ်​ပေး​ရန် တောင်း​ဆို​ကြ​ပါ​သည်။<sup class="fnm"><a name="fnm3" href="#fn3">3</a></sup></div>
<div class="v" id="v16"><span class="vn">16</span> သို့​သော် စွပ်​စွဲ​ခံ​ရ​သူ​တစ်​စုံ​တစ်​ဦး​သည် စွပ်​စွဲ​သော​သူ​နှင့်​မျက်​နှာ​ချင်း​ဆိုင်​၍ စွပ်​စွဲ​ချက်​နှင့်​ပတ်​သက်​ပြီး ချေ​ပ​ပြော​ဆို​ခွင့်​မ​ရ​မီ သူ့​ကို​လွှဲ​အပ်​ပေး​ခြင်း​<sup class="fnm"><a name="fnm4" href="#fn4">4</a></sup>သည် ရော​မ​တို့​၏​ဓ​လေ့​ထုံး​စံ​မ​ဟုတ်​ကြောင်း သူ​တို့​အား အ​ကျွန်ုပ်​ဖြေ​ကြား​ခဲ့​ပါ​သည်။</div>
<div class="v" id="v17"><span class="vn">17</span> ထို့​ကြောင့် ဤ​မြို့​သို့ သူ​တို့​စု​ဝေး​ရောက်​ရှိ​လာ​ကြ​သော​အ​ခါ အ​ကျွန်ုပ်​သည် မ​ဆိုင်း​မ​ငံ့​ဘဲ နောက်​တစ်​နေ့​တွင် တ​ရား​ခွင်​၌​ထိုင်​လျက် ထို​သူ​ကို​ခေါ်​ဆောင်​လာ​ရန် အ​မိန့်​ပေး​ခဲ့​ပါ​သည်။</div>
<div class="v" id="v18"><span class="vn">18</span> သူ့​ကို​စွပ်​စွဲ​သော​သူ​များ​ထ​ကြ​သော​အ​ခါ အ​ကျွန်ုပ်​ထင်​မှတ်​သ​လောက် ဆိုး​သော​ပြစ်​မှု​မျိုး​<sup class="fnm"><a name="fnm5" href="#fn5">5</a></sup>ကို မ​တင်​ပြ​ခဲ့​ကြ​ပါ။</div>
<div class="v" id="v19"><span class="vn">19</span> သူ​တို့​၏​ပြဿ​နာ​မှာ သူ​တို့​၏​ဘာ​သာ​တ​ရား​နှင့်​ပတ်​သက်​သော​အ​ရာ​အ​ချို့​နှင့် အ​သက်​ရှင်​လျက်​ရှိ​သည်​ဟု ပေါ​လု​ပြော​ဆို​သည့် သေ​လွန်​ပြီး​သော ယေ​ရှု​ဆို​သူ​တစ်​ဦး​နှင့်​ပတ်​သက်​သည့် အ​ရာ​များ​သာ ဖြစ်​ပါ​သည်။</div>
<div class="v" id="v20"><span class="vn">20</span> အ​ကျွန်ုပ်​သည် ဤ​အ​ရာ​များ​နှင့်​ဆိုင်​သည့် အ​ငြင်း​ပွား​မှု​အ​တွက် တွေး​မ​ရ​ဖြစ်​နေ​သ​ဖြင့် ပေါ​လု​အား ‘ဂျေ​ရု​ဆ​လင်​မြို့​သို့​သွား​၍ ထို​မြို့​တွင် ဤ​စွပ်​စွဲ​ချက်​များ​အ​တွက် စစ်​ဆေး​စီ​ရင်​ခံ​လို​သ​လော’​ဟု မေး​ပါ​သည်။</div>
<div class="v" id="v21"><span class="vn">21</span> သို့​သော် ပေါ​လု​က ဧ​က​ရာဇ်​မင်း​၏​စီ​ရင်​ဆုံး​ဖြတ်​ခြင်း​ကို​ခံ​ယူ​သည်​အ​ထိ သူ့​အား​ထိန်း​သိမ်း​ထား​ပါ​ရန် တောင်း​ဆို​သ​ဖြင့် သူ့​ကို ဆီ​ဇာ​ဧ​က​ရာဇ်​ထံ​ပို့​သည်​အ​ထိ ထိန်း​သိမ်း​ထား​ရန် အ​မိန့်​ပေး​ထား​ပါ​သည်”​ဟု ဆို​လေ​၏။</div>
<div class="v" id="v22"><span class="vn">22</span> <span class="br-p"><br><br></span>ထို​အ​ခါ အ​ဂြိပ္ပ​မင်း​ကြီး​သည် ဖေတ္တု​မင်း​အား “အ​ကျွန်ုပ်​ကိုယ်​တိုင်​လည်း ထို​သူ​၏​စ​ကား​ကို နား​ထောင်​လို​ပါ​သည်”​ဟု ဆို​သ​ဖြင့် ဖေတ္တု​မင်း​က “မ​နက်​ဖြန် သူ​၏​စ​ကား​ကို အ​ရှင်​နား​ထောင်​ရ​ပါ​မည်”​ဟု ဆို​၏။</div>
<div class="v" id="v23"><h2>အ​ဂြိပ္ပ​မင်း​ကြီး​ရှေ့​သို့ ပေါ​လု​ရောက်​ရှိ​ခြင်း</h2><span class="vn">23</span> <span class="br-p"><br><br></span>နောက်​တစ်​နေ့​တွင် အ​ဂြိပ္ပ​မင်း​ကြီး​နှင့်​မိ​ဖု​ရား​ဗေ​ရ​နိတ်​တို့​သည် ခမ်း​နား​ကြီး​ကျယ်​သော​အ​ဆောင်​အ​ယောင်​ဖြင့် တပ်​မှူး​ကြီး​များ၊ ထို​မြို့​၏​အ​ရေး​ပါ​ပုဂ္ဂိုလ်​များ​နှင့်​အ​တူ​ကြွ​လာ​၍ ညီ​လာ​ခံ​ခန်း​မ​ထဲ​သို့​ဝင်​ကြ​၏။ ထို​အ​ခါ ဖေတ္တု​မင်း​သည် အ​မိန့်​ပေး​သ​ဖြင့် ပေါ​လု​ကို​ခေါ်​ထုတ်​လာ​ကြ​၏။</div>
<div class="v" id="v24"><span class="vn">24</span> ဖေတ္တု​မင်း​က​လည်း “အ​ဂြိပ္ပ​မင်း​ကြီး​နှင့်​တ​ကွ အ​ကျွန်ုပ်​တို့​နှင့်​အ​တူ​ရှိ​ကြ​သော လူ​ကြီး​မင်း​အ​ပေါင်း​တို့၊ အ​ရှင်​တို့​မြင်​သော ဤ​သူ​နှင့်​ပတ်​သက်​၍ ဂျူး​အ​မျိုး​သား​ထု​အ​ပေါင်း​တို့​သည် ‘သူ့​ကို ဆက်​၍​အ​သက်​မ​ရှင်​စေ​သင့်​ပါ’​<sup class="fnm"><a name="fnm6" href="#fn6">6</a></sup>ဟု အော်​ဟစ်​လျက် ဂျေ​ရု​ဆ​လင်​မြို့​၌​ဖြစ်​စေ၊ ဤ​မြို့​၌​ဖြစ်​စေ အ​ကျွန်ုပ်​အား တောင်း​ဆို​ခဲ့​ကြ​ပါ​သည်။</div>
<div class="v" id="v25"><span class="vn">25</span> သို့​ရာ​တွင် သူ​သည် သေ​ဒဏ်​ခံ​ထိုက်​သော​အ​ရာ တစ်​စုံ​တစ်​ခု​ကို​မျှ မ​ပြု​ခဲ့​ကြောင်း အ​ကျွန်ုပ်​သ​တိ​ထား​မိ​ပါ​သည်။<sup class="fnm"><a name="fnm7" href="#fn7">7</a></sup> သို့​သော် သူ​ကိုယ်​တိုင် ဧ​က​ရာဇ်​မင်း​ထံ အ​ယူ​ခံ​ဝင်​မည်​ဟု​ဆို​<sup class="fnm"><a name="fnm8" href="#fn8">8</a></sup>သ​ဖြင့် သူ့​ကို​ပို့​ပေး​ရန် အ​ကျွန်ုပ်​ဆုံး​ဖြတ်​ထား​ပါ​သည်။</div>
<div class="v" id="v26"><span class="vn">26</span> သို့​ရာ​တွင် အ​ရှင်​ဧ​က​ရာဇ်​မင်း​ထံ သူ့​အ​ကြောင်း​ရေး​သား​ရန် တိ​ကျ​သော​အ​ကြောင်း​အ​ချက် တစ်​စုံ​တစ်​ခု​မျှ အ​ကျွန်ုပ်​၌​မ​ရှိ​ပါ။ ထို့​ကြောင့် ဤ​စစ်​ဆေး​မှု​ပြီး​ဆုံး​သော​အ​ခါ အ​ကျွန်ုပ်​ရေး​သား​ရန် အ​ကြောင်း​အ​ချက်​တစ်​စုံ​တစ်​ခု​ရ​ရှိ​နိုင်​မည့်​အ​ကြောင်း သူ့​ကို အ​ရှင်​တို့​ရှေ့​၌၊ အ​ထူး​သ​ဖြင့် အ​ဂြိပ္ပ​မင်း​ကြီး၊ အ​ရှင့်​ရှေ့​၌​အ​ကျွန်ုပ်​ထုတ်​ဆောင်​ခဲ့​ပါ​သည်။</div>
<div class="v" id="v27"><span class="vn">27</span> အ​ကြောင်း​မူ​ကား အ​ကျဉ်း​သား​တစ်​ဦး​ကို သူ့​အ​ပေါ်​တင်​ထား​သည့်​စွဲ​ချက်​များ​မ​ပါ​ဘဲ စေ​လွှတ်​ခြင်း​မှာ မ​သင့်​လျော်​ဟု အ​ကျွန်ုပ်​ထင်​ပါ​သည်”​ဟု ဆို​လေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ရှစ်​ရက်” မ​ပါ။</div>
<div class="fn"><sup class="fnt"><a name="fn2" href="#fnm2">2</a></sup> တ ၂၄:၂၇။</div>
<div class="fn"><sup class="fnt"><a name="fn3" href="#fnm3">3</a></sup> တ ၂၅:၂။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “အ​သေ​သတ်​ရန်​လွှဲ​အပ်​ပေး​ခြင်း”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “အ​ကျွန်ုပ်​ထင်​မှတ်​ထား​သည့်​ပြစ်​မှု​မျိုး”</div>
<div class="fn"><sup class="fnt"><a name="fn6" href="#fnm6">6</a></sup> တ ၂၁:၃၆၊ ၂၂:၂၂။</div>
<div class="fn"><sup class="fnt"><a name="fn7" href="#fnm7">7</a></sup> တ ၂၃:၂၉၊ ၂၆:၃၁။</div>
<div class="fn"><sup class="fnt"><a name="fn8" href="#fnm8">8</a></sup> တ ၂၅:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>