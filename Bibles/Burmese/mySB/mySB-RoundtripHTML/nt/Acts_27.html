<html><head>
<meta http-equiv="Content-Type" content="text/html;charset=utf-8" />
<title>Acts 27 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 27);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_25.html">25</a> <a href="Acts_26.html">26</a> <b>27</b> <a href="Acts_28.html">28</a> </div><hr>
<h1>Acts 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရော​မ​မြို့​သို့ သင်္ဘော​ဖြင့်​သွား​ခြင်း</h2><span class="vn">1</span> <span class="br-p"><br><br></span>ငါ​တို့​သည် အီ​တ​လီ​ပြည်​သို့​ရွက်​လွှင့်​ရ​မည်​ဟု သူ​တို့​ဆုံး​ဖြတ်​ကြ​သော​အ​ခါ သူ​တို့​သည် ပေါ​လု​နှင့်​အ​ခြား​အ​ကျဉ်း​သား​အ​ချို့​တို့​ကို ဧ​က​ရာဇ်​မင်း​၏​တပ်​ဖွဲ့​မှ ယု​လိ​အ​မည်​ရှိ​သော​တပ်​မှူး​ထံ အပ်​ကြ​၏။</div>
<div class="v" id="v2"><span class="vn">2</span> ငါ​တို့​သည် အာ​ရှ​ပြည် ကမ်း​ခြေ​တစ်​လျှောက်​ရှိ ဆိပ်​ကမ်း​များ​သို့​ရွက်​လွှင့်​သွား​မည့် အ​ဒြာ​မုတ္တိ​သင်္ဘော​ကို​စီး​လျက် ရွက်​လွှင့်​ကြ​၏။ မာ​ကေ​ဒေါ​နိ​ပြည်၊ သက်​သာ​လော​နိတ်​မြို့​သား အာ​ရိတ္တာ​ခု​သည်​လည်း ငါ​တို့​နှင့်​အ​တူ​ပါ​လာ​၏။</div>
<div class="v" id="v3"><span class="vn">3</span> <span class="br-p"><br><br></span>နောက်​တစ်​နေ့​တွင် ငါ​တို့​သည် ဆီ​ဒုန်​မြို့​သို့​ဆိုက်​ကပ်​ကြ​၏။ ယု​လိ​သည် ပေါ​လု​ကို​ကြင်​နာ​စွာ​ဆက်​ဆံ​လျက် မိတ်​ဆွေ​များ​ထံ​သွား​၍ လုပ်​ကျွေး​ပြု​စု​ခြင်း​ခံ​ယူ​ခွင့်​ကို ပေး​လေ​၏။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> ထို​မြို့​မှ​ရွက်​လွှင့်​ကြ​သော​အ​ခါ လေ​ဆန်​ဖြစ်​နေ​သ​ဖြင့် ဆိုက်​ပ​ရပ်​ကျွန်း​၏​လေ​ကွယ်​ရာ​ဘက်​မှ ရွက်​လွှင့်​သွား​ကြ​၏။</div>
<div class="v" id="v5"><span class="vn">5</span> ထို့​နောက် ဆီ​လီ​ဆီး​ယား​ပြည်​နှင့်​ပံ​ဖု​လိ​ပြည်​၏​ပင်​လယ်​ပြင်​ကို ရွက်​လွှင့်​ပြီး လု​ကိ​ပြည်၊ မု​ရ​မြို့​သို့​ရောက်​ကြ​၏။</div>
<div class="v" id="v6"><span class="vn">6</span> ထို​မြို့​တွင် တပ်​မှူး​သည် အီ​တ​လီ​ပြည်​သို့​ရွက်​လွှင့်​မည့် အ​လက်​ဇန္ဒြိ​ယ​သင်္ဘော​ကို​တွေ့​၍ ငါ​တို့​အား ထို​သင်္ဘော​ပေါ်​သို့​တက်​စေ​၏။</div>
<div class="v" id="v7"><span class="vn">7</span> ရက်​ပေါင်း​များ​စွာ တစ်​ရွေ့​ရွေ့​ရွက်​လွှင့်​ကြ​ပြီး​နောက် က​နိဒ်​မြို့​နား​သို့ ခက်​ခဲ​စွာ​ဖြင့်​ရောက်​ရှိ​ကြ​၏။ ငါ​တို့​သည် လေ​ကြောင့် ဆက်​မ​သွား​နိုင်​တော့​သ​ဖြင့် သာ​လ​မုန်​အ​ငူ​နား​မှ​ဖြတ်​၍ က​ရေ​တေ​ကျွန်း​၏​လေ​ကွယ်​ရာ​ဘက်​မှ ရွက်​လွှင့်​သွား​ကြ​၏။</div>
<div class="v" id="v8"><span class="vn">8</span> ကမ်း​ရိုး​တန်း​တစ်​လျှောက် ခက်​ခဲ​စွာ​ရွက်​လွှင့်​သွား​ပြီး​နောက် လာ​သဲ​မြို့​အ​နီး​ရှိ ဆိပ်​ကမ်း​သာ​ဟု​ခေါ်​သော​အ​ရပ်​သို့​ရောက်​ကြ​၏။</div>
<div class="v" id="v9"><h2>ပေါ​လု​၏​အ​ကြံ​ပြု​ချက်​ကို ဥ​ပေက္ခာ​ပြု​ကြ​ခြင်း</h2><span class="vn">9</span> <span class="br-p"><br><br></span>အ​ချိန်​များ​စွာ​ကြာ​လာ​၍ အ​စာ​ရှောင်​ရာ​နေ့​<sup class="fnm"><a name="fnm2" href="#fn2">2</a></sup><sup class="fnm"><a name="fnm3" href="#fn3">3</a></sup>သည်​လည်း လွန်​ခဲ့​ပြီ​ဖြစ်​သော​ကြောင့် ပင်​လယ်​ခ​ရီး​သည် ဘေး​အန္တ​ရာယ်​ရှိ​လာ​သ​ဖြင့် ပေါ​လု​သည် သူ​တို့​အား သ​တိ​ပေး​ကာ</div>
<div class="v" id="v10"><span class="vn">10</span> “မိတ်​ဆွေ​တို့၊ ဤ​ပင်​လယ်​ခ​ရီး​တွင် သင်္ဘော​နှင့်​ကုန်​ပစ္စည်း​အ​ပေါ်​၌​သာ​မ​က အ​ကျွန်ုပ်​တို့​၏​အ​သက်​အ​ပေါ်​၌​ပင် ဘေး​အန္တ​ရာယ်​နှင့်​များ​စွာ​သော​ဆုံး​ရှုံး​မှု ကျ​ရောက်​လာ​လိမ့်​မည်​ဟု အ​ကျွန်ုပ်​တွေ့​မြင်​ရ​သည်”​ဟူ​၍ ဆို​လေ​၏။</div>
<div class="v" id="v11"><span class="vn">11</span> သို့​သော် တပ်​မှူး​သည် ပေါ​လု​ပြော​ဆို​သော​စ​ကား​ထက် ရေ​ယာဉ်​မှူး​နှင့်​သင်္ဘော​ပိုင်​ရှင်​တို့​ကို ပို​၍​ယုံ​၏။</div>
<div class="v" id="v12"><span class="vn">12</span> ထို​ဆိပ်​ကမ်း​သည်​လည်း ဆောင်း​ခို​ရန်​မ​သင့်​လျော်​သော​ဆိပ်​ကမ်း​ဖြစ်​သော​ကြောင့် အ​များ​စု​က ထို​ဆိပ်​ကမ်း​မှ​ရွက်​လွှင့်​ပြီး ဖြစ်​နိုင်​လျှင် အ​နောက်​တောင်​နှင့် အ​နောက်​မြောက်​သို့​မျက်​နှာ​မူ​သည့် က​ရေ​တေ​ကျွန်း​၏​ဖိ​နိတ်​ဆိပ်​ကမ်း​သို့ တစ်​နည်း​နည်း​ဖြင့်​<sup class="fnm"><a name="fnm4" href="#fn4">4</a></sup>သွား​၍ ဆောင်း​ခို​မည်​ဟု ဆုံး​ဖြတ်​ကြ​၏။</div>
<div class="v" id="v13"><h2>မုန်​တိုင်း​နှင့်​ကြုံ​တွေ့​ရ​ခြင်း</h2><span class="vn">13</span> <span class="br-p"><br><br></span>တောင်​လေ​ဖြည်း​ညင်း​စွာ​တိုက်​ခတ်​လာ​သော​အ​ခါ သူ​တို့​သည် အ​ကြံ​အ​စည်​အောင်​မြင်​ပြီ​ဟု​ထင်​မှတ်​လျက် ကျောက်​ဆူး​ကို​နုတ်​ပြီး​လျှင် က​ရေ​တေ​ကျွန်း​၏​ကမ်း​ခြေ​ကို​ကပ်​၍ ရွက်​လွှင့်​ကြ​၏။</div>
<div class="v" id="v14"><span class="vn">14</span> သို့​သော် မ​ကြာ​မီ​အ​တွင်း ဥ​ရု​က​လု​ဒုန်​<sup class="fnm"><a name="fnm5" href="#fn5">5</a></sup>ဟု​ခေါ်​သည့် လေ​မုန်​တိုင်း​သည် ကုန်း​တွင်း​ပိုင်း​မှ တိုက်​ခတ်​လာ​လေ​၏။</div>
<div class="v" id="v15"><span class="vn">15</span> သင်္ဘော​သည် လေ​မုန်​တိုင်း​မိ​သ​ဖြင့် လေ​ကို​ဆန်​၍​မ​သွား​နိုင်​သော​ကြောင့် ငါ​တို့​သည် လက်​လျှော့​၍ လေ​တိုက်​ရာ​သို့ မျော​ပါ​သွား​ကြ​၏။</div>
<div class="v" id="v16"><span class="vn">16</span> က​လော​ဒေ​ဟု​ခေါ်​သော ကျွန်း​ငယ်​တစ်​ကျွန်း​၏​လေ​ကွယ်​ရာ​သို့ ရောက်​ကြ​သော​အ​ခါ အ​သက်​ကယ်​လှေ​ကို ခက်​ခဲ​စွာ​ဖြင့် ပြန်​လည်​ထိန်း​သိမ်း​နိုင်​ခဲ့​ကြ​၏။</div>
<div class="v" id="v17"><span class="vn">17</span> သူ​တို့​သည် ထို​လှေ​ကို သင်္ဘော​ပေါ်​တင်​ပြီး​လျှင် သင်္ဘော​ကို​ခိုင်​ခံ့​စေ​ရန် ကြိုး​ဖြင့်​ပတ်​စည်း​ကြ​၏။ ဆိ​တစ်​သဲ​သောင်​ပေါ်​၌ သောင်​တင်​မည်​ကို စိုး​ရိမ်​သော​ကြောင့် ရွက်​ကို​လျှော​ချ​လျက် လေ​တိုက်​ရာ​သို့ မျော​ပါ​သွား​ကြ​၏။</div>
<div class="v" id="v18"><span class="vn">18</span> ငါ​တို့​သည် လေ​မုန်​တိုင်း​ဒဏ်​ကို ပြင်း​စွာ​ခံ​ရ​သ​ဖြင့် နောက်​တစ်​နေ့​တွင် လူ​တို့​သည် ကုန်​ပစ္စည်း​များ​ကို သင်္ဘော​ပေါ်​မှ ပစ်​ချ​ကြ​၏။</div>
<div class="v" id="v19"><span class="vn">19</span> သုံး​ရက်​မြောက်​သော​နေ့​တွင် သင်္ဘော​၏​ကုန်​တင်​ကုန်​ချ​ပစ္စည်း​များ​ကို​ပင် မိ​မိ​တို့​လက်​ဖြင့်​ယူ​၍ ပစ်​ချ​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v20"><span class="vn">20</span> ရက်​ပေါင်း​များ​စွာ နေ​နှင့်​ကြယ်​များ​ကို​မ​တွေ့​ရ​ချေ။ မုန်​တိုင်း​သည်​လည်း အ​ရှိန်​မ​လျော့​ဘဲ တိုက်​ခတ်​လျက်​ရှိ​သ​ဖြင့် နောက်​ဆုံး​တွင် ငါ​တို့​လွတ်​မြောက်​မည်​ဟူ​သော​မျှော်​လင့်​ချက်​ရှိ​သ​မျှ​သည် ပျောက်​ကွယ်​သွား​ခဲ့​လေ​၏။</div>
<div class="v" id="v21"><span class="vn">21</span> <span class="br-p"><br><br></span>လူ​တို့​သည် ကြာ​မြင့်​စွာ​အ​စာ​မ​စား​ဘဲ​နေ​ကြ​သော​အ​ခါ ပေါ​လု​သည် သူ​တို့​အ​လယ်​၌​ရပ်​လျက် “အို မိတ်​ဆွေ​တို့၊ သင်​တို့​သည် အ​ကျွန်ုပ်​၏​စ​ကား​ကို​နား​ထောင်​၍ က​ရေ​တေ​ကျွန်း​မှ​မ​ထွက်​ခွာ​ဘဲ နေ​သင့်​ပေ​သည်။ သို့​ပြု​လျှင် ဤ​ဘေး​အန္တ​ရာယ်​နှင့်​ဆုံး​ရှုံး​မှု​တို့​မှ ကင်း​လွတ်​ခဲ့​ရ​ကြ​ပေ​လိမ့်​မည်။<sup class="fnm"><a name="fnm7" href="#fn7">7</a></sup></div>
<div class="v" id="v22"><span class="vn">22</span> သို့​သော် အား​မ​ငယ်​ကြ​ရန် သင်​တို့​အား အ​ကျွန်ုပ်​တိုက်​တွန်း​ပါ​သည်။ အ​ကြောင်း​မူ​ကား သင်​တို့​ထဲ​မှ တစ်​စုံ​တစ်​ဦး​မျှ အ​သက်​ဆုံး​ရှုံး​ရ​မည်​မ​ဟုတ်။ သင်္ဘော​ကို​သာ ဆုံး​ရှုံး​ရ​လိမ့်​မည်။</div>
<div class="v" id="v23"><span class="vn">23</span> အ​ဘယ်​ကြောင့်​ဆို​သော် အ​ကျွန်ုပ်​ကို​ပိုင်​သ​တော်​မူ​သည့် အ​ကျွန်ုပ်​ဝတ်​ပြု​သော​ဘု​ရား​သ​ခင်​၏​ကောင်း​ကင်​တ​မန်​သည် လွန်​ခဲ့​သော​ည​က အ​ကျွန်ုပ်​အ​နီး​၌​ရပ်​လျက်</div>
<div class="v" id="v24"><span class="vn">24</span> ‘ပေါ​လု၊ မ​စိုး​ရိမ်​နှင့်။ သင်​သည် ဆီ​ဇာ​ဧ​က​ရာဇ်​ရှေ့​သို့​ရောက်​ရ​မည်။ ဘု​ရား​သ​ခင်​သည် သင်​နှင့်​အ​တူ​ရွက်​လွှင့်​နေ​သူ​အ​ပေါင်း​တို့​ကို​လည်း သင့်​အား ပေး​အပ်​တော်​မူ​ပြီ’​ဟု မြွက်​ဆို​ခဲ့​ပါ​သည်။</div>
<div class="v" id="v25"><span class="vn">25</span> သို့​ဖြစ်​၍ မိတ်​ဆွေ​တို့၊ အား​မ​ငယ်​ကြ​နှင့်။ အ​ကြောင်း​မူ​ကား အ​ကျွန်ုပ်​အား​မိန့်​တော်​မူ​သည့်​အ​တိုင်း​ပင် ဖြစ်​လိမ့်​မည်​ဟု ဘု​ရား​သ​ခင်​ကို​အ​မှီ​ပြု​၍ အ​ကျွန်ုပ်​ယုံ​ကြည်​ပါ​သည်။</div>
<div class="v" id="v26"><span class="vn">26</span> အ​ကျွန်ုပ်​တို့​သည် ကျွန်း​တစ်​ခု​တွင် သောင်​တင်​ရ​လိမ့်​မည်”​ဟု ဆို​လေ​၏။</div>
<div class="v" id="v27"><span class="vn">27</span> <span class="br-p"><br><br></span>တစ်​ဆယ့်​လေး​ရက်​မြောက်​ည​ရောက်​သော​အ​ခါ ငါ​တို့​သည် အာ​ဒြိ​ပင်​လယ်​ထဲ​တွင်​မျော​ပါ​နေ​ကြ​စဉ် ည​သန်း​ခေါင်​အ​ချိန်​ခန့်​တွင် သင်္ဘော​သား​တို့​သည် ကမ်း​တစ်​ခု​ခု​နှင့်​နီး​လာ​သည်​ဟု​ထင်​မှတ်​၍</div>
<div class="v" id="v28"><span class="vn">28</span> ရေ​ကို​တိုင်း​ကြည့်​ရာ အ​လံ​နှစ်​ဆယ်​နက်​ကြောင်း​တွေ့​ကြ​၏။ ထို့​နောက် အ​နည်း​ငယ်​ဆက်​သွား​၍ ပြန်​တိုင်း​ကြည့်​ရာ တစ်​ဆယ့်​ငါး​လံ​နက်​သည်​ကို​တွေ့​ကြ​၏။</div>
<div class="v" id="v29"><span class="vn">29</span> သူ​တို့​သည် ကျောက်​ဆောင်​နှင့်​တိုက်​မိ​မည်​ကို​စိုး​ရိမ်​သ​ဖြင့် သင်္ဘော​ပဲ့​ပိုင်း​မှ ကျောက်​ဆူး​လေး​ခု​ကို​ချ​ပြီး မိုး​လင်း​ပါ​စေ​ဟု​ဆု​တောင်း​ကြ​၏။</div>
<div class="v" id="v30"><span class="vn">30</span> သင်္ဘော​သား​များ​သည် သင်္ဘော​မှ​ထွက်​ပြေး​ရန်​ကြိုး​စား​၍ သင်္ဘော​ဦး​ပိုင်း​တွင် ကျောက်​ဆူး​ချ​မည့်​ဟန်​ပြု​လျက် အ​သက်​ကယ်​လှေ​ကို ရေ​ထဲ​သို့​လျှော​ချ​နေ​ကြ​၏။</div>
<div class="v" id="v31"><span class="vn">31</span> ပေါ​လု​က တပ်​မှူး​နှင့်​စစ်​သား​တို့​အား “သင်္ဘော​ပေါ်​တွင် ဤ​သူ​တို့​သာ​မ​ရှိ​လျှင် သင်​တို့​လွတ်​မြောက်​နိုင်​မည်​မ​ဟုတ်”​ဟု ပြော​လေ​၏။</div>
<div class="v" id="v32"><span class="vn">32</span> ထို​အ​ခါ စစ်​သား​တို့​သည် အ​သက်​ကယ်​လှေ​၏​ကြိုး​များ​ကို​ခုတ်​ဖြတ်​၍ ၎င်း​တို့​ကို အောက်​သို့​ချ​လိုက်​ကြ​၏။</div>
<div class="v" id="v33"><span class="vn">33</span> <span class="br-p"><br><br></span>မိုး​လင်း​လု​နီး​သော​အ​ခါ ပေါ​လု​သည် အား​လုံး​တို့​အား အ​စာ​စား​ကြ​ရန် တိုက်​တွန်း​လျက် “သင်​တို့​သည် အ​စာ​မ​စား​ဘဲ ဆက်​တိုက်​အ​ခြေ​အ​နေ​ကို​စောင့်​ကြည့်​ကာ မည်​သည့်​အ​ရာ​ကို​မျှ​မ​စား​ခဲ့ သည်​မှာ ယ​နေ့ တစ်​ဆယ့်​လေး​ရက်​ရှိ​ပါ​ပြီ။</div>
<div class="v" id="v34"><span class="vn">34</span> ထို့​ကြောင့် အ​စာ​စား​ကြ​ရန် သင်​တို့​အား အ​ကျွန်ုပ်​တိုက်​တွန်း​ပါ​သည်။ ဤ​သည်​ကား သင်​တို့​၏​လွတ်​မြောက်​ခြင်း​အ​တွက် ဖြစ်​၏။ သင်​တို့​၏​ဦး​ခေါင်း​မှ ဆံ​ပင်​တစ်​ပင်​မျှ ပျက်​စီး​မည်​မ​ဟုတ်”​ဟု ဆို​လေ​၏။</div>
<div class="v" id="v35"><span class="vn">35</span> ဤ​သို့​ဆို​ပြီး​နောက် ပေါ​လု​သည် မုန့်​ကို​ယူ​၍ အား​လုံး​၏​ရှေ့​တွင် ဘု​ရား​သ​ခင်​အား​ကျေး​ဇူး​တင်​လျက် မုန့်​ကို​ဖဲ့​၍​စား​လေ​၏။</div>
<div class="v" id="v36"><span class="vn">36</span> ထို​အ​ခါ သူ​တို့​အား​လုံး​သည်​လည်း အား​တက်​လာ​၍ အ​စာ​စား​ကြ​၏။</div>
<div class="v" id="v37"><span class="vn">37</span> သင်္ဘော​ပေါ်​တွင် လူ​ပေါင်း​နှစ်​ရာ​ခု​နစ်​ဆယ့်​ခြောက်​ယောက်​ရှိ​၏။</div>
<div class="v" id="v38"><span class="vn">38</span> အ​စာ​ကို​ဝ​လင်​စွာ​စား​ကြ​ပြီး​နောက် သင်္ဘော​ပေါ့​သွား​စေ​ရန် ဂျုံ​ဆန်​ကို ပင်​လယ်​ထဲ​သို့​ပစ်​ချ​ကြ​၏။<sup class="fnm"><a name="fnm8" href="#fn8">8</a></sup></div>
<div class="v" id="v39"><h2>သင်္ဘော​ပျက်​ခြင်း</h2><span class="vn">39</span> <span class="br-p"><br><br></span>မိုး​လင်း​သော​အ​ခါ မည်​သည့်​အ​ရပ်​ဒေ​သ​ဖြစ်​သည်​ကို မ​သိ​သော်​လည်း ကမ်း​ခြေ​ရှိ​သော ပင်​လယ်​ကွေ့​တစ်​ခု​ကို​မြင်​ရ​၍ ဖြစ်​နိုင်​လျှင် ထို​ကမ်း​ခြေ​ပေါ်​သို့ သင်္ဘော​ကို​ထိုး​တင်​ရန် တိုင်​ပင်​ကြံ​စည်​ကြ​၏။</div>
<div class="v" id="v40"><span class="vn">40</span> ထို့​နောက် ကျောက်​ဆူး​များ​ကို ပင်​လယ်​ထဲ​သို့​ဖြုတ်​ချ​ခဲ့​၍ တစ်​ချိန်​တည်း​၌​ပင် တက်​မ​ကြိုး​များ​ကို​ဖြေ​လျက် ရွက်​ကို​တင်​ပြီး ကမ်း​ခြေ​ဘက်​သို့​လွှင့်​သွား​ကြ​၏။</div>
<div class="v" id="v41"><span class="vn">41</span> သို့​သော် သင်္ဘော​သည် ဒီ​ရေ​နှစ်​ကြောင်း​စု​ဆုံ​ရာ​သို့​ရောက်​သွား​၍ သောင်​တင်​သ​ဖြင့် သင်္ဘော​ဦး​သည် သောင်​၌​စိုက်​ပြီး လှုပ်​ရှား​၍​မ​ရ​တော့​ချေ။ ပဲ့​ပိုင်း​မှာ​မူ လှိုင်း​လုံး​များ​ရိုက်​ခတ်​သ​ဖြင့် ကျိုး​ပျက်​လေ​၏။</div>
<div class="v" id="v42"><span class="vn">42</span> <span class="br-p"><br><br></span>စစ်​သား​တို့​သည် အ​ကျဉ်း​သား​တစ်​စုံ​တစ်​ဦး​မျှ ရေ​ကူး​၍​မ​ထွက်​ပြေး​စေ​ရန် သူ​တို့​ကို​သတ်​မည်​ဟု​ကြံ​စည်​ကြ​၏။</div>
<div class="v" id="v43"><span class="vn">43</span> သို့​သော် တပ်​မှူး​သည် ပေါ​လု​ကို​ကယ်​လို​သ​ဖြင့် သူ​တို့​၏​အ​ကြံ​အ​စည်​ကို​တား​မြစ်​ကာ ရေ​ကူး​တတ်​သူ​များ​သည် ဦး​စွာ​ခုန်​ချ​၍ ကမ်း​ပေါ်​သို့​ကူး​သွား​ကြ​ရန်​နှင့်</div>
<div class="v" id="v44"><span class="vn">44</span> ကျန်​သော​သူ​တို့​သည် ပျဉ်​ပြား​ကို​ဖြစ်​စေ၊ သင်္ဘော​ထဲ​မှ​အ​ရာ​တစ်​စုံ​တစ်​ခု​ကို​ဖြစ်​စေ တွယ်​စီး​၍ ကူး​သွား​ကြ​ရန် အ​မိန့်​ပေး​လေ​၏။ ဤ​သို့​ဖြင့် အား​လုံး​သည် ဘေး​ကင်း​စွာ​ဖြင့် ကုန်း​ပေါ်​သို့​ရောက်​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၂၄:၂၃၊ ၂၈:၁၆။</div>
<div class="fn"><sup class="fnt"><a name="fn2" href="#fnm2">2</a></sup> အ​ပြစ်​ဖြေ​ခြင်း​အ​မှု​ကို​ပြု​သော​နေ့</div>
<div class="fn"><sup class="fnt"><a name="fn3" href="#fnm3">3</a></sup> ဝတ် ၁၆:၂၉-၃၄။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “တစ်​နည်း​နည်း​ဖြင့်” မ​ပါ။</div>
<div class="fn"><sup class="fnt"><a name="fn5" href="#fnm5">5</a></sup> သို့​မ​ဟုတ် “အ​ရှေ့​မြောက်​လေ​ပြင်း”</div>
<div class="fn"><sup class="fnt"><a name="fn6" href="#fnm6">6</a></sup> တ ၂၇:၃၈။</div>
<div class="fn"><sup class="fnt"><a name="fn7" href="#fnm7">7</a></sup> တ ၂၇:၁၀။</div>
<div class="fn"><sup class="fnt"><a name="fn8" href="#fnm8">8</a></sup> တ ၂၇:၁၈-၁၉။</div>
</div>
<!-- PARSED ABOVE; EDITING MAY BREAK PARSER -->
</body></html>