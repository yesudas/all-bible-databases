<html><head>
<meta http-equiv="Content-Type" content="text/html;charset=utf-8" />
<title>Acts 3 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 3);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> <a href="Acts_2.html">2</a> <b>3</b> <a href="Acts_4.html">4</a> <a href="Acts_5.html">5</a> ... <a href="Acts_28.html">28</a> </div><hr>
<h1>Acts 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ခြေ​မ​သန်​စွမ်း​သူ​ကို အ​ကောင်း​ပ​က​တိ​ဖြစ်​စေ​ခြင်း</h2><span class="vn">1</span> <span class="br-p"><br><br></span>တစ်​ခါ​က ပေ​တ​ရု​နှင့်​ယော​ဟန်​တို့​သည် ဆု​တောင်း​ပတ္ထ​နာ​ပြု​ချိန်​ဖြစ်​သည့် မွန်း​လွဲ​သုံး​နာ​ရီ​<sup class="fnm"><a name="fnm1" href="#fn1">1</a></sup>တွင် ဗိ​မာန်​တော်​သို့​တက်​သွား​ကြ​၏။</div>
<div class="v" id="v2"><span class="vn">2</span> ထို​စဉ် လူ​တို့​သည် အ​မိ​ဝမ်း​တွင်း​က​ပင် ခြေ​မ​သန်​စွမ်း​သူ​တစ်​ဦး​ကို ထမ်း​လာ​ကြ​၏။ သူ​သည် ဗိ​မာန်​တော်​ထဲ​သို့​ဝင်​သော​သူ​တို့​ထံ​မှ ပေး​ကမ်း​စွန့်​ကြဲ​ခြင်း​ကို​တောင်း​ခံ​ရန်​အ​တွက် လူ​တို့​သည် သူ့​ကို တင့်​တယ်​ဟု​ခေါ်​သော ဗိ​မာန်​တော်​တံ​ခါး​အ​နီး​တွင် နေ့​တိုင်း​ချ​ထား​လေ့​ရှိ​ကြ​၏။</div>
<div class="v" id="v3"><span class="vn">3</span> ထို​သူ​သည် ပေ​တ​ရု​နှင့်​ယော​ဟန်​တို့ ဗိ​မာန်​တော်​ထဲ​သို့​ဝင်​မည်​ပြု​သည်​ကို​မြင်​သော​အ​ခါ ပေး​ကမ်း​စွန့်​ကြဲ​ရန်​တောင်း​ခံ​လေ​၏။</div>
<div class="v" id="v4"><span class="vn">4</span> ပေ​တ​ရု​သည် ယော​ဟန်​နှင့်​အ​တူ သူ့​ကို​စေ့​စေ့​ကြည့်​လျက် “ငါ​တို့​ကို​ကြည့်​ပါ”​ဟု ဆို​၏။</div>
<div class="v" id="v5"><span class="vn">5</span> ထို​သူ​သည်​လည်း သူ​တို့​ထံ​မှ တစ်​စုံ​တစ်​ခု​ရ​မည်​ဟု​မျှော်​လင့်​၍ သူ​တို့​ကို အာ​ရုံ​စိုက်​လျက်​နေ​၏။</div>
<div class="v" id="v6"><span class="vn">6</span> ထို​အ​ခါ ပေ​တ​ရု​က “ငါ​၌ ရွှေ၊ ငွေ​မ​ရှိ။ သို့​သော် ရှိ​သည့်​အ​ရာ​ကို သင့်​အား ငါ​ပေး​မည်။ နာ​ဇ​ရက်​မြို့​သား​ယေ​ရှု​ခ​ရစ်​တော်​၏​နာ​မ​တော်​၌ ထ​၍ လမ်း​လျှောက်​လော့”​ဟု ဆို​လျက်</div>
<div class="v" id="v7"><span class="vn">7</span> ထို​သူ​၏​လက်​ယာ​လက်​ကို​ဆုပ်​ကိုင်​၍ ထူ​မ​လိုက်​ရာ သူ​၏​ခြေ​နှင့်​ခြေ​ကျင်း​ဝတ်​တို့​သည် ချက်​ချင်း​သန်​မာ​လာ​သ​ဖြင့်</div>
<div class="v" id="v8"><span class="vn">8</span> သူ​သည် ထ​ခုန်​လျက်​မတ်​တတ်​ရပ်​ကာ လမ်း​လျှောက်​လေ​၏။ ထို့​နောက် လမ်း​လျှောက်​လျက်၊ ခုန်​ပေါက်​လျက်၊ ဘု​ရား​သ​ခင်​ကို​ချီး​မွမ်း​လျက် တ​မန်​တော်​တို့​နှင့်​အ​တူ ဗိ​မာန်​တော်​ထဲ​သို့​ဝင်​လေ​၏။</div>
<div class="v" id="v9"><span class="vn">9</span> ထို​အ​ခါ လူ​အ​ပေါင်း​တို့​သည် လမ်း​လျှောက်​လျက် ဘု​ရား​သ​ခင်​ကို​ချီး​မွမ်း​နေ​သော ထို​သူ​ကို​မြင်​၍</div>
<div class="v" id="v10"><span class="vn">10</span> သူ​သည် ပေး​ကမ်း​စွန့်​ကြဲ​ခြင်း​ကို​ခံ​ရန် ဗိ​မာန်​တော်​၏​တင့်​တယ်​တံ​ခါး​နား​တွင် ထိုင်​လေ့​ရှိ​သူ​ဖြစ်​ကြောင်း မှတ်​မိ​ကြ​သ​ဖြင့် ထို​သူ​၌​ဖြစ်​ပျက်​သည့်​အ​မှု​အ​ရာ​အ​တွက် အ​လွန်​အံ့​သြ​၍​မိန်း​မော​တွေ​ဝေ​ကြ​၏။</div>
<div class="v" id="v11"><h2>ရှော​လ​မုန်​မုခ်​ဆောင်​၌ ဟော​ပြော​ခြင်း</h2><span class="vn">11</span> <span class="br-p"><br><br></span>ထို​သူ​သည် ပေ​တ​ရု​နှင့်​ယော​ဟန်​တို့​ကို ဖက်​ထား​လျက်​နေ​စဉ် လူ​အ​ပေါင်း​တို့​သည် အ​လွန်​အံ့​ဩ​၍ ရှော​လ​မုန်​မုခ်​ဆောင်​ဟု​ခေါ်​သည့်​နေ​ရာ​၌​ရှိ​သော သူ​တို့​ထံ​သို့ ပြေး​လာ​ကြ​၏။</div>
<div class="v" id="v12"><span class="vn">12</span> ပေ​တ​ရု​သည် ဤ​အ​ခြင်း​အ​ရာ​ကို​မြင်​လျှင် “အစ္စ​ရေး​အ​မျိုး​သား​တို့၊ အ​ဘယ်​ကြောင့် ဤ​အ​မှု​အ​ရာ​ကို အံ့​သြ​ကြ​သ​နည်း။ ထို့​ပြင် ငါ​တို့​သည် မိ​မိ​တို့​တန်​ခိုး၊ မိ​မိ​တို့​အ​ကျင့်​သီ​လ​အား​ဖြင့် ဤ​သူ​လမ်း​လျှောက်​နိုင်​ရန် လုပ်​ပေး​ဘိ​သ​ကဲ့​သို့ အ​ဘယ်​ကြောင့် ငါ​တို့​ကို စေ့​စေ့​ကြည့်​နေ​ကြ​သ​နည်း။</div>
<div class="v" id="v13"><span class="vn">13</span> အာ​ဗြ​ဟံ​၏​ဘု​ရား၊ ဣ​ဇက်​၏​ဘု​ရား၊ ယာ​ကုပ်​၏​ဘု​ရား၊ ငါ​တို့​ဘိုး​ဘေး​များ​၏​ဘု​ရား​သည် မိ​မိ​အ​မှု​ဆောင်​ယေ​ရှု​၏​ဘုန်း​တော်​ကို ထင်​ရှား​စေ​တော်​မူ​ပြီ။ သင်​တို့​သည် ထို​အ​ရှင်​ကို ဖမ်း​ဆီး​အပ်​နှံ​၍ သူ့​ကို​လွှတ်​ပေး​မည်​ဟု​ဆုံး​ဖြတ်​ထား​သော​ပိ​လတ်​မင်း​ရှေ့​၌ ငြင်း​ပယ်​ကြ​၏။</div>
<div class="v" id="v14"><span class="vn">14</span> သင်​တို့​သည် သန့်​ရှင်း​၍​ဖြောင့်​မတ်​သော​အ​ရှင်​ကို​ငြင်း​ပယ်​ပြီး သင်​တို့​အ​တွက် လူ​သတ်​သ​မား​ကို​လွှတ်​ပေး​ရန် တောင်း​ဆို​ကြ​ကာ</div>
<div class="v" id="v15"><span class="vn">15</span> အ​သက်​ပေး​ပိုင်​သော​အ​ရှင်​ကို​မူ သင်​တို့​ကွပ်​မျက်​ကြ​၏။ သို့​သော် ဘု​ရား​သ​ခင်​သည် ထို​အ​ရှင်​ကို သေ​သော​သူ​တို့​ထဲ​မှ ထ​မြောက်​စေ​တော်​မူ​၏။ ငါ​တို့​သည် ဤ​အ​မှု​အ​ရာ​၏​သက်​သေ​များ​ဖြစ်​ကြ​၏။</div>
<div class="v" id="v16"><span class="vn">16</span> ထို​အ​ရှင်​၏​နာ​မ​တော်​သည် ယ​ခု​သင်​တို့​မြင်​၍ သင်​တို့​သိ​သော​ဤ​သူ​အား ထို​နာ​မ​တော်​ကို​ယုံ​ကြည်​ခြင်း​အား​ဖြင့် သန်​စွမ်း​စေ​ပြီး ထို​အ​ရှင်​အား​ဖြင့် ရ​ရှိ​သော​ယုံ​ကြည်​ခြင်း​သည် သင်​တို့​အား​လုံး​ရှေ့​၌ သူ့​ကို ပ​က​တိ​စုံ​လင်​ခြင်း​ပေး​လေ​၏။</div>
<div class="v" id="v17"><span class="vn">17</span> <span class="br-p"><br><br></span>သို့​ဖြစ်​၍ ညီ​အစ်​ကို​တို့၊ သင်​တို့​သည် သင်​တို့​၏​အ​ကြီး​အ​ကဲ​များ​နည်း​တူ မ​သိ​နား​မ​လည်​သော​ကြောင့် ထို​သို့​ပြု​ခဲ့​ကြ​သည်​ကို ငါ​သိ​၏။</div>
<div class="v" id="v18"><span class="vn">18</span> သို့​သော် ဘု​ရား​သ​ခင်​သည် မိ​မိ​၏​ခ​ရစ်​တော်​ဒုက္ခ​ဝေ​ဒ​နာ​ခံ​စား​ရ​မည်​<sup class="fnm"><a name="fnm2" href="#fn2">2</a></sup>ဟု ပ​ရော​ဖက်​အ​ပေါင်း​တို့​၏​နှုတ်​အား​ဖြင့် ကြို​တင်​ဖော်​ပြ​ထား​သော​အ​ရာ​တို့​ကို ထို​သို့​ပြည့်​စုံ​စေ​တော်​မူ​၏။</div>
<div class="v" id="v19"><span class="vn">19</span> ထို့​ကြောင့် သင်​တို့​၏​အ​ပြစ်​များ ပယ်​ဖျက်​ခြင်း​ခံ​ရ​စေ​ရန် နောင်​တ​ရ​လျက် ပြောင်း​လဲ​ကြ​လော့။</div>
<div class="v" id="v20"><span class="vn">20</span> ဤ​သည်​ကား ထာ​ဝ​ရ​ဘု​ရား​ထံ​တော်​မှ နှစ်​သိမ့်​လန်း​ဆန်း​ရာ​အ​ချိန်​အ​ခါ​များ​ကျ​ရောက်​လာ​၍ သင်​တို့​အ​တွက် ကြို​တင်​ခန့်​ထား​တော်​မူ​သည့် ခ​ရစ်​တော်​တည်း​ဟူ​သော​ယေ​ရှု​ကို စေ​လွှတ်​တော်​မူ​ရန်​ဖြစ်​၏။</div>
<div class="v" id="v21"><span class="vn">21</span> ရှေး​ကာ​လ​မှ​စ​၍ မိ​မိ​၏​သန့်​ရှင်း​သော​ပ​ရော​ဖက်​တို့​၏​နှုတ်​အား​ဖြင့် ဘု​ရား​သ​ခင်​မိန့်​တော်​မူ​ခဲ့​သည့်​အ​ရာ​တည်း​ဟူ​သော အ​လုံး​စုံ​တို့​ကို မူ​လ​အ​တိုင်း​ပြန်​ဖြစ်​စေ​မည့်​ကာ​လ​များ​တိုင်​အောင် ကောင်း​ကင်​သည် ထို​အ​ရှင်​ကို​လက်​ခံ​ထား​ရ​မည်။</div>
<div class="v" id="v22"><span class="vn">22</span> မော​ရှေ​က​လည်း<sup class="fnm"><a name="fnm3" href="#fn3">3</a></sup> ‘သင်​တို့​၏​ဘု​ရား​သ​ခင်​ထာ​ဝ​ရ​ဘု​ရား​သည် သင်​တို့​၏​ညီ​အစ်​ကို​များ​ထဲ​မှ ငါ​နှင့်​တူ​သော​ပ​ရော​ဖက်​တစ်​ပါး​ကို သင်​တို့​အ​တွက်​ပေါ်​ထွန်း​စေ​တော်​မူ​လိမ့်​မည်။ သင်​တို့​အား ထို​သူ​ပြော​သ​မျှ​တို့​ကို သင်​တို့​နား​ထောင်​ရ​ကြ​မည်။</div>
<div class="v" id="v23"><span class="vn">23</span> ထို​ပ​ရော​ဖက်​၏​စ​ကား​ကို နား​မ​ထောင်​သော​သူ​ရှိ​သ​မျှ​သည် လူ​မျိုး​တော်​ထဲ​မှ ဖယ်​ရှား​ဖျက်​ဆီး​ခြင်း​ခံ​ရ​လိမ့်​မည်’​<sup class="fnm"><a name="fnm4" href="#fn4">4</a></sup>ဟု ဆို​ထား​၏။</div>
<div class="v" id="v24"><span class="vn">24</span> <span class="br-p"><br><br></span>ရှ​မွေ​လ​မှ​စ​၍ သူ့​နောက်​မှ အ​ဆက်​ဆက်​ပေါ်​ထွန်း​သော​ပ​ရော​ဖက်​ရှိ​သ​မျှ​တို့​သည်​လည်း ဤ​နေ့​ရက်​ကာ​လ​အ​ကြောင်း​ကို ဟော​ပြော​လျက်​ကြေ​ညာ​ကြ​၏။</div>
<div class="v" id="v25"><span class="vn">25</span> သင်​တို့​သည် ပ​ရော​ဖက်​တို့​၏​သား​မြေး​များ​ဖြစ်​ကြ​သည်​သာ​မ​က ဘု​ရား​သ​ခင်​သည် အာ​ဗြ​ဟံ​အား ‘ကမ္ဘာ​ပေါ်​ရှိ​လူ​မျိုး​စု​အ​ပေါင်း​တို့​သည် သင်​၏​အ​မျိုး​အ​နွယ်​အား​ဖြင့် ကောင်း​ချီး​မင်္ဂ​လာ​ခံ​စား​ရ​လိမ့်​မည်’​<sup class="fnm"><a name="fnm5" href="#fn5">5</a></sup>ဟု မိန့်​တော်​မူ​လျက် သင်​တို့​၏​ဘိုး​ဘေး​များ​နှင့်​ပြု​ခဲ့​သော ပ​ဋိ​ညာဉ်​၏​သား​မြေး​များ​လည်း​ဖြစ်​ကြ​၏။</div>
<div class="v" id="v26"><span class="vn">26</span> ဘု​ရား​သ​ခင်​သည် သင်​တို့​တစ်​ဦး​စီ​၏​ဆိုး​ညစ်​သော​အ​ကျင့်​ကို​ဖယ်​ရှား​၍ သင်​တို့​ကို​ကောင်း​ချီး​ပေး​တော်​မူ​ရန် မိ​မိ​၏​အ​မှု​ဆောင်​ကို<sup class="fnm"><a name="fnm6" href="#fn6">6</a></sup> ပေါ်​ထွန်း​စေ​လျက် သူ့​ကို သင်​တို့​ထံ​သို့​ဦး​စွာ​စေ​လွှတ်​တော်​မူ​၏”​ဟု လူ​တို့​အား​ဆို​လေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိုက်​ရိုက်​ပြန်​ဆို​လျှင် “န​ဝ​မ​နာ​ရီ”</div>
<div class="fn"><sup class="fnt"><a name="fn2" href="#fnm2">2</a></sup> လု ၂၄:၂၆၊ တ ၁၇:၃။ ဟေ​ရှာ ၅၃:၁-၁၂။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ငါ​တို့​ဘိုး​ဘေး​တို့​အား” ပါ​သည်။</div>
<div class="fn"><sup class="fnt"><a name="fn4" href="#fnm4">4</a></sup> တ ၇:၃၇။ (တ​ရား ၁၈:၁၅၊ ၁၉)</div>
<div class="fn"><sup class="fnt"><a name="fn5" href="#fnm5">5</a></sup> ဂ​လ ၃:၈။ (က ၂၂:၁၈) က ၁၂:၃၊ ၁၈:၁၈၊ ၂၆:၄။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “မိ​မိ​၏​အ​မှု​ဆောင်​ယေ​ရှု​ကို”</div>
</div>
<!-- PARSED ABOVE; EDITING MAY BREAK PARSER -->
</body></html>