<html><head>
<meta http-equiv="Content-Type" content="text/html;charset=utf-8" />
<title>Acts 5 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 5);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_3.html">3</a> <a href="Acts_4.html">4</a> <b>5</b> <a href="Acts_6.html">6</a> <a href="Acts_7.html">7</a> ... <a href="Acts_28.html">28</a> </div><hr>
<h1>Acts 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သန့်​ရှင်း​သော​ဝိ​ညာဉ်​တော်​ကို​လိမ်​ညာ​ခြင်း</h2><span class="vn">1</span> <span class="br-p"><br><br></span>သို့​သော် အာ​န​နိ​အ​မည်​ရှိ​သော​လူ​တစ်​ဦး​သည် သူ​၏​ဇ​နီး ရှ​ဖိ​ရေ​နှင့်​အ​တူ ဥစ္စာ​ပစ္စည်း​ကို​ရောင်း​ပြီး​လျှင်</div>
<div class="v" id="v2"><span class="vn">2</span> ဇ​နီး​သည်​နှင့်​သ​ဘော​တူ​လျက် အ​ဖိုး​ငွေ​ထဲ​မှ​အ​ချို့​ကို ထိမ်​ချန်​ထား​ကာ အ​ချို့​သော​ငွေ​ကို​သာ​ယူ​ဆောင်​လာ​၍ တ​မန်​တော်​တို့​၏​ခြေ​ရင်း​၌​ထား​လေ​၏။</div>
<div class="v" id="v3"><span class="vn">3</span> ထို​အ​ခါ ပေ​တ​ရု​က “အာ​န​နိ၊ သင်​သည် အ​ဘယ်​ကြောင့် စာ​တန်​အား သင်​၏​စိတ်​နှ​လုံး​ကို​အုပ်​စိုး​ခွင့်​ပေး​၍ သန့်​ရှင်း​သော​ဝိ​ညာဉ်​တော်​ကို​လိမ်​ညာ​ကာ မြေ​ဖိုး​ထဲ​မှ​အ​ချို့​ကို ထိမ်​ချန်​ထား​သ​နည်း။</div>
<div class="v" id="v4"><span class="vn">4</span> ထို​မြေ​သည် သင့်​လက်​ထဲ​၌​ရှိ​စဉ် သင်​ပိုင်​သည်​မ​ဟုတ်​လော။ ရောင်း​ပြီး​သော​အ​ခါ​၌​လည်း ရ​ရှိ​သော​ငွေ​ကို သင်​အ​လို​ရှိ​သည့်​အ​တိုင်း ပြု​နိုင်​သည်​မ​ဟုတ်​လော။ သို့​ဖြစ်​ပါ​လျက်​နှင့် သင့်​စိတ်​နှ​လုံး​ထဲ​၌ ဤ​အ​မှု​ကို အ​ဘယ်​ကြောင့်​ကြံ​စည်​ရ​သ​နည်း။ သင်​သည် လူ​ကို​လိမ်​ညာ​သည်​မ​ဟုတ်​ဘဲ ဘု​ရား​သ​ခင်​ကို​လိမ်​ညာ​လေ​ပြီ”​ဟု ဆို​၏။</div>
<div class="v" id="v5"><span class="vn">5</span> <span class="br-p"><br><br></span>အာ​န​နိ​သည် ထို​စ​ကား​တို့​ကို​ကြား​လျှင် လဲ​၍​သေ​ဆုံး​လေ​၏။ ထို​အ​ခြင်း​အ​ရာ​ကို ကြား​ရ​သော​သူ​အား​လုံး​တို့​သည် အ​လွန်​ကြောက်​ရွံ့​သွား​ကြ​၏။</div>
<div class="v" id="v6"><span class="vn">6</span> ထို့​နောက် လူ​ငယ်​တို့​သည်​ဝင်​လာ​၍ သူ​၏​အ​လောင်း​ကို အ​ဝတ်​နှင့်​ပတ်​ရစ်​ပြီး​လျှင် သယ်​ဆောင်​သွား​လျက် သင်္ဂြိုဟ်​ကြ​လေ​၏။</div>
<div class="v" id="v7"><span class="vn">7</span> <span class="br-p"><br><br></span>သုံး​နာ​ရီ​ခန့်​ကြာ​သော​အ​ခါ အာ​န​နိ​၏​ဇ​နီး​သည် ဖြစ်​ပျက်​ခဲ့​သော​အ​ကြောင်း​အ​ရာ​ကို​မ​သိ​ဘဲ ဝင်​လာ​၏။</div>
<div class="v" id="v8"><span class="vn">8</span> ထို​အ​ခါ ပေ​တ​ရု​က သူ့​အား “သင်​တို့​သည် ထို​မြေ​ကွက်​ကို ဤ​မျှ​နှင့်​ရောင်း​ခဲ့​သည်​မှာ ဟုတ်​မ​ဟုတ် ငါ့​အား​ပြော​လော့”​ဟု မေး​လေ​သော် သူ​က “ဟုတ်​ပါ​၏။ ဤ​မျှ​နှင့်​ရောင်း​ခဲ့​ပါ​၏”​ဟု ဆို​၏။</div>
<div class="v" id="v9"><span class="vn">9</span> ပေ​တ​ရု​က​လည်း “သင်​တို့​သည် အ​ဘယ်​ကြောင့် သ​ဘော​တူ​လျက် ထာ​ဝ​ရ​ဘု​ရား​၏​ဝိ​ညာဉ်​တော်​ကို​စမ်း​သပ်​ကြ​သ​နည်း။ ကြည့်​ရှု​လော့။ သင်​၏​ခင်​ပွန်း​ကို သင်္ဂြိုဟ်​ခဲ့​သော​သူ​တို့​၏​ခြေ​လှမ်း​များ​သည် တံ​ခါး​နား​သို့​ရောက်​နေ​ကြ​ပြီ။ သူ​တို့​သည် သင့်​ကို​လည်း သယ်​ဆောင်​သွား​ကြ​လိမ့်​မည်”​ဟု ဆို​လေ​၏။</div>
<div class="v" id="v10"><span class="vn">10</span> <span class="br-p"><br><br></span>ထို​ခ​ဏ​ချင်း​တွင် သူ​သည် ပေ​တ​ရု​၏​ခြေ​ရင်း​၌ လဲ​၍​သေ​ဆုံး​လေ​၏။ လူ​ငယ်​များ​သည်​လည်း ဝင်​လာ​၍ သေ​ဆုံး​နေ​သော​ထို​အ​မျိုး​သ​မီး​ကို​တွေ့​လျှင် သယ်​ဆောင်​သွား​ကာ သူ​၏​ခင်​ပွန်း​အ​နား​၌ သင်္ဂြိုဟ်​ကြ​၏။</div>
<div class="v" id="v11"><span class="vn">11</span> အ​သင်း​တော်​တစ်​ခု​လုံး​မှ​စ​၍ ထို​အ​ကြောင်း​ကို​ကြား​ရ​သော​သူ​ရှိ​သ​မျှ​တို့​သည် အ​လွန်​ကြောက်​ရွံ့​သွား​ကြ​၏။</div>
<div class="v" id="v12"><h2>တ​မန်​တော်​တို့​ပြု​သော​နိ​မိတ်​လက္ခ​ဏာ​နှင့်​အံ့​သြ​ဖွယ်​ရာ​များ</h2><span class="vn">12</span> <span class="br-p"><br><br></span>တ​မန်​တော်​တို့​သည် များ​စွာ​သော​နိ​မိတ်​လက္ခ​ဏာ​နှင့်​အံ့​သြ​ဖွယ်​ရာ​တို့​ကို လူ​တို့​အ​လယ်​တွင်​ပြု​ကြ​၏။ သူ​တို့​အား​လုံး​သည် ရှော​လ​မုန်​မုခ်​ဆောင်​၌ တစ်​စု​တစ်​ဝေး​တည်း​နေ​ကြ​၏။</div>
<div class="v" id="v13"><span class="vn">13</span> အ​ခြား​သော​သူ​တို့​မူ​ကား သူ​တို့​နှင့်​အ​တူ မ​ပေါင်း​ဖော်​ဝံ့​ကြ​ချေ။ သို့​သော် လူ​တို့​သည် သူ​တို့​ကို​ချီး​မွမ်း​ကြ​၏။</div>
<div class="v" id="v14"><span class="vn">14</span> သ​ခင်​ဘု​ရား​ကို​ယုံ​ကြည်​သူ အ​မျိုး​သား၊ အ​မျိုး​သ​မီး​တို့​သည်​လည်း ပို​၍​များ​စွာ​တိုး​ပွား​လာ​ကြ​၏။</div>
<div class="v" id="v15"><span class="vn">15</span> လူ​တို့​သည် နာ​မ​ကျန်း​ဖြစ်​သူ​များ​ကို လမ်း​မ​ပေါ်​သို့​သယ်​ဆောင်​လာ​၍ ခု​တင်​များ​နှင့် အိပ်​ရာ​များ​ပေါ်​တွင် ထား​ကြ​ကာ ပေ​တ​ရု​လာ​သော​အ​ခါ သူ​၏​အ​ရိပ်​ကို​ပင် ထို​လူ​နာ​အ​ချို့​တို့​အ​ပေါ်​သို့​ကျ​ရောက်​စေ​ရန် ကြိုး​စား​ကြ​၏။</div>
<div class="v" id="v16"><span class="vn">16</span> ဂျေ​ရု​ဆ​လင်​မြို့​ပတ်​ဝန်း​ကျင်​ရှိ မြို့​များ​မှ များ​စွာ​သော​လူ​တို့​သည်​လည်း နာ​မ​ကျန်း​ဖြစ်​သူ​များ​နှင့် ညစ်​ညူး​သော​နတ်​ပူး​ဝင်​နေ​သူ​များ​ကို ခေါ်​ဆောင်​လာ​၍ စု​ဝေး​လာ​ကြ​ရာ ထို​သူ​အ​ပေါင်း​တို့​သည် အ​ကောင်း​ပ​က​တိ​ဖြစ်​လာ​ကြ​၏။</div>
<div class="v" id="v17"><h2>အ​ကျဉ်း​ချ​ခံ​ရ​ခြင်း​နှင့် ပြန်​လည်​လွတ်​မြောက်​ခြင်း</h2><span class="vn">17</span> <span class="br-p"><br><br></span>ထို​အ​ခါ ယဇ်​ပု​ရော​ဟိတ်​မင်း​မှ​စ​၍ သူ​၏​အ​ပေါင်း​အ​ဖော်​များ​ဖြစ်​ကြ​သော ဇဒ္ဒု​ကဲ​ဂိုဏ်း​ဝင်​သူ​အား​လုံး​တို့​သည် မ​နာ​လို​စိတ်​နှင့်​ပြည့်​ကြ​၍ ထ​လျက်</div>
<div class="v" id="v18"><span class="vn">18</span> တ​မန်​တော်​တို့​ကို​ဖမ်း​ဆီး​ကာ ပြည်​သူ့​အ​ချုပ်​ထောင်​ထဲ​၌ ထည့်​ထား​ကြ​၏။</div>
<div class="v" id="v19"><span class="vn">19</span> သို့​သော် ည​အ​ခါ​တွင် ထာ​ဝ​ရ​ဘု​ရား​၏​ကောင်း​ကင်​တ​မန်​တစ်​ပါး​သည် ထောင်​တံ​ခါး​များ​ကို​ဖွင့်​၍ တ​မန်​တော်​တို့​ကို​ခေါ်​ထုတ်​ပြီး​လျှင်</div>
<div class="v" id="v20"><span class="vn">20</span> “သွား​၍ ဗိ​မာန်​တော်​ထဲ​၌​ရပ်​လျက် ဤ​အ​သက်​ရှင်​ခြင်း​နှင့်​ဆိုင်​သော တ​ရား​စ​ကား​အ​လုံး​စုံ​တို့​ကို လူ​တို့​အား​ဟော​ပြော​ကြ​လော့”​ဟု ဆို​၏။</div>
<div class="v" id="v21"><span class="vn">21</span> <span class="br-p"><br><br></span>တ​မန်​တော်​တို့​သည်​လည်း​ကြား​လျှင် အ​ရုဏ်​တက်​ချိန်​၌ ဗိ​မာန်​တော်​ထဲ​သို့​ဝင်​၍ သွန်​သင်​ကြ​၏။ ယဇ်​ပု​ရော​ဟိတ်​မင်း​နှင့် သူ​၏​အ​ပေါင်း​အ​ဖော်​တို့​သည် ရောက်​လာ​ကြ​သော​အ​ခါ တ​ရား​လွှတ်​တော်​နှင့် အစ္စ​ရေး​အ​မျိုး​သား​တို့​၏ လူ​ကြီး​အ​ဖွဲ့​အား​လုံး​တို့​ကို စု​ရုံး​စေ​ပြီး​လျှင် တ​မန်​တော်​တို့​ကို​ခေါ်​လာ​ရန် အ​စောင့်​တပ်​သား​တို့​ကို ထောင်​ခန်း​သို့​စေ​လွှတ်​လိုက်​ကြ​၏။</div>
<div class="v" id="v22"><span class="vn">22</span> သို့​သော် အ​စောင့်​တပ်​သား​တို့​သည် ရောက်​သွား​သော​အ​ခါ တ​မန်​တော်​တို့​ကို ထောင်​ထဲ​၌​မ​တွေ့​ရ​ချေ။ ထို​အ​ခါ သူ​တို့​သည်​ပြန်​လာ​၍</div>
<div class="v" id="v23"><span class="vn">23</span> “ထောင်​ခန်း​ကို မြဲ​မြံ​လုံ​ခြုံ​စွာ​ပိတ်​ထား​လျက် အ​စောင့်​များ​လည်း တံ​ခါး​ရှေ့​၌​ရပ်​နေ​ကြ​သည်​ကို အ​ကျွန်ုပ်​တို့​တွေ့​ရ​ပါ​၏။ သို့​သော် ဖွင့်​ကြည့်​လိုက်​သော​အ​ခါ အ​ထဲ​၌ မည်​သူ့​ကို​မျှ​မ​တွေ့​ရ​ပါ”​ဟု သ​တင်း​ပို့​ကြ​၏။</div>
<div class="v" id="v24"><span class="vn">24</span> ဗိ​မာန်​တော်​အ​စောင့်​တပ်​မှူး​နှင့်​<sup class="fnm"><a name="fnm1" href="#fn1">1</a></sup>ယဇ်​ပု​ရော​ဟိတ်​အ​ကြီး​အ​ကဲ​တို့​သည် ထို​စ​ကား​ကို​ကြား​လျှင် ဤ​အ​မှု​သည် မည်​သို့​ဖြစ်​လိမ့်​မည်​နည်း​ဟု တ​မန်​တော်​တို့​နှင့်​ပတ်​သက်​၍ ဝေ​ခွဲ​မ​ရ​ဖြစ်​ကြ​လေ​၏။</div>
<div class="v" id="v25"><span class="vn">25</span> ထို​အ​ချိန်​တွင် လူ​တစ်​ဦး​သည်​ရောက်​လာ​၍ “ထောင်​ထဲ​၌ သင်​တို့​ချ​ထား​သော​သူ​တို့​သည် ဗိ​မာန်​တော်​ထဲ​၌​ရပ်​လျက် လူ​တို့​ကို သွန်​သင်​နေ​ကြ​ပါ​သည်”​ဟု သ​တင်း​ပို့​လေ​၏။</div>
<div class="v" id="v26"><span class="vn">26</span> ထို​အ​ခါ ဗိ​မာန်​တော်​အ​စောင့်​တပ်​မှူး​သည် အ​စောင့်​တပ်​သား​များ​နှင့်​အ​တူ​သွား​၍ တ​မန်​တော်​တို့​ကို​ခေါ်​ဆောင်​လာ​ကြ​၏။ သို့​သော် လူ​တို့​သည် မိ​မိ​တို့​ကို ခဲ​နှင့်​ပေါက်​သတ်​ကြ​မည်​ကို​စိုး​ရိမ်​သ​ဖြင့် အ​နိုင်​အ​ထက်​မ​ပြု​ဘဲ</div>
<div class="v" id="v27"><span class="vn">27</span> သူ​တို့​ကို​ခေါ်​ဆောင်​လာ​ကြ​၏။ <span class="br-p"><br><br></span>တ​မန်​တော်​တို့​သည် တ​ရား​လွှတ်​တော်​ရှေ့​၌​ရပ်​ကြ​သော​အ​ခါ ယဇ်​ပု​ရော​ဟိတ်​မင်း​က</div>
<div class="v" id="v28"><h2>တ​မန်​တော်​တို့​ကို တစ်​ဖန်​စစ်​ဆေး​မေး​မြန်း​ခြင်း</h2><span class="vn">28</span> “ဤ​နာ​မ​ကို​အ​မှီ​ပြု​၍ မ​သွန်​သင်​ကြ​ရန် သင်​တို့​အား တင်း​ကျပ်​စွာ​အ​မိန့်​ပေး​ထား​သည်​မ​ဟုတ်​လော။ သို့​ရာ​တွင် သင်​တို့​သည် ဂျေ​ရု​ဆ​လင်​မြို့​၌ သင်​တို့​၏​သွန်​သင်​ချက်​ကို​ပျံ့​နှံ့​စေ​၍ ထို​သူ​၏​သွေး​ကို ငါ​တို့​အ​ပေါ်​သက်​ရောက်​စေ​ရန် ကြံ​ရွယ်​ကြ​သည်​တ​ကား”​ဟု မေး​မြန်း​ပြော​ဆို​လေ​၏။</div>
<div class="v" id="v29"><span class="vn">29</span> သို့​သော် ပေ​တ​ရု​နှင့်​တ​မန်​တော်​တို့​က “လူ​တို့​၏​စ​ကား​ကို နား​ထောင်​သည်​ထက် ဘု​ရား​သ​ခင်​၏​စ​ကား​ကို နား​ထောင်​သင့်​ပါ​၏။</div>
<div class="v" id="v30"><span class="vn">30</span> ငါ​တို့​ဘိုး​ဘေး​များ​၏​ဘု​ရား​သ​ခင်​သည် သစ်​တိုင်​ပေါ်​၌ သင်​တို့​ဆွဲ​ထား​၍ ကွပ်​မျက်​ခဲ့​သော​ယေ​ရှု​ကို ထ​မြောက်​စေ​တော်​မူ​၏။</div>
<div class="v" id="v31"><span class="vn">31</span> ဘု​ရား​သ​ခင်​သည် အစ္စ​ရေး​လူ​မျိုး​တို့​အား နောင်​တ​ရ​ခြင်း​နှင့်​အ​ပြစ်​များ​ခွင့်​လွှတ်​ခြင်း​ကျေး​ဇူး​ကို ပေး​သ​နား​တော်​မူ​ရန် ထို​အ​ရှင်​ကို စိုး​ပိုင်​သော​အ​ရှင်​နှင့် ကယ်​တင်​ရှင်​အ​ဖြစ် မိ​မိ​လက်​ယာ​တော်​ဘက်​၌ ချီး​မြှောက်​တော်​မူ​၏။</div>
<div class="v" id="v32"><span class="vn">32</span> ငါ​တို့​သည် ဤ​အ​ကြောင်း​အ​ရာ​တို့​၏​သက်​သေ​များ​ဖြစ်​ကြ​၏။ ဘု​ရား​သ​ခင်​သည် မိ​မိ​စ​ကား​ကို​နား​ထောင်​သော​သူ​တို့​အား ပေး​တော်​မူ​သည့် သန့်​ရှင်း​သော​ဝိ​ညာဉ်​တော်​သည်​လည်း သက်​သေ​ဖြစ်​တော်​မူ​၏”​ဟု ပြန်​ဖြေ​ကြ​၏။</div>
<div class="v" id="v33"><h2>ဂါ​မ​လျေ​လ​၏​အ​ကြံ​ပေး​ချက်</h2><span class="vn">33</span> <span class="br-p"><br><br></span>သူ​တို့​သည် ထို​စ​ကား​ကို​ကြား​လျှင် ပြင်း​စွာ​အ​မျက်​ထွက်​လျက် တ​မန်​တော်​တို့​ကို​သတ်​ရန် ကြံ​ရွယ်​ကြ​၏။</div>
<div class="v" id="v34"><span class="vn">34</span> သို့​သော် လူ​အား​လုံး​က ရို​သေ​လေး​စား​သော​ကျမ်း​တတ်​ဆ​ရာ​ဖြစ်​သည့် ဂါ​မ​လျေ​လ​အ​မည်​ရှိ​သော ဖာ​ရိ​ရှဲ​တစ်​ဦး​သည် တ​ရား​လွှတ်​တော်​၌​ထ​၍ တ​မန်​တော်​တို့​ကို အ​ပြင်​သို့​ခ​ဏ​ခေါ်​ထုတ်​သွား​ရန် အ​မိန့်​ပေး​ပြီး​လျှင်</div>
<div class="v" id="v35"><span class="vn">35</span> “အစ္စ​ရေး​အ​မျိုး​သား​တို့၊ ဤ​သူ​တို့​အ​ပေါ်​မည်​သို့​ပြု​မည်​ကို သင်​တို့​သ​တိ​ထား​ကြ​လော့။</div>
<div class="v" id="v36"><span class="vn">36</span> အ​ကြောင်း​မူ​ကား တစ်​ခါ​က သု​ဒ​သည်​ပေါ်​လာ​၍ မိ​မိ​ကိုယ်​ကို​အ​ရေး​ပါ​သူ​ဖြစ်​သည်​ဟု​ဆို​သ​ဖြင့် အ​ရေ​အ​တွက်​အား​ဖြင့် လေး​ရာ​ခန့်​ရှိ​သော​သူ​တို့​သည် သူ့​နောက်​သို့​လိုက်​ခဲ့​ကြ​၏။ သို့​သော် သူ​သည် အ​သတ်​ခံ​ရ​ပြီး သူ့​နောက်​သို့​လိုက်​သော​သူ​အား​လုံး​တို့​သည် တ​ကွဲ​တ​ပြား​ဖြစ်​ကြ​လျက် မည်​သို့​မျှ​အ​ရာ​မ​ထင်​ခဲ့​ချေ။</div>
<div class="v" id="v37"><span class="vn">37</span> ထို​သူ​၏​နောက်​တွင် သန်း​ခေါင်​စာ​ရင်း​ကောက်​ချိန်​၌ ဂါ​လိ​လဲ​နယ်​သား ယု​ဒ​သည်​ပေါ်​လာ​၍ မိ​မိ​နောက်​သို့​လိုက်​ကြ​ရန် လူ​တို့​ကို​သွေး​ဆောင်​ခဲ့​၏။ သူ​သည်​လည်း အ​သတ်​ခံ​ရ​၍ သူ့​နောက်​သို့​လိုက်​သော​သူ​အား​လုံး​တို့​သည်​လည်း ကွဲ​လွင့်​သွား​ကြ​၏။</div>
<div class="v" id="v38"><span class="vn">38</span> သို့​ဖြစ်​၍ ယ​ခု သင်​တို့​အား ငါ​ပြော​မည်။ ဤ​သူ​တို့​နှင့် ကင်း​ရှင်း​စွာ​နေ​၍ သူ​တို့​ကို​လွှတ်​ထား​ကြ​လော့။ အ​ဘယ်​ကြောင့်​ဆို​သော် ဤ​အ​ကြံ​အ​စည် သို့​မ​ဟုတ် ဤ​လှုပ်​ရှား​မှု​သည် လူ​တို့​ထံ​မှ​ဖြစ်​လျှင် ပျက်​စီး​သွား​လိမ့်​မည်။</div>
<div class="v" id="v39"><span class="vn">39</span> သို့​သော် ဘု​ရား​သ​ခင်​ထံ​မှ​ဖြစ်​လျှင် သူ​တို့​ကို​ဖျက်​ဆီး​၍​မ​ရ​နိုင်​သည်​သာ​မ​က သင်​တို့​သည် ဘု​ရား​သ​ခင်​ကို​ဆန့်​ကျင်​သူ​များ​ဖြစ်​သွား​နိုင်​၏”​ဟု ပြော​ဆို​လေ​၏။ ထို​သူ​တို့​သည်​လည်း သူ​၏​အ​ကြံ​ပေး​ချက်​ကို လက်​ခံ​ကြ​၏။</div>
<div class="v" id="v40"><span class="vn">40</span> ထို့​နောက် တ​မန်​တော်​တို့​ကို​ခေါ်​လျက် ရိုက်​နှက်​ပြီး​မှ ယေ​ရှု​၏​နာ​မ​ကို​အ​မှီ​ပြု​၍ ဟော​ပြော​သွန်​သင်​ခြင်း​မ​ပြု​ရန် အ​မိန့်​ပေး​ကာ ပြန်​လွှတ်​လိုက်​ကြ​၏။</div>
<div class="v" id="v41"><span class="vn">41</span> တ​မန်​တော်​တို့​သည် နာ​မ​တော်​<sup class="fnm"><a name="fnm2" href="#fn2">2</a></sup>အ​တွက် အ​ရှက်​ခွဲ​ခြင်း​ကို​ခံ​ထိုက်​သူ​များ​အ​ဖြစ် မှတ်​ယူ​တော်​မူ​ခြင်း​ခံ​ရ​သော​ကြောင့် ဝမ်း​မြောက်​လျက် တ​ရား​လွှတ်​တော်​ရှေ့​မှ​ထွက်​သွား​ကြ​၏။</div>
<div class="v" id="v42"><span class="vn">42</span> ထို့​နောက် သူ​တို့​သည် နေ့​စဉ်​နေ့​တိုင်း ဗိ​မာန်​တော်​၌​လည်း​ကောင်း၊ အိမ်​များ​၌​လည်း​ကောင်း အ​စဉ်​မ​ပြတ်​သွန်​သင်​လျက် ယေ​ရှု​သည် ခ​ရစ်​တော်​ဖြစ်​သည်​ဟူ​သော​ကောင်း​မြတ်​သော​သ​တင်း​ကို ဟော​ပြော​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ယဇ်​ပု​ရော​ဟိတ်​မင်း၊ ဗိ​မာန်​တော်​အ​စောင့်​တပ်​မှူး​နှင့်”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​၏​နာ​မ​တော်”</div>
</div>
<!-- PARSED ABOVE; EDITING MAY BREAK PARSER -->
</body></html>