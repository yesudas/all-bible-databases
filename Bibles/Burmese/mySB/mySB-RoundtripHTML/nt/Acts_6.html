<html><head>
<meta http-equiv="Content-Type" content="text/html;charset=utf-8" />
<title>Acts 6 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 6);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_4.html">4</a> <a href="Acts_5.html">5</a> <b>6</b> <a href="Acts_7.html">7</a> <a href="Acts_8.html">8</a> ... <a href="Acts_28.html">28</a> </div><hr>
<h1>Acts 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လူ​ခု​နစ်​ဦး​ကို​ရွေး​ချယ်​ခြင်း</h2><span class="vn">1</span> <span class="br-p"><br><br></span>ထို​နေ့​ရက်​များ​၌ တ​ပည့်​တော်​များ​တိုး​ပွား​လာ​ရာ ဂ​ရိ​စ​ကား​ကို​ပြော​သော​ဂျူး​လူ​မျိုး​တို့​က မိ​မိ​တို့​ထဲ​မှ​မု​ဆိုး​မ​များ​သည် နေ့​စဉ်​ထောက်​ပံ့​ခြင်း​အ​မှု​တွင် လျစ်​လျူ​ရှု​ခံ​ရ​သည်​ဟု ဟေ​ဗြဲ​စ​ကား​ကို​ပြော​သော​ဂျူး​လူ​မျိုး​တို့​အ​ပေါ် ပြစ်​တင်​ပြော​ဆို​ကြ​၏။</div>
<div class="v" id="v2"><span class="vn">2</span> ထို​အ​ခါ တ​မန်​တော်​တစ်​ဆယ့်​နှစ်​ပါး​တို့​သည် တ​ပည့်​တော်​အ​စု​အ​ဝေး​ကို​ခေါ်​ပြီး​လျှင် “ငါ​တို့​သည် ဘု​ရား​သ​ခင်​၏​နှုတ်​က​ပတ်​တ​ရား​ကို​ပစ်​ထား​၍ ကျွေး​မွေး​ခြင်း​အ​မှု​ကို​မ​ဆောင်​ရွက်​သင့်​ပေ။</div>
<div class="v" id="v3"><span class="vn">3</span> ထို့​ကြောင့် ညီ​အစ်​ကို​တို့၊ သင်​တို့​ထဲ​မှ ဝိ​ညာဉ်​တော်​<sup class="fnm"><a name="fnm1" href="#fn1">1</a></sup>နှင့်​လည်း​ကောင်း၊ ဉာဏ်​ပ​ညာ​နှင့်​လည်း​ကောင်း ပြည့်​စုံ​၍ ဂုဏ်​သ​တင်း​ကောင်း​သော​လူ​ခု​နစ်​ဦး​ကို ရှာ​ကြ​လော့။ ငါ​တို့​သည် ထို​သူ​တို့​ကို ဤ​တာ​ဝန်​အ​တွက်​ခန့်​ထား​မည်။</div>
<div class="v" id="v4"><span class="vn">4</span> ငါ​တို့​မူ​ကား ဆု​တောင်း​ခြင်း​နှင့် နှုတ်​က​ပတ်​တော်​ဟော​ပြော​ခြင်း​အ​မှု​တို့​ကို အ​စဉ်​တ​စိုက်​ပြု​ကြ​မည်”​ဟု ဆို​ကြ​၏။</div>
<div class="v" id="v5"><span class="vn">5</span> <span class="br-p"><br><br></span>ထို​စ​ကား​ကို အ​စု​အ​ဝေး​တစ်​ခု​လုံး​နှစ်​သက်​သ​ဖြင့် သူ​တို့​သည် ယုံ​ကြည်​ခြင်း​နှင့်​လည်း​ကောင်း၊ သန့်​ရှင်း​သော​ဝိ​ညာဉ်​တော်​နှင့်​လည်း​ကောင်း ပြည့်​ဝ​သော သ​တေ​ဖန်​မှ​စ​၍ ဖိ​လိပ္ပု၊ ပြော​ခေါ်၊ နိ​က​နော်၊ တိ​မုန်၊ ပါ​မေ​န​နှင့် အန္တိ​အုတ်​မြို့​မှ​ဂျူး​ဘာ​သာ​ဝင်​ဖြစ်​လာ​သူ နိ​ကော​လ​တို့​ကို ရွေး​ကောက်​ပြီး</div>
<div class="v" id="v6"><span class="vn">6</span> သူ​တို့​ကို တ​မန်​တော်​တို့​ရှေ့​၌​ရပ်​စေ​ကြ​၏။ ထို​အ​ခါ တ​မန်​တော်​တို့​သည် ဆု​တောင်း​လျက် သူ​တို့​အ​ပေါ်​လက်​တင်​ကြ​၏။</div>
<div class="v" id="v7"><span class="vn">7</span> <span class="br-p"><br><br></span>ဤ​သို့​ဖြင့် ဘု​ရား​သ​ခင်​၏​နှုတ်​က​ပတ်​တ​ရား​သည်​ပျံ့​နှံ့​သွား​၍ ဂျေ​ရု​ဆ​လင်​မြို့​၌ တ​ပည့်​တော်​တို့​၏​အ​ရေ​အ​တွက်​သည် အ​လွန်​တိုး​ပွား​လာ​၏။ ယဇ်​ပု​ရော​ဟိတ်​အ​စု​အ​ဝေး​ကြီး​သည်​လည်း ယုံ​ကြည်​ခြင်း​တ​ရား​ကို​နာ​ခံ​လာ​ကြ​၏။</div>
<div class="v" id="v8"><h2>သ​တေ​ဖန်​ကို​ဖမ်း​ဆီး​၍​စွပ်​စွဲ​ခြင်း</h2><span class="vn">8</span> <span class="br-p"><br><br></span>သ​တေ​ဖန်​သည် ကျေး​ဇူး​တော်​<sup class="fnm"><a name="fnm2" href="#fn2">2</a></sup>နှင့်​လည်း​ကောင်း၊ တန်​ခိုး​တော်​နှင့်​လည်း​ကောင်း ပြည့်​ဝ​လျက် ကြီး​စွာ​သော​နိ​မိတ်​လက္ခ​ဏာ​များ​နှင့် အံ့​သြ​ဖွယ်​ရာ​များ​ကို လူ​တို့​ရှေ့​တွင်​ပြု​လေ​၏။</div>
<div class="v" id="v9"><span class="vn">9</span> ထို​အ​ခါ ‘လိ​ဗေ​ရ​တိန်’​<sup class="fnm"><a name="fnm3" href="#fn3">3</a></sup>ဟု အ​မည်​တွင်​သည့် ဝတ်​ပြု​စည်း​ဝေး​ကျောင်း​မှ လူ​အ​ချို့​ဖြစ်​ကြ​သော ကု​ရေ​နေ​မြို့​သား​များ၊ အ​လက်​ဇန္ဒြိ​ယ​မြို့​သား​များ​မှ​စ​၍ ဆီ​လီ​ဆီး​ယား​ပြည်​နှင့် အာ​ရှ​ပြည်​တို့​မှ​လာ​သော​သူ​တို့​သည် ထ​၍ သ​တေ​ဖန်​နှင့်​ငြင်း​ခုံ​ပြော​ဆို​ကြ​၏။</div>
<div class="v" id="v10"><span class="vn">10</span> သို့​သော် ဝိ​ညာဉ်​တော်​နှင့်​ဉာဏ်​ပ​ညာ​တို့​ဖြင့် သ​တေ​ဖန်​ပြော​ဆို​သော​အ​ရာ​ကို သူ​တို့​သည် အ​တိုက်​အ​ခံ​ပြော​ဆို​၍​မ​ရ​နိုင်​ကြ​ချေ။</div>
<div class="v" id="v11"><span class="vn">11</span> <span class="br-p"><br><br></span>ထို​အ​ခါ သူ​တို့​သည် လူ​တို့​ကို​သွေး​ထိုး​ပေး​၍ “ဤ​သူ​သည် မော​ရှေ​နှင့်​ဘု​ရား​သ​ခင်​အား စော်​ကား​သည့်​စ​ကား​များ​ပြော​ဆို​နေ​သည်​ကို ငါ​တို့​ကြား​ရ​သည်”​ဟု ဆို​စေ​ကြ​၏။</div>
<div class="v" id="v12"><span class="vn">12</span> ထို့​ပြင် သက်​ကြီး​ဝါ​ကြီး​များ၊ ကျမ်း​ပြု​ဆ​ရာ​များ​နှင့် လူ​ထု​တို့​ကို လှုံ့​ဆော်​၍ သူ့​ကို​ဝင်​ရောက်​ဖမ်း​ဆီး​ကာ တ​ရား​လွှတ်​တော်​သို့ ခေါ်​ဆောင်​သွား​ကြ​၏။</div>
<div class="v" id="v13"><span class="vn">13</span> ထို့​နောက် သူ​တို့​သည် မ​မှန်​သော​သက်​သေ​များ​ကို​ခေါ်​လာ​၍ “ဤ​သူ​သည် သန့်​ရှင်း​ရာ​ဌာ​န​တော်​နှင့်​ပ​ညတ်​တ​ရား​တို့​အား ဆန့်​ကျင်​သည့်​စ​ကား​ကို<sup class="fnm"><a name="fnm4" href="#fn4">4</a></sup> အ​စဉ်​မ​ပြတ်​ပြော​ဆို​နေ​ပါ​သည်။</div>
<div class="v" id="v14"><span class="vn">14</span> အ​ကြောင်း​မူ​ကား ဤ​သူ​က ‘နာ​ဇ​ရက်​မြို့​သား​ယေ​ရှု​သည် ဤ​နေ​ရာ​ကို​ဖျက်​ဆီး​၍ အ​ကျွန်ုပ်​တို့​အား မော​ရှေ​ပေး​အပ်​ခဲ့​သည့်​ဓ​လေ့​ထုံး​စံ​တို့​ကို ပြောင်း​လဲ​စေ​လိမ့်​မည်’​ဟု ပြော​ဆို​သည်​ကို အ​ကျွန်ုပ်​တို့​ကြား​ရ​ပါ​သည်”​ဟု ထွက်​ဆို​စေ​ကြ​၏။</div>
<div class="v" id="v15"><span class="vn">15</span> <span class="br-p"><br><br></span>တ​ရား​လွှတ်​တော်​၌ ထိုင်​နေ​သော​သူ​အ​ပေါင်း​တို့​သည် သ​တေ​ဖန်​ကို စေ့​စေ့​ကြည့်​လျှင် သူ​၏​မျက်​နှာ​သည် ကောင်း​ကင်​တ​မန်​၏​မျက်​နှာ​ကဲ့​သို့​ဖြစ်​သည်​ကို တွေ့​မြင်​ကြ​ရ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သန့်​ရှင်း​သော​ဝိ​ညာဉ်​တော်”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ယုံ​ကြည်​ခြင်း”</div>
<div class="fn"><sup class="fnt"><a name="fn3" href="#fnm3">3</a></sup> “လွတ်​မြောက်​သော​သူ​များ” ဟု​အ​ဓိပ္ပာယ်​ရ​၏။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ဆန့်​ကျင်​၍ စော်​ကား​ပြော​ဆို​သည့်​စ​ကား​ကို”</div>
</div>
<!-- PARSED ABOVE; EDITING MAY BREAK PARSER -->
</body></html>