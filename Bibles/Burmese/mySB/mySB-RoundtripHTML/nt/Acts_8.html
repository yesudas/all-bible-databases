<html><head>
<meta http-equiv="Content-Type" content="text/html;charset=utf-8" />
<title>Acts 8 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 8);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_6.html">6</a> <a href="Acts_7.html">7</a> <b>8</b> <a href="Acts_9.html">9</a> <a href="Acts_10.html">10</a> ... <a href="Acts_28.html">28</a> </div><hr>
<h1>Acts 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ညှဉ်း​ပန်း​နှိပ်​စက်​သူ ရှော​လု</h2><span class="vn">1</span> <span class="br-p"><br><br></span>ရှော​လု​သည်​လည်း သ​တေ​ဖန်​အ​သတ်​ခံ​ရ​သည့်​အ​မှု​၌ အ​လို​တူ​အ​လို​ပါ​ဖြစ်​၏။<sup class="fnm"><a name="fnm1" href="#fn1">1</a></sup> ထို​နေ့​တွင် ဂျေ​ရု​ဆ​လင်​မြို့​ရှိ​အ​သင်း​တော်​အ​ပေါ် ပြင်း​ထန်​သော​ညှဉ်း​ဆဲ​မှု​ဖြစ်​ပေါ်​လာ​သ​ဖြင့် တ​မန်​တော်​တို့​မှ​တစ်​ပါး သင်း​ဝင်​သူ​အ​ပေါင်း​တို့​သည် ယု​ဒ​နယ်​နှင့်​ရှ​မာ​ရိ​နယ်​တစ်​လျှောက်​သို့ ကွဲ​လွင့်​သွား​ကြ​၏။<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> ဘု​ရား​တ​ရား​ကြည်​ညို​သော​သူ​တို့​သည် သ​တေ​ဖန်​ကို​သင်္ဂြိုဟ်​၍ သူ့​အ​တွက် ရင်​ဘတ်​စည်​တီး​လျက် ပြင်း​စွာ​ငို​ကြွေး​ကြ​၏။</div>
<div class="v" id="v3"><span class="vn">3</span> ရှော​လု​သည် တစ်​အိမ်​ပြီး​တစ်​အိမ်​ဝင်​၍ ယောက်ျား​မိန်း​မ​တို့​ကို​ဆွဲ​ထုတ်​ကာ ထောင်​ထဲ​သို့​ပို့​လျက် အ​သင်း​တော်​ကို လိုက်​၍​ဖျက်​ဆီး​လေ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><h2>ရှ​မာ​ရိ​နယ်​သို့​ရောက်​သော​ဖိ​လိပ္ပု</h2><span class="vn">4</span> <span class="br-p"><br><br></span>ကွဲ​လွင့်​သွား​သော​သူ​တို့​မူ​ကား နှုတ်​က​ပတ်​တ​ရား​ကို လှည့်​လည်​ဟော​ပြော​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> ဖိ​လိပ္ပု​သည်​လည်း ရှ​မာ​ရိ​နယ်​ရှိ မြို့​တစ်​မြို့​သို့​<sup class="fnm"><a name="fnm5" href="#fn5">5</a></sup>သွား​၍ လူ​တို့​အား ခ​ရစ်​တော်​အ​ကြောင်း​ကို​ဟော​ပြော​လေ​၏။</div>
<div class="v" id="v6"><span class="vn">6</span> လူ​ထု​ပ​ရိ​သတ်​တို့​သည် ဖိ​လိပ္ပု​ပြု​သော​နိ​မိတ်​လက္ခ​ဏာ​များ​ကို ကြား​ရ၊ မြင်​ရ​သော​အ​ခါ သူ​ဟော​ပြော​သည့်​အ​ရာ​များ​ကို တ​ညီ​တ​ညွတ်​တည်း​ဂ​ရု​စိုက်​နား​ထောင်​ကြ​၏။</div>
<div class="v" id="v7"><span class="vn">7</span> အ​ကြောင်း​မူ​ကား များ​စွာ​သော​သူ​တို့​ထံ​၌​ပူး​နေ​သည့် ညစ်​ညူး​သော​နတ်​တို့​သည် ကျယ်​လောင်​သော​အ​သံ​ဖြင့်​အော်​ဟစ်​လျက် ထွက်​သွား​ကြ​၏။ လေ​ဖြတ်​သော​သူ​နှင့် ခြေ​မ​သန်​စွမ်း​သူ​များ​စွာ​တို့​သည်​လည်း အ​ကောင်း​ပ​က​တိ​ဖြစ်​လာ​ကြ​၏။</div>
<div class="v" id="v8"><span class="vn">8</span> သို့​ဖြစ်​၍ ထို​မြို့​၌ ကြီး​စွာ​သော​ဝမ်း​မြောက်​ခြင်း​ရှိ​လေ​၏။</div>
<div class="v" id="v9"><h2>မှော်​ဆ​ရာ​ရှိ​မုန်ု</h2><span class="vn">9</span> <span class="br-p"><br><br></span>ထို​မြို့​တွင် ရှိ​မုန်​အ​မည်​ရှိ​သော လူ​တစ်​ဦး​ရှိ​၏။ သူ​သည် ယ​ခင်​က​တည်း​က မှော်​အ​တတ်​ကို​သုံး​၍ ရှ​မာ​ရိ​နယ်​သား​တို့​ကို အံ့​ဩ​ငေး​မော​စေ​ကာ မိ​မိ​ကိုယ်​ကို​ထူး​မြတ်​သူ​တစ်​ဦး​ဖြစ်​သည်​ဟု​ဆို​လေ့​ရှိ​၏။</div>
<div class="v" id="v10"><span class="vn">10</span> လူ​ကြီး​လူ​ငယ်​ရှိ​သ​မျှ​တို့​သည် သူ့​ကို​အာ​ရုံ​စိုက်​လျက် “ဤ​သူ​သည် ကြီး​မြတ်​ခြင်း​ဟု​ခေါ်​သော ဘု​ရား​သ​ခင်​၏​တန်​ခိုး​တော်​ဖြစ်​သည်”​ဟု ဆို​ကြ​၏။</div>
<div class="v" id="v11"><span class="vn">11</span> သူ​တို့​သည် သူ့​ကို​အာ​ရုံ​စိုက်​ကြ​ခြင်း​မှာ သူ​သည် ကာ​လ​ကြာ​မြင့်​စွာ မှော်​အ​တတ်​ဖြင့် သူ​တို့​ကို အံ့​ဩ​ငေး​မော​စေ​ခဲ့​သော​ကြောင့်​ဖြစ်​၏။</div>
<div class="v" id="v12"><span class="vn">12</span> သို့​သော် ဖိ​လိပ္ပု​သည် ဘု​ရား​သ​ခင်​၏​နိုင်​ငံ​တော်​နှင့် ယေ​ရှု​ခ​ရစ်​တော်​၏​နာ​မ​တော်​အ​ကြောင်း​ကို ဟော​ပြော​သော​အ​ခါ လူ​တို့​သည် ယုံ​ကြည်​လျက် ယောက်ျား​များ​မှ​စ​၍ မိန်း​မ​များ​ပါ ဗတ္တိ​ဇံ​ခံ​ကြ​၏။</div>
<div class="v" id="v13"><span class="vn">13</span> ရှိ​မုန်​ကိုယ်​တိုင်​သည်​လည်း ယုံ​ကြည်​၍ ဗတ္တိ​ဇံ​ခံ​ကာ ဖိ​လိပ္ပု​ကို​ဆည်း​ကပ်​လျက် နိ​မိတ်​လက္ခ​ဏာ​များ​နှင့် ကြီး​မား​သော​တန်​ခိုး​လက္ခ​ဏာ​များ​ဖြစ်​ပေါ်​သည်​ကို တွေ့​မြင်​၍ အံ့​ဩ​ငေး​မော​နေ​၏။</div>
<div class="v" id="v14"><h2>ရှိ​မုန်​၏​အ​ပြစ်</h2><span class="vn">14</span> <span class="br-p"><br><br></span>ရှ​မာ​ရိ​နယ်​သား​တို့​သည် ဘု​ရား​သ​ခင်​၏​နှုတ်​က​ပတ်​တ​ရား​ကို​လက်​ခံ​ကြ​ကြောင်း ဂျေ​ရု​ဆ​လင်​မြို့​တွင်​ရှိ​သော တ​မန်​တော်​တို့​သည် ကြား​သိ​ကြ​သော​အ​ခါ ပေ​တ​ရု​နှင့်​ယော​ဟန်​တို့​ကို သူ​တို့​ထံ​သို့​စေ​လွှတ်​ကြ​၏။</div>
<div class="v" id="v15"><span class="vn">15</span> ထို​တ​မန်​တော်​နှစ်​ပါး​သည်​ရောက်​လာ​၍ သန့်​ရှင်း​သော​ဝိ​ညာဉ်​တော်​ကို ထို​သူ​တို့​ခံ​ယူ​ရ​ရှိ​မည့်​အ​ကြောင်း သူ​တို့​အ​တွက်​ဆု​တောင်း​ပေး​ကြ​၏။</div>
<div class="v" id="v16"><span class="vn">16</span> အ​ဘယ်​ကြောင့်​ဆို​သော် ထို​သူ​တို့​သည် သ​ခင်​ယေ​ရှု​၏​နာ​မ​တော်​၌ ဗတ္တိ​ဇံ​ခံ​ရုံ​မျှ​သာ​ရှိ​ကြ​ပြီး သူ​တို့​တွင် မည်​သူ့​အ​ပေါ်​၌​မျှ သန့်​ရှင်း​သော​ဝိ​ညာဉ်​တော်​သက်​ရောက်​ခြင်း​မ​ရှိ​သေး​သော​ကြောင့်​ဖြစ်​၏။</div>
<div class="v" id="v17"><span class="vn">17</span> ထို့​နောက် ပေ​တ​ရု​နှင့်​ယော​ဟန်​တို့​သည် သူ​တို့​အ​ပေါ်​လက်​တင်​ကြ​သော​အ​ခါ သူ​တို့​သည် သန့်​ရှင်း​သော​ဝိ​ညာဉ်​တော်​ကို​ခံ​ယူ​ရ​ရှိ​ကြ​၏။</div>
<div class="v" id="v18"><span class="vn">18</span> <span class="br-p"><br><br></span>တ​မန်​တော်​တို့​လက်​တင်​ခြင်း​အား​ဖြင့် ဝိ​ညာဉ်​တော်​<sup class="fnm"><a name="fnm6" href="#fn6">6</a></sup>ကို လူ​တို့​ရ​ရှိ​ကြောင်း ရှိ​မုန်​မြင်​လျှင် တ​မန်​တော်​တို့​ထံ​သို့ ငွေ​ကို​ယူ​ဆောင်​လာ​၍</div>
<div class="v" id="v19"><span class="vn">19</span> “အ​ကျွန်ုပ်​လက်​တင်​သူ​တိုင်း သန့်​ရှင်း​သော​ဝိ​ညာဉ်​တော်​ကို​ခံ​ယူ​ရ​ရှိ​စေ​ရန် အ​ကျွန်ုပ်​အား​လည်း ဤ​အ​ခွင့်​ကို​ပေး​ပါ”​ဟု ဆို​လေ​၏။</div>
<div class="v" id="v20"><span class="vn">20</span> ထို​အ​ခါ ပေ​တ​ရု​က “သင်​သည် ဘု​ရား​သ​ခင်​၏​ကောင်း​ချီး​လက်​ဆောင်​ကို ငွေ​အား​ဖြင့်​ဝယ်​ယူ​နိုင်​သည်​ဟု​ထင်​မှတ်​သော​ကြောင့် သင်​၏​ငွေ​သည် သင်​နှင့်​အ​တူ​ပျက်​စီး​ပါ​စေ။</div>
<div class="v" id="v21"><span class="vn">21</span> သင်​၏​စိတ်​နှ​လုံး​သည် ဘု​ရား​သ​ခင်​၏​ရှေ့​တော်​၌ မ​မှန်​ကန်​သော​ကြောင့် သင်​သည် ဤ​အ​မှု​အ​ရာ​၌ ပါ​ဝင်​ခွင့်​မ​ရှိ။ သင့်​ဝေ​စု​လည်း​မ​ရှိ။</div>
<div class="v" id="v22"><span class="vn">22</span> ထို့​ကြောင့် သင်​၌​ရှိ​သော ဤ​မ​ကောင်း​မှု​အ​တွက် နောင်​တ​ရ​လျက် သ​ခင်​ဘု​ရား​<sup class="fnm"><a name="fnm7" href="#fn7">7</a></sup>ထံ​ဆု​တောင်း​လော့။ သို့​ပြု​လျှင် သင့်​စိတ်​နှ​လုံး​၏​အ​ကြံ​အ​စည်​အ​တွက် သင်​သည် ခွင့်​လွှတ်​ခြင်း​ခံ​ရ​ကောင်း​ခံ​ရ​လိမ့်​မည်။</div>
<div class="v" id="v23"><span class="vn">23</span> အ​ကြောင်း​မူ​ကား သင်​သည် ခါး​သီး​သော​သည်း​ခြေ​နှင့် မ​တ​ရား​မှု​၏​အ​နှောင်​အ​ဖွဲ့​ထဲ​၌​ရှိ​နေ​သည်​ကို ငါ​မြင်​သည်”​ဟု ဆို​လေ​၏။</div>
<div class="v" id="v24"><span class="vn">24</span> ရှိ​မုန်​က​လည်း “သင်​တို့​ပြော​သည့်​အ​ရာ​တစ်​ခု​မျှ အ​ကျွန်ုပ်​အ​ပေါ်​မ​သက်​ရောက်​စေ​ရန် အ​ကျွန်ုပ်​အ​တွက် သ​ခင်​ဘု​ရား​ထံ ဆု​တောင်း​ပေး​ကြ​ပါ”​ဟု ပြန်​ပြော​လေ​၏။</div>
<div class="v" id="v25"><span class="vn">25</span> <span class="br-p"><br><br></span>ပေ​တ​ရု​နှင့်​ယော​ဟန်​တို့​သည် သ​ခင်​ဘု​ရား​၏​နှုတ်​က​ပတ်​တ​ရား​ကို သက်​သေ​ခံ​၍​ဟော​ပြော​ကြ​ပြီး​နောက် ရှ​မာ​ရိ​နယ်​သား​တို့​၏​ကျေး​ရွာ​များ​စွာ​တို့​၌​လည်း ကောင်း​မြတ်​သော​သ​တင်း​ကို​ဟော​ပြော​လျက် ဂျေ​ရု​ဆ​လင်​မြို့​သို့​ပြန်​သွား​ကြ​၏။</div>
<div class="v" id="v26"><h2>အီ​သီ​ယိုး​ပီး​ယား​မှူး​မတ်​ပြောင်း​လဲ​ခြင်း</h2><span class="vn">26</span> <span class="br-p"><br><br></span>တစ်​ဖန် ထာ​ဝ​ရ​ဘု​ရား​၏​ကောင်း​ကင်​တ​မန်​သည် ဖိ​လိပ္ပု​အား “ထ​၍ ဂျေ​ရု​ဆ​လင်​မြို့​မှ ဂါ​ဇာ​မြို့​သို့ ဆင်း​သွား​ရာ​လမ်း​အ​တိုင်း တောင်​ဘက်​သို့​သွား​လော့”​ဟု မြွက်​ဆို​၏။ ထို​လမ်း​သည် တော​ကန္တာ​ရ​လမ်း​ဖြစ်​၏။</div>
<div class="v" id="v27"><span class="vn">27</span> ထို့​ကြောင့် ဖိ​လိပ္ပု​သည်​ထ​၍ သွား​လေ​၏။ ထို​စဉ် အီ​သီ​ယိုး​ပီး​ယား​ဘု​ရင်​မ​ကန္ဒက်​၏​မှူး​မတ်​ကြီး​ဖြစ်​ပြီး ဘု​ရင်​မ​၏​ဘဏ္ဍာ​အား​လုံး​ကို စီ​မံ​အုပ်​ချုပ်​ရ​သော အီ​သီ​ယိုး​ပီး​ယား​ပြည်​သား​တစ်​ဦး​သည် ဂျေ​ရု​ဆ​လင်​မြို့​သို့ လာ​ရောက်​ဝတ်​ပြု​ကိုး​ကွယ်​ပြီး</div>
<div class="v" id="v28"><span class="vn">28</span> အ​ပြန်​ခ​ရီး​တွင် မိ​မိ​၏​ရ​ထား​ပေါ်​၌​ထိုင်​လျက် ပ​ရော​ဖက်​ဟေ​ရှာ​ယ​၏​ကျမ်း​ကို​ဖတ်​နေ​၏။</div>
<div class="v" id="v29"><span class="vn">29</span> ထို​အ​ခါ ဝိ​ညာဉ်​တော်​သည် ဖိ​လိပ္ပု​အား “ထို​ရ​ထား​အ​နီး​သို့​သွား​၍ ကပ်​ပြီး​လိုက်​လော့”​ဟု မိန့်​တော်​မူ​၏။</div>
<div class="v" id="v30"><span class="vn">30</span> <span class="br-p"><br><br></span>ဖိ​လိပ္ပု​သည်​လည်း ပြေး​သွား​ရာ ထို​သူ​သည် ပ​ရော​ဖက်​ဟေ​ရှာ​ယ​ကျမ်း​ဖတ်​နေ​သည်​ကို ကြား​သ​ဖြင့် “သင်​ဖတ်​နေ​သော​အ​ရာ​ကို နား​လည်​ပါ​သ​လော”​ဟု မေး​လေ​၏။</div>
<div class="v" id="v31"><span class="vn">31</span> ထို​မှူး​မတ်​က​လည်း “အ​ကျွန်ုပ်​အား ရှင်း​ပြ​ပေး​သူ​မ​ရှိ​လျှင် မည်​သို့​နား​လည်​နိုင်​ပါ​မည်​နည်း”​ဟု ဆို​ပြီး​လျှင် ဖိ​လိပ္ပု​အား ရ​ထား​ပေါ်​တက်​၍ မိ​မိ​နှင့်​အ​တူ​ထိုင်​ရန် ဖိတ်​ခေါ်​လေ​၏။</div>
<div class="v" id="v32"><span class="vn">32</span> ထို​သူ​ဖတ်​နေ​သည့်​ကျမ်း​ပိုဒ်​မှာ “သူ​သည် သတ်​ရန်​လျာ​ထား​သော​သိုး​ကဲ့​သို့ ခေါ်​ဆောင်​သွား​ခြင်း​ခံ​ရ​၍ သိုး​သ​ငယ်​သည် အ​မွေး​ညှပ်​သူ​ရှေ့​၌ တိတ်​ဆိတ်​စွာ​နေ​သ​ကဲ့​သို့ မိ​မိ​နှုတ်​ကို​မ​ဖွင့်​ဘဲ​နေ​၏။</div>
<div class="v" id="v33"><span class="vn">33</span> သူ​သည်​နှိမ့်​ချ​ခြင်း​ခံ​ရ​စဉ်​၌ သူ့​အ​တွက် တ​ရား​သ​ဖြင့်​စီ​ရင်​ပေး​ခြင်း​မ​ရှိ​ကြ။ သူ​၏​အ​သက်​သည် မြေ​ကြီး​ပေါ်​မှ နုတ်​ယူ​ခြင်း​ခံ​ရ​သည်​ဖြစ်​၍ သူ​၏​မျိုး​ဆက်​ကို မည်​သူ​ပြော​ပြ​နိုင်​မည်​နည်း”​<sup class="fnm"><a name="fnm8" href="#fn8">8</a></sup>ဟူ​၍ ဖြစ်​၏။</div>
<div class="v" id="v34"><span class="vn">34</span> ထို​အ​ခါ မှူး​မတ်​က ဖိ​လိပ္ပု​အား “သင့်​ကို​မေး​ပါ​ရ​စေ။ ပ​ရော​ဖက်​သည် မည်​သူ့​အ​ကြောင်း​ကို ဤ​သို့​ပြော​ထား​ပါ​သ​နည်း။ မိ​မိ​ကိုယ်​တိုင်​အ​ကြောင်း​လော။ သို့​မ​ဟုတ် အ​ခြား​သော​သူ​တစ်​စုံ​တစ်​ဦး​၏​အ​ကြောင်း​လော”​ဟု ဆို​လေ​၏။</div>
<div class="v" id="v35"><span class="vn">35</span> ဖိ​လိပ္ပု​သည်​လည်း မိ​မိ​နှုတ်​ကို​ဖွင့်​လျက် ဤ​ကျမ်း​ချက်​မှ​အ​စ​ပြု​၍ ယေ​ရှု​အ​ကြောင်း​ကို သူ့​အား ဟော​ပြော​လေ​၏။</div>
<div class="v" id="v36"><span class="vn">36</span> <span class="br-p"><br><br></span>သူ​တို့​သည် လမ်း​အ​တိုင်း ခ​ရီး​ဆက်​သွား​ကြ​စဉ် ရေ​ရှိ​ရာ​အ​ရပ်​သို့​ရောက်​လာ​သ​ဖြင့် မှူး​မတ်​က “ကြည့်​ပါ။ ရေ​ရှိ​သည်။ အ​ကျွန်ုပ်​ဗတ္တိ​ဇံ​ခံ​ရန် တား​ဆီး​သည့်​အ​ရာ​ရှိ​ပါ​သ​လော”​ဟု ဆို​၏။</div>
<div class="v" id="v37"><span class="vn">37</span> [ထို​အ​ခါ ဖိ​လိပ္ပု​က “သင်​သည် စိတ်​နှ​လုံး​အ​ကြွင်း​မဲ့​ယုံ​ကြည်​လျှင် ဗတ္တိ​ဇံ​ခံ​ယူ​နိုင်​ပါ​သည်”​ဟု ဆို​သော် မှူး​မတ်​က “ယေ​ရှု​ခ​ရစ်​တော်​သည် ဘု​ရား​သ​ခင်​၏​သား​တော်​ဖြစ်​ကြောင်း အ​ကျွန်ုပ်​ယုံ​ကြည်​ပါ​၏”​ဟု ပြန်​ပြော​ပြီး​လျှင်]<sup class="fnm"><a name="fnm9" href="#fn9">9</a></sup></div>
<div class="v" id="v38"><span class="vn">38</span> ရ​ထား​ကို​ရပ်​စေ​ရန် အ​မိန့်​ပေး​လေ​၏။ ထို့​နောက် ဖိ​လိပ္ပု​နှင့်​မှူး​မတ် နှစ်​ဦး​စ​လုံး​တို့​သည် ရေ​ထဲ​သို့​အ​တူ​တ​ကွ​ဆင်း​သွား​ကြ​၍ ဖိ​လိပ္ပု​သည် မှူး​မတ်​အား ဗတ္တိ​ဇံ​ပေး​လေ​၏။</div>
<div class="v" id="v39"><span class="vn">39</span> ရေ​ထဲ​မှ​တက်​လာ​ကြ​သော​အ​ခါ ထာ​ဝ​ရ​ဘု​ရား​၏​ဝိ​ညာဉ်​တော်​သည် ဖိ​လိပ္ပု​ကို ဆောင်​ယူ​သွား​တော်​မူ​သ​ဖြင့် ထို​မှူး​မတ်​သည် ဖိ​လိပ္ပု​ကို နောက်​ထပ် မ​တွေ့​ရ​တော့​ပေ။ သို့​သော် သူ​သည် ဝမ်း​မြောက်​လျက် မိ​မိ​၏​ခ​ရီး​ကို ဆက်​သွား​လေ​၏။</div>
<div class="v" id="v40"><span class="vn">40</span> ဖိ​လိပ္ပု​မူ​ကား အာ​ဇုတ်​မြို့​၌​ပေါ်​လာ​၍ ဆီ​ဇာ​ရီး​ယား​မြို့​သို့​ရောက်​သည့်​တိုင်​အောင် မြို့​ရွာ​အား​လုံး​တို့​ကို​လှည့်​လည်​၍ ကောင်း​မြတ်​သော​သ​တင်း​ကို​ဟော​ပြော​လေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၂၂:၂၀။</div>
<div class="fn"><sup class="fnt"><a name="fn2" href="#fnm2">2</a></sup> တ ၁၁:၁၉။</div>
<div class="fn"><sup class="fnt"><a name="fn3" href="#fnm3">3</a></sup> တ ၂၂:၄၊ ၁၉၊ ၂၆:၁၀။</div>
<div class="fn"><sup class="fnt"><a name="fn4" href="#fnm4">4</a></sup> တ ၁၁:၁၉။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ရှ​မာ​ရိ​မြို့​သို့”</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “သန့်​ရှင်း​သော​ဝိ​ညာဉ်​တော်”</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်”</div>
<div class="fn"><sup class="fnt"><a name="fn8" href="#fnm8">8</a></sup> (ဟေ​ရှာ ၅၃:၇-၈)</div>
<div class="fn"><sup class="fnt"><a name="fn9" href="#fnm9">9</a></sup> အ​ချို့​မူ​ရင်း​ကျမ်း​၌ ကွင်း​ထဲ​မှ​ကျမ်း​ပိုဒ်​မ​ပါ။</div>
</div>
<!-- PARSED ABOVE; EDITING MAY BREAK PARSER -->
</body></html>