<html><head>
<meta http-equiv="Content-Type" content="text/html;charset=utf-8" />
<title>Acts 9 &ndash; တ​မန်​တော်​ဝတ္ထု &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Acts', 9);">
<div id="navbar"><a href="../index.html">Myanmar Standard Bible</a> &ndash; <b>တ​မန်​တော်​ဝတ္ထု</b> &ndash; <a href="Acts_1.html">1</a> ... <a href="Acts_7.html">7</a> <a href="Acts_8.html">8</a> <b>9</b> <a href="Acts_10.html">10</a> <a href="Acts_11.html">11</a> ... <a href="Acts_28.html">28</a> </div><hr>
<h1>Acts 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဒ​မက်​စ​ကပ်​မြို့​သို့ သွား​ရာ​လမ်း</h2><span class="vn">1</span> <span class="br-p"><br><br></span>ရှော​လု​သည် သ​ခင်​ဘု​ရား​၏​တ​ပည့်​တော်​တို့​ကို ခြိမ်း​ခြောက်​၍​သတ်​ဖြတ်​ရန် စိတ်​ဆန္ဒ​ပြင်း​ပြ​လျက်​ရှိ​သေး​၏။ သူ​သည် ယဇ်​ပု​ရော​ဟိတ်​မင်း​ထံ​သို့ ချဉ်း​ကပ်​လျက်</div>
<div class="v" id="v2"><span class="vn">2</span> ဤ​တ​ရား​လမ်း​သို့ လိုက်​သော​သူ​ကို​တွေ့​လျှင် ယောက်ျား​ဖြစ်​စေ၊ မိန်း​မ​ဖြစ်​စေ ချည်​နှောင်​၍ ဂျေ​ရု​ဆ​လင်​မြို့​သို့ ခေါ်​ဆောင်​လာ​နိုင်​ရန် ဒ​မတ်​စ​ကပ်​မြို့​ရှိ ဝတ်​ပြု​စည်း​ဝေး​ကျောင်း​များ​သို့ ပေး​စာ​များ​ကို သူ့​ထံ​မှ တောင်း​လေ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ဤ​သို့​ဖြင့် သူ​သည် သွား​၍ ဒ​မတ်​စ​ကပ်​မြို့​အ​နီး​သို့ ရောက်​လာ​သော​အ​ခါ ကောင်း​ကင်​မှ​အ​လင်း​သည် သူ့​ပတ်​လည်​၌ ရုတ်​တ​ရက်​ထွန်း​တောက်​လေ​၏။</div>
<div class="v" id="v4"><span class="vn">4</span> သူ​သည် မြေ​ပေါ်​သို့​လဲ​ကျ​သွား​ရာ <span class="fmt-words-of-jesus">“</span><span class="fmt-words-of-jesus">ရှော​လု</span><span class="fmt-words-of-jesus">၊</span> <span class="fmt-words-of-jesus">ရှော​လု</span><span class="fmt-words-of-jesus">၊</span> <span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ညှဉ်း​ဆဲ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု သူ့​အား​ပြော​သော​အ​သံ​ကို​ကြား​ရ​၏။</div>
<div class="v" id="v5"><span class="vn">5</span> ရှော​လု​က​လည်း “သ​ခင်​ဘု​ရား၊ ကိုယ်​တော်​သည် မည်​သူ​နည်း”​ဟု မေး​လျှောက်​လျှင် <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">ညှဉ်း​ဆဲ</span>​<span class="fmt-words-of-jesus">သော</span>​<span class="fmt-words-of-jesus">ယေ​ရှု</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">မြို့</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ဝင်</span>​<span class="fmt-words-of-jesus">သွား</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ထို​အ​ခါ</span> <span class="fmt-words-of-jesus">သင်</span>​<span class="fmt-words-of-jesus">ပြု</span>​<span class="fmt-words-of-jesus">ရ</span>​<span class="fmt-words-of-jesus">မည့်</span>​<span class="fmt-words-of-jesus">အ​မှု</span>​<span class="fmt-words-of-jesus">ကို</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ပြော​ကြား</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v7"><span class="vn">7</span> <span class="br-p"><br><br></span>သူ​နှင့်​အ​တူ ခ​ရီး​သွား​ကြ​သော​သူ​တို့​သည် အ​သံ​ကို​ကြား​ရ​သော်​လည်း မည်​သူ့​ကို​မျှ မ​တွေ့​ရ​သော​ကြောင့် မှင်​တက်​မိ​လျက် ရပ်​နေ​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v8"><span class="vn">8</span> ရှော​လု​သည် မြေ​ပေါ်​မှ​ထ​၍ မိ​မိ​မျက်​စိ​ကို​ဖွင့်​သော်​လည်း မည်​သည့်​အ​ရာ​ကို​မျှ မ​မြင်​ရ​သ​ဖြင့် လူ​တို့​သည် သူ့​ကို​လက်​ဆွဲ​၍ ဒ​မတ်​စ​ကပ်​မြို့​သို့ ခေါ်​ဆောင်​သွား​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v9"><span class="vn">9</span> သူ​သည် သုံး​ရက်​တိုင်​တိုင် မျက်​စိ​ကွယ်​လျက် မ​စား​မ​သောက်​ဘဲ​နေ​လေ​၏။</div>
<div class="v" id="v10"><h2>ရှော​လု​ဗတ္တိ​ဇံ​ခံ​ယူ​ခြင်း</h2><span class="vn">10</span> <span class="br-p"><br><br></span>ဒ​မတ်​စ​ကပ်​မြို့​တွင် အာ​န​နိ​အ​မည်​ရှိ​သော တ​ပည့်​တော်​တစ်​ဦး​ရှိ​၏။ သ​ခင်​ဘု​ရား​သည် ရူ​ပါ​ရုံ​၌ <span class="fmt-words-of-jesus">“</span><span class="fmt-words-of-jesus">အာ​န​နိ</span><span class="fmt-words-of-jesus">”</span>​ဟု ခေါ်​တော်​မူ​လျှင် အာ​န​နိ​က “အ​ကျွန်ုပ်​ရှိ​ပါ​သည် သ​ခင်​ဘု​ရား”​ဟု ပြန်​လျှောက်​လေ​၏။</div>
<div class="v" id="v11"><span class="vn">11</span> သ​ခင်​ဘု​ရား​က​လည်း <span class="fmt-words-of-jesus">“</span><span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">လမ်း​ဖြောင့်</span>​<span class="fmt-words-of-jesus">ဟု</span>​<span class="fmt-words-of-jesus">ခေါ်</span>​<span class="fmt-words-of-jesus">သော</span> <span class="fmt-words-of-jesus">လမ်း​ကြား</span>​<span class="fmt-words-of-jesus">တစ်</span>​<span class="fmt-words-of-jesus">ခု</span>​<span class="fmt-words-of-jesus">သို့</span>​<span class="fmt-words-of-jesus">သွား</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">ရှော​လု</span>​<span class="fmt-words-of-jesus">အ​မည်</span>​<span class="fmt-words-of-jesus">ရှိ</span>​<span class="fmt-words-of-jesus">သော</span> <span class="fmt-words-of-jesus">တာ​ရှု</span>​<span class="fmt-words-of-jesus">မြို့​သား</span>​<span class="fmt-words-of-jesus">ကို</span> <span class="fmt-words-of-jesus">ယု​ဒ</span>​<span class="fmt-words-of-jesus">၏</span>​<span class="fmt-words-of-jesus">အိမ်</span>​<span class="fmt-words-of-jesus">၌</span> <span class="fmt-words-of-jesus">မေး​မြန်း</span>​<span class="fmt-words-of-jesus">ရှာ​ဖွေ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဆု​တောင်း</span>​<span class="fmt-words-of-jesus">လျက်</span>​<span class="fmt-words-of-jesus">နေ</span>​<span class="fmt-words-of-jesus">၍</span></div>
<div class="v" id="v12"><span class="vn">12</span> <span class="fmt-words-of-jesus">အာ​န​နိ</span>​<span class="fmt-words-of-jesus">အ​မည်</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ဝင်</span>​<span class="fmt-words-of-jesus">လာ</span>​<span class="fmt-words-of-jesus">ပြီး</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">မျက်​စိ</span>​<span class="fmt-words-of-jesus">ပြန်</span>​<span class="fmt-words-of-jesus">မြင်</span>​<span class="fmt-words-of-jesus">စေ​ရန်</span> <span class="fmt-words-of-jesus">သူ့</span>​<span class="fmt-words-of-jesus">အ​ပေါ်</span>​<span class="fmt-words-of-jesus">လက်</span>​<span class="fmt-words-of-jesus">တင်</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">ရူ​ပါ​ရုံ</span>​<span class="fmt-words-of-jesus">၌</span>​<span class="fmt-words-of-jesus">မြင်</span>​<span class="fmt-words-of-jesus">ခဲ့</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v13"><span class="vn">13</span> အာ​န​နိ​က​လည်း “သ​ခင်​ဘု​ရား၊ ထို​သူ​သည် ဂျေ​ရု​ဆ​လင်​မြို့​၌ ကိုယ်​တော်​၏​သန့်​ရှင်း​သူ​တို့​အ​ပေါ် မ​ကောင်း​မှု​များ မည်​မျှ​လောက်​ပြု​ခဲ့​သည်​ကို လူ​များ​စွာ​တို့​ထံ​မှ အ​ကျွန်ုပ်​ကြား​ရ​ပါ​သည်။</div>
<div class="v" id="v14"><span class="vn">14</span> ဤ​အ​ရပ်​၌​လည်း ကိုယ်​တော်​၏​နာ​မ​တော်​အား ပတ္ထ​နာ​ပြု​သော​သူ​အ​ပေါင်း​တို့​ကို​ချည်​နှောင်​ထား​ရန် ယဇ်​ပု​ရော​ဟိတ်​အ​ကြီး​အ​ကဲ​များ​ထံ​မှ အ​ခွင့်​အာ​ဏာ​ကို သူ​ရ​ရှိ​ထား​ပါ​သည်”​ဟု ပြန်​လျှောက်​လေ​၏။</div>
<div class="v" id="v15"><span class="vn">15</span> သို့​သော် သ​ခင်​ဘု​ရား​က <span class="fmt-words-of-jesus">“</span><span class="fmt-words-of-jesus">သွား</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">သူ</span>​<span class="fmt-words-of-jesus">ကား</span> <span class="fmt-words-of-jesus">လူ​မျိုး​ခြား</span>​<span class="fmt-words-of-jesus">များ</span><span class="fmt-words-of-jesus">၊</span> <span class="fmt-words-of-jesus">ရှင်​ဘု​ရင်</span>​<span class="fmt-words-of-jesus">များ</span>​<span class="fmt-words-of-jesus">နှင့်</span> <span class="fmt-words-of-jesus">အစ္စ​ရေး</span>​<span class="fmt-words-of-jesus">အ​မျိုး​သား</span>​<span class="fmt-words-of-jesus">များ</span>​<span class="fmt-words-of-jesus">ရှေ့</span>​<span class="fmt-words-of-jesus">သို့</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">ကို</span>​<span class="fmt-words-of-jesus">ယူ​ဆောင်</span>​<span class="fmt-words-of-jesus">သွား</span>​<span class="fmt-words-of-jesus">ရန်</span> <span class="fmt-words-of-jesus">ငါ</span>​<span class="fmt-words-of-jesus">ရွေး​ကောက်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">တန်​ဆာ​ပ​လာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v16"><span class="vn">16</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">အ​တွက်</span> <span class="fmt-words-of-jesus">မည်​မျှ</span> <span class="fmt-words-of-jesus">ဒုက္ခ</span>​<span class="fmt-words-of-jesus">ဝေ​ဒ​နာ</span>​<span class="fmt-words-of-jesus">ခံ​စား</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<span class="fmt-words-of-jesus">ကို</span> <span class="fmt-words-of-jesus">သူ့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြ​သ</span>​<span class="fmt-words-of-jesus">မည်</span><span class="fmt-words-of-jesus">”</span>​<sup class="fnm"><a name="fnm5" href="#fn5">5</a></sup>ဟု မိန့်​တော်​မူ​၏။</div>
<div class="v" id="v17"><span class="vn">17</span> <span class="br-p"><br><br></span>ထို့​ကြောင့် အာ​န​နိ​သည် သွား​၍ အိမ်​ထဲ​သို့​ဝင်​ပြီး​လျှင် ရှော​လု​အ​ပေါ်​လက်​တင်​လျက် “ငါ့​ညီ​ရှော​လု၊ သင်​သည် မျက်​စိ​ပြန်​မြင်​၍ သန့်​ရှင်း​သော​ဝိ​ညာဉ်​တော်​နှင့်​ပြည့်​ဝ​မည့်​အ​ကြောင်း သင်​လာ​သော​လမ်း​၌ သင့်​အား​ထင်​ရှား​သော​သ​ခင်​ယေ​ရှု​သည် ငါ့​ကို​စေ​လွှတ်​တော်​မူ​၏”​ဟု ဆို​လေ​၏။</div>
<div class="v" id="v18"><span class="vn">18</span> ထို​ခ​ဏ​ချင်း​တွင် ငါး​အ​ကြေး​ခွံ​ကဲ့​သို့​သော​အ​ရာ​သည် ရှော​လု​၏​မျက်​စိ​မှ ကွာ​ကျ​၍ သူ​သည် မျက်​စိ​ပြန်​မြင်​လေ​၏။<sup class="fnm"><a name="fnm6" href="#fn6">6</a></sup> သူ​သည် ထ​၍ ဗတ္တိ​ဇံ​ခံ​ပြီး</div>
<div class="v" id="v19"><span class="vn">19</span> အ​စား​အ​စာ​ကို​သုံး​ဆောင်​ရာ အား​ပြန်​ပြည့်​လာ​၏။ <span class="br-p"><br><br></span>ထို့​နောက် သူ​<sup class="fnm"><a name="fnm7" href="#fn7">7</a></sup>သည် ဒ​မတ်​စ​ကပ်​မြို့​၌​ရှိ​သော တ​ပည့်​တော်​တို့​နှင့်​အ​တူ ရက်​အ​နည်း​ငယ်​နေ​ထိုင်​ပြီး​မှ</div>
<div class="v" id="v20"><h2>ယေ​ရှု​အ​ကြောင်း ရှော​လု​ဟော​ပြော​ခြင်း</h2><span class="vn">20</span> ဝတ်​ပြု​စည်း​ဝေး​ကျောင်း​များ​၌ ယေ​ရှု​သည်<sup class="fnm"><a name="fnm8" href="#fn8">8</a></sup> ဘု​ရား​သ​ခင်​၏​သား​တော်​ဖြစ်​ကြောင်း ချက်​ချင်း​ဟော​ပြော​လေ​၏။</div>
<div class="v" id="v21"><span class="vn">21</span> ကြား​နာ​သော​သူ​အ​ပေါင်း​တို့​သည် အံ့​ဩ​ငေး​မော​လျက် “ဤ​သူ​သည် ဂျေ​ရု​ဆ​လင်​မြို့​၌ ဤ​နာ​မ​ကို ပတ္ထ​နာ​ပြု​သော​သူ​တို့​အား ဖျက်​ဆီး​ရန် ကြိုး​စား​နေ​သူ​ဖြစ်​ပြီး ထို​သူ​တို့​ကို​ချည်​နှောင်​၍ ယဇ်​ပု​ရော​ဟိတ်​အ​ကြီး​အ​ကဲ​များ​ထံ​သို့ ပို့​ဆောင်​မည်​ဟူ​သော​ရည်​ရွယ်​ချက်​ဖြင့် ဤ​နေ​ရာ​သို့​ရောက်​လာ​သည်​မ​ဟုတ်​လော”​ဟု ပြော​ဆို​ကြ​၏။</div>
<div class="v" id="v22"><span class="vn">22</span> သို့​သော် ရှော​လု​သည် ခွန်​အား​နှင့် ပို​၍​ပြည့်​စုံ​လာ​ပြီး ယေ​ရှု​သည် ခ​ရစ်​တော်​ဖြစ်​ကြောင်း သက်​သေ​ထူ​ကာ<sup class="fnm"><a name="fnm9" href="#fn9">9</a></sup> ဒ​မတ်​စ​ကပ်​မြို့​၌​နေ​ထိုင်​ကြ​သော​ဂျူး​လူ​မျိုး​တို့​ကို အံ့​ဩ​တွေ​ဝေ​စေ​၏။</div>
<div class="v" id="v23"><span class="vn">23</span> <span class="br-p"><br><br></span>ရက်​ပေါင်း​များ​စွာ​ကြာ​သော​အ​ခါ ဂျူး​လူ​မျိုး​တို့​သည် ရှော​လု​ကို​သတ်​ရန် ကြံ​စည်​ကြ​သော်​လည်း</div>
<div class="v" id="v24"><span class="vn">24</span> သူ​တို့​၏​လျှို့​ဝှက်​ကြံ​စည်​မှု​ကို ရှော​လု​သိ​သွား​လေ​၏။ သူ​တို့​သည် သူ့​ကို​သတ်​ရန် နေ့​ရော​ည​ပါ မြို့​တံ​ခါး​များ​ကို စောင့်​ကြပ်​ထား​ကြ​၏။</div>
<div class="v" id="v25"><span class="vn">25</span> သို့​သော် ရှော​လု​၏​တ​ပည့်​တို့​သည် ည​အ​ချိန်​၌ သူ့​ကို​ခေါ်​ဆောင်​သွား​ကာ တောင်း​ထဲ​ထည့်​၍ မြို့​ရိုး​ပေါ်​မှ​လျှော​ချ​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v26"><h2>ဂျေ​ရု​ဆ​လင်​သို့ ပြန်​ရောက်​သော​ရှော​လု</h2><span class="vn">26</span> <span class="br-p"><br><br></span>ရှော​လု​သည် ဂျေ​ရု​ဆ​လင်​မြို့​သို့​ရောက်​သော​အ​ခါ တ​ပည့်​တော်​များ​နှင့်​ပေါင်း​ဖော်​ရန် ကြိုး​စား​သော်​လည်း သူ​တို့​အား​လုံး​သည် သူ့​ကို တ​ပည့်​တော်​ဖြစ်​ကြောင်း မ​ယုံ​ဘဲ ကြောက်​နေ​ကြ​၏။</div>
<div class="v" id="v27"><span class="vn">27</span> သို့​သော် ဗာ​န​ဗ​သည် သူ့​ကို​ဖေး​မ​၍ တ​မန်​တော်​တို့​ထံ​သို့ ခေါ်​ဆောင်​လာ​ပြီး​လျှင် ရှော​လု​သည် လမ်း​ခ​ရီး​၌ သ​ခင်​ဘု​ရား​ကို တွေ့​မြင်​ခဲ့​ပုံ​မှ​စ​၍ သ​ခင်​ဘု​ရား​က သူ့​အား​မိန့်​တော်​မူ​ခဲ့​ပုံ​နှင့် ဒ​မတ်​စ​ကပ်​မြို့​တွင် ယေ​ရှု​၏​နာ​မ​တော်​၌ ရဲ​ရင့်​စွာ သူ​ဟော​ပြော​ခဲ့​ပုံ​တို့​ကို သူ​တို့​အား ပြော​ပြ​လေ​၏။</div>
<div class="v" id="v28"><span class="vn">28</span> ထို့​နောက် ရှော​လု​သည် ဂျေ​ရု​ဆ​လင်​မြို့​၌ သူ​တို့​နှင့်​အ​တူ​နေ​လျက် ဝင်​ထွက်​သွား​လာ​ကာ သ​ခင်​ဘု​ရား​<sup class="fnm"><a name="fnm11" href="#fn11">11</a></sup>၏​နာ​မ​တော်​၌ ရဲ​ရင့်​စွာ​ဟော​ပြော​လေ​၏။</div>
<div class="v" id="v29"><span class="vn">29</span> သူ​သည် ဂ​ရိ​စ​ကား​ကို​ပြော​သော​ဂျူး​လူ​မျိုး​တို့​နှင့် ဆွေး​နွေး​ပြော​ဆို​လျက်​နေ​၏။ သို့​သော် သူ​တို့​သည် ရှော​လု​ကို​သတ်​ရန် ကြံ​စည်​အား​ထုတ်​ကြ​၏။</div>
<div class="v" id="v30"><span class="vn">30</span> ထို​အ​ကြောင်း​ကို ညီ​အစ်​ကို​တို့​ကြား​သိ​ကြ​သော​အ​ခါ သူ့​ကို ဆီ​ဇာ​ရီး​ယား​မြို့​သို့ ခေါ်​ဆောင်​သွား​၍ တာ​ရှု​မြို့​သို့​လွှတ်​လိုက်​ကြ​၏။</div>
<div class="v" id="v31"><span class="vn">31</span> <span class="br-p"><br><br></span>ဤ​သို့​ဖြင့် ယု​ဒ​နယ်၊ ဂါ​လိ​လဲ​နယ်​နှင့် ရှ​မာ​ရိ​နယ်​တစ်​လျှောက်​လုံး​၌ အ​သင်း​တော်​သည် ငြိမ်း​ချမ်း​မှု​ကို​ရ​ရှိ​၍ တည်​ဆောက်​မြှင့်​တင်​ခြင်း​ခံ​ရ​ကာ သ​ခင်​ဘု​ရား​ကို​ကြောက်​ရွံ့​ခြင်း​၌​လည်း​ကောင်း၊ သန့်​ရှင်း​သော​ဝိ​ညာဉ်​တော်​၏​တိုက်​တွန်း​အား​ပေး​ခြင်း​၌​လည်း​ကောင်း လျှောက်​လှမ်း​လျက် တိုး​ပွား​လေ​၏။</div>
<div class="v" id="v32"><h2>အဲ​နေ​ကို​ကျန်း​မာ​စေ​ခြင်း</h2><span class="vn">32</span> <span class="br-p"><br><br></span>ပေ​တ​ရု​သည် အ​ရပ်​ရပ်​သို့​လှည့်​လည်​၍ လုဒ္ဒ​မြို့​၌​နေ​ထိုင်​သော သန့်​ရှင်း​သူ​များ​ထံ​သို့​ရောက်​လာ​ခဲ့​ရာ</div>
<div class="v" id="v33"><span class="vn">33</span> ထို​မြို့​တွင် လေ​ဖြတ်​၍ ရှစ်​နှစ်​ပတ်​လုံး အိပ်​ရာ​ပေါ်​၌​လဲ​လျောင်း​နေ​သည့် အဲ​နေ​အ​မည်​ရှိ​သော​လူ​တစ်​ဦး​ကို တွေ့​လေ​၏။</div>
<div class="v" id="v34"><span class="vn">34</span> ထို​အ​ခါ ပေ​တ​ရု​က “အဲ​နေ၊ ယေ​ရှု​ခ​ရစ်​တော်​သည် သင့်​ကို​ကျန်း​မာ​စေ​တော်​မူ​ပြီ။ ထ​၍ ကိုယ်​ကိုယ်​တိုင်​အိပ်​ရာ​သိမ်း​လော့”​ဟု ဆို​လျှင် သူ​သည် ချက်​ချင်း​ထ​လေ​၏။</div>
<div class="v" id="v35"><span class="vn">35</span> လုဒ္ဒ​မြို့​နှင့်​ရှာ​ရုန်​ဒေ​သ​၌ နေ​ထိုင်​သော​သူ​အ​ပေါင်း​တို့​သည် အဲ​နေ​ကို​မြင်​၍ သ​ခင်​ဘု​ရား​ထံ​တော်​သို့ ပြောင်း​လဲ​လာ​ကြ​၏။</div>
<div class="v" id="v36"><h2>အ​သက်​ပြန်​ရှင်​သော​ဒေါ်​ကာ</h2><span class="vn">36</span> <span class="br-p"><br><br></span>ယုပ္ပေ​မြို့​တွင် ဒေါ်​ကာ​ဟု​အ​ဓိပ္ပာယ်​ရ​သည့်<sup class="fnm"><a name="fnm12" href="#fn12">12</a></sup> တ​ဗိ​သ​အ​မည်​ရှိ​သော တ​ပည့်​တော်​မ​တစ်​ဦး​ရှိ​၏။ သူ​သည် ကောင်း​သော​အ​မှု၊ ပေး​ကမ်း​စွန့်​ကြဲ​ခြင်း​အ​မှု​တို့​နှင့် ပြည့်​စုံ​၏။</div>
<div class="v" id="v37"><span class="vn">37</span> ထို​နေ့​ရက်​များ​တွင် သူ​သည် နာ​မ​ကျန်း​ဖြစ်​ပြီး​သေ​ဆုံး​သွား​သ​ဖြင့် လူ​တို့​သည် သူ​၏​အ​လောင်း​ကို​ရေ​ချိုး​ပေး​ပြီး​လျှင် အ​ထက်​ခန်း​၌ ထား​ကြ​၏။</div>
<div class="v" id="v38"><span class="vn">38</span> ယုပ္ပေ​မြို့​သည် လုဒ္ဒ​မြို့​နှင့် နီး​သည်​ဖြစ်​၍ လုဒ္ဒ​မြို့​တွင် ပေ​တ​ရု​ရှိ​ကြောင်း တ​ပည့်​တော်​တို့​ကြား​လျှင် လူ​နှစ်​ဦး​ကို သူ့​ထံ​သို့​စေ​လွှတ်​ကာ “အ​ကျွန်ုပ်​တို့​ထံ​သို့ အ​လျင်​အ​မြန်​ကြွ​လာ​ခဲ့​ပါ”​ဟု တောင်း​ပန်​ကြ​၏။</div>
<div class="v" id="v39"><span class="vn">39</span> <span class="br-p"><br><br></span>ထို့​ကြောင့် ပေ​တ​ရု​သည် ထ​၍ သူ​တို့​နှင့်​အ​တူ​လိုက်​သွား​လေ​၏။ ပေ​တ​ရု​ရောက်​လာ​သော​အ​ခါ လူ​တို့​သည် သူ့​ကို အ​ထက်​ခန်း​သို့ ခေါ်​ဆောင်​သွား​ကြ​၏။ မု​ဆိုး​မ​အား​လုံး​တို့​သည် ပေ​တ​ရု​အ​နီး​၌​ရပ်​လျက် ငို​ကြွေး​ကာ သူ​တို့​နှင့်​အ​တူ ဒေါ်​ကာ​ရှိ​စဉ်​က ချုပ်​လုပ်​ခဲ့​သော​အင်္ကျီ​နှင့်​ဝတ်​ရုံ​များ​ကို ပြ​ကြ​၏။</div>
<div class="v" id="v40"><span class="vn">40</span> <span class="br-p"><br><br></span>ပေ​တ​ရု​သည် အား​လုံး​ကို အ​ခန်း​အ​ပြင်​သို့​ထွက်​စေ​ပြီး​လျှင် ဒူး​ထောက်​လျက် ဆု​တောင်း​လေ​၏။ ထို့​နောက် အ​လောင်း​ဘက်​သို့​လှည့်​၍ “တ​ဗိ​သ၊ ထ​လော့”​ဟု ဆို​လေ​ရာ တ​ဗိ​သ​သည် မိ​မိ​မျက်​စိ​ကို​ဖွင့်​ပြီး ပေ​တ​ရု​ကို​မြင်​သော​အ​ခါ ထ​၍​ထိုင်​လေ​၏။</div>
<div class="v" id="v41"><span class="vn">41</span> ပေ​တ​ရု​သည် လက်​ကမ်း​ပေး​၍​သူ့​ကို ဆွဲ​ထူ​ပြီး​လျှင် သန့်​ရှင်း​သူ​များ​နှင့်​မု​ဆိုး​မ​တို့​ကို​ခေါ်​၍ အ​သက်​ရှင်​လျက်​ရှိ​သော​တ​ဗိ​သ​ကို ပြ​လေ​၏။</div>
<div class="v" id="v42"><span class="vn">42</span> ဤ​သ​တင်း​သည် ယုပ္ပေ​တစ်​မြို့​လုံး​အ​နှံ့​ကျော်​ကြား​သွား​၍ လူ​များ​စွာ​တို့​သည် သ​ခင်​ဘု​ရား​ကို​ယုံ​ကြည်​ကြ​၏။</div>
<div class="v" id="v43"><span class="vn">43</span> ပေ​တ​ရု​သည် ယုပ္ပေ​မြို့​တွင် သား​ရေ​နယ်​သ​မား​ရှိ​မုန်​ထံ​၌ ရက်​ပေါင်း​များ​စွာ​တည်း​ခို​နေ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၂၂:၅။</div>
<div class="fn"><sup class="fnt"><a name="fn2" href="#fnm2">2</a></sup> တ ၂၂:၆-၈၊ ၂၆:၁၃-၁၅။</div>
<div class="fn"><sup class="fnt"><a name="fn3" href="#fnm3">3</a></sup> တ ၂၂:၉။</div>
<div class="fn"><sup class="fnt"><a name="fn4" href="#fnm4">4</a></sup> တ ၂၂:၁၁။</div>
<div class="fn"><sup class="fnt"><a name="fn5" href="#fnm5">5</a></sup> ယော ၁၆:၃၃၊ တ ၁၄:၂၂၊ ဖိ ၁:၂၉၊ ၁သက် ၃:၃၊ ၂တိ ၃:၁၂။</div>
<div class="fn"><sup class="fnt"><a name="fn6" href="#fnm6">6</a></sup> တ ၂၂:၁၂-၁၃။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ရှော​လု”</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​သည်”</div>
<div class="fn"><sup class="fnt"><a name="fn9" href="#fnm9">9</a></sup> တ ၁၇:၃၊ ၁၈:၅၊ ၂၈။</div>
<div class="fn"><sup class="fnt"><a name="fn10" href="#fnm10">10</a></sup> ၂ကော ၁၁:၃၂-၃၃။</div>
<div class="fn"><sup class="fnt"><a name="fn11" href="#fnm11">11</a></sup> အ​ချိ့​မူ​ရင်း​ကျမ်း​၌ “သ​ခင်​ယေ​ရှု”</div>
<div class="fn"><sup class="fnt"><a name="fn12" href="#fnm12">12</a></sup> သို့​မ​ဟုတ် “ဒ​ရယ် ဟု​အ​ဓိပ္ပာယ်​ရ​သည့်”</div>
</div>
<!-- PARSED ABOVE; EDITING MAY BREAK PARSER -->
</body></html>