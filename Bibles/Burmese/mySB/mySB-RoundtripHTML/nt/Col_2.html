<html><head>
<meta http-equiv="Content-Type" content="text/html;charset=utf-8" />
<title>Col 2 &ndash; ကော​လော​သဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 2);">
<div id="navbar"><a href="../index.html">Myanmar Standard Bible</a> &ndash; <b>ကော​လော​သဲ​ဩ​ဝါ​ဒ​စာ</b> &ndash; <a href="Col_1.html">1</a> <b>2</b> <a href="Col_3.html">3</a> <a href="Col_4.html">4</a> </div><hr>
<h1>Col 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ငါ​သည် သင်​တို့​နှင့် လော​ဒိ​ကိ​မြို့​တွင်​ရှိ​သော​သူ​တို့​မှ​စ​၍ ငါ့​ကို လူ​ချင်း​မ​မြင်​ဖူး​သော​သူ​တို့​အ​တွက် မည်​မျှ​လောက်​ရုန်း​ကန်​ကြိုး​စား​နေ​သည်​ကို သင်​တို့​အား သိ​စေ​လို​ပါ​၏။</div>
<div class="v" id="v2"><span class="vn">2</span> ဤ​သည်​ကား သူ​တို့​သည် စိတ်​နှ​လုံး​နှစ်​သိမ့်​မှု​ကို​ခံ​စား​ရ​၍ ချစ်​ခြင်း​မေတ္တာ​၌ ပေါင်း​စည်း​ခြင်း​ခံ​ရ​ကာ ဉာဏ်​စွမ်း​နှင့်​ဆိုင်​သော​စိတ်​ချ​မှု​နှင့်​ကြွယ်​ဝ​ပြည့်​စုံ​သ​ဖြင့် ဘု​ရား​သ​ခင်​<sup class="fnm"><a name="fnm1" href="#fn1">1</a></sup>၏​လျှို့​ဝှက်​နက်​နဲ​သော​အ​ရာ​တည်း​ဟူ​သော ခ​ရစ်​တော်​ကို​သိ​ကြ​မည့်​အ​ကြောင်း​တည်း။<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> ထို​ခ​ရစ်​တော်​ထဲ​၌ ဉာဏ်​ပ​ညာ​နှင့်​အ​သိ​ပ​ညာ​တို့​၏​ရ​တ​နာ​ရှိ​သ​မျှ​တို့​သည် ဖုံး​ကွယ်​လျက်​ရှိ​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> မည်​သူ​မျှ သင်​တို့​ကို ဖြား​ယောင်း​သော​စ​ကား​ဖြင့် မ​လှည့်​စား​စေ​ရန် ဤ​သို့ ငါ​ပြော​ဆို​၏။</div>
<div class="v" id="v5"><span class="vn">5</span> အ​ကြောင်း​မူ​ကား ငါ​သည် ကိုယ်​ခန္ဓာ​အား​ဖြင့် သင်​တို့​နှင့်​ကွဲ​ကွာ​နေ​သော်​လည်း စိတ်​ဝိ​ညာဉ်​အား​ဖြင့်​မူ​ကား သင်​တို့​နှင့်​အ​တူ​ရှိ​၍<sup class="fnm"><a name="fnm4" href="#fn4">4</a></sup> သင်​တို့​၏​အ​စီ​အ​စဉ်​တ​ကျ​ရှိ​ခြင်း​နှင့် ခ​ရစ်​တော်​အ​ပေါ် သင်​တို့​၏​ယုံ​ကြည်​ခြင်း​ခိုင်​မာ​မှု​တို့​ကို​တွေ့​သ​ဖြင့် ဝမ်း​မြောက်​၏။</div>
<div class="v" id="v6"><h2>ခ​ရစ်​တော်​၌​အ​သက်​ရှင်​လျှောက်​လှမ်း​ခြင်း</h2><span class="vn">6</span> <span class="br-p"><br><br></span>ထို့​ကြောင့် သင်​တို့​သည် သ​ခင်​ခ​ရစ်​တော်​ယေ​ရှု​ကို လက်​ခံ​ကြ​သည်​နှင့်​အ​ညီ ထို​သ​ခင်​၌ အ​သက်​ရှင်​လျှောက်​လှမ်း​ကြ​လော့။</div>
<div class="v" id="v7"><span class="vn">7</span> ကိုယ်​တော်​၌​အ​မြစ်​တွယ်​၍ တည်​ဆောက်​ခြင်း​ခံ​ရ​ကာ သင်​တို့​သင်​ယူ​ခဲ့​သည့်​အ​တိုင်း ယုံ​ကြည်​ခြင်း​၌​တည်​မြဲ​လျက် ကျေး​ဇူး​တော်​ချီး​မွမ်း​ခြင်း​နှင့်​ပြည့်​စုံ​ကြ​လော့။</div>
<div class="v" id="v8"><span class="vn">8</span> <span class="br-p"><br><br></span>ခ​ရစ်​တော်​၏​တ​ရား​၌​အ​ခြေ​မ​ပြု​ဘဲ လော​က​၏​အ​ခြေ​ခံ​တ​ရား​နှင့် လူ​တို့​၏​ဓ​လေ့​ထုံး​တမ်း​၌​အ​ခြေ​ပြု​သော အ​တွေး​အ​ခေါ်​ပ​ညာ​နှင့် အ​နှစ်​သာ​ရ​ကင်း​မဲ့​သော​လှည့်​ဖြား​မှု​တို့​ဖြင့် မည်​သူ​က​မျှ သင်​တို့​ကို​မ​လွှမ်း​မိုး​မ​သိမ်း​သွင်း​စေ​ရန် သ​တိ​ပြု​ကြ​လော့။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> <span class="br-p"><br><br></span>အ​ဘယ်​ကြောင့်​ဆို​သော် ဘု​ရား​ဇာ​တိ​အ​ဖြစ်​တော်​၏​ပြည့်​စုံ​ခြင်း​အ​ပေါင်း​သည် ခ​ရစ်​တော်​၌​ခန္ဓာ​အ​သွင်​အား​ဖြင့် ကိန်း​ဝပ်​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v10"><span class="vn">10</span> သင်​တို့​သည် အုပ်​ချုပ်​မှု​နှင့်​အာ​ဏာ​စက်​ရှိ​သ​မျှ​တို့​၏​ဦး​ခေါင်း​ဖြစ်​တော်​မူ​သော ထို​သ​ခင်​<sup class="fnm"><a name="fnm7" href="#fn7">7</a></sup>အား​ဖြင့် ပြည့်​စုံ​ခြင်း​သို့​ရောက်​ကြ​ပြီး</div>
<div class="v" id="v11"><span class="vn">11</span> ခ​ရစ်​တော်​နှင့်​ဆိုင်​သော​အ​ရေ​ဖျား​လှီး​ခြင်း​အား​ဖြင့် သွေး​သား​ဇာ​တိ​နှင့်​ဆိုင်​သော​ကိုယ်​ခန္ဓာ​<sup class="fnm"><a name="fnm8" href="#fn8">8</a></sup>ကို​ချွတ်​ပယ်​၍ လူ့​လက်​ဖြင့်​မ​ဟုတ်​သော​အ​ရေ​ဖျား​လှီး​ခြင်း​ကို ထို​သ​ခင်​၌​ခံ​ယူ​ကြ​၏။</div>
<div class="v" id="v12"><span class="vn">12</span> သင်​တို့​သည် ဗတ္တိ​ဇံ​အား​ဖြင့် ကိုယ်​တော်​နှင့်​အ​တူ​သင်္ဂြိုဟ်​ခြင်း​ကို​ခံ​ရ​လျက် ခ​ရစ်​တော်​ကို သေ​သော​သူ​တို့​ထဲ​မှ ထ​မြောက်​စေ​တော်​မူ​သော​ဘု​ရား​သ​ခင်​၏​တန်​ခိုး​တော်​ကို ယုံ​ကြည်​သော​အား​ဖြင့် ထို​သ​ခင်​နှင့်​အ​တူ ထ​မြောက်​စေ​ခြင်း​ကို​ခံ​ရ​ကြ​၏။<sup class="fnm"><a name="fnm9" href="#fn9">9</a></sup></div>
<div class="v" id="v13"><span class="vn">13</span> ကျူး​လွန်​သော​အ​ပြစ်​များ​နှင့် ကိုယ်​ကာ​ယ​၏​အ​ရေ​ဖျား​မ​လှီး​ခြင်း​အ​ဖြစ်​၌ သေ​နေ​သော​သင်​တို့​ကို ဘု​ရား​သ​ခင်​သည် ခ​ရစ်​တော်​နှင့်​အ​တူ​အ​သက်​ရှင်​စေ​တော်​မူ​၍ ငါ​တို့​ကျူး​လွန်​သော​အ​ပြစ်​အ​လုံး​စုံ​တို့​ကို ခွင့်​လွှတ်​တော်​မူ​ပြီး</div>
<div class="v" id="v14"><span class="vn">14</span> ငါ​တို့​ကို​ဆန့်​ကျင်​၍​အ​ပြစ်​ရှာ​တတ်​သော​စည်း​မျဉ်း​များ​ပါ​သည့် က​တိ​ခံ​ဝန်​ချက်​ကို ပယ်​ဖျက်​ကာ ၎င်း​ကို လက်​ဝါး​ကပ်​တိုင်​ပေါ်​၌​ရိုက်​ထား​လျက် ဖယ်​ရှား​တော်​မူ​၏။<sup class="fnm"><a name="fnm10" href="#fn10">10</a></sup></div>
<div class="v" id="v15"><span class="vn">15</span> အုပ်​ချုပ်​မှု​များ​နှင့်​အာ​ဏာ​စက်​များ​ကို​လည်း အ​စွမ်း​မဲ့​စေ​၍ လက်​ဝါး​ကပ်​တိုင်​အား​ဖြင့် ၎င်း​တို့​ကို အောင်​ပွဲ​ခံ​လျက် အ​များ​တ​ကာ​ရှေ့​တွင် ထင်​ရှား​စွာ​အ​ရှက်​ကွဲ​စေ​တော်​မူ​၏။</div>
<div class="v" id="v16"><span class="vn">16</span> <span class="br-p"><br><br></span>ထို့​ကြောင့် အ​စား​အ​သောက်​နှင့်​ပတ်​သက်​၍​ဖြစ်​စေ၊ ပွဲ​နေ့၊ လ​ဆန်း​နေ့ သို့​မ​ဟုတ် ဥ​ပုသ်​နေ့​တို့​နှင့်​ပတ်​သက်​၍​ဖြစ်​စေ မည်​သူ​မျှ သင်​တို့​ကို​မ​စီ​ရင်​စေ​နှင့်။<sup class="fnm"><a name="fnm11" href="#fn11">11</a></sup></div>
<div class="v" id="v17"><span class="vn">17</span> ၎င်း​တို့​သည် ဖြစ်​လာ​မည့်​အ​ရာ​များ​၏​အ​ရိပ်​မျှ​သာ​ဖြစ်​ကြ​ပြီး အ​ကောင်​အ​ထည်​အ​စစ်​မူ​ကား ခ​ရစ်​တော်​၌​ရှိ​၏။<sup class="fnm"><a name="fnm12" href="#fn12">12</a></sup></div>
<div class="v" id="v18"><span class="vn">18</span> မိ​မိ​ကိုယ်​ကို​ချိုး​နှိမ်​ခြင်း၊ ကောင်း​ကင်​တ​မန်​များ​ကို​ကိုး​ကွယ်​ခြင်း​တို့​၌ မွေ့​လျော်​နေ​သော​သူ​တစ်​စုံ​တစ်​ဦး​ကြောင့် သင်​တို့​သည် ဆု​နှင့်​လွဲ​ရ​သည့်​အ​ဖြစ်​မျိုး​ကို အ​ဖြစ်​မ​ခံ​ကြ​နှင့်။ ထို​သူ​တို့​သည် မြင်​မက်​သော​အ​ရာ​တို့​ကို နှိုက်​နှိုက်​ချွတ်​ချွတ်​စူး​စမ်း​၍ မိ​မိ​၏​သွေး​သား​ဇာ​တိ​နှင့်​ဆိုင်​သော စိတ်​နှ​လုံး​အား​ဖြင့် အ​ချည်း​နှီး​ထောင်​လွှား​ကာ</div>
<div class="v" id="v19"><span class="vn">19</span> ဦး​ခေါင်း​တော်​၌ စွဲ​မြဲ​ခြင်း​မ​ရှိ​ကြ။ ထို​ဦး​ခေါင်း​တော်​မှ​တစ်​ဆင့် ကိုယ်​ခန္ဓာ​တစ်​ခု​လုံး​သည် အ​ကြော​အ​ဆစ်​များ​အား​ဖြင့် ထောက်​မ​ခြင်း​နှင့်​ပေါင်း​စည်း​ခြင်း​ကို​ခံ​ရ​လျက် ဘု​ရား​သ​ခင်​ကြီး​ထွား​စေ​တော်​မူ​သည့်​အ​တိုင်း ကြီး​ထွား​၏။<sup class="fnm"><a name="fnm13" href="#fn13">13</a></sup></div>
<div class="v" id="v20"><span class="vn">20</span> <span class="br-p"><br><br></span>သင်​တို့​သည် ခ​ရစ်​တော်​နှင့်​အ​တူ​သေ​ဆုံး​၍ လော​က​၏​အ​ခြေ​ခံ​တ​ရား​မှ ခွဲ​ခွာ​ခဲ့​သည်​ဆို​လျှင် အ​ဘယ်​ကြောင့် လော​က​၌​အ​သက်​ရှင်​နေ​သ​ကဲ့​သို့</div>
<div class="v" id="v21"><span class="vn">21</span> မ​ထိ​နှင့်၊ မ​မြည်း​နှင့်၊ မ​ကိုင်​နှင့်​ဟူ​သော စည်း​မျဉ်း​များ​ကို​လိုက်​နာ​ကြ​သ​နည်း။</div>
<div class="v" id="v22"><span class="vn">22</span> ထို​အ​ရာ​အား​လုံး​တို့​သည် လူ​တို့​၏​ပ​ညတ်​ချက်​နှင့်​သွန်​သင်​ချက်​များ​ဖြစ်​ကြ​သည်​နှင့်​အ​ညီ အ​သုံး​ပြု​ရင်း ပျက်​စီး​သွား​မည့်​အ​ရာ​များ​ဖြစ်​ကြ​၏။</div>
<div class="v" id="v23"><span class="vn">23</span> ထို​အ​ရာ​တို့​သည် ထင်​ရာ​မြင်​ရာ​ကိုး​ကွယ်​ခြင်း၊ မိ​မိ​ကိုယ်​ကို​ချိုး​နှိမ်​ခြင်း​နှင့် ကိုယ်​ခန္ဓာ​ကို​နှိပ်​စက်​ခြင်း​တို့​ပါ​၍ ဉာဏ်​ပ​ညာ​ရှိ​ဟန်​ပေါ်​သော်​လည်း သွေး​သား​ဇာ​တိ​၏​တပ်​မက်​မှု​ကို ချုပ်​တည်း​ရာ​၌ မည်​သည့်​အ​ကျိုး​မျှ​မ​ပြု​ချေ။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ခ​မည်း​တော်​ဘု​ရား​သ​ခင်”</div>
<div class="fn"><sup class="fnt"><a name="fn2" href="#fnm2">2</a></sup> ဧ ၁:၉-၁၀၊ ၃:၄-၆၊ ကော ၁:၂၆-၂၇။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ရှာ ၁၁:၂။</div>
<div class="fn"><sup class="fnt"><a name="fn4" href="#fnm4">4</a></sup> ၁ ကော ၅:၃။</div>
<div class="fn"><sup class="fnt"><a name="fn5" href="#fnm5">5</a></sup> ၁တိ ၆:၂၀။</div>
<div class="fn"><sup class="fnt"><a name="fn6" href="#fnm6">6</a></sup> ဖိ ၂:၆၊ ကော ၁:၁၅၊ ၁၉၊ ဟေ​ဗြဲ ၁:၃။</div>
<div class="fn"><sup class="fnt"><a name="fn7" href="#fnm7">7</a></sup> ဧ ၁:၂၂။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အ​ပြစ်​၏​ကိုယ်​ခန္ဓာ”</div>
<div class="fn"><sup class="fnt"><a name="fn9" href="#fnm9">9</a></sup> ရော ၆:၄။</div>
<div class="fn"><sup class="fnt"><a name="fn10" href="#fnm10">10</a></sup> ဧ ၂:၁၅။</div>
<div class="fn"><sup class="fnt"><a name="fn11" href="#fnm11">11</a></sup> ရော ၁၄:၁-၆။</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ဗြဲ ၁၀:၁။</div>
<div class="fn"><sup class="fnt"><a name="fn13" href="#fnm13">13</a></sup> ဧ ၂:၂၁၊ ၄:၁၅-၁၆။</div>
</div>
<!-- PARSED ABOVE; EDITING MAY BREAK PARSER -->
</body></html>