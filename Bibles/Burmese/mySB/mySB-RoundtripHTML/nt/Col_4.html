<html><head>
<meta http-equiv="Content-Type" content="text/html;charset=utf-8" />
<title>Col 4 &ndash; ကော​လော​သဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Col', 4);">
<div id="navbar"><a href="../index.html">Myanmar Standard Bible</a> &ndash; <b>ကော​လော​သဲ​ဩ​ဝါ​ဒ​စာ</b> &ndash; <a href="Col_1.html">1</a> <a href="Col_2.html">2</a> <a href="Col_3.html">3</a> <b>4</b> </div><hr>
<h1>Col 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>သ​ခင်​တို့၊ သင်​တို့​တွင်​လည်း ကောင်း​ကင်​၌​သ​ခင်​တစ်​ပါး​ရှိ​ကြောင်း သိ​မှတ်​လျက် မိ​မိ​တို့​ကျွန်​များ​အ​ပေါ် မှန်​ကန်​မျှ​တ​စွာ ပြု​မူ​ကြ​လော့။<sup class="fnm"><a name="fnm1" href="#fn1">1</a></sup></div>
<div class="v" id="v2"><h2>အ​ခြား​သော​ညွှန်​ကြား​ချက်​များ</h2><span class="vn">2</span> <span class="br-p"><br><br></span>ဆု​တောင်း​ခြင်း​အ​မှု​ကို အ​စဉ်​တ​စိုက်​ပြု​ကြ​လော့။ ထို​သို့​ပြု​ရာ​တွင် ကျေး​ဇူး​တော်​ချီး​မွမ်း​ခြင်း​အား​ဖြင့် သ​တိ​ဝီ​ရိ​ယ​ရှိ​ကြ​လော့။</div>
<div class="v" id="v3"><span class="vn">3</span> ဘု​ရား​သ​ခင်​သည် နှုတ်​က​ပတ်​တ​ရား​အ​တွက် တံ​ခါး​ကို​ဖွင့်​ပေး​တော်​မူ​သ​ဖြင့် ခ​ရစ်​တော်​၏​လျှို့​ဝှက်​နက်​နဲ​သော​အ​ရာ​ကို ငါ​တို့​ဟော​ပြော​နိုင်​ရန် ငါ​တို့​အ​တွက်​လည်း ဆု​တောင်း​ပေး​ကြ​လော့။ ငါ​သည် ထို​နက်​နဲ​သော​အ​ရာ​ကြောင့် ချည်​နှောင်​ခြင်း​ခံ​ရ​၏။</div>
<div class="v" id="v4"><span class="vn">4</span> ထို​နက်​နဲ​သော​အ​ရာ​ကို ဟော​ပြော​သင့်​သည့်​အ​တိုင်း ရှင်း​လင်း​ပြတ်​သား​စွာ ငါ​ဟော​ပြော​နိုင်​ရန်​လည်း ဆု​တောင်း​ပေး​ကြ​လော့။</div>
<div class="v" id="v5"><span class="vn">5</span> အ​ပြင်​လူ​တို့​ရှေ့​တွင် ဉာဏ်​ပ​ညာ​ရှိ​စွာ​အ​သက်​ရှင်​လျှောက်​လှမ်း​၍ အ​ချိန်​အ​ခါ​ကို ကောင်း​စွာ​အ​သုံး​ချ​ကြ​လော့။<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> လူ​တစ်​ဦး​စီ​အား မည်​သို့​ပြန်​ဖြေ​ရ​မည်​ကို သင်​တို့​သိ​ရှိ​နိုင်​ရန် သင်​တို့​၏​စ​ကား​သည် ဆား​ဖြင့်​အ​ရ​သာ​ရှိ​လျက် အ​စဉ်​အ​မြဲ​တင့်​တယ်​ခြင်း​ရှိ​ပါ​စေ။</div>
<div class="v" id="v7"><h2>နောက်​ဆုံး​နှုတ်​ဆက်​စ​ကား​များ</h2><span class="vn">7</span> <span class="br-p"><br><br></span>သ​ခင်​ဘု​ရား​၌ အ​စေ​အ​ပါး​ချင်း​ဖြစ်​ပြီး သစ္စာ​ရှိ​သော​အ​မှု​တော်​ဆောင်​ဖြစ်​သည့် ချစ်​ရ​သော​ညီ​တု​ခိတ်​သည် ငါ​နှင့်​ပတ်​သက်​သည့်​အ​ကြောင်း​အ​ရာ​ရှိ​သ​မျှ​တို့​ကို သင်​တို့​အား ပြော​ပြ​လိမ့်​မည်။</div>
<div class="v" id="v8"><span class="vn">8</span> တု​ခိတ်​ကို သင်​တို့​ထံ​သို့ ငါ​စေ​လွှတ်​ခြင်း​မှာ ငါ​တို့​အ​ကြောင်း​ကို သင်​တို့​သိ​ရှိ​နိုင်​ရန်​<sup class="fnm"><a name="fnm3" href="#fn3">3</a></sup>နှင့် သူ​သည် သင်​တို့​၏​စိတ်​နှ​လုံး​ကို နှစ်​သိမ့်​ပေး​နိုင်​ရန်​ဖြစ်​၏။</div>
<div class="v" id="v9"><span class="vn">9</span> သင်​တို့​ထဲ​က​တစ်​ဦး​ဖြစ်​သူ၊ သစ္စာ​ရှိ​သည့် ချစ်​ရ​သော​ညီ​ဩ​နေ​သိမ်​သည်​လည်း သူ​နှင့်​အ​တူ​ပါ​၏။ သူ​တို့​သည် ဤ​အ​ရပ်​၌ ဖြစ်​ပျက်​နေ​သော​အ​ကြောင်း​အ​ရာ​အား​လုံး​ကို သင်​တို့​အား ပြော​ပြ​ကြ​လိမ့်​မည်။</div>
<div class="v" id="v10"><span class="vn">10</span> <span class="br-p"><br><br></span>ငါ​နှင့်​အ​တူ​အ​ကျဉ်း​ချ​ခံ​နေ​ရ​သူ​အာ​ရိတ္တာ​ခု​နှင့် ဗာ​န​ဗ​၏​ညီ​ဝမ်း​ကွဲ​မာ​ကု​တို့​သည် သင်​တို့​ကို နှုတ်​ဆက်​လိုက်​ပါ​၏။ မာ​ကု​သည် သင်​တို့​ထံ​သို့​လာ​လျှင် သူ့​ကို​လက်​ခံ​ကြ​ပါ​ဟူ​သည့် သူ​နှင့်​ပတ်​သက်​သော​ညွှန်​ကြား​ချက်​များ​ကို သင်​တို့​ရ​ရှိ​ထား​၏။</div>
<div class="v" id="v11"><span class="vn">11</span> ယု​စ​တု​ဟု​ခေါ်​သော​ယေ​ရှု​လည်း သင်​တို့​ကို​နှုတ်​ဆက်​လိုက်​ပါ​၏။ အ​ရေ​ဖျား​လှီး​ထား​သော​သူ​တို့​ထဲ​တွင် ဤ​သူ​တို့​သာ​လျှင် ဘု​ရား​သ​ခင်​၏​နိုင်​ငံ​တော်​အ​တွက် ငါ​နှင့်​အ​တူ​လုပ်​ဆောင်​သော​သူ​များ​ဖြစ်​ကြ​ပြီး ငါ့​အား နှစ်​သိမ့်​မှု​ပေး​သော​သူ​များ​ဖြစ်​ကြ​၏။</div>
<div class="v" id="v12"><span class="vn">12</span> ခ​ရစ်​တော်​ယေ​ရှု​၏​အ​စေ​အ​ပါး​ဖြစ်​၍ သင်​တို့​အ​ထဲ​က​တစ်​ဦး​ဖြစ်​သော ဧ​ပ​ဖြ​သည် သင်​တို့​ကို​နှုတ်​ဆက်​လိုက်​ပါ​၏။ သင်​တို့​သည် စုံ​လင်​ရင့်​ကျက်​သူ​အ​ဖြစ်​ရပ်​တည်​လျက် ဘု​ရား​သ​ခင်​၏​အ​လို​တော်​ရှိ​သ​မျှ​ကို အ​ပြည့်​အ​ဝ​ဆောင်​ရွက်​နိုင်​မည့်​အ​ကြောင်း သူ​သည် သင်​တို့​အ​တွက် အ​စဉ်​အ​မြဲ​ကြိုး​စား​၍ ဆု​တောင်း​ပေး​လျက်​ရှိ​၏။</div>
<div class="v" id="v13"><span class="vn">13</span> အ​မှန်​စင်​စစ် သူ​သည် သင်​တို့​မှ​စ​၍ လော​ဒိ​ကိ​မြို့​နှင့်​ဟေ​ရ​ပေါ​လိ​မြို့​၌​ရှိ​သော​သူ​တို့​အ​တွက် အ​လွန်​ပင်​ပန်း​စွာ​ကြိုး​စား​<sup class="fnm"><a name="fnm4" href="#fn4">4</a></sup>လျက်​ရှိ​ကြောင်း ငါ​သက်​သေ​ခံ​၏။</div>
<div class="v" id="v14"><span class="vn">14</span> ငါ​ချစ်​သော​ဆေး​ဆ​ရာ​လု​ကာ​နှင့် ဒေ​မ​သည် သင်​တို့​ကို​နှုတ်​ဆက်​လိုက်​ပါ​၏။</div>
<div class="v" id="v15"><span class="vn">15</span> လော​ဒိ​ကိ​မြို့​၌​ရှိ​သော​ညီ​အစ်​ကို​များ​ကို​လည်း​ကောင်း၊ နုံ​ဖ​<sup class="fnm"><a name="fnm5" href="#fn5">5</a></sup>နှင့် သူ​၏​အိမ်​၌​စု​ဝေး​သော​အ​သင်း​တော်​ကို​လည်း​ကောင်း နှုတ်​ဆက်​ပေး​ကြ​လော့။</div>
<div class="v" id="v16"><span class="vn">16</span> <span class="br-p"><br><br></span>ဤ​စာ​ကို သင်​တို့​ဖတ်​ပြီး​သော​အ​ခါ လော​ဒိ​ကိ​မြို့​၌​ရှိ​သော​အ​သင်း​တော်​ကို​လည်း ဖတ်​စေ​ကြ​လော့။ ထို့​အ​တူ လော​ဒိ​ကိ​အ​သင်း​တော်​မှ​ရ​လာ​သော​စာ​ကို​လည်း သင်​တို့​ဖတ်​ကြ​လော့။</div>
<div class="v" id="v17"><span class="vn">17</span> <span class="br-p"><br><br></span>အာ​ခိပ္ပု​အား “သ​ခင်​ဘု​ရား​၌​ရ​ရှိ​ထား​သော​အ​မှု​တော်​လုပ်​ငန်း​ကို အ​လေး​ဂ​ရု​ပြု​လျက် ပြီး​မြောက်​အောင်​ဆောင်​ရွက်​ပါ”​ဟု ပြော​ကြား​ကြ​လော့။</div>
<div class="v" id="v18"><span class="vn">18</span> <span class="br-p"><br><br></span>ဤ​နှုတ်​ဆက်​စ​ကား​ကို ငါ​ပေါ​လု​ကိုယ်​တိုင် ငါ့​လက်​ဖြင့်​ရေး​လိုက်​ပါ​၏။ ငါ​ခံ​ရ​သော​အ​ချုပ်​အ​နှောင်​ကို သ​တိ​ရ​ကြ​လော့။ ကျေး​ဇူး​တော်​သည် သင်​တို့​နှင့်​အ​တူ​ရှိ​ပါ​စေ​သော။<sup class="fnm"><a name="fnm6" href="#fn6">6</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ ၆:၉။</div>
<div class="fn"><sup class="fnt"><a name="fn2" href="#fnm2">2</a></sup> ဧ ၅:၁၅-၁၆။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ "သူ​သည် သင်​တို့​အ​ကြောင်း​ကို​သိ​ရှိ​နိုင်​ရန်​"</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “စိတ်​အား​ထက်​သန်”</div>
<div class="fn"><sup class="fnt"><a name="fn5" href="#fnm5">5</a></sup> နုံ​ဖ​သည် သဒ္ဒာ​အ​ရ အ​ချို့​မူ​ရင်း​ကျမ်း​တွင်​ပုလ္လိင်၊ အ​ချို့​မူ​ရင်း​ကျမ်း​တွင် ဣတ္ထိ​လိင်​ဖြစ်​၏။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “အာ​မင်”ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>