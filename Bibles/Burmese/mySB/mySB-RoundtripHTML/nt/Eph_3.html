<html><head>
<meta http-equiv="Content-Type" content="text/html;charset=utf-8" />
<title>Eph 3 &ndash; ဧ​ဖက်​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eph', 3);">
<div id="navbar"><a href="../index.html">Myanmar Standard Bible</a> &ndash; <b>ဧ​ဖက်​ဩ​ဝါ​ဒ​စာ</b> &ndash; <a href="Eph_1.html">1</a> <a href="Eph_2.html">2</a> <b>3</b> <a href="Eph_4.html">4</a> <a href="Eph_5.html">5</a> <a href="Eph_6.html">6</a> </div><hr>
<h1>Eph 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လူ​မျိုး​ခြား​တို့​အ​တွက် ပေါ​လု​၏​အ​မှု​တော်​လုပ်​ငန်း</h2><span class="vn">1</span> <span class="br-p"><br><br></span>ထို​အ​ကြောင်း​ကြောင့် ငါ​ပေါ​လု​သည် သင်​တို့​လူ​မျိုး​ခြား​များ​အ​တွက် ခ​ရစ်​တော်​ယေ​ရှု​နှင့်​ဆိုင်​သော​အ​ကျဉ်း​သား​ဖြစ်​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> သင်​တို့​အ​တွက် ငါ့​အား​ပေး​အပ်​တော်​မူ​သော ဘု​ရား​သ​ခင်​၏​ကျေး​ဇူး​တော်​နှင့်​ဆိုင်​သည့် စီ​မံ​ခန့်​ခွဲ​မှု​ကို သင်​တို့​ကြား​သိ​ကြ​သည်​ဟု ငါ​ယူ​ဆ​၏။</div>
<div class="v" id="v3"><span class="vn">3</span> အ​ထက်​က အ​ကျဉ်း​မျှ ငါ​ရေး​ထား​သည့်​အ​တိုင်း ဤ​လျှို့​ဝှက်​နက်​နဲ​သော​အ​ရာ​ကို ဗျာ​ဒိတ်​တော်​အား​ဖြင့် ငါ့​အား​သိ​စေ​တော်​မူ​၏။</div>
<div class="v" id="v4"><span class="vn">4</span> ၎င်း​ကို​ဖတ်​လျှင် ခ​ရစ်​တော်​၏​လျှို့​ဝှက်​နက်​နဲ​သော​အ​ရာ​အား ငါ​မည်​သို့​တတ်​သိ​နား​လည်​ထား​သည်​ကို သင်​တို့​သိ​နိုင်​ကြ​၏။</div>
<div class="v" id="v5"><span class="vn">5</span> ဘု​ရား​သ​ခင်​သည် ထို​လျှို့​ဝှက်​နက်​နဲ​သော​အ​ရာ​ကို မိ​မိ​၏​သန့်​ရှင်း​သော​တ​မန်​တော်​များ​နှင့်​ပ​ရော​ဖက်​များ​အား ဝိ​ညာဉ်​တော်​အား​ဖြင့် ယ​ခု​ဖွင့်​ပြ​တော်​မူ​သ​ကဲ့​သို့ အ​ခြား​သော​ခေတ်​ကာ​လ​များ​၌ လူ​သား​တို့​အား သိ​စေ​တော်​မ​မူ​ခဲ့​ပေ။</div>
<div class="v" id="v6"><span class="vn">6</span> ထို​လျှို့​ဝှက်​နက်​နဲ​သော​အ​ရာ​မှာ လူ​မျိုး​ခြား​တို့​သည် ကောင်း​မြတ်​သော​သ​တင်း​အား​ဖြင့် ခ​ရစ်​တော်​ယေ​ရှု​၌<sup class="fnm"><a name="fnm2" href="#fn2">2</a></sup> အ​တူ​တ​ကွ​အ​မွေ​ဆက်​ခံ​သူ​များ၊ တစ်​ခု​တည်း​သော​ကိုယ်​ခန္ဓာ​၏​အင်္ဂါ​များ​နှင့် က​တိ​တော်​ကို အ​တူ​တ​ကွ​ခံ​စား​ရ​သူ​များ​ဖြစ်​ကြ​ခြင်း​တို့​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>ဘု​ရား​သ​ခင်​သည် မိ​မိ​တန်​ခိုး​တော်​၏​လုပ်​ဆောင်​မှု​အား​ဖြင့် ငါ့​အား​ပေး​အပ်​ထား​သော ကျေး​ဇူး​တော်​ဆိုင်​ရာ ကောင်း​ချီး​လက်​ဆောင်​နှင့်​အ​ညီ ငါ​သည် ထို​ကောင်း​မြတ်​သော​သ​တင်း​နှင့်​ဆိုင်​သော အ​မှု​တော်​ဆောင်​ဖြစ်​လာ​၏။</div>
<div class="v" id="v8"><span class="vn">8</span> သန့်​ရှင်း​သူ​အား​လုံး​တို့​တွင် အ​ငယ်​ဆုံး​သော​သူ​ထက် သာ​၍​ငယ်​သော​ငါ့​အား ဤ​ကျေး​ဇူး​တော်​ကို​ပေး​အပ်​တော်​မူ​ခြင်း​မှာ ချင့်​မျှော်​တွေး​ဆ​၍​မ​ရ​နိုင်​သော ခ​ရစ်​တော်​၏​ကြွယ်​ဝ​မှု​ကို လူ​မျိုး​ခြား​တို့​အား​ဟော​ပြော​စေ​ရန်​နှင့်</div>
<div class="v" id="v9"><span class="vn">9</span> အ​ရာ​ခပ်​သိမ်း​တို့​ကို ဖန်​ဆင်း​<sup class="fnm"><a name="fnm4" href="#fn4">4</a></sup>တော်​မူ​သော​ဘု​ရား​သ​ခင်​၌ ရှေး​ကာ​လ​များ​မှ​စ​၍ ဝှက်​ထား​ခြင်း​ခံ​ရ​သည့် လျှို့​ဝှက်​နက်​နဲ​သော​အ​ရာ​နှင့်​ဆိုင်​သော စီ​မံ​ခန့်​ခွဲ​မှု​<sup class="fnm"><a name="fnm5" href="#fn5">5</a></sup>သည် မည်​သည့်​အ​ရာ​ဖြစ်​သည်​ကို လူ​အ​ပေါင်း​တို့​တွင် သိ​သာ​ထင်​ရှား​စေ​ရန်​ဖြစ်​၏။</div>
<div class="v" id="v10"><span class="vn">10</span> ဤ​သည်​ကား ငါ​တို့​၏​သ​ခင်​ခ​ရစ်​တော်​ယေ​ရှု​၌ ပြီး​ပြည့်​စုံ​သော​ထာ​ဝ​ရ​အ​ကြံ​အ​စည်​တော်​နှင့်​အ​ညီ အ​ထက်​ကောင်း​ကင်​အ​ရပ်​၌​ရှိ​သော အာ​ဏာ​စက်​များ​နှင့်​အုပ်​ချုပ်​မှု​များ​အား ယ​ခု​အ​ခါ​တွင် အ​သင်း​တော်​အား​ဖြင့် ဘု​ရား​သ​ခင်​၏​အ​မျိုး​မျိုး​အ​ဖုံ​ဖုံ​သော​ဉာဏ်​ပ​ညာ​တော်​ကို သိ​စေ​ရန်​ဖြစ်​၏။</div>
<div class="v" id="v12"><span class="vn">12</span> ထို​သ​ခင်​ကို​ယုံ​ကြည်​ခြင်း​အား​ဖြင့် ရဲ​ရင့်​ခြင်း​ကို​လည်း​ကောင်း၊ ယုံ​ကြည်​စိတ်​ချ​စွာ​ဖြင့် အ​ထံ​တော်​သို့​တိုး​ဝင်​ခွင့်​ကို​လည်း​ကောင်း ကိုယ်​တော်​၌ ငါ​တို့​ရ​ရှိ​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v13"><span class="vn">13</span> သို့​ဖြစ်​၍ သင်​တို့​အ​တွက် ငါ​ခံ​ရ​သော​ဆင်း​ရဲ​ဒုက္ခ​များ​ကြောင့် စိတ်​ပျက်​အား​လျော့​ခြင်း​မ​ရှိ​ကြ​ရန် ငါ​တောင်း​ပန်​၏။ ထို​အ​ရာ​များ​သည် သင်​တို့​၏​ဂုဏ်​သ​ရေ​ဖြစ်​၏။</div>
<div class="v" id="v14"><span class="vn">14</span> <span class="br-p"><br><br></span>ဤ​အ​ကြောင်း​ကြောင့် ငါ​သည် ကောင်း​ကင်​ဘုံ​၌​လည်း​ကောင်း၊ မြေ​ကြီး​ပေါ်​၌​လည်း​ကောင်း ရှိ​သ​မျှ​သော​မိ​သား​စု​တို့​အ​မည်​နာ​မ​ခံ​ယူ​ရ​ရှိ​ရာ​ဖြစ်​တော်​မူ​သော အ​ဖ​ခ​မည်း​တော်​<sup class="fnm"><a name="fnm7" href="#fn7">7</a></sup>ထံ ဒူး​ထောက်​လျက်</div>
<div class="v" id="v16"><span class="vn">16</span> ဘု​ရား​သ​ခင်​သည် မိ​မိ​ဘုန်း​အ​သ​ရေ​တော်​၏​ကြွယ်​ဝ​မှု​နှင့်​အ​ညီ မိ​မိ​၏​ဝိ​ညာဉ်​တော်​အား​ဖြင့် သင်​တို့​၏​အ​တွင်း​ဝိ​ညာဉ်​လူ​ကို တန်​ခိုး​နှင့်​တ​ကွ ကြံ့​ခိုင်​သန်​စွမ်း​စေ​တော်​မူ​၍</div>
<div class="v" id="v17"><span class="vn">17</span> ယုံ​ကြည်​ခြင်း​အား​ဖြင့် သင်​တို့​စိတ်​နှ​လုံး​ထဲ​၌ ခ​ရစ်​တော်​သည် ကိန်း​ဝပ်​တော်​မူ​မည့်​အ​ကြောင်း​နှင့် သင်​တို့​သည် မေတ္တာ​တော်​၌ အ​မြစ်​တွယ်​၍​အုတ်​မြစ်​ချ​ထား​ကာ</div>
<div class="v" id="v18"><span class="vn">18</span> ထို​မေတ္တာ​တော်​၏​အ​လျား၊ အ​နံ၊ အ​မြင့်၊ အ​နက်​တို့ မည်​မျှ​ရှိ​သည်​ကို သန့်​ရှင်း​သူ​အား​လုံး​နှင့်​အ​တူ သ​ဘော​ပေါက်​နိုင်​စွမ်း​ရှိ​သ​ဖြင့်</div>
<div class="v" id="v19"><span class="vn">19</span> အ​သိ​ပ​ညာ​ထက် ထူး​ကဲ​သော​ခ​ရစ်​တော်​၏​ချစ်​ခြင်း​မေတ္တာ​တော်​ကို​သိ​ရှိ​၍ ဘု​ရား​သ​ခင်​၏​ပြည့်​စုံ​တော်​မူ​ခြင်း​အ​ပေါင်း​တို့​ဖြင့် ပြည့်​စုံ​ခြင်း​သို့​ရောက်​ကြ​မည့်​အ​ကြောင်း ငါ​ဆု​တောင်း​၏။</div>
<div class="v" id="v20"><span class="vn">20</span> <span class="br-p"><br><br></span>ငါ​တို့​ထဲ​၌ သက်​ဝင်​လှုပ်​ရှား​နေ​သော​တန်​ခိုး​တော်​အား​ဖြင့် ငါ​တို့​တောင်း​လျှောက်​သော​အ​ရာ သို့​မ​ဟုတ် ဆင်​ခြင်​သော​အ​ရာ​အား​လုံး​တို့​ထက် သာ​လွန်​ထူး​ခြား​စွာ​ပြု​နိုင်​သော​အ​ရှင်​၌</div>
<div class="v" id="v21"><span class="vn">21</span> အ​သင်း​တော်​အား​ဖြင့်​လည်း​ကောင်း၊ ခ​ရစ်​တော်​ယေ​ရှု​အား​ဖြင့်​လည်း​ကောင်း ခေတ်​ကာ​လ​အ​ဆက်​ဆက် ထာ​ဝ​စဉ်​ဘုန်း​အ​သ​ရေ​တော်​ရှိ​ပါ​စေ​သော။ အာ​မင်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ ၄:၁၊ ၂တိ ၁:၈၊ ဖိ​လေ ၁:၁၊ ၉။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​တွင် “ခ​ရစ်​တော်​၌”</div>
<div class="fn"><sup class="fnt"><a name="fn3" href="#fnm3">3</a></sup> ဧ ၁:၉-၁၀၊ ကော ၁:၂၆-၂၇၊ ၂:၂။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​အား​ဖြင့်​ဖန်​ဆင်း”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “မိတ်​သ​ဟာ​ယ​ဖွဲ့​ခြင်း”</div>
<div class="fn"><sup class="fnt"><a name="fn6" href="#fnm6">6</a></sup> ရော ၅:၂၊ ဧ ၂:၁၈၊ ဟေ​ဗြဲ ၁၀:၁၉-၂၀။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ငါ​တို့​သ​ခင် ယေ​ရှု​ခ​ရစ်​၏​အ​ဖ​ခ​မည်း​တော်”</div>
</div>
<!-- PARSED ABOVE; EDITING MAY BREAK PARSER -->
</body></html>