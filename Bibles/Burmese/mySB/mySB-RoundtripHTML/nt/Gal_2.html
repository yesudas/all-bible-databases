<html><head>
<meta http-equiv="Content-Type" content="text/html;charset=utf-8" />
<title>Gal 2 &ndash; ဂ​လာ​တိ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 2);">
<div id="navbar"><a href="../index.html">Myanmar Standard Bible</a> &ndash; <b>ဂ​လာ​တိ​ဩ​ဝါ​ဒ​စာ</b> &ndash; <a href="Gal_1.html">1</a> <b>2</b> <a href="Gal_3.html">3</a> <a href="Gal_4.html">4</a> ... <a href="Gal_6.html">6</a> </div><hr>
<h1>Gal 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မိ​မိ​ဟော​ပြော​သည့်​ကောင်း​မြတ်​သော​သ​တင်း​ကို ပေါ​လု​တင်​ပြ​ခြင်း</h2><span class="vn">1</span> <span class="br-p"><br><br></span>ထို့​နောက် တစ်​ဆယ့်​လေး​နှစ်​ကြာ​သော​အ​ခါ ငါ​သည် တိ​တု​ကို​ခေါ်​၍ ဗာ​န​ဗ​နှင့်​အ​တူ ဂျေ​ရု​ဆ​လင်​မြို့​သို့ တစ်​ဖန်​သွား​ခဲ့​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ဤ​သည်​ကား ဗျာ​ဒိတ်​တော်​အ​ရ​သွား​ခြင်း​ဖြစ်​၏။ ထို​အ​ခါ ငါ​သည် လူ​မျိုး​ခြား​တို့​ထဲ​၌ ငါ​ဟော​ပြော​သည့် ကောင်း​မြတ်​သော​သ​တင်း​ကို သူ​တို့​အား​တင်​ပြ​ပြီး အ​ထင်​က​ရ​ဖြစ်​သော​သူ​တို့​ကို​မူ​ကား သီး​သန့်​တင်​ပြ​ခဲ့​၏။ ထို​သို့​တင်​ပြ​ခဲ့​ခြင်း​မှာ ငါ​ကြိုး​စား​အား​ထုတ်​<sup class="fnm"><a name="fnm2" href="#fn2">2</a></sup>နေ​သော​အ​ရာ​ဖြစ်​စေ၊ ကြိုး​စား​အား​ထုတ်​ခဲ့​သော​အ​ရာ​ဖြစ်​စေ အ​ကြောင်း​တစ်​စုံ​တစ်​ခု​ကြောင့် အ​ချည်း​နှီး​မ​ဖြစ်​စေ​ရန်​ဖြစ်​၏။</div>
<div class="v" id="v3"><span class="vn">3</span> သို့​ရာ​တွင် ငါ​နှင့်​အ​တူ​ပါ​လာ​သော​တိ​တု​သည် ဂ​ရိ​လူ​မျိုး​ဖြစ်​လျက်​ပင် အ​ရေ​ဖျား​လှီး​ခြင်း​ခံ​ရန် အ​တင်း​အ​ကျပ်​စေ​ခိုင်း​ခြင်း​ကို မ​ခံ​ခဲ့​ရ​ပေ။</div>
<div class="v" id="v4"><span class="vn">4</span> ဤ​သို့​ဆို​ရ​ခြင်း​မှာ လျှို့​ဝှက်​စွာ​ဝင်​လာ​သော ညီ​အစ်​ကို​အ​တု​အ​ယောင်​များ​ရှိ​ကြ​သော​ကြောင့်​ဖြစ်​၏။ ထို​သူ​တို့​သည် ငါ​တို့​ကို ကျွန်​ခံ​စေ​လို​၍ ခ​ရစ်​တော်​ယေ​ရှု​အား​ဖြင့် ငါ​တို့​ရ​ရှိ​သော ငါ​တို့​၏​လွတ်​လပ်​ခြင်း​ကို​စုံ​စမ်း​ရန် ဝင်​ရောက်​လာ​ကြ​၏။</div>
<div class="v" id="v5"><span class="vn">5</span> သို့​သော် ကောင်း​မြတ်​သော​သ​တင်း​၏​သမ္မာ​တ​ရား​သည် သင်​တို့​တွင် ဆက်​၍​တည်​နေ​မည့်​အ​ကြောင်း ငါ​တို့​သည် သူ​တို့​အား ခေတ္တ​ခ​ဏ​မျှ​ပင် မ​လိုက်​လျော​ခဲ့​ကြ​ပေ။</div>
<div class="v" id="v6"><span class="vn">6</span> <span class="br-p"><br><br></span>ထို​အ​ထင်​က​ရ​ဖြစ်​သော​သူ​တို့​သည် ယ​ခင်​က မည်​ကဲ့​သို့​သော​သူ​ဖြစ်​ပါ​စေ ငါ့​အ​တွက်​အ​ကြောင်း​မ​ဟုတ်။ ဘု​ရား​သ​ခင်​သည် လူ့​မျက်​နှာ​ကို​ထောက်​တော်​မ​မူ။<sup class="fnm"><a name="fnm3" href="#fn3">3</a></sup> အ​မှန်​စင်​စစ် ထို​အ​ထင်​က​ရ​ဖြစ်​သော​သူ​တို့​သည် ငါ့​အ​ပေါ် မည်​သည့်​အ​ရာ​ကို​မျှ မ​ဖြည့်​စွက်​ခဲ့​ကြ​ပေ။</div>
<div class="v" id="v7"><span class="vn">7</span> သို့​သော် ကောင်း​မြတ်​သော​သ​တင်း​ကို အ​ရေ​ဖျား​လှီး​ထား​သော​သူ​တို့​အ​တွက် ပေ​တ​ရု​၌​ယုံ​ကြည်​အပ်​နှံ​တော်​မူ​သ​ကဲ့​သို့ အ​ရေ​ဖျား​မ​လှီး​သော​သူ​တို့​အ​တွက် ငါ​၌​ယုံ​ကြည်​အပ်​နှံ​တော်​မူ​ကြောင်း​ကို သူ​တို့​တွေ့​မြင်​ကြ​၏။</div>
<div class="v" id="v8"><span class="vn">8</span> အ​ကြောင်း​မူ​ကား အ​ရေ​ဖျား​လှီး​ထား​သော​သူ​တို့​၏​တ​မန်​တော်​ဖြစ်​စေ​ရန် ပေ​တ​ရု​အ​ထဲ​၌ စီ​မံ​လုပ်​ဆောင်​တော်​မူ​သော​အ​ရှင်​သည် လူ​မျိုး​ခြား​တို့​၏​တ​မန်​တော်​ဖြစ်​စေ​ရန် ငါ့​အ​ထဲ​၌​လည်း စီ​မံ​လုပ်​ဆောင်​တော်​မူ​၏။</div>
<div class="v" id="v9"><span class="vn">9</span> ဤ​သို့​ဖြင့် မဏ္ဍိုင်​များ​ဖြစ်​သည်​ဟု မှတ်​ယူ​ခြင်း​ခံ​ရ​သော ယာ​ကုပ်၊ ကေ​ဖ​နှင့် ယော​ဟန်​တို့​သည် ငါ့​အား​ပေး​ထား​သော ကျေး​ဇူး​တော်​ကို​သိ​မြင်​၍ မိတ်​ဖွဲ့​ခြင်း​လက်​ယာ​လက်​ကို ငါ​နှင့်​ဗာ​န​ဗ​တို့​အား​ကမ်း​လျက် ငါ​တို့​သည် လူ​မျိုး​ခြား​ထံ​သို့​သွား​ရန်​နှင့် သူ​တို့​မူ​ကား အ​ရေ​ဖျား​လှီး​ထား​သော​သူ​ထံ​သို့​သွား​ရန် သ​ဘော​တူ​ကြ​၏။</div>
<div class="v" id="v10"><span class="vn">10</span> သူ​တို့​၏​တစ်​ခု​တည်း​သော​မှာ​ကြား​ချက်​မှာ ဆင်း​ရဲ​သား​တို့​အား ငါ​တို့​သ​တိ​ရ​စေ​ရန်​ဖြစ်​၏။ ထို​အ​မှု​ကို​ပြု​ရန် ငါ​လည်း​ကြိုး​စား​အား​ထုတ်​လာ​ခဲ့​၏။</div>
<div class="v" id="v11"><h2>ပ​ညတ်​တ​ရား​လက်​မှ လွတ်​မြောက်​ခြင်း</h2><span class="vn">11</span> <span class="br-p"><br><br></span>သို့​သော် အန္တိ​အုတ်​မြို့​သို့ ကေ​ဖ​<sup class="fnm"><a name="fnm4" href="#fn4">4</a></sup>ရောက်​လာ​သော​အ​ခါ သူ​၌​အ​ပြစ်​တင်​စ​ရာ​ရှိ​သော​ကြောင့် ငါ​သည် သူ့​ကို မျက်​နှာ​ချင်း​ဆိုင်​၍ ပိတ်​ပင်​တား​ဆီး​ရ​၏။</div>
<div class="v" id="v12"><span class="vn">12</span> အ​ကြောင်း​မူ​ကား ယာ​ကုပ်​ထံ​မှ လူ​အ​ချို့​ရောက်​မ​လာ​မီ သူ​သည် လူ​မျိုး​ခြား​တို့​နှင့်​အ​တူ​စား​သောက်​၏။ သို့​သော် သူ​တို့​ရောက်​လာ​သော​အ​ခါ အ​ရေ​ဖျား​လှီး​ထား​သော​သူ​တို့​ကို​ကြောက်​သ​ဖြင့် တွန့်​ဆုတ်​၍ သီး​ခြား​နေ​လေ​၏။</div>
<div class="v" id="v13"><span class="vn">13</span> ထို​အ​ခါ ကျန်​သော​ဂျူး​အ​မျိုး​သား​တို့​သည်​လည်း သူ​နှင့်​အ​တူ သူ​တော်​ကောင်း​ယောင်​ဆောင်​ကြ​သ​ဖြင့် ဗာ​န​ဗ​ပင်​လျှင် သူ​တို့​၏​သူ​တော်​ကောင်း​ယောင်​ဆောင်​ခြင်း​သို့ လိုက်​ပါ​သွား​ခဲ့​၏။</div>
<div class="v" id="v14"><span class="vn">14</span> <span class="br-p"><br><br></span>သို့​သော် သူ​တို့​သည် ကောင်း​မြတ်​သော​သ​တင်း​၏​သမ္မာ​တ​ရား​နှင့်​အ​ညီ ဖြောင့်​မတ်​စွာ​လျှောက်​လှမ်း​ခြင်း​မ​ရှိ​သည်​ကို ငါ​မြင်​သော​အ​ခါ ထို​သူ​အ​ပေါင်း​တို့​ရှေ့​၌ ကေ​ဖ​<sup class="fnm"><a name="fnm5" href="#fn5">5</a></sup>အား “ဂျူး​လူ​မျိုး​ဖြစ်​သော​သင်​သည် ဂျူး​လူ​မျိုး​ကဲ့​သို့​မ​နေ​ထိုင်​ဘဲ လူ​မျိုး​ခြား​ကဲ့​သို့​နေ​ထိုင်​သည်​ဆို​လျှင် လူ​မျိုး​ခြား​တို့​ကို ဂျူး​လူ​မျိုး​ကဲ့​သို့​နေ​ထိုင်​ရန် အ​ဘယ်​ကြောင့် အ​တင်း​အ​ကျပ်​စေ​ခိုင်း​သ​နည်း”​ဟု ငါ​ဆို​၏။</div>
<div class="v" id="v15"><span class="vn">15</span> <span class="br-p"><br><br></span>ငါ​တို့​သည် အ​ပြစ်​သား​လူ​မျိုး​ခြား​တို့​ထဲ​မှ​မ​ဟုတ်​ဘဲ ဇာ​တိ​အား​ဖြင့် ဂျူး​လူ​မျိုး​များ​ဖြစ်​ကြ​၏။</div>
<div class="v" id="v16"><span class="vn">16</span> သို့​သော် လူ​သည် ပ​ညတ်​တ​ရား​နှင့်​ဆိုင်​သော အ​ကျင့်​အား​ဖြင့်​မ​ဟုတ်​ဘဲ ယေ​ရှု​ခ​ရစ်​တော်​ကို​ယုံ​ကြည်​ခြင်း​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​ကြောင်း သိ​ကြ​သ​ဖြင့် ငါ​တို့​သည် ပ​ညတ်​တ​ရား​နှင့်​ဆိုင်​သော အ​ကျင့်​အား​ဖြင့်​မ​ဟုတ်​ဘဲ ခ​ရစ်​တော်​ကို​ယုံ​ကြည်​ခြင်း​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​ရန် ခ​ရစ်​တော်​ယေ​ရှု​ကို ယုံ​ကြည်​ကြ​၏။<sup class="fnm"><a name="fnm6" href="#fn6">6</a></sup> အ​ကြောင်း​မူ​ကား ပ​ညတ်​တ​ရား​နှင့်​ဆိုင်​သော အ​ကျင့်​အား​ဖြင့် မည်​သူ​မျှ ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​မည်​မ​ဟုတ်။<sup class="fnm"><a name="fnm7" href="#fn7">7</a></sup></div>
<div class="v" id="v17"><span class="vn">17</span> <span class="br-p"><br><br></span>သို့​ရာ​တွင် ငါ​တို့​သည် ခ​ရစ်​တော်​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​ရန် ရှာ​ကြံ​နေ​ကြ​စဉ် ငါ​တို့​ကိုယ်​တိုင် အ​ပြစ်​သား​များ​ဖြစ်​ကြောင်း​တွေ့​ရှိ​ရ​သည်​ဆို​လျှင် ခ​ရစ်​တော်​သည် အ​ပြစ်​တ​ရား​၏​အ​မှု​ကို​ဆောင်​ရွက်​သူ​ဖြစ်​သ​လော။ လုံး​ဝ​မ​ဟုတ်​ပေ။</div>
<div class="v" id="v18"><span class="vn">18</span> အ​ကြောင်း​မူ​ကား ငါ​သည် မိ​မိ​ဖြို​ဖျက်​ခဲ့​သော ထို​အ​ရာ​များ​ကို ပြန်​လည်​တည်​ဆောက်​လျှင် ကိုယ့်​ကိုယ်​ကိုယ် ပ​ညတ်​တ​ရား​ဖောက်​ဖျက်​ကျူး​လွန်​သူ​ဖြစ်​ကြောင်း ထင်​ရှား​စေ​ရာ​ရောက်​၏။</div>
<div class="v" id="v19"><span class="vn">19</span> အ​ဘယ်​ကြောင့်​ဆို​သော် ငါ​သည် ဘု​ရား​သ​ခင်​၌​အ​သက်​ရှင်​နိုင်​ရန် ပ​ညတ်​တ​ရား​အား​ဖြင့် ပ​ညတ်​တ​ရား​အ​ရာ​၌ သေ​ဆုံး​ခဲ့​ပြီ။ ငါ​သည် ခ​ရစ်​တော်​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ထား​ခြင်း​ခံ​ရ​ပြီ။</div>
<div class="v" id="v20"><span class="vn">20</span> သို့​ဖြစ်​၍ ငါ​အ​သက်​ရှင်​သည်​မှာ ငါ​ကိုယ်​တိုင်​မ​ဟုတ်​တော့​ဘဲ ခ​ရစ်​တော်​သည် ငါ​၌​အ​သက်​ရှင်​တော်​မူ​၏။ ယ​ခု ကိုယ်​ကာ​ယ​၌ ငါ​အ​သက်​ရှင်​သည်​မှာ ငါ့​ကို​ချစ်​၍ ငါ့​အ​တွက် မိ​မိ​ကိုယ်​ကို​စွန့်​တော်​မူ​သော ဘု​ရား​သ​ခင်​၏​သား​တော်​ကို ယုံ​ကြည်​ခြင်း​အား​ဖြင့် အ​သက်​ရှင်​ခြင်း​ဖြစ်​၏။</div>
<div class="v" id="v21"><span class="vn">21</span> ငါ​သည် ဘု​ရား​သ​ခင်​၏​ကျေး​ဇူး​တော်​ကို မ​ပစ်​ပယ်။ အ​ကြောင်း​မူ​ကား ဖြောင့်​မတ်​ခြင်း​ကို ပ​ညတ်​တ​ရား​အား​ဖြင့်​ရ​ရှိ​နိုင်​လျှင် ခ​ရစ်​တော်​သည် အ​ချည်း​နှီး​အ​သေ​ခံ​တော်​မူ​ပြီ။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ ၁၅:၂။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “ပြေး”</div>
<div class="fn"><sup class="fnt"><a name="fn3" href="#fnm3">3</a></sup> တ ၁၀:၃၄၊ ၁၅:၉၊ ရော ၂:၁၁၊ ဧ ၆:၉၊ ကော ၃:၂၅၊ ၁ပေ ၁:၁၇။ တ​ရား ၁၀:၁၇၊ ၆ရာ ၁၉:၇။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ပေ​တ​ရု”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ပေ​တ​ရု”</div>
<div class="fn"><sup class="fnt"><a name="fn6" href="#fnm6">6</a></sup> ရော ၁:၁၇၊ ၃:၂၂၊ ၂၆၊ ၂၈၊ ၃၀၊ ၄:၃၊ ၅၊ ၉၊ ၂၂၊ ၂၄၊ ၅:၁၊ ၁၀:၄၊ ဂ​လ ၃:၆၊ ၈၊ ၂၄၊ ဖိ ၃:၉၊ ဟေ​ဗြဲ ၁၁:၄၊ ယာ ၂:၂၃။</div>
<div class="fn"><sup class="fnt"><a name="fn7" href="#fnm7">7</a></sup> ရော ၃:၂၀၊ ဂ​လ ၃:၁၁။ ဆာ ၁၄၃:၂။</div>
</div>
<!-- PARSED ABOVE; EDITING MAY BREAK PARSER -->
</body></html>