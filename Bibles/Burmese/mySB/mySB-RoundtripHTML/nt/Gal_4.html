<html><head>
<meta http-equiv="Content-Type" content="text/html;charset=utf-8" />
<title>Gal 4 &ndash; ဂ​လာ​တိ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 4);">
<div id="navbar"><a href="../index.html">Myanmar Standard Bible</a> &ndash; <b>ဂ​လာ​တိ​ဩ​ဝါ​ဒ​စာ</b> &ndash; <a href="Gal_1.html">1</a> <a href="Gal_2.html">2</a> <a href="Gal_3.html">3</a> <b>4</b> <a href="Gal_5.html">5</a> <a href="Gal_6.html">6</a> </div><hr>
<h1>Gal 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span>ငါ​ဆို​လို​သည်​ကား အ​မွေ​ခံ​သည် အ​မွေ​ပစ္စည်း​ရှိ​သ​မျှ​ကို ပိုင်​ဆိုင်​သူ​ဖြစ်​သော်​လည်း က​လေး​သူ​ငယ်​ဖြစ်​နေ​သေး​သ​ရွေ့ ကျွန်​နှင့်​ခြား​နား​ခြင်း​မ​ရှိ​ဘဲ</div>
<div class="v" id="v2"><span class="vn">2</span> ဖ​ခင်​သတ်​မှတ်​သော​အ​ချိန်​မ​ရောက်​မ​ချင်း အိမ်​မှု​ကိစ္စ​စီ​မံ​ကွပ်​ကဲ​သူ​နှင့်​ဘဏ္ဍာ​စိုး​တို့​၏​လက်​အောက်​၌ နေ​ရ​၏။</div>
<div class="v" id="v3"><span class="vn">3</span> ထို​နည်း​တူ ငါ​တို့​သည်​လည်း က​လေး​သူ​ငယ်​ဖြစ်​ကြ​စဉ် လော​က​၏​အ​ခြေ​ခံ​တ​ရား​အောက်​၌ ကျွန်​ခံ​ခဲ့​ကြ​၏။</div>
<div class="v" id="v4"><span class="vn">4</span> သို့​သော် အ​ချိန်​ကာ​လ​ပြည့်​စုံ​ခြင်း​သို့​ရောက်​သော​အ​ခါ ဘု​ရား​သ​ခင်​သည် မိ​မိ​၏​သား​တော်​ကို​စေ​လွှတ်​တော်​မူ​၍ ထို​သား​တော်​သည် မိန်း​မ​တစ်​ဦး​မှ​မွေး​ဖွား​လျက် ပ​ညတ်​တ​ရား​အောက်​၌ ပေါ်​ထွန်း​တော်​မူ​၏။</div>
<div class="v" id="v5"><span class="vn">5</span> ဤ​သည်​ကား ပ​ညတ်​တ​ရား​အောက်​၌​ရှိ​သော​သူ​တို့​ကို ရွေး​နုတ်​တော်​မူ​သ​ဖြင့် ငါ​တို့​သည် သား​သ​မီး​အ​ရာ​ကို​ရ​ရှိ​ကြ​ရန်​ဖြစ်​၏။</div>
<div class="v" id="v6"><span class="vn">6</span> ထို​သို့ သင်​တို့​သည် သား​သ​မီး​များ​ဖြစ်​ကြ​သော​ကြောင့် ဘု​ရား​သ​ခင်​သည် “အဗ္ဗ၊ အ​ဖ”​ဟု ခေါ်​တတ်​သော မိ​မိ​သား​တော်​၏​ဝိ​ညာဉ်​တော်​ကို ငါ​တို့​၏​<sup class="fnm"><a name="fnm1" href="#fn1">1</a></sup>စိတ်​နှ​လုံး​ထဲ​သို့ စေ​လွှတ်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> သို့​ဖြစ်​၍ သင်​သည် ကျွန်​မ​ဟုတ်​တော့​ဘဲ သား​ဖြစ်​၏။ သား​ဖြစ်​လျှင် ဘု​ရား​သ​ခင်​အား​ဖြင့် အ​မွေ​ခံ​<sup class="fnm"><a name="fnm3" href="#fn3">3</a></sup>လည်း​ဖြစ်​၏။<sup class="fnm"><a name="fnm4" href="#fn4">4</a></sup></div>
<div class="v" id="v8"><h2>ဂ​လာ​တိ​ပြည်​သား​တို့​ကို​ပေါ​လု​အ​လေး​ထား​ခြင်း</h2><span class="vn">8</span> <span class="br-p"><br><br></span>သို့​သော် ဘု​ရား​သ​ခင်​ကို​မ​သိ​ခဲ့​စဉ်​က သင်​တို့​သည် ပင်​ကို​အား​ဖြင့် ဘု​ရား​မ​ဟုတ်​သော​အ​ရာ​များ​ထံ ကျွန်​ခံ​ခဲ့​ကြ​၏။</div>
<div class="v" id="v9"><span class="vn">9</span> ယ​ခု​မူ​ကား သင်​တို့​သည် ဘု​ရား​သ​ခင်​ကို​သိ​ကြ​၏။ တစ်​နည်း​ဆို​ရ​လျှင် ဘု​ရား​သ​ခင်​သည် သင်​တို့​ကို​သိ​တော်​မူ​၏။ သို့​ဖြစ်​လျှင် အား​နည်း​၍ ချမ်း​သာ​မ​ပေး​နိုင်​သော​အ​ခြေ​ခံ​တ​ရား​ဘက်​သို့ အ​ဘယ်​ကြောင့် ပြန်​လှည့်​၍ ထို​အ​ခြေ​ခံ​တ​ရား​ထံ အ​သစ်​တစ်​ဖန် ပြန်​၍​ကျွန်​ခံ​လို​ကြ​သ​နည်း။</div>
<div class="v" id="v10"><span class="vn">10</span> သင်​တို့​သည် နေ့​ရက်​များ၊ လ​များ၊ အ​ချိန်​အ​ခါ​များ​နှင့် နှစ်​တို့​ကို စောင့်​ထိန်း​ကြ​ပြီ​တ​ကား။</div>
<div class="v" id="v11"><span class="vn">11</span> သင်​တို့​အ​တွက် ငါ​ကြိုး​စား​လုပ်​ဆောင်​ခဲ့​သော​အ​ရာ​သည် အ​ကြောင်း​တစ်​စုံ​တစ်​ခု​ကြောင့် အ​ချည်း​နှီး​ဖြစ်​ပြီ​လော​ဟု သင်​တို့​အ​တွက် ငါ​စိုး​ရိမ်​၏။</div>
<div class="v" id="v12"><span class="vn">12</span> <span class="br-p"><br><br></span>ညီ​အစ်​ကို​တို့၊ ငါ​ကဲ့​သို့​ဖြစ်​ကြ​ပါ​ဟု သင်​တို့​အား ငါ​တောင်း​ပန်​၏။ အ​ဘယ်​ကြောင့်​ဆို​သော် ငါ​သည်​လည်း သင်​တို့​ကဲ့​သို့​ဖြစ်​ခဲ့​၏။ သင်​တို့​သည် ငါ့​အ​ပေါ် မည်​သည့်​မ​တ​ရား​မှု​ကို​မျှ မ​ပြု​ခဲ့​ကြ​ပေ။</div>
<div class="v" id="v13"><span class="vn">13</span> ပ​ထ​မ​အ​ကြိမ် သင်​တို့​အား ကောင်း​မြတ်​သော​သ​တင်း​ကို ငါ​ဟော​ပြော​ရ​ခြင်း​မှာ ကိုယ်​ကာ​ယ​နာ​မ​ကျန်း​သော​ကြောင့်​ဖြစ်​သည်​ကို သင်​တို့​သိ​ကြ​၏။</div>
<div class="v" id="v14"><span class="vn">14</span> ထို​သို့ ငါ​၏​ကိုယ်​ကာ​ယ​အ​ခြေ​အ​နေ​သည် သင်​တို့​အ​တွက်<sup class="fnm"><a name="fnm5" href="#fn5">5</a></sup> စုံ​စမ်း​နှောင့်​ယှက်​ခြင်း​ဖြစ်​သော်​လည်း သင်​တို့​သည် ငါ့​ကို​မ​ထီ​မဲ့​မြင်​မ​ပြု၊ ရွံ​ရှာ​ခြင်း​လည်း​မ​ရှိ​ဘဲ ဘု​ရား​သ​ခင်​၏​ကောင်း​ကင်​တ​မန်​ကဲ့​သို့​လည်း​ကောင်း၊ ခ​ရစ်​တော်​ယေ​ရှု​ကဲ့​သို့​လည်း​ကောင်း ငါ့​ကို​လက်​ခံ​ကြ​၏။</div>
<div class="v" id="v15"><span class="vn">15</span> သို့​ဖြစ်​လျက်​ပင် သင်​တို့​ခံ​စား​ရ​သော​မင်္ဂ​လာ​သည် မည်​သို့​ဖြစ်​သွား​သ​နည်း။ သင်​တို့​သည် ဖြစ်​နိုင်​လျှင် သင်​တို့​၏​မျက်​စိ​ကို​ပင်​ထုတ်​၍ ငါ့​အား​ပေး​ခဲ့​ကြ​ပေ​လိမ့်​မည်​ဟု သင်​တို့​နှင့်​ပတ်​သက်​၍ ငါ​သက်​သေ​ခံ​၏။</div>
<div class="v" id="v16"><span class="vn">16</span> ငါ​သည် သင်​တို့​အား သမ္မာ​တ​ရား​ကို​ဟော​ပြော​သော​ကြောင့် သင်​တို့​၏​ရန်​သူ​ဖြစ်​သွား​ပြီ​လော။</div>
<div class="v" id="v17"><span class="vn">17</span> <span class="br-p"><br><br></span>သင်​တို့​အ​ပေါ် အ​ရေး​တ​ယူ​ပြု​ကြ​သော​ထို​သူ​တို့​သည် ကောင်း​သော​ရည်​ရွယ်​ချက်​ကြောင့်​မ​ဟုတ်​ဘဲ သူ​တို့​အ​ပေါ် အ​ရေး​တ​ယူ​ပြု​စေ​ရန် သင်​တို့​ကို သီး​သန့်​ဖယ်​ထုတ်​လို​၍​သာ​ဖြစ်​၏။</div>
<div class="v" id="v18"><span class="vn">18</span> သင်​တို့​နှင့်​အ​တူ ငါ​ရှိ​နေ​စဉ်​တွင်​သာ​မ​ဟုတ်​ဘဲ အ​စဉ်​အ​မြဲ ကောင်း​သော​ရည်​ရွယ်​ချက်​ဖြင့် အ​ရေး​တ​ယူ​ပြု​ခံ​ရ​ခြင်း​သည် ကောင်း​ပေ​၏။</div>
<div class="v" id="v19"><span class="vn">19</span> ခ​ရစ်​တော်​၏​အ​သွင်​သဏ္ဌာန်​သည် သင်​တို့​ထဲ​၌ ပေါ်​ပေါက်​လာ​သည့်​တိုင်​အောင် သင်​တို့​အ​တွက် သား​ဖွား​ခြင်း​ဝေ​ဒ​နာ​ကို ငါ​တစ်​ဖန်​ခံ​စား​ရ​သော ငါ့​သား​သ​မီး​တို့၊</div>
<div class="v" id="v20"><span class="vn">20</span> ငါ​သည် သင်​တို့​နှင့်​ပတ်​သက်​၍ တွေး​မ​ရ​ဖြစ်​နေ​သ​ဖြင့် ယ​ခု​ပင် သင်​တို့​နှင့်​အ​တူ​ရှိ​လျက် ငါ့​လေ​သံ​ကို ငါ​ပြောင်း​လို​၏။</div>
<div class="v" id="v21"><h2>စာ​ရာ​နှင့်​ဟာ​ဂ​ရ​-ပ​ဋိ​ညာဉ်​နှစ်​ပါး</h2><span class="vn">21</span> <span class="br-p"><br><br></span>ပ​ညတ်​တ​ရား​အောက်​၌​နေ​လို​သော​သူ​တို့၊ ငါ့​ကို​ပြော​ပြ​ကြ​လော့။ ပ​ညတ်​တ​ရား​က မည်​သို့​မိန့်​ဆို​ထား​သည်​ကို သင်​တို့​မ​ကြား​ကြ​သ​လော။</div>
<div class="v" id="v22"><span class="vn">22</span> အ​ကြောင်း​မူ​ကား “အာ​ဗြ​ဟံ​၌ သား​နှစ်​ဦး​ရှိ​၏။ တစ်​ဦး​သည် ကျွန်​မ​၏​သား​ဖြစ်​ပြီး တစ်​ဦး​သည် လွတ်​လပ်​သော​မိန်း​မ​၏​သား​ဖြစ်​၏”​ဟု ရေး​ထား​၏။</div>
<div class="v" id="v23"><span class="vn">23</span> ကျွန်​မ​၏​သား​သည် သွေး​သား​ဇာ​တိ​အ​ရ​မွေး​ဖွား​လာ​၏။ လွတ်​လပ်​သော​မိန်း​မ​၏​သား​မူ​ကား က​တိ​တော်​အ​ရ​မွေး​ဖွား​လာ​၏။<sup class="fnm"><a name="fnm6" href="#fn6">6</a></sup></div>
<div class="v" id="v24"><span class="vn">24</span> <span class="br-p"><br><br></span>ဤ​အ​ကြောင်း​အ​ရာ​တို့​သည် ပုံ​ဆောင်​ချက်​များ​ဖြစ်​ကြ​၏။ အ​ကြောင်း​မူ​ကား ထို​မိန်း​မ​နှစ်​ဦး​သည် ပ​ဋိ​ညာဉ်​နှစ်​ပါး​ကို​ဆို​လို​၏။ တစ်​ပါး​သည် သိ​နာ​တောင်​မှ​ဖြစ်​၍ ကျွန်​ကို​မွေး​ဖွား​၏။ ထို​သူ​သည် ဟာ​ဂ​ရ​ဖြစ်​၏။</div>
<div class="v" id="v25"><span class="vn">25</span> ဟာ​ဂ​ရ​သည် အာ​ရေ​ဗျ​ပြည်​၌​ရှိ​သော သိ​နာ​တောင်​ကို​ဆို​လို​၍ လက်​ရှိ​ဂျေ​ရု​ဆ​လင်​မြို့​နှင့်​လည်း အ​လား​တူ​၏။ အ​ဘယ်​ကြောင့်​ဆို​သော် ၎င်း​သည် မိ​မိ​၏​သား​သ​မီး​တို့​နှင့်​အ​တူ ကျွန်​ခံ​နေ​ရ​၏။</div>
<div class="v" id="v26"><span class="vn">26</span> သို့​သော် အ​ထက်​အ​ရပ်​တွင်​ရှိ​သော ဂျေ​ရု​ဆ​လင်​မြို့​သည် လွတ်​လပ်​သော​မိန်း​မ​ဖြစ်​၍ ၎င်း​သည် ငါ​တို့​၏​<sup class="fnm"><a name="fnm7" href="#fn7">7</a></sup>အ​မိ​ဖြစ်​၏။</div>
<div class="v" id="v27"><span class="vn">27</span> အ​ကြောင်း​မူ​ကား “သား​မ​ဖွား​ဖူး​သော​အ​မြုံ​မ၊ ပျော်​ရွှင်​လော့။ သား​ဖွား​ခြင်း​ဝေ​ဒ​နာ​ကို​မ​ခံ​စား​ဖူး​သော​မိန်း​မ၊ အ​သံ​ကုန်​လွှင့်​၍ ဟစ်​ကြော်​လော့။ အ​ဘယ်​ကြောင့်​ဆို​သော် စွန့်​ပစ်​ခံ​ရ​သော​မိန်း​မ​၏​သား​သ​မီး​တို့​သည် ယောက်ျား​ရှိ​သော​မိန်း​မ​၏​သား​သ​မီး​တို့​ထက် များ​ကြ​၏”​<sup class="fnm"><a name="fnm8" href="#fn8">8</a></sup>ဟု ရေး​ထား​၏။</div>
<div class="v" id="v28"><span class="vn">28</span> <span class="br-p"><br><br></span>ညီ​အစ်​ကို​တို့၊ သင်​တို့​မူ​ကား ဣ​ဇက်​ကဲ့​သို့ က​တိ​တော်​နှင့်​ဆိုင်​သော သား​သ​မီး​များ​ဖြစ်​ကြ​၏။</div>
<div class="v" id="v29"><span class="vn">29</span> သို့​သော် ထို​စဉ်​က သွေး​သား​ဇာ​တိ​အ​ရ​မွေး​ဖွား​သော​သား​သည် ဝိ​ညာဉ်​တော်​အ​ရ​မွေး​ဖွား​သော​သား​ကို ညှဉ်း​ဆဲ​သ​ကဲ့​သို့<sup class="fnm"><a name="fnm9" href="#fn9">9</a></sup> ယ​ခု​လည်း ထို​နည်း​တူ​ဖြစ်​၏။</div>
<div class="v" id="v30"><span class="vn">30</span> သို့​ရာ​တွင် ကျမ်း​စာ​က မည်​သို့​ဆို​ထား​သ​နည်း။ “ကျွန်​မ​နှင့်​သူ​၏​သား​ကို နှင်​ထုတ်​လော့။ အ​ကြောင်း​မူ​ကား ကျွန်​မ​၏​သား​သည် လွတ်​လပ်​သော​မိန်း​မ​၏​သား​နှင့်​အ​တူ လုံး​ဝ​အ​မွေ​ဆက်​ခံ​ရ​မည်​မ​ဟုတ်”​<sup class="fnm"><a name="fnm10" href="#fn10">10</a></sup>ဟု ဆို​ထား​၏။</div>
<div class="v" id="v31"><span class="vn">31</span> သို့​ဖြစ်​၍ ညီ​အစ်​ကို​တို့၊ ငါ​တို့​သည် ကျွန်​မ​၏​သား​သ​မီး​များ​မ​ဟုတ်​ဘဲ လွတ်​လပ်​သော​မိန်း​မ​၏​သား​သ​မီး​များ​ဖြစ်​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သင်​တို့​၏”</div>
<div class="fn"><sup class="fnt"><a name="fn2" href="#fnm2">2</a></sup> ရော ၈:၁၅။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ ခ​ရစ်​တော်​အား​ဖြင့်​ဘု​ရား​သ​ခင်​၏ အ​မွေ​ခံ”</div>
<div class="fn"><sup class="fnt"><a name="fn4" href="#fnm4">4</a></sup> ရော ၈:၁၇။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ငါ့​အ​တွက်”</div>
<div class="fn"><sup class="fnt"><a name="fn6" href="#fnm6">6</a></sup> က ၁၆:၁-၁၆၊ ၁၈:၁၀-၁၄၊ ၂၁:၁-၃။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ငါ​တို့​အား​လုံး​၏”</div>
<div class="fn"><sup class="fnt"><a name="fn8" href="#fnm8">8</a></sup> (ဟေ​ရှာ ၅၄:၁)</div>
<div class="fn"><sup class="fnt"><a name="fn9" href="#fnm9">9</a></sup> က ၂၁:၉။</div>
<div class="fn"><sup class="fnt"><a name="fn10" href="#fnm10">10</a></sup> (က ၂၁:၁၀)</div>
</div>
<!-- PARSED ABOVE; EDITING MAY BREAK PARSER -->
</body></html>