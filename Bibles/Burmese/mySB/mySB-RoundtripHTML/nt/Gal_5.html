<html><head>
<meta http-equiv="Content-Type" content="text/html;charset=utf-8" />
<title>Gal 5 &ndash; ဂ​လာ​တိ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 5);">
<div id="navbar"><a href="../index.html">Myanmar Standard Bible</a> &ndash; <b>ဂ​လာ​တိ​ဩ​ဝါ​ဒ​စာ</b> &ndash; <a href="Gal_1.html">1</a> ... <a href="Gal_3.html">3</a> <a href="Gal_4.html">4</a> <b>5</b> <a href="Gal_6.html">6</a> </div><hr>
<h1>Gal 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ခ​ရစ်​ယာန်​၏​လွတ်​လပ်​မှု</h2><span class="vn">1</span> <span class="br-p"><br><br></span>လွတ်​လပ်​မှု​ကို​ရ​ရှိ​စေ​ရန် ခ​ရစ်​တော်​သည် ငါ​တို့​ကို လွတ်​မြောက်​စေ​တော်​မူ​ပြီ။ ထို့​ကြောင့် ခိုင်​မြဲ​စွာ​ရပ်​တည်​လျက် ကျွန်​ထမ်း​ပိုး​တွင် နောက်​တစ်​ဖန် ချည်​နှောင်​ခြင်း​မ​ခံ​ကြ​နှင့်။</div>
<div class="v" id="v2"><span class="vn">2</span> <span class="br-p"><br><br></span>နား​ထောင်​ကြ​လော့။ ငါ​ပေါ​လု​က သင်​တို့​အား​ဆို​သည်​ကား သင်​တို့​သည် အ​ရေ​ဖျား​လှီး​ခြင်း​ကို​ခံ​လျှင် ခ​ရစ်​တော်​သည် သင်​တို့​အ​တွက် မည်​သည့်​အ​ကျိုး​မျှ​ရှိ​မည်​မ​ဟုတ်။</div>
<div class="v" id="v3"><span class="vn">3</span> အ​ရေ​ဖျား​လှီး​ခြင်း​ကို​ခံ​သော​သူ​တိုင်း​အား တစ်​ဖန် ငါ​သ​တိ​ပေး​သည်​ကား ထို​သူ​သည် ပ​ညတ်​တ​ရား​အ​လုံး​စုံ​ကို ကျင့်​သုံး​ရ​မည့်​တာ​ဝန်​<sup class="fnm"><a name="fnm1" href="#fn1">1</a></sup>ရှိ​၏။</div>
<div class="v" id="v4"><span class="vn">4</span> ပ​ညတ်​တ​ရား​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​လို​သော​သင်​တို့​သည် ခ​ရစ်​တော်​ထံ​မှ ဖယ်​ရှား​ခြင်း​ခံ​ရ​၍ ကျေး​ဇူး​တော်​ထံ​မှ ရွေ့​လျော​သွား​ကြ​ပြီ။</div>
<div class="v" id="v5"><span class="vn">5</span> အ​ကြောင်း​မူ​ကား ငါ​တို့​သည် ယုံ​ကြည်​ခြင်း​အား​ဖြင့် ဖြောင့်​မတ်​ခြင်း​ကို​ရ​ရှိ​မည်​ဟူ​သည့်​မျှော်​လင့်​ခြင်း​ကို ဝိ​ညာဉ်​တော်​၌​အ​မှီ​ပြု​လျက် စောင့်​မျှော်​နေ​ကြ​၏။</div>
<div class="v" id="v6"><span class="vn">6</span> ခ​ရစ်​တော်​ယေ​ရှု​၌​မူ​ကား အ​ရေ​ဖျား​လှီး​ခြင်း​ဖြစ်​စေ၊ အ​ရေ​ဖျား​မ​လှီး​ခြင်း​ဖြစ်​စေ မည်​သည့်​အ​ရာ​ကို​မျှ မ​စွမ်း​ဆောင်​နိုင်။ မေတ္တာ​အား​ဖြင့်​လုပ်​ဆောင်​သော ယုံ​ကြည်​ခြင်း​က​သာ စွမ်း​ဆောင်​နိုင်​၏။</div>
<div class="v" id="v7"><span class="vn">7</span> <span class="br-p"><br><br></span>သင်​တို့​သည် ကောင်း​စွာ​ပြေး​ခဲ့​ကြ​၏။ သမ္မာ​တ​ရား​ကို​မ​လိုက်​နာ​စေ​ရန် မည်​သူ​က သင်​တို့​ကို အ​နှောင့်​အ​ယှက်​ပေး​သ​နည်း။</div>
<div class="v" id="v8"><span class="vn">8</span> ဤ​သွေး​ဆောင်​မှု​သည် သင်​တို့​ကို​ခေါ်​ယူ​တော်​မူ​သော​အ​ရှင်​ထံ​မှ​လာ​သည်​မ​ဟုတ်။</div>
<div class="v" id="v9"><span class="vn">9</span> အ​နည်း​ငယ်​သော​တ​ဆေး​သည် မုန့်​ညက်​တစ်​ပုံ​လုံး​ကို ဖောင်း​ပွ​စေ​တတ်​၏။<sup class="fnm"><a name="fnm2" href="#fn2">2</a></sup></div>
<div class="v" id="v10"><span class="vn">10</span> သင်​တို့​တွင် ခြား​နား​သော​အ​ယူ​အ​ဆ​တစ်​စုံ​တစ်​ခု​မျှ ရှိ​မည်​မ​ဟုတ်​ဟု သ​ခင်​ဘု​ရား​၌ သင်​တို့​ကို ငါ​ယုံ​ကြည်​စိတ်​ချ​၏။ သင်​တို့​ကို မ​ငြိမ်​မ​သက်​ဖြစ်​စေ​သော​သူ​သည် မည်​သူ​ပင်​ဖြစ်​ပါ​စေ ပြစ်​ဒဏ်​စီ​ရင်​ခြင်း​ကို​ခံ​ရ​လိမ့်​မည်။</div>
<div class="v" id="v11"><span class="vn">11</span> ညီ​အစ်​ကို​တို့၊ ငါ​သည် အ​ရေ​ဖျား​လှီး​ခြင်း​တ​ရား​ကို ဟော​ပြော​နေ​သေး​သည်​ဆို​လျှင် အ​ဘယ်​ကြောင့် ညှဉ်း​ဆဲ​ခြင်း​ကို ခံ​နေ​ရ​သေး​သ​နည်း။ သို့​ဖြစ်​လျှင် လက်​ဝါး​ကပ်​တိုင်​နှင့်​ဆိုင်​သော မှား​ယွင်း​စ​ရာ​အ​ကြောင်း​သည် ဖယ်​ရှား​ခြင်း​ခံ​ရ​ပြီ။</div>
<div class="v" id="v12"><span class="vn">12</span> သင်​တို့​ကို မွှေ​နှောက်​ရှုပ်​ထွေး​စေ​သော​သူ​တို့​သည် မိ​မိ​တို့​ကိုယ်​ကို​ပင် သင်း​ကွပ်​လိုက်​လျှင် ကောင်း​လိမ့်​မည်။</div>
<div class="v" id="v13"><span class="vn">13</span> <span class="br-p"><br><br></span>ညီ​အစ်​ကို​တို့၊ သင်​တို့​သည် လွတ်​လပ်​မှု​အ​တွက် ခေါ်​ယူ​တော်​မူ​ခြင်း​ခံ​ရ​ကြ​၏။ သို့​သော် ထို​လွတ်​လပ်​မှု​ကို သွေး​သား​ဇာ​တိ​အ​တွက် အ​ခွင့်​အ​ရေး​တစ်​ခု​အ​နေ​ဖြင့် မ​သုံး​ဘဲ မေတ္တာ​အား​ဖြင့် အ​ချင်း​ချင်း​အ​စေ​ခံ​ကြ​လော့။</div>
<div class="v" id="v14"><span class="vn">14</span> အ​ကြောင်း​မူ​ကား ပ​ညတ်​တ​ရား​အား​လုံး​သည် “ကိုယ့်​ဝန်း​ကျင်​၌​ရှိ​သော​သူ​ကို ကိုယ်​နှင့်​အ​မျှ​ချစ်​ရ​မည်”​<sup class="fnm"><a name="fnm3" href="#fn3">3</a></sup>ဟူ​သော​စ​ကား​တစ်​ခွန်း​တည်း​၌​ပြည့်​စုံ​၏။<sup class="fnm"><a name="fnm4" href="#fn4">4</a></sup></div>
<div class="v" id="v15"><span class="vn">15</span> သို့​သော် သင်​တို့​သည် အ​ချင်း​ချင်း​ကိုက်​ဖြတ်​ဝါး​မျို​ကြ​လျှင် အ​ချင်း​ချင်း​ကြောင့် ပျက်​စီး​ခြင်း​သို့​ရောက်​မည်​ကို စိုး​ရိမ်​ရ​သ​ဖြင့် သ​တိ​ပြု​ကြ​လော့။</div>
<div class="v" id="v16"><h2>ဝိ​ညာဉ်​တော်​နှင့်​သွေး​သား​ဇာ​တိ</h2><span class="vn">16</span> <span class="br-p"><br><br></span>ငါ​ဆို​သည်​ကား ဝိ​ညာဉ်​တော်​အား​ဖြင့် အ​သက်​ရှင်​လျှောက်​လှမ်း​ကြ​လော့။ သို့​ပြု​လျှင် သွေး​သား​ဇာ​တိ​၏​တပ်​မက်​ခြင်း​ကို လုံး​ဝ​မ​ဖြည့်​ဆည်း​ဘဲ နေ​ကြ​လိမ့်​မည်။</div>
<div class="v" id="v17"><span class="vn">17</span> အ​ဘယ်​ကြောင့်​ဆို​သော် သွေး​သား​ဇာ​တိ​သည် ဝိ​ညာဉ်​တော်​နှင့်​ဆန့်​ကျင်​သော​အ​ရာ​ကို တောင့်​တ​၍ ဝိ​ညာဉ်​တော်​သည် သွေး​သား​ဇာ​တိ​နှင့်​ဆန့်​ကျင်​သော​အ​ရာ​ကို တောင့်​တ​၏။ ဤ​သို့​ဖြင့် ၎င်း​တို့​သည် တစ်​ပါး​နှင့်​တစ်​ပါး​ဆန့်​ကျင်​ကြ​သည်​ဖြစ်​၍ သင်​တို့​သည် ပြု​လို​သော​အ​ရာ​များ​ကို မ​ပြု​နိုင်​ကြ​ပေ။<sup class="fnm"><a name="fnm5" href="#fn5">5</a></sup></div>
<div class="v" id="v18"><span class="vn">18</span> သို့​ရာ​တွင် ဝိ​ညာဉ်​တော်​၏​ရှေ့​ဆောင်​လမ်း​ပြ​မှု​ကို​ခံ​ရ​လျှင် သင်​တို့​သည် ပ​ညတ်​တ​ရား​အောက်​၌ ရှိ​ကြ​သည်​မ​ဟုတ်။</div>
<div class="v" id="v19"><span class="vn">19</span> <span class="br-p"><br><br></span>သွေး​သား​ဇာ​တိ​နှင့်​ဆိုင်​သော လုပ်​ဆောင်​မှု​တို့​မူ​ကား သိ​သာ​ထင်​ရှား​၏။ ၎င်း​တို့​မှာ<sup class="fnm"><a name="fnm6" href="#fn6">6</a></sup> တ​ရား​နှင့်​မ​ညီ​မေ​ထုန်​ပြု​ခြင်း၊ ညစ်​ညူး​ခြင်း၊ ကာ​မ​ဂုဏ်​လိုက်​စား​ခြင်း၊</div>
<div class="v" id="v20"><span class="vn">20</span> ရုပ်​တု​ကိုး​ကွယ်​ခြင်း၊ ပြု​စား​ခြင်း၊ ရန်​ငြိုး​ဖွဲ့​ခြင်း၊ ပ​ဋိ​ပက္ခ​ဖြစ်​ခြင်း၊ မ​နာ​လို​ခြင်း၊ ဒေါ​သ​ကြီး​ခြင်း၊ တစ်​ကိုယ်​ကောင်း​ဆန်​ခြင်း၊ စိတ်​ဝမ်း​ကွဲ​ခြင်း၊ ဂိုဏ်း​ကွဲ​ခြင်း၊</div>
<div class="v" id="v21"><span class="vn">21</span> မ​လို​မုန်း​ထား​ခြင်း၊<sup class="fnm"><a name="fnm7" href="#fn7">7</a></sup> သောက်​စား​မူး​ယစ်​ခြင်း၊ အ​ပျော်​ကြူး​ခြင်း​တို့​မှ​စ​၍ ထို​ကဲ့​သို့​သော​လုပ်​ဆောင်​မှု​များ​ဖြစ်​ကြ​၏။ ထို​သို့​သော​အ​ရာ​များ​ကို ပြု​ကျင့်​သော​သူ​တို့​သည် ဘု​ရား​သ​ခင်​၏​နိုင်​ငံ​တော်​ကို အ​မွေ​ဆက်​ခံ​ကြ​ရ​မည်​မ​ဟုတ်​ဟု ယ​ခင်​က ငါ​ပြော​ခဲ့​သည့်​အ​တိုင်း ယ​ခု​လည်း သင်​တို့​အား ကြို​တင်​ပြော​ထား​မည်။<sup class="fnm"><a name="fnm8" href="#fn8">8</a></sup></div>
<div class="v" id="v22"><span class="vn">22</span> <span class="br-p"><br><br></span>ဝိ​ညာဉ်​တော်​၏​အ​သီး​အ​ပွင့်​မူ​ကား ချစ်​ခြင်း၊ ဝမ်း​မြောက်​ခြင်း၊ ငြိမ်​သက်​ခြင်း၊ စိတ်​ရှည်​ခြင်း၊ ကျေး​ဇူး​ပြု​ခြင်း၊ ကောင်း​မြတ်​ခြင်း၊ သစ္စာ​စောင့်​ခြင်း၊</div>
<div class="v" id="v23"><span class="vn">23</span> နူး​ညံ့​သိမ်​မွေ့​ခြင်း၊ မိ​မိ​ကိုယ်​ကို​ချုပ်​တည်း​ခြင်း​ပေ​တည်း။ ဤ​အ​ရာ​များ​ကို ဆန့်​ကျင်​သော​တ​ရား​မ​ရှိ။</div>
<div class="v" id="v24"><span class="vn">24</span> ခ​ရစ်​တော်​ယေ​ရှု​နှင့်​ဆိုင်​သော​သူ​တို့​သည် သွေး​သား​ဇာ​တိ​ကို ၎င်း​၏​စိတ်​ပြင်း​ပြ​မှု​များ၊ တပ်​မက်​မှု​များ​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ထား​ကြ​ပြီ။</div>
<div class="v" id="v25"><span class="vn">25</span> ငါ​တို့​သည် ဝိ​ညာဉ်​တော်​အား​ဖြင့် အ​သက်​ရှင်​ကြ​လျှင် ဝိ​ညာဉ်​တော်​နှင့်​ထက်​ကြပ်​မ​ကွာ​လိုက်​လျှောက်​ကြ​ကုန်​စို့။</div>
<div class="v" id="v26"><span class="vn">26</span> စိတ်​ကြီး​ဝင်​၍ အ​ချင်း​ချင်း​ရန်​လို​သော​စိတ်၊ အ​ချင်း​ချင်း​မ​လို​မုန်း​ထား​သော​စိတ်​မ​ရှိ​ဘဲ​နေ​ကြ​ကုန်​စို့။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိုက်​ရိုက်​ပြန်​ဆို​လျှင် “အ​ကြွေး​တင်​သူ”</div>
<div class="fn"><sup class="fnt"><a name="fn2" href="#fnm2">2</a></sup> ၁ကော ၅:၆။</div>
<div class="fn"><sup class="fnt"><a name="fn3" href="#fnm3">3</a></sup> (ဝတ် ၁၉:၁၈)</div>
<div class="fn"><sup class="fnt"><a name="fn4" href="#fnm4">4</a></sup> မ ၇:၁၂၊ ရော ၁၃:၈၊ ၁၀။</div>
<div class="fn"><sup class="fnt"><a name="fn5" href="#fnm5">5</a></sup> ရော ၇:၁၅-၂၅။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “အိမ်​ထောင်​ရေး​ဖောက်​ပြန်​မှု​ကျူး​လွန်​ခြင်း”ပါ​သည်။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “လူ​သတ်​ခြင်း”ပါ​သည်။</div>
<div class="fn"><sup class="fnt"><a name="fn8" href="#fnm8">8</a></sup> ၁ကော ၆:၉-၁၀၊ ၁၅:၅၀၊ ဧ ၅:၅။</div>
</div>
<!-- PARSED ABOVE; EDITING MAY BREAK PARSER -->
</body></html>