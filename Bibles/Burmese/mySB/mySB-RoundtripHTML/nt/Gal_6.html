<html><head>
<meta http-equiv="Content-Type" content="text/html;charset=utf-8" />
<title>Gal 6 &ndash; ဂ​လာ​တိ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Gal', 6);">
<div id="navbar"><a href="../index.html">Myanmar Standard Bible</a> &ndash; <b>ဂ​လာ​တိ​ဩ​ဝါ​ဒ​စာ</b> &ndash; <a href="Gal_1.html">1</a> ... <a href="Gal_4.html">4</a> <a href="Gal_5.html">5</a> <b>6</b> </div><hr>
<h1>Gal 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ချင်း​ချင်း​၏​ဝန်​များ​ကို ကူ​ညီ​ထမ်း​ရွက်​ပေး​ခြင်း</h2><span class="vn">1</span> <span class="br-p"><br><br></span>ညီ​အစ်​ကို​တို့၊ လူ​တစ်​ဦး​သည် ကျူး​လွန်​သော​အ​ပြစ်​တစ်​စုံ​တစ်​ခု​ထဲ​၌ နစ်​မွန်း​နေ​လျှင် ဝိ​ညာဉ်​သ​ဘော​ရှိ​သော​သင်​တို့​သည် နူး​ညံ့​သိမ်​မွေ့​သော​စိတ်​ဖြင့် ထို​သူ​ကို ပြု​ပြင်​ပေး​ကြ​လော့။ သင်​တို့​ကိုယ်​တိုင်​လည်း ဖြား​ယောင်း​သွေး​ဆောင်​ခြင်း​သို့​မ​ကျ​ရောက်​စေ​ရန် သ​တိ​ပြု​ကြ​လော့။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> အ​ချင်း​ချင်း​၏​ဝန်​ထုပ်​ဝန်​ပိုး​များ​ကို ကူ​ညီ​ထမ်း​ရွက်​ပေး​ကြ​လော့။ ထို​သို့​ပြု​ခြင်း​အား​ဖြင့် သင်​တို့​သည် ခ​ရစ်​တော်​၏​တ​ရား​တော်​ကို ပြည့်​စုံ​စေ​ကြ​လိမ့်​မည်။</div>
<div class="v" id="v3"><span class="vn">3</span> တစ်​စုံ​တစ်​ယောက်​သည် ဘာ​မျှ​မ​ဟုတ်​ဘဲ​လျက် မိ​မိ​ကိုယ်​ကို​အ​ရေး​ပါ​သူ​ဟု ထင်​မှတ်​လျှင် သူ​သည် မိ​မိ​ကိုယ်​ကို​လှည့်​ဖြား​၏။</div>
<div class="v" id="v4"><span class="vn">4</span> လူ​တိုင်း မိ​မိ​ပြု​သော​အ​မှု​ကို စစ်​ဆေး​ပါ​စေ။ သို့​ပြု​လျှင် သူ​တစ်​ပါး​၌​မ​ဟုတ်​ဘဲ မိ​မိ​တစ်​ကိုယ်​တည်း​၌ ဂုဏ်​ယူ​ဝါ​ကြွား​စ​ရာ​အ​ကြောင်း​ရှိ​လိမ့်​မည်။</div>
<div class="v" id="v5"><span class="vn">5</span> အ​ကြောင်း​မူ​ကား လူ​တိုင်း​သည် မိ​မိ​ဝန်​ကို​ထမ်း​ရ​မည်​ဖြစ်​၏။</div>
<div class="v" id="v6"><span class="vn">6</span> <span class="br-p"><br><br></span>နှုတ်​က​ပတ်​တ​ရား​ကို​သင်​ယူ​သော​သူ​သည် သင်​ပေး​သော​သူ​အား ကောင်း​သော​အ​ရာ​ရှိ​သ​မျှ​တို့​ကို ဝေ​မျှ​ပေး​ပါ​စေ။</div>
<div class="v" id="v7"><span class="vn">7</span> <span class="br-p"><br><br></span>အ​ယူ​မ​လွဲ​ကြ​နှင့်။ ဘု​ရား​သ​ခင်​သည် မ​ထီ​လေး​စား​ပြု​ခြင်း​ကို​ခံ​တော်​မ​မူ။ အ​ကြောင်း​မူ​ကား လူ​သည် တစ်​စုံ​တစ်​ခု​ကို​စိုက်​ပျိုး​လျှင် ၎င်း​ကို ပြန်​လည်​ရိတ်​သိမ်း​ရ​လိမ့်​မည်။</div>
<div class="v" id="v8"><span class="vn">8</span> မိ​မိ​သွေး​သား​ဇာ​တိ​၌​စိုက်​ပျိုး​သော​သူ​သည် သွေး​သား​ဇာ​တိ​ထံ​မှ ပျက်​စီး​ခြင်း​ကို ရိတ်​သိမ်း​ရ​လိမ့်​မည်။ ဝိ​ညာဉ်​တော်​၌​စိုက်​ပျိုး​သော​သူ​မူ​ကား ဝိ​ညာဉ်​တော်​ထံ​မှ ထာ​ဝ​ရ​အ​သက်​ကို ရိတ်​သိမ်း​ရ​လိမ့်​မည်။</div>
<div class="v" id="v9"><span class="vn">9</span> ငါ​တို့​သည် ကောင်း​သော​အ​မှု​ကို​ပြု​ရာ​၌ စိတ်​ပျက်​အား​လျော့​ခြင်း​မ​ရှိ​ဘဲ နေ​ကြ​ကုန်​စို့။<sup class="fnm"><a name="fnm2" href="#fn2">2</a></sup> အ​ကြောင်း​မူ​ကား စိတ်​မ​ပျက်​ဘဲ​နေ​လျှင် အ​ချိန်​တန်​သော​အ​ခါ ရိတ်​သိမ်း​ရ​ကြ​လိမ့်​မည်။</div>
<div class="v" id="v10"><span class="vn">10</span> ထို့​ကြောင့် ငါ​တို့​သည် အ​ခါ​အ​ခွင့်​ရ​သော​အ​ခါ လူ​အ​ပေါင်း​တို့​အ​ပေါ် အ​ထူး​သ​ဖြင့် ယုံ​ကြည်​ခြင်း​၏​အိမ်​သူ​အိမ်​သား​တို့​အ​ပေါ် ကောင်း​သော​အ​မှု​ကို ပြု​ကြ​ကုန်​စို့။<sup class="fnm"><a name="fnm3" href="#fn3">3</a></sup></div>
<div class="v" id="v11"><h2>အ​ဆုံး​သတ်​အား​ပေး​တိုက်​တွန်း​ခြင်း</h2><span class="vn">11</span> <span class="br-p"><br><br></span>ငါ​သည် မည်​မျှ​လောက်​ကြီး​သော​စာ​လုံး​ကို ငါ့​လက်​ဖြင့် သင်​တို့​ထံ ရေး​လိုက်​သည်​ကို ကြည့်​ကြ​လော့။</div>
<div class="v" id="v12"><span class="vn">12</span> <span class="br-p"><br><br></span>ကိုယ်​ကာ​ယ​၌ အ​မြင်​ကောင်း​အောင်​ပြု​လို​သော​သူ​ရှိ​သ​မျှ​တို့​သည် ခ​ရစ်​တော်​၏​လက်​ဝါး​ကပ်​တိုင်​ကြောင့် ညှဉ်း​ဆဲ​ခြင်း​မ​ခံ​လို​၍​သာ သင်​တို့​ကို အ​ရေ​ဖျား​လှီး​ခြင်း​ခံ​ရန် အ​တင်း​အ​ကျပ်​စေ​ခိုင်း​ကြ​ခြင်း​ဖြစ်​၏။</div>
<div class="v" id="v13"><span class="vn">13</span> အ​ကြောင်း​မူ​ကား အ​ရေ​ဖျား​လှီး​ခြင်း​ကို​ခံ​သော​သူ​တို့​သည်​လည်း မိ​မိ​တို့​ကိုယ်​တိုင်​ပ​ညတ်​တ​ရား​ကို​စောင့်​ထိန်း​ခြင်း​မ​ရှိ​ကြ​ပေ။ ထို​သူ​တို့​သည် သင်​တို့​၏​ကိုယ်​ကာ​ယ​၌ ဝါ​ကြွား​နိုင်​ရန် သင်​တို့​အား အ​ရေ​ဖျား​လှီး​ခြင်း​ကို​ခံ​စေ​လို​ကြ​၏။</div>
<div class="v" id="v14"><span class="vn">14</span> ငါ့​အ​တွက်​မူ​ကား ငါ​တို့​သ​ခင်​ယေ​ရှု​ခ​ရစ်​တော်​၏​လက်​ဝါး​ကပ်​တိုင်​၌ ဝါ​ကြွား​ခြင်း​မှ​တစ်​ပါး အ​ခြား​ဝါ​ကြွား​စ​ရာ​မ​ရှိ။ ငါ့​အ​နေ​ဖြင့် လော​က​သည် ထို​လက်​ဝါး​ကပ်​တိုင်​ပေါ်​၌​တင်​ခြင်း​ခံ​ရ​၍ လော​က​အ​နေ​ဖြင့်​လည်း ငါ​သည် ထို​လက်​ဝါး​ကပ်​တိုင်​ပေါ်​၌​တင်​ခြင်း​ခံ​ရ​လေ​ပြီ။</div>
<div class="v" id="v15"><span class="vn">15</span> အ​ကြောင်း​မူ​ကား<sup class="fnm"><a name="fnm4" href="#fn4">4</a></sup> အ​ရေ​ဖျား​လှီး​ခြင်း​ဖြစ်​စေ၊ အ​ရေ​ဖျား​မ​လှီး​ခြင်း​ဖြစ်​စေ ပ​ဓာ​န​မ​ဟုတ်။ အ​သစ်​ဖန်​ဆင်း​ခံ​ရ​ခြင်း​သာ ပ​ဓာ​န​ဖြစ်​၏။</div>
<div class="v" id="v16"><span class="vn">16</span> ဤ​နည်း​ဥ​ပ​ဒေ​သ​အ​တိုင်း လိုက်​လျှောက်​သူ​ရှိ​သ​မျှ​တို့​အ​ပေါ်​၌​လည်း​ကောင်း၊ ဘု​ရား​သ​ခင်​၏​အစ္စ​ရေး​အ​မျိုး​တို့​အ​ပေါ်​၌​လည်း​ကောင်း ငြိမ်​သက်​ခြင်း​နှင့်​က​ရု​ဏာ​တော် သက်​ရောက်​ပါ​စေ​သော။</div>
<div class="v" id="v17"><span class="vn">17</span> <span class="br-p"><br><br></span>ယ​ခု​မှ​စ​၍ မည်​သူ​မျှ ငါ့​အား အ​နှောင့်​အ​ယှက်​မ​ပေး​ပါ​စေ​နှင့်။ အ​ကြောင်း​မူ​ကား ငါ​သည် ယေ​ရှု​<sup class="fnm"><a name="fnm5" href="#fn5">5</a></sup>နှင့်​ဆိုင်​သော​အ​မှတ်​တံ​ဆိပ်​များ​ကို ငါ​၏​ကိုယ်​ခန္ဓာ​၌ ဆောင်​ထား​၏။</div>
<div class="v" id="v18"><span class="vn">18</span> <span class="br-p"><br><br></span>ညီ​အစ်​ကို​တို့၊ ငါ​တို့​သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​သည် သင်​တို့​၏​စိတ်​ဝိ​ညာဉ်​နှင့်​အ​တူ ရှိ​ပါ​စေ​သော။ အာ​မင်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ဗြဲ ၁၂:၁၃။ သု ၄:၂၆။</div>
<div class="fn"><sup class="fnt"><a name="fn2" href="#fnm2">2</a></sup> ၂သက် ၃:၁၃။</div>
<div class="fn"><sup class="fnt"><a name="fn3" href="#fnm3">3</a></sup> ၁သက် ၅:၁၅။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​ယေ​ရှု​၌” ပါ​သည်။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု”</div>
</div>
<!-- PARSED ABOVE; EDITING MAY BREAK PARSER -->
</body></html>