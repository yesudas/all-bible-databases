<html><head>
<meta http-equiv="Content-Type" content="text/html;charset=utf-8" />
<title>Heb 2 &ndash; ဟေ​ဗြဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 2);">
<div id="navbar"><a href="../index.html">Myanmar Standard Bible</a> &ndash; <b>ဟေ​ဗြဲ​ဩ​ဝါ​ဒ​စာ</b> &ndash; <a href="Heb_1.html">1</a> <b>2</b> <a href="Heb_3.html">3</a> <a href="Heb_4.html">4</a> ... <a href="Heb_13.html">13</a> </div><hr>
<h1>Heb 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လျစ်​လျူ​မ​ရှု​ရန် သ​တိ​ပေး​ခြင်း</h2><span class="vn">1</span> <span class="br-p"><br><br></span>ထို့​ကြောင့် ငါ​တို့​သည် လွဲ​ချော်​မ​သွား​ကြ​စေ​ရန် ကြား​ရ​သော​အ​ရာ​တို့​ကို အ​ထူး​အာ​ရုံ​စိုက်​ရ​ကြ​မည်။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> အ​ကြောင်း​မူ​ကား ကောင်း​ကင်​တ​မန်​များ​အား​ဖြင့် မိန့်​တော်​မူ​သော​တ​ရား​တော်​သည် တည်​မြဲ​၍ ဖောက်​ဖျက်​ကျူး​လွန်​မှု​နှင့်​မ​နာ​ခံ​မှု​ရှိ​သ​မျှ​တို့​အ​တွက် ထိုက်​သင့်​သော​အ​ပြစ်​ဒဏ်​ကို လူ​တို့​ခံ​ရ​သည်​ဆို​လျှင်<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> ဤ​မျှ​လောက်​ကြီး​မြတ်​သော​ကယ်​တင်​ခြင်း​ကို လျစ်​လျူ​ရှု​ပါ​က ငါ​တို့​သည် အ​ပြစ်​ဒဏ်​မှ မည်​သို့​လွတ်​နိုင်​ကြ​မည်​နည်း။<sup class="fnm"><a name="fnm3" href="#fn3">3</a></sup> သ​ခင်​ဘု​ရား​က ပ​ထ​မ​ဦး​စွာ ဟော​ပြော​တော်​မူ​သော ဤ​ကယ်​တင်​ခြင်း​တ​ရား​သည် ကြား​နာ​သော​သူ​တို့​မှ​တစ်​ဆင့် ငါ​တို့​ထံ​၌ အ​တည်​ပြု​ခြင်း​ခံ​ရ​၏။</div>
<div class="v" id="v4"><span class="vn">4</span> ဘု​ရား​သ​ခင်​သည်​လည်း နိ​မိတ်​လက္ခ​ဏာ​များ​နှင့်​အံ့​ဩ​ဖွယ်​ရာ​များ​အား​ဖြင့်​လည်း​ကောင်း၊ တန်​ခိုး​လက္ခ​ဏာ​အ​မျိုး​မျိုး​အား​ဖြင့်​လည်း​ကောင်း၊ မိ​မိ​အ​လို​တော်​နှင့်​အ​ညီ သန့်​ရှင်း​သော​ဝိ​ညာဉ်​တော်​ကို မျှ​ဝေ​ပေး​တော်​မူ​ခြင်း​အား​ဖြင့်​လည်း​ကောင်း သူ​တို့​နှင့်​အ​တူ သက်​သေ​ခံ​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><h2>လူ့​သား​ယေ​ရှု</h2><span class="vn">5</span> <span class="br-p"><br><br></span>အ​ကြောင်း​မူ​ကား ဘု​ရား​သ​ခင်​သည် ငါ​တို့​ပြော​ဆို​နေ​သော နောင်​လာ​မည့်​ကမ္ဘာ​ကို ကောင်း​ကင်​တ​မန်​တို့​၏​လက်​အောက်​သို့ ချ​ထား​တော်​မ​မူ​ခဲ့​ပေ။</div>
<div class="v" id="v6"><span class="vn">6</span> တစ်​ယောက်​သော​သူ​က “လူ​သည် မည်​သို့​သော​သူ​ဖြစ်​၍ ကိုယ်​တော်​သည် သူ့​ကို အောက်​မေ့​တော်​မူ​ရ​သ​နည်း။ လူ့​သား​သည် မည်​သို့​သော​သူ​ဖြစ်​၍ ကိုယ်​တော်​သည် သူ့​ကို ကြည့်​ရှု​တော်​မူ​ရ​သ​နည်း။<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> ကိုယ်​တော်​သည် သူ့​ကို ကောင်း​ကင်​တ​မန်​တို့​ထက် ခေတ္တ​ခ​ဏ နိမ့်​ကျ​စေ​ပြီး​လျှင် ဘုန်း​တော်​နှင့်​ဂုဏ်​တော်​တို့​ဖြင့် သူ့​ကို သ​ရ​ဖူ​ဆောင်း​စေ​တော်​မူ​၍<sup class="fnm"><a name="fnm6" href="#fn6">6</a></sup><sup class="fnm"><a name="fnm7" href="#fn7">7</a></sup></div>
<div class="v" id="v8"><span class="vn">8</span> အ​ရာ​ခပ်​သိမ်း​တို့​ကို သူ​၏​ခြေ​အောက်​၌ ချ​ထား​တော်​မူ​ပြီ”​<sup class="fnm"><a name="fnm8" href="#fn8">8</a></sup>ဟု ကျမ်း​တစ်​နေ​ရာ​၌​သက်​သေ​ခံ​ထား​၏။ “အ​ရာ​ခပ်​သိမ်း​တို့​ကို သူ့​အောက်​၌​ချ​ထား​တော်​မူ​ပြီ”​ဟု ဆို​ရာ​တွင် သူ့​အောက်​၌​မ​ချ​ထား​ဘဲ ချန်​ထား​တော်​မူ​သည့်​အ​ရာ​တစ်​စုံ​တစ်​ခု​မျှ​မ​ရှိ။ ယ​ခု​မူ​ကား အ​ရာ​ခပ်​သိမ်း​တို့​ကို သူ့​အောက်​၌​ချ​ထား​လျက်​ရှိ​သည်​ကို ငါ​တို့​မ​မြင်​ရ​သေး။</div>
<div class="v" id="v9"><span class="vn">9</span> သို့​သော် ဘု​ရား​သ​ခင်​၏​ကျေး​ဇူး​တော်​အား​ဖြင့် လူ​တိုင်း​အ​တွက် သေ​ခြင်း​ကို​မြည်း​စမ်း​စေ​ရန် ကောင်း​ကင်​တ​မန်​တို့​ထက် ခေတ္တ​ခ​ဏ နိမ့်​ကျ​စေ​ခြင်း​ကို​ခံ​ရ​၍ သေ​ခြင်း​နှင့်​ဆိုင်​သော​ဒုက္ခ​ဝေ​ဒ​နာ​ကို​ခံ​စား​ရ​သော​ကြောင့် ဘုန်း​တော်​နှင့်​ဂုဏ်​တော်​တို့​ဖြင့် သ​ရ​ဖူ​ဆောင်း​ရ​သည့်​ယေ​ရှု​ကို ငါ​တို့​မြင်​ရ​ကြ​၏။</div>
<div class="v" id="v10"><span class="vn">10</span> <span class="br-p"><br><br></span>အ​ကြောင်း​မူ​ကား ခပ်​သိမ်း​သော​အ​ရာ​တို့​၏​အ​ကြောင်း​ခံ​နှင့် ခပ်​သိမ်း​သော​အ​ရာ​တို့​၏​အ​ရင်း​အ​မြစ်​ဖြစ်​တော်​မူ​သော​ဘု​ရား​သ​ခင်​သည် များ​စွာ​သော​သား​တို့​ကို ဘုန်း​အ​သ​ရေ​တော်​ထဲ​သို့​ခေါ်​ဆောင်​လာ​ရာ​၌ သူ​တို့​၏​ကယ်​တင်​ခြင်း​ကို​အ​စ​ပြု​ဖြစ်​တည်​စေ​သော​အ​ရှင်​အား ဒုက္ခ​ဝေ​ဒ​နာ​အား​ဖြင့် စုံ​လင်​စေ​တော်​မူ​သည်​မှာ သင့်​လျော်​ပေ​၏။</div>
<div class="v" id="v11"><span class="vn">11</span> အ​မှန်​စင်​စစ် သန့်​ရှင်း​စေ​တော်​မူ​သော​အ​ရှင်​ဖြစ်​စေ၊ သန့်​ရှင်း​စေ​ခြင်း​ခံ​ရ​သော​သူ​တို့​ဖြစ်​စေ အား​လုံး​သည် တစ်​ပါး​တည်း​ထံ​မှ​ဖြစ်​ကြ​၏။ ထို့​ကြောင့် ကိုယ်​တော်​သည် ထို​သူ​တို့​ကို ညီ​အစ်​ကို​များ​ဟု​ခေါ်​ရန် ရှက်​တော်​မ​မူ​ဘဲ</div>
<div class="v" id="v12"><span class="vn">12</span> “အ​ကျွန်ုပ်​သည် ကိုယ်​တော်​၏​နာ​မ​တော်​ကို အ​ကျွန်ုပ်​၏​ညီ​အစ်​ကို​များ​အား ပြော​ကြား​ပါ​မည်။ လူ​အ​စု​အ​ဝေး​အ​လယ်​၌ ကိုယ်​တော်​ကို​ချီး​မွမ်း​သီ​ဆို​ပါ​မည်”​<sup class="fnm"><a name="fnm9" href="#fn9">9</a></sup>ဟု မိန့်​တော်​မူ​၏။</div>
<div class="v" id="v13"><span class="vn">13</span> တစ်​ဖန် “ငါ​သည် ကိုယ်​တော်​ကို​ယုံ​ကြည်​ကိုး​စား​မည်”​<sup class="fnm"><a name="fnm10" href="#fn10">10</a></sup>ဟူ​၍​လည်း​ကောင်း၊ “ကြည့်​ရှု​လော့။ ငါ​နှင့် ငါ့​အား​ဘု​ရား​သ​ခင်​ပေး​တော်​မူ​သော​သား​သ​မီး​များ​ပေ​တည်း”​<sup class="fnm"><a name="fnm11" href="#fn11">11</a></sup>ဟူ​၍​လည်း​ကောင်း မိန့်​တော်​မူ​၏။</div>
<div class="v" id="v14"><span class="vn">14</span> <span class="br-p"><br><br></span>ထို​သား​သ​မီး​အား​လုံး​တို့​သည် အ​သွေး​အ​သား​ရှိ​ကြ​သည်​ဖြစ်​၍ ကိုယ်​တော်​သည်​လည်း သူ​တို့​နည်း​တူ ထို​အ​သွေး​အ​သား​ကို မျှ​ဝေ​ခံ​ယူ​တော်​မူ​၏။ ဤ​သည်​ကား အ​သေ​ခံ​တော်​မူ​ခြင်း​အား​ဖြင့် သေ​ခြင်း​၏​တန်​ခိုး​အ​ရှိန်​အ​ဝါ​ကို​ပိုင်​သော​သူ​ဖြစ်​သည့် မာရ်​နတ်​ကို ဖျက်​ဆီး​လျက်</div>
<div class="v" id="v15"><span class="vn">15</span> သေ​ခြင်း​ကို​ကြောက်​ရွံ့​သော​သ​ဘော​၌ တစ်​သက်​လုံး​ကျွန်​ခံ​နေ​ရ​သော​သူ​တို့​ကို လွတ်​မြောက်​စေ​ရန်​ဖြစ်​၏။</div>
<div class="v" id="v16"><span class="vn">16</span> အ​ကယ်​စင်​စစ် ကိုယ်​တော်​သည် ကောင်း​ကင်​တ​မန်​တို့​ကို ဖေး​မ​တော်​မ​မူ​ဘဲ အာ​ဗြ​ဟံ​၏​အ​မျိုး​အ​နွယ်​ကို ဖေး​မ​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v17"><span class="vn">17</span> ထို့​ကြောင့် ကိုယ်​တော်​သည် လူ​တို့​၏​အ​ပြစ်​များ​အ​တွက် အ​သ​နား​ခံ​ခြင်း​အ​မှု​ကို​ပြု​ရန် ဘု​ရား​သ​ခင်​ရှေ့​တော်​၌ သ​နား​ကြင်​နာ​တတ်​သည့် သစ္စာ​ရှိ​သော​ယဇ်​ပု​ရော​ဟိတ်​မင်း​ဖြစ်​မည့်​အ​ကြောင်း အ​ရာ​ရာ​၌ ညီ​အစ်​ကို​များ​နှင့်​တူ​ရ​၏။</div>
<div class="v" id="v18"><span class="vn">18</span> အ​ကြောင်း​မူ​ကား ကိုယ်​တော်​သည် မိ​မိ​ကိုယ်​တိုင်​ဖြား​ယောင်း​သွေး​ဆောင်​ခြင်း​ခံ​ရ​လျက် ဒုက္ခ​ဝေ​ဒ​နာ​ခံ​စား​ခဲ့​သော​ကြောင့် ဖြား​ယောင်း​သွေး​ဆောင်​ခြင်း​ခံ​ရ​သော​သူ​တို့​ကို ကူ​ညီ​မ​စ​ရန်​တတ်​နိုင်​တော်​မူ​၏။<sup class="fnm"><a name="fnm13" href="#fn13">13</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မာ ၄:၂၄၊ လု ၈:၁၈။</div>
<div class="fn"><sup class="fnt"><a name="fn2" href="#fnm2">2</a></sup> ဟေ​ဗြဲ ၁၀:၂၈။ တော ၁၅:၃၀။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ဗြဲ ၆:၄-၆၊ ၁၀:၂၆-၂၇၊ ၂ပေ ၂:၂၀-၂၁။</div>
<div class="fn"><sup class="fnt"><a name="fn4" href="#fnm4">4</a></sup> တ ၂:၂၂။</div>
<div class="fn"><sup class="fnt"><a name="fn5" href="#fnm5">5</a></sup> (ဆာ ၈:၄)</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ကိုယ်​တော်​၏​လက်​တော်​နှင့်​ဖန်​ဆင်း​သော​အ​ရာ​တို့​အ​ပေါ်​ခန့်​ထား​ပြီး” ပါ​သည်။</div>
<div class="fn"><sup class="fnt"><a name="fn7" href="#fnm7">7</a></sup> (ဆာ ၈:၅)</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၈:၆၊ ၁ကော ၁၅:၂၇)</div>
<div class="fn"><sup class="fnt"><a name="fn9" href="#fnm9">9</a></sup> (ဆာ ၂၂:၂၂)</div>
<div class="fn"><sup class="fnt"><a name="fn10" href="#fnm10">10</a></sup> (ဟေ​ရှာ ၈:၁၇)</div>
<div class="fn"><sup class="fnt"><a name="fn11" href="#fnm11">11</a></sup> (ဟေ​ရှာ ၈:၁၈)</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ရှာ ၄၁:၈-၁၀။</div>
<div class="fn"><sup class="fnt"><a name="fn13" href="#fnm13">13</a></sup> ဟေ​ဗြဲ ၄:၁၅။</div>
</div>
<!-- PARSED ABOVE; EDITING MAY BREAK PARSER -->
</body></html>