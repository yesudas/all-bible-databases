<html><head>
<meta http-equiv="Content-Type" content="text/html;charset=utf-8" />
<title>Heb 3 &ndash; ဟေ​ဗြဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 3);">
<div id="navbar"><a href="../index.html">Myanmar Standard Bible</a> &ndash; <b>ဟေ​ဗြဲ​ဩ​ဝါ​ဒ​စာ</b> &ndash; <a href="Heb_1.html">1</a> <a href="Heb_2.html">2</a> <b>3</b> <a href="Heb_4.html">4</a> <a href="Heb_5.html">5</a> ... <a href="Heb_13.html">13</a> </div><hr>
<h1>Heb 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ကျွန်ုပ်​တို့​၏​တ​မန်​တော်​နှင့်​ယဇ်​ပု​ရော​ဟိတ်​မင်း</h2><span class="vn">1</span> <span class="br-p"><br><br></span>သို့​ဖြစ်​၍ ကောင်း​ကင်​နှင့်​ဆိုင်​သော ခေါ်​ယူ​တော်​မူ​ခြင်း​၌​ပါ​ဝင်​သည့် သန့်​ရှင်း​သော​ညီ​အစ်​ကို​တို့၊ ငါ​တို့​ယုံ​ကြည်​ဝန်​ခံ​သည့် တ​မန်​တော်​နှင့်​ယဇ်​ပု​ရော​ဟိတ်​မင်း​တည်း​ဟူ​သော ယေ​ရှု​<sup class="fnm"><a name="fnm1" href="#fn1">1</a></sup>အ​ကြောင်း​ကို ဆင်​ခြင်​အောက်​မေ့​ကြ​လော့။<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> မော​ရှေ​သည် ဘု​ရား​သ​ခင်​၏​အိမ်​တော်​တစ်​ခု​လုံး​အ​ပေါ်​သစ္စာ​ရှိ​သ​ကဲ့​သို့<sup class="fnm"><a name="fnm3" href="#fn3">3</a></sup> ယေ​ရှု​သည်​လည်း မိ​မိ​ကို​ခန့်​ထား​သော​ဘု​ရား​သ​ခင်​အ​ပေါ်​သစ္စာ​ရှိ​တော်​မူ​၏။</div>
<div class="v" id="v3"><span class="vn">3</span> အိမ်​ဆောက်​သူ​သည် ထို​အိမ်​ထက် သာ​၍​ဂုဏ်​သ​ရေ​ရှိ​သ​ကဲ့​သို့ ယေ​ရှု​သည် မော​ရှေ​ထက် သာ​၍​မြင့်​မြတ်​သော​ဘုန်း​အ​သ​ရေ​ကို​ရ​ထိုက်​သည်​ဟု မှတ်​ယူ​ခြင်း​ခံ​ရ​၏။</div>
<div class="v" id="v4"><span class="vn">4</span> အ​ကြောင်း​မူ​ကား အိမ်​တိုင်း​ကို တစ်​စုံ​တစ်​ယောက်​က တည်​ဆောက်​ရ​၏။ သို့​သော် အ​ရာ​ခပ်​သိမ်း​ကို​တည်​ဆောက်​သော​အ​ရှင်​ကား ဘု​ရား​သ​ခင်​ပေ​တည်း။</div>
<div class="v" id="v5"><span class="vn">5</span> မော​ရှေ​သည် နောင်​အ​ခါ​ဟော​ပြော​မည့်​အ​ရာ​တို့​အ​တွက် သက်​သေ​ဖြစ်​ရန် အ​စေ​ခံ​အ​ဖြစ် ဘု​ရား​သ​ခင်​၏​အိမ်​တော်​တစ်​ခု​လုံး​အ​ပေါ်​သစ္စာ​ရှိ​၏။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> ခ​ရစ်​တော်​မူ​ကား သား​တော်​အ​ဖြစ် ဘု​ရား​သ​ခင်​၏​အိမ်​တော်​အ​ပေါ်​သစ္စာ​ရှိ​တော်​မူ​၏။ ငါ​တို့​သည် ယုံ​ကြည်​စိတ်​ချ​ခြင်း​နှင့် မျှော်​လင့်​ခြင်း​၌​ဂုဏ်​ယူ​ဝါ​ကြွား​ခြင်း​တို့​ကို စွဲ​ကိုင်​ထား​<sup class="fnm"><a name="fnm5" href="#fn5">5</a></sup>လျှင် ဘု​ရား​သ​ခင်​၏​အိမ်​တော်​ဖြစ်​ကြ​၏။</div>
<div class="v" id="v7"><h2>မ​ယုံ​ကြည်​မှု​အ​တွက် သ​တိ​ပေး​ခြင်း</h2><span class="vn">7</span> <span class="br-p"><br><br></span>ထို့​ကြောင့် သန့်​ရှင်း​သော​ဝိ​ညာဉ်​တော်​က “ယ​နေ့ သင်​တို့​သည် ကိုယ်​တော်​၏​အ​သံ​ကို​ကြား​လျှင်</div>
<div class="v" id="v8"><span class="vn">8</span> တော​ကန္တာ​ရ​တွင် စမ်း​သပ်​စစ်​ဆေး​ရာ​ကာ​လ​၌ ဆန့်​ကျင်​ဘက်​ပြု​ကြ​စဉ်​က​ကဲ့​သို့ သင်​တို့​စိတ်​နှ​လုံး​ကို မ​မာ​ကျော​စေ​ကြ​နှင့်။</div>
<div class="v" id="v9"><span class="vn">9</span> ထို​အ​ရပ်​တွင် သင်​တို့​ဘိုး​ဘေး​များ​သည် ငါ့​ကို​စမ်း​သပ်​လျက် စစ်​ဆေး​ကြ​ကာ အ​နှစ်​လေး​ဆယ်​အ​တွင်း ငါ​ပြု​သော​အ​မှု​များ​ကို တွေ့​မြင်​ခဲ့​ကြ​၏။</div>
<div class="v" id="v10"><span class="vn">10</span> သို့​ဖြစ်​၍ ထို​မျိုး​ဆက်​ကို ငါ​အ​မျက်​ထွက်​ပြီး ‘သူ​တို့​သည် စိတ်​နှ​လုံး​ထဲ​၌ အ​စဉ်​လမ်း​လွဲ​၍ ငါ​၏​လမ်း​ကို မ​သိ​ကြ’​ဟု ငါ​ဆို​၏။</div>
<div class="v" id="v11"><span class="vn">11</span> ထို့​ကြောင့် အ​မျက်​တော်​အား​ဖြင့် ငါ​တိုင်​တည်​ပြော​ဆို​သ​ကဲ့​သို့ သူ​တို့​သည် ငါ​၏​ငြိမ်​ဝပ်​ရာ​ချမ်း​သာ​ထဲ​သို့ ဝင်​ရ​ကြ​မည်​မ​ဟုတ်”​<sup class="fnm"><a name="fnm6" href="#fn6">6</a></sup>ဟု မိန့်​တော်​မူ​သည့်​အ​တိုင်း</div>
<div class="v" id="v12"><span class="vn">12</span> ညီ​အစ်​ကို​တို့၊ သင်​တို့​တွင် မ​ယုံ​ကြည်​တတ်​သော​ဆိုး​ညစ်​သည့်​စိတ်​နှ​လုံး​ရှိ​သ​ဖြင့် အ​သက်​ရှင်​သော​ဘု​ရား​သ​ခင်​ထံ​တော်​မှ ထွက်​ခွာ​သွား​မည့်​သူ​တစ်​စုံ​တစ်​ဦး​မျှ​မ​ရှိ​စေ​ရန် သ​တိ​ပြု​ကြ​လော့။</div>
<div class="v" id="v13"><span class="vn">13</span> သင်​တို့​တွင် အ​ပြစ်​တ​ရား​၏​လှည့်​ဖြား​မှု​ကြောင့် မည်​သူ​မျှ စိတ်​နှ​လုံး​မာ​ကျော​ခြင်း​မ​ရှိ​စေ​ရန် ယ​နေ့​ဟု​ခေါ်​ရ​သော​အ​ချိန်​ရှိ​နေ​သ​ရွေ့ နေ့​စဉ်​နေ့​တိုင်း အ​ချင်း​ချင်း​တိုက်​တွန်း​နှိုး​ဆော်​ကြ​လော့။</div>
<div class="v" id="v14"><span class="vn">14</span> အ​ကြောင်း​မူ​ကား ငါ​တို့​သည် အ​စ​၌​ရှိ​သော​စိတ်​ချ​မှု​ကို အ​ဆုံး​တိုင်​အောင် ခိုင်​မြဲ​စွာ​စွဲ​ကိုင်​ထား​လျှင် ခ​ရစ်​တော်​နှင့်​စပ်​ဆိုင်​သော​သူ​များ​ဖြစ်​ကြ​၏။</div>
<div class="v" id="v15"><span class="vn">15</span> ကျမ်း​စာ​၌ “ယ​နေ့ သင်​တို့​သည် ကိုယ်​တော်​၏​အ​သံ​ကို​ကြား​လျှင် ဆန့်​ကျင်​ဘက်​ပြု​ကြ​စဉ်​က​ကဲ့​သို့ သင်​တို့​စိတ်​နှ​လုံး​ကို မ​မာ​ကျော​စေ​ကြ​နှင့်”​<sup class="fnm"><a name="fnm7" href="#fn7">7</a></sup>ဟု ဆို​ထား​၏။</div>
<div class="v" id="v16"><span class="vn">16</span> <span class="br-p"><br><br></span>ထို​သို့​ကြား​ရ​လျက်​နှင့် ဆန့်​ကျင်​ခဲ့​သူ​များ​ကား မည်​သူ​တို့​နည်း။ မော​ရှေ​၏​ဦး​ဆောင်​မှု​အား​ဖြင့် အီ​ဂျစ်​ပြည်​မှ​ထွက်​လာ​သော​သူ​အ​ပေါင်း​တို့​ပင်​မ​ဟုတ်​လော။</div>
<div class="v" id="v17"><span class="vn">17</span> တစ်​ဖန် အ​နှစ်​လေး​ဆယ်​အ​တွင်း မည်​သူ​တို့​အ​ပေါ် အ​မျက်​ထွက်​တော်​မူ​ခဲ့​သ​နည်း။ အ​ပြစ်​ပြု​၍ တော​ကန္တာ​ရ​၌ ခန္ဓာ​ကြွေ​ရ​သူ​များ​အ​ပေါ်​မ​ဟုတ်​လော။</div>
<div class="v" id="v18"><span class="vn">18</span> ထို့​ပြင် “ကိုယ်​တော်​၏​ငြိမ်​ဝပ်​ရာ​ချမ်း​သာ​ထဲ​သို့ ဝင်​ရ​ကြ​မည်​မ​ဟုတ်”​<sup class="fnm"><a name="fnm8" href="#fn8">8</a></sup>ဟု မည်​သူ​တို့​အား တိုင်​တည်​၍​မိန့်​တော်​မူ​ခဲ့​သ​နည်း။ နာ​ခံ​ခြင်း​မ​ရှိ​သော​သူ​များ​ကို​ပင်​မ​ဟုတ်​လော။<sup class="fnm"><a name="fnm9" href="#fn9">9</a></sup></div>
<div class="v" id="v19"><span class="vn">19</span> သို့​ဖြစ်​၍ သူ​တို့​သည် မ​ယုံ​ကြည်​မှု​ကြောင့် မ​ဝင်​နိုင်​သည်​ကို ငါ​တို့​သိ​မြင်​ကြ​ရ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ခ​ရစ်​တော်​ယေ​ရှု”</div>
<div class="fn"><sup class="fnt"><a name="fn2" href="#fnm2">2</a></sup> ဟေ​ဗြဲ ၄:၁၄။</div>
<div class="fn"><sup class="fnt"><a name="fn3" href="#fnm3">3</a></sup> တော ၁၂:၇။</div>
<div class="fn"><sup class="fnt"><a name="fn4" href="#fnm4">4</a></sup> တော ၁၂:၇။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “အ​ဆုံး​တိုင်​အောင်​ဆုပ်​ကိုင်​ထား”</div>
<div class="fn"><sup class="fnt"><a name="fn6" href="#fnm6">6</a></sup> ဟေ​ဗြဲ ၄:၃၊ ၇။ (ဆာ ၉၅:၇-၁၁)</div>
<div class="fn"><sup class="fnt"><a name="fn7" href="#fnm7">7</a></sup> (ဆာ ၉၅:၇-၈)</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၉၅:၁၁)</div>
<div class="fn"><sup class="fnt"><a name="fn9" href="#fnm9">9</a></sup> တော ၁၄:၂၃၊ ၂၉၊ ဆာ ၁၀၆:၂၅-၂၆။</div>
</div>
<!-- PARSED ABOVE; EDITING MAY BREAK PARSER -->
</body></html>