<html><head>
<meta http-equiv="Content-Type" content="text/html;charset=utf-8" />
<title>Heb 7 &ndash; ဟေ​ဗြဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 7);">
<div id="navbar"><a href="../index.html">Myanmar Standard Bible</a> &ndash; <b>ဟေ​ဗြဲ​ဩ​ဝါ​ဒ​စာ</b> &ndash; <a href="Heb_1.html">1</a> ... <a href="Heb_5.html">5</a> <a href="Heb_6.html">6</a> <b>7</b> <a href="Heb_8.html">8</a> <a href="Heb_9.html">9</a> ... <a href="Heb_13.html">13</a> </div><hr>
<h1>Heb 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မေ​လ​ခိ​ဇေ​ဒက်​၏​ကြီး​မြတ်​မှု</h2><span class="vn">1</span> <span class="br-p"><br><br></span>ဤ​မေ​လ​ခိ​ဇေ​ဒက်​ကား ဆ​လင်​ဘု​ရင်​ဖြစ်​ပြီး အ​မြင့်​ဆုံး​သော​ဘု​ရား​သ​ခင်​၏​ယဇ်​ပု​ရော​ဟိတ်​ဖြစ်​၏။ သူ​သည် ဘု​ရင်​များ​ကို​ချေ​မှုန်း​ရာ​မှ​ပြန်​လာ​သော အာ​ဗြ​ဟံ​ကို ကြို​ဆို​လျက် ကောင်း​ချီး​ပေး​လေ​၏။</div>
<div class="v" id="v2"><span class="vn">2</span> အာ​ဗြ​ဟံ​သည်​လည်း လက်​ရ​ပစ္စည်း​ရှိ​သ​မျှ​၏​ဆယ်​ဖို့​တစ်​ဖို့​ကို သူ့​အား​ခွဲ​ဝေ​ပေး​လှူ​၏။<sup class="fnm"><a name="fnm1" href="#fn1">1</a></sup> မေ​လ​ခိ​ဇေ​ဒက်​အ​မည်​၏​အ​ဓိပ္ပာယ်​မှာ ပ​ထ​မ​အ​နေ​ဖြင့် ဖြောင့်​မတ်​ခြင်း​၏​ဘု​ရင်​ဟူ​၍​ဖြစ်​ပြီး ထို့​နောက် ငြိမ်​သက်​ခြင်း​၏​ဘု​ရင်​တည်း​ဟူ​သော ဆ​လင်​ဘု​ရင်​ဟူ​၍​လည်း​ဖြစ်​၏။</div>
<div class="v" id="v3"><span class="vn">3</span> သူ​၌ ဖ​ခင်​မ​ရှိ၊ မိ​ခင်​မ​ရှိ၊ မျိုး​ရိုး​စဉ်​ဆက်​မ​ရှိ၊ အ​သက်​တာ​၏​အ​စ​လည်း​မ​ရှိ၊ အ​ဆုံး​လည်း​မ​ရှိ။ သူ​သည် ဘု​ရား​သ​ခင်​၏​သား​တော်​ကဲ့​သို့​ဖြစ်​လျက် ယဇ်​ပု​ရော​ဟိတ်​အ​ဖြစ် ထာ​ဝ​စဉ်​တည်​နေ​၏။</div>
<div class="v" id="v4"><span class="vn">4</span> <span class="br-p"><br><br></span>ငါ​တို့​အ​ဖ​အာ​ဗြ​ဟံ​ပင် လက်​ရ​ပစ္စည်း​များ​ထဲ​မှ ဆယ်​ဖို့​တစ်​ဖို့​ကို​ပေး​လှူ​ခဲ့​သော ဤ​သူ​သည် မည်​မျှ​လောက်​ကြီး​မြတ်​သည်​ကို ဆင်​ခြင်​ကြ​လော့။</div>
<div class="v" id="v5"><span class="vn">5</span> လေ​ဝိ​အ​မျိုး​သား​တို့​ထဲ​မှ ယဇ်​ပု​ရော​ဟိတ်​ဖြစ်​လာ​သော​သူ​တို့​သည် ပ​ညတ်​တ​ရား​အ​ရ လူ​တို့​ထံ​မှ ဆယ်​ဖို့​တစ်​ဖို့​ကောက်​ခံ​ရ​မည်​ဟူ​သော​ပ​ညတ်​ချက်​ကို ရ​ရှိ​ထား​ကြ​၏။<sup class="fnm"><a name="fnm2" href="#fn2">2</a></sup> ထို​လူ​တို့​မှာ အာ​ဗြ​ဟံ​မှ​ဆင်း​သက်​လာ​<sup class="fnm"><a name="fnm3" href="#fn3">3</a></sup>သည့် မိ​မိ​တို့​ညီ​အစ်​ကို​များ​ပင်​ဖြစ်​ကြ​၏။</div>
<div class="v" id="v6"><span class="vn">6</span> သို့​သော် လေ​ဝိ​၏​မျိုး​ဆက်​စာ​ရင်း​မ​ဝင်​သော​သူ​သည် အာ​ဗြ​ဟံ​ထံ​မှ ဆယ်​ဖို့​တစ်​ဖို့​ကို​ခံ​ယူ​ပြီး က​တိ​တော်​ကို​ရ​ရှိ​ထား​သော​သူ​အား ကောင်း​ချီး​ပေး​ခဲ့​၏။</div>
<div class="v" id="v7"><span class="vn">7</span> ကြီး​သော​သူ​သည် ငယ်​သော​သူ​အား ကောင်း​ချီး​ပေး​တတ်​သည်​ကို ငြင်း​ဆို​ဖွယ်​မ​ရှိ။</div>
<div class="v" id="v8"><span class="vn">8</span> ဤ​နေ​ရာ​၌ သေ​ဆုံး​တတ်​သော​လူ​တို့​သည် ဆယ်​ဖို့​တစ်​ဖို့​ကို​ခံ​ယူ​ကြ​၏။ အ​ခြား​သော​နေ​ရာ​၌​ကား ထို​သူ​သည် အ​သက်​ရှင်​နေ​သည်​ဟု သက်​သေ​ခံ​ထား​၏။</div>
<div class="v" id="v9"><span class="vn">9</span> ထို့​ပြင် ဆယ်​ဖို့​တစ်​ဖို့​ကို​ခံ​ယူ​သော​လေ​ဝိ​သည်​လည်း အာ​ဗြ​ဟံ​မှ​တစ်​ဆင့် ဆယ်​ဖို့​တစ်​ဖို့​ကို​ပေး​လှူ​သည်​ဟု ဆို​နိုင်​၏။</div>
<div class="v" id="v10"><span class="vn">10</span> အ​ကြောင်း​မူ​ကား မေ​လ​ခိ​ဇေ​ဒက်​သည် အာ​ဗြ​ဟံ​ကို​ကြို​ဆို​သော​အ​ခါ လေ​ဝိ​သည် မိ​မိ​အ​ဖ​၏​ကိုယ်​<sup class="fnm"><a name="fnm4" href="#fn4">4</a></sup>ထဲ​၌​ရှိ​နေ​သေး​၏။</div>
<div class="v" id="v11"><h2>ထာ​ဝ​ရ​ယဇ်​ပု​ရော​ဟိတ်​အ​ရိုက်​အ​ရာ</h2><span class="vn">11</span> <span class="br-p"><br><br></span>လူ​တို့​သည် လေ​ဝိ​အ​နွယ်​နှင့်​ဆိုင်​သည့် ယဇ်​ပု​ရော​ဟိတ်​အ​ရိုက်​အ​ရာ​အ​ပေါ်​တွင် အ​ခြေ​ခံ​ပြီး ပ​ညတ်​တ​ရား​ကို​ရ​ရှိ​ကြ​သည်​ဖြစ်​၍ ၎င်း​အား​ဖြင့် စုံ​လင်​ခြင်း​သို့​ရောက်​ခဲ့​လျှင် အာ​ရုန်​နှင့်​အ​လား​တူ​မ​ဟုတ်​ဘဲ မေ​လ​ခိ​ဇေ​ဒက်​နှင့်​အ​လား​တူ​သည့် အ​ခြား​သော​ယဇ်​ပု​ရော​ဟိတ်​ပေါ်​ထွန်း​ရန် အ​ဘယ်​ကြောင့်​လို​အပ်​သေး​သ​နည်း။</div>
<div class="v" id="v12"><span class="vn">12</span> ယဇ်​ပု​ရော​ဟိတ်​အ​ရိုက်​အ​ရာ​၌ ပြောင်း​လဲ​ခြင်း​ရှိ​လျှင် ပ​ညတ်​တ​ရား​၌​လည်း ပြောင်း​လဲ​ခြင်း​ရှိ​ရန်​လို​အပ်​၏။</div>
<div class="v" id="v13"><span class="vn">13</span> အ​ကြောင်း​မူ​ကား အ​ထက်​ပါ​အ​ကြောင်း​အ​ရာ​များ​က ရည်​ညွှန်း​ထား​သော​အ​ရှင်​သည် ယဇ်​ပလ္လင်​အ​မှု​ကို​မ​ဆောင်​ရွက်​ဖူး​သော​အ​ခြား​မျိုး​နွယ်​စု​နှင့်​စပ်​ဆိုင်​၏။</div>
<div class="v" id="v14"><span class="vn">14</span> ငါ​တို့​၏​သ​ခင်​သည် ယု​ဒ​အ​နွယ်​မှ​ပေါ်​ထွန်း​တော်​မူ​ကြောင်း သိ​သာ​ထင်​ရှား​၏။<sup class="fnm"><a name="fnm5" href="#fn5">5</a></sup> မော​ရှေ​သည် ထို​အ​နွယ်​နှင့်​ပတ်​သက်​၍ ယဇ်​ပု​ရော​ဟိတ်​နှင့်​စပ်​ဆိုင်​သည့်​အ​ရာ​တစ်​စုံ​တစ်​ခု​ကို​မျှ မ​ပြော​ဆို​ခဲ့​ပေ။</div>
<div class="v" id="v15"><span class="vn">15</span> ထို့​ပြင် မေ​လ​ခိ​ဇေ​ဒက်​နှင့်​တူ​သော အ​ခြား​ယဇ်​ပု​ရော​ဟိတ်​တစ်​ပါး​ပေါ်​ထွန်း​သည်​ဆို​လျှင် ဤ​အ​ကြောင်း​အ​ရာ​သည် ပို​၍​သိ​သာ​ထင်​ရှား​၏။</div>
<div class="v" id="v16"><span class="vn">16</span> ထို​အ​ရှင်​သည် သွေး​သား​ဇာ​တိ​နှင့်​ဆိုင်​သော​ညွှန်​ကြား​ချက်​ဖြစ်​သည့် ပ​ညတ်​တ​ရား​အား​ဖြင့်​မ​ဟုတ်​ဘဲ မ​ပျက်​စီး​နိုင်​သော​အ​သက်​နှင့်​ဆိုင်​သည့်​တန်​ခိုး​တော်​အား​ဖြင့် ထာ​ဝ​ရ​ယဇ်​ပု​ရော​ဟိတ်​ဖြစ်​လာ​၏။</div>
<div class="v" id="v17"><span class="vn">17</span> အ​ကြောင်း​မူ​ကား “သင်​သည် မေ​လ​ခိ​ဇေ​ဒက်​နှင့်​အ​လား​တူ​သော ထာ​ဝ​ရ​ယဇ်​ပု​ရော​ဟိတ်​ဖြစ်​၏”​<sup class="fnm"><a name="fnm6" href="#fn6">6</a></sup>ဟု သက်​သေ​ခံ​ထား​၏။</div>
<div class="v" id="v18"><span class="vn">18</span> <span class="br-p"><br><br></span>ယ​ခင်​ပ​ညတ်​ချက်​သည် အား​နည်း​၍ အ​ကျိုး​မ​ပေး​နိုင်​သော​ကြောင့် ပယ်​ဖျက်​ခြင်း​ခံ​ရ​၏။</div>
<div class="v" id="v19"><span class="vn">19</span> အ​ဘယ်​ကြောင့်​ဆို​သော် ပ​ညတ်​တ​ရား​သည် မည်​သည့်​အ​ရာ​ကို​မျှ မ​စုံ​လင်​စေ​ခဲ့​ချေ။ သို့​သော် ယ​ခု​အ​ခါ သာ​၍​မြတ်​သော​မျှော်​လင့်​ခြင်း​ရောက်​ရှိ​လာ​သ​ဖြင့် ငါ​တို့​သည် ထို​မျှော်​လင့်​ခြင်း​အား​ဖြင့် ဘု​ရား​သ​ခင်​ထံ​တော်​သို့​ချဉ်း​ကပ်​ကြ​၏။</div>
<div class="v" id="v20"><span class="vn">20</span> <span class="br-p"><br><br></span>ထို​မျှ​မ​က ဤ​အ​မှု​အ​ရာ​သည် က​တိ​သစ္စာ​ပြု​ခြင်း​မ​ပါ​ဘဲ​ဖြစ်​လာ​သည်​မ​ဟုတ်။ အ​ကြောင်း​မူ​ကား အ​ခြား​သော​ယဇ်​ပု​ရော​ဟိတ်​တို့​သည် က​တိ​သစ္စာ​ပြု​ခြင်း​မ​ပါ​ဘဲ ယဇ်​ပု​ရော​ဟိတ်​များ​ဖြစ်​လာ​ကြ​၏။</div>
<div class="v" id="v21"><span class="vn">21</span> ကိုယ်​တော်​မူ​ကား “‘သင်​သည်<sup class="fnm"><a name="fnm7" href="#fn7">7</a></sup> ထာ​ဝ​ရ​ယဇ်​ပု​ရော​ဟိတ်​ဖြစ်​၏’​ဟု ထာ​ဝ​ရ​ဘု​ရား​တိုင်​တည်​၍​မိန့်​တော်​မူ​သည်​ဖြစ်​သော​ကြောင့် စိတ်​တော်​ပြောင်း​လဲ​မည်​မ​ဟုတ်”​<sup class="fnm"><a name="fnm8" href="#fn8">8</a></sup>ဟူ​၍ က​တိ​သစ္စာ​ပြု​လျက် ကိုယ်​တော်​အား​မိန့်​တော်​မူ​သော​အ​ရှင်​အား​ဖြင့် ယဇ်​ပု​ရော​ဟိတ်​ဖြစ်​လာ​၏။</div>
<div class="v" id="v22"><span class="vn">22</span> ဤ​သို့​ဖြင့် ယေ​ရှု​သည် သာ​၍​မြတ်​သော​ပ​ဋိ​ညာဉ်​၏​အာ​မ​ခံ​ဖြစ်​တော်​မူ​၏။<sup class="fnm"><a name="fnm9" href="#fn9">9</a></sup></div>
<div class="v" id="v23"><span class="vn">23</span> <span class="br-p"><br><br></span>အ​ခြား​သော​ယဇ်​ပု​ရော​ဟိတ်​တို့​သည် သေ​ခြင်း​တ​ရား​ကြောင့် တာ​ဝန်​ကို​ဆက်​လက်​၍​မ​ထမ်း​ဆောင်​နိုင်​ကြ​သ​ဖြင့် များ​စွာ​သော​သူ​တို့​သည် ယဇ်​ပု​ရော​ဟိတ်​ဖြစ်​လာ​ကြ​၏။</div>
<div class="v" id="v24"><span class="vn">24</span> ကိုယ်​တော်​မူ​ကား ကာ​လ​အ​စဉ်​အ​ဆက်​တည်​တော်​မူ​သည်​ဖြစ်​၍ မ​ပြောင်း​လဲ​သော​ယဇ်​ပု​ရော​ဟိတ်​အ​ရိုက်​အ​ရာ​ကို ရ​ရှိ​တော်​မူ​၏။</div>
<div class="v" id="v25"><span class="vn">25</span> ထို့​ကြောင့် ကိုယ်​တော်​သည် မိ​မိ​အား​ဖြင့် ဘု​ရား​သ​ခင်​ထံ​တော်​သို့​ချဉ်း​ကပ်​သော​သူ​တို့​ကို အ​ပြည့်​အ​ဝ​ကယ်​တင်​နိုင်​တော်​မူ​၏။ အ​ဘယ်​ကြောင့်​ဆို​သော် ကိုယ်​တော်​သည် သူ​တို့​အ​တွက် အ​သ​နား​ခံ​ပေး​ရန် အ​စဉ်​အ​မြဲ​အ​သက်​ရှင်​လျက်​ရှိ​တော်​မူ​၏။<sup class="fnm"><a name="fnm10" href="#fn10">10</a></sup></div>
<div class="v" id="v26"><span class="vn">26</span> <span class="br-p"><br><br></span>ထို​သို့​သန့်​ရှင်း​၍ အ​ပြစ်​နှင့်​ညစ်​ညူး​ခြင်း​တို့​ကင်း​စင်​လျက် အ​ပြစ်​သား​တို့​နှင့်​ခွဲ​ခြား​ထား​ခြင်း​ခံ​ရ​ကာ ကောင်း​ကင်​တို့​ထက် မြင့်​မား​စွာ​ချီး​မြှောက်​ခြင်း​ခံ​ရ​သော ယဇ်​ပု​ရော​ဟိတ်​မင်း​သည် ငါ​တို့​အ​တွက်​သင့်​လျော်​ပေ​၏။</div>
<div class="v" id="v27"><span class="vn">27</span> အ​ခြား​သော​ယဇ်​ပု​ရော​ဟိတ်​မင်း​တို့​သည် ဦး​စွာ မိ​မိ​တို့​အ​ပြစ်​များ​အ​တွက်၊ ထို့​နောက် လူ​တို့​၏​အ​ပြစ်​များ​အ​တွက် နေ့​စဉ်​နေ့​တိုင်း​ယဇ်​ပူ​ဇော်​<sup class="fnm"><a name="fnm11" href="#fn11">11</a></sup>သ​ကဲ့​သို့ ကိုယ်​တော်​သည် ယဇ်​ပူ​ဇော်​ရန်​မ​လို​အပ်​ပေ။ အ​ကြောင်း​မူ​ကား ကိုယ်​တော်​သည် မိ​မိ​ကိုယ်​ကို​တစ်​ကြိမ်​တည်း​နှင့်​အ​ပြီး​ပူ​ဇော်​ခြင်း​ဖြင့် ဤ​အ​မှု​ကို​ပြု​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v28"><span class="vn">28</span> ပ​ညတ်​တ​ရား​သည် အား​နည်း​သော​လူ​သား​တို့​ကို ယဇ်​ပု​ရော​ဟိတ်​မင်း​အ​ရာ​၌​ခန့်​ထား​၏။ သို့​သော် ပ​ညတ်​တ​ရား​နောက်​၌​လာ​သော က​တိ​သစ္စာ​စ​ကား​သည် ကာ​လ​အ​စဉ်​အ​ဆက်​ပြည့်​စုံ​တော်​မူ​သော​သား​တော်​ကို ခန့်​ထား​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> (က ၁၄:၁၇-၂၀)</div>
<div class="fn"><sup class="fnt"><a name="fn2" href="#fnm2">2</a></sup> တော ၁၈:၂၁။</div>
<div class="fn"><sup class="fnt"><a name="fn3" href="#fnm3">3</a></sup> တိုက်​ရိုက်​ပြန်​ဆို​လျှင် “အာ​ဗ​ရာ​ဟမ်​၏​ခါး​ထဲ​မှ​ထွက်​လာ”</div>
<div class="fn"><sup class="fnt"><a name="fn4" href="#fnm4">4</a></sup> တိုက်​ရိုက်​ပြန်​ဆို​လျှင် “ခါး”</div>
<div class="fn"><sup class="fnt"><a name="fn5" href="#fnm5">5</a></sup> မ ၁:၃-၁၆၊ လု ၃:၂၃-၃၃၊ ဗျာ ၅:၅။ ဟေ​ရှာ ၁၁:၁၊ မိ ၅:၂။</div>
<div class="fn"><sup class="fnt"><a name="fn6" href="#fnm6">6</a></sup> ဟေ​ဗြဲ ၅:၆၊ ၁၀၊ ၆:၂၀။ (ဆာ ၁၁၀:၄)</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “မေ​လ​ခိ​ဇေ​ဒက်​နှင့်​အ​လား​တူ” ပါ​သည်။</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၁၁၀:၄)</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ဗြဲ ၈:၆။</div>
<div class="fn"><sup class="fnt"><a name="fn10" href="#fnm10">10</a></sup> ရော ၈:၃၄။</div>
<div class="fn"><sup class="fnt"><a name="fn11" href="#fnm11">11</a></sup> ဝတ် ၉:၇။</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ဗြဲ ၁၀:၁၀။</div>
</div>
<!-- PARSED ABOVE; EDITING MAY BREAK PARSER -->
</body></html>