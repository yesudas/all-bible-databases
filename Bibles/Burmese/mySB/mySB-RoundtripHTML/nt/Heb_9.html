<html><head>
<meta http-equiv="Content-Type" content="text/html;charset=utf-8" />
<title>Heb 9 &ndash; ဟေ​ဗြဲ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Heb', 9);">
<div id="navbar"><a href="../index.html">Myanmar Standard Bible</a> &ndash; <b>ဟေ​ဗြဲ​ဩ​ဝါ​ဒ​စာ</b> &ndash; <a href="Heb_1.html">1</a> ... <a href="Heb_7.html">7</a> <a href="Heb_8.html">8</a> <b>9</b> <a href="Heb_10.html">10</a> <a href="Heb_11.html">11</a> ... <a href="Heb_13.html">13</a> </div><hr>
<h1>Heb 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပ​ဋိ​ညာဉ်​ဟောင်း​နှင့်​ဆိုင်​သော​ဝတ်</h2><span class="vn">1</span> <span class="br-p"><br><br></span>ပ​ထ​မ​ပ​ဋိ​ညာဉ်​တွင်​လည်း ဝတ်​ပြု​ခြင်း​ဆိုင်​ရာ​ပြဋ္ဌာန်း​ချက်​များ​နှင့် လော​က​၌​ရှိ​သော​သန့်​ရှင်း​ရာ​ဌာ​န​တို့​ပါ​၏။</div>
<div class="v" id="v2"><span class="vn">2</span> အ​ကြောင်း​မူ​ကား တဲ​တော်​ကို​ပြင်​ဆင်​ရာ​တွင် သန့်​ရှင်း​ရာ​ဌာ​န​ဟု​ခေါ်​သော ပ​ထ​မ​အ​ခန်း​ထဲ​၌ ဆီ​မီး​ခုံ၊ စား​ပွဲ​နှင့် ရှေ့​တော်​မုန့်​တို့​ကို​ထား​ရှိ​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ဒု​တိ​ယ​ကန့်​လန့်​ကာ​၏​နောက်​တွင်​မူ​ကား အ​လွန်​သန့်​ရှင်း​ရာ​ဌာ​န​ဟု​ခေါ်​သော​တဲ​တော်​ရှိ​၏။<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> ၎င်း​ထဲ​တွင် နံ့​သာ​ပေါင်း​မီး​ရှို့​ရာ​ရွှေ​ယဇ်​ပလ္လင်​နှင့်<sup class="fnm"><a name="fnm3" href="#fn3">3</a></sup> မျက်​နှာ​ပြင်​အ​ဘက်​ဘက်​၌ ရွှေ​ဖြင့်​မွမ်း​မံ​ထား​သော​ပ​ဋိ​ညာဉ်​သေတ္တာ​ရှိ​၏။<sup class="fnm"><a name="fnm4" href="#fn4">4</a></sup> ထို​သေတ္တာ​၌ မန္န​မုန့်​ထည့်​ထား​သည့်​ရွှေ​အိုး၊<sup class="fnm"><a name="fnm5" href="#fn5">5</a></sup> အ​ဖူး​ထွက်​သော​အာ​ရုန်​၏​တောင်​ဝှေး​နှင့်<sup class="fnm"><a name="fnm6" href="#fn6">6</a></sup> ပ​ဋိ​ညာဉ်​ကျောက်​ပြား​တို့​ရှိ​၏။<sup class="fnm"><a name="fnm7" href="#fn7">7</a></sup></div>
<div class="v" id="v5"><span class="vn">5</span> ထို​သေတ္တာ​ပေါ်​တွင် ဘုန်း​အ​သ​ရေ​နှင့်​ပြည့်​စုံ​သော​ခေ​ရု​ဗိမ်​တို့​သည် အ​သ​နား​ခံ​ရာ​ပလ္လင်​ကို အုပ်​မိုး​ထား​ကြ​၏။<sup class="fnm"><a name="fnm8" href="#fn8">8</a></sup> ဤ​အ​ရာ​များ​အ​ကြောင်း​ကို ယ​ခု​အ​သေး​စိတ်​ပြော​ပြ​၍ မ​ရ​နိုင်​ပေ။</div>
<div class="v" id="v6"><span class="vn">6</span> <span class="br-p"><br><br></span>၎င်း​တို့​ကို ထို​သို့​ပြင်​ဆင်​ပြီး​သော​အ​ခါ ယဇ်​ပု​ရော​ဟိတ်​တို့​သည် တဲ​တော်​ပ​ထ​မ​အ​ခန်း​ထဲ​သို့ အ​စဉ်​ဝင်​၍ ဝတ်​ပြု​ခြင်း​အ​မှု​များ​ကို​ဆောင်​ရွက်​ကြ​၏။</div>
<div class="v" id="v7"><span class="vn">7</span> ဒု​တိ​ယ​အ​ခန်း​ထဲ​သို့​မူ​ကား ယဇ်​ပု​ရော​ဟိတ်​မင်း​တစ်​ပါး​တည်း​သာ တစ်​နှစ်​တစ်​ကြိမ်​ဝင်​လေ​၏။<sup class="fnm"><a name="fnm9" href="#fn9">9</a></sup> ထို​သို့​ဝင်​သော​အ​ခါ မိ​မိ​အ​တွက်​လည်း​ကောင်း၊ လူ​တို့​မ​သိ​နား​မ​လည်​၍​ကျူး​လွန်​မိ​သော​အ​ပြစ်​များ​အ​တွက်​လည်း​ကောင်း ပူ​ဇော်​သည့်​သွေး​မ​ပါ​ဘဲ​ဝင်​ခြင်း​မ​ရှိ။<sup class="fnm"><a name="fnm10" href="#fn10">10</a></sup></div>
<div class="v" id="v8"><span class="vn">8</span> တဲ​တော်​ပ​ထ​မ​အ​ခန်း​တည်​ရှိ​နေ​သ​ရွေ့ အ​လွန်​သန့်​ရှင်း​ရာ​ဌာ​န​သို့​ဝင်​ရောက်​ရာ​လမ်း​သည် မ​ပွင့်​သေး​ကြောင်း သန့်​ရှင်း​သော​ဝိ​ညာဉ်​တော်​က ဤ​အ​မှု​အ​ရာ​အား​ဖြင့် ဖော်​ပြ​တော်​မူ​၏။</div>
<div class="v" id="v9"><span class="vn">9</span> ထို​တဲ​တော်​သည် ဤ​မျက်​မှောက်​ကာ​လ​အ​တွက် ပုံ​ဥ​ပ​မာ​ဖြစ်​၍ ပူ​ဇော်​သော​ပူ​ဇော်​သက္ကာ​နှင့်​ယဇ်​တို့​သည် ဝတ်​ပြု​သူ​၏​အ​သိ​စိတ်​ကို​မ​စုံ​လင်​စေ​နိုင်​ကြောင်း ဖော်​ပြ​၏။</div>
<div class="v" id="v10"><span class="vn">10</span> ထို​အ​ရာ​တို့​သည် စား​စ​ရာ၊ သောက်​စ​ရာ​နှင့် အ​ထူး​ထူး​အ​ပြား​ပြား​သော​ဆေး​ကြော​ခြင်း​ဝတ်​များ​နှင့်​ဆိုင်​၍ အ​သစ်​ပြု​ပြင်​ရာ​ကာ​လ​တိုင်​အောင် ထုံး​ဖွဲ့​ထား​သော ကိုယ်​ကာ​ယ​နှင့်​ဆိုင်​သည့် ပြဋ္ဌာန်း​ချက်​များ​သာ​ဖြစ်​ကြ​၏။</div>
<div class="v" id="v11"><h2>ပ​ဋိ​ညာဉ်​သစ်​နှင့်​ဆိုင်​သော​ဝတ်</h2><span class="vn">11</span> <span class="br-p"><br><br></span>သို့​သော် ခ​ရစ်​တော်​သည် ရောက်​ရှိ​လာ​ပြီး​ဖြစ်​သည့်<sup class="fnm"><a name="fnm11" href="#fn11">11</a></sup> ကောင်း​သော​အ​ရာ​များ​နှင့်​ဆိုင်​သော ယဇ်​ပု​ရော​ဟိတ်​မင်း​အ​ဖြစ်​ကြွ​လာ​တော်​မူ​၍ လူ့​လက်​ဖြင့်​တည်​ဆောက်​သည်​မ​ဟုတ်၊ တစ်​နည်း​ဆို​သော် ဤ​ဖန်​ဆင်း​ခံ​လော​က​မှ​မ​ဟုတ်​သော ပို​၍​ကြီး​မြတ်​ပြီး ပို​၍​စုံ​လင်​သည့်​တဲ​တော်​မှ​တစ်​ဆင့်</div>
<div class="v" id="v12"><span class="vn">12</span> ဆိတ်​နှင့်​နွား​သ​ငယ်​တို့​၏​သွေး​အား​ဖြင့်​မ​ဟုတ်​ဘဲ မိ​မိ​၏​သွေး​တော်​အား​ဖြင့် သန့်​ရှင်း​ရာ​ဌာ​န​ထဲ​သို့ တစ်​ကြိမ်​တည်း​နှင့်​အ​ပြီး​ဝင်​တော်​မူ​၍ ထာ​ဝ​ရ​ရွေး​နုတ်​ကယ်​တင်​ခြင်း​အ​ကျိုး​ကို သက်​ရောက်​စေ​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v13"><span class="vn">13</span> အ​ကြောင်း​မူ​ကား ညစ်​ညူး​ခြင်း​ရှိ​သော​သူ​တို့​အ​ပေါ်​ပက်​ဖျန်း​သော ဆိတ်​သွေး၊ နွား​လား​၏​သွေး​နှင့် နွား​မ​တမ်း​၏​ပြာ​တို့​သည် ကိုယ်​ကာ​ယ​ကို​စင်​ကြယ်​စေ​၍ သူ​တို့​ကို​သန့်​ရှင်း​စေ​သည်​ဆို​လျှင်<sup class="fnm"><a name="fnm13" href="#fn13">13</a></sup></div>
<div class="v" id="v14"><span class="vn">14</span> ထာ​ဝ​ရ​ဝိ​ညာဉ်​တော်​အား​ဖြင့် အ​ပြစ်​အ​နာ​အ​ဆာ​ကင်း​သော မိ​မိ​ကိုယ်​ကို ဘု​ရား​သ​ခင်​ထံ​ပူ​ဇော်​ခဲ့​သည့် ခ​ရစ်​တော်​၏​သွေး​တော်​သည် အ​သက်​ရှင်​သော​ဘု​ရား​သ​ခင်​ကို ငါ​တို့​ဝတ်​ပြု​မည့်​အ​ကြောင်း သေ​ခြင်း​နှင့်​ဆိုင်​သော​အ​ကျင့်​များ​မှ ငါ​တို့​၏​<sup class="fnm"><a name="fnm14" href="#fn14">14</a></sup>အ​သိ​စိတ်​ကို မည်​မျှ​ပို​၍​စင်​ကြယ်​စေ​လိမ့်​မည်​နည်း။</div>
<div class="v" id="v15"><span class="vn">15</span> <span class="br-p"><br><br></span>ထို့​ကြောင့် ခ​ရစ်​တော်​သည် ပ​ဋိ​ညာဉ်​သစ်​၏​ကြား​ဝင်​စေ့​စပ်​သူ​ဖြစ်​တော်​မူ​၏။<sup class="fnm"><a name="fnm15" href="#fn15">15</a></sup> ဤ​သည်​ကား ပ​ထ​မ​ပ​ဋိ​ညာဉ်​လက်​အောက်​၌ ဖောက်​ဖျက်​ကျူး​လွန်​သော​အ​ပြစ်​များ​မှ လူ​တို့​ကို​ရွေး​နုတ်​ရန် ကိုယ်​တော်​သည် အ​သေ​ခံ​တော်​မူ​ခြင်း​အား​ဖြင့် ခေါ်​ယူ​တော်​မူ​သော​သူ​တို့​သည် ထာ​ဝ​ရ​အ​မွေ​နှင့်​ဆိုင်​သော​က​တိ​တော်​ကို ရ​ရှိ​မည့်​အ​ကြောင်း​တည်း။</div>
<div class="v" id="v16"><span class="vn">16</span> <span class="br-p"><br><br></span>သေ​တမ်း​စာ​ကို​တင်​ပြ​ရာ​တွင် ထို​သေ​တမ်း​စာ​ကို​ရေး​ထား​သူ သေ​ဆုံး​ပြီ​ဖြစ်​ကြောင်း အ​ထောက်​အ​ထား​ပြ​ရန်​လို​အပ်​၏။</div>
<div class="v" id="v17"><span class="vn">17</span> အ​ကြောင်း​မူ​ကား သေ​တမ်း​စာ​သည် ၎င်း​ကို​ရေး​ထား​သူ​အ​သက်​ရှင်​နေ​စဉ် အ​ကျုံး​မ​ဝင်၊ ထို​သူ​သေ​ဆုံး​မှ​သာ အ​တည်​ဖြစ်​၏။</div>
<div class="v" id="v18"><span class="vn">18</span> ထို့​ကြောင့် ပ​ထ​မ​ပ​ဋိ​ညာဉ်​ကို​လည်း သွေး​မ​ပါ​ဘဲ​ဖွဲ့​ခဲ့​သည်​မ​ဟုတ်။</div>
<div class="v" id="v19"><span class="vn">19</span> အ​ကြောင်း​မူ​ကား မော​ရှေ​သည် ပ​ညတ်​တ​ရား​ကျမ်း​၌​ပါ​သ​မျှ​သော​ပ​ညတ်​ချက်​တို့​ကို လူ​အ​ပေါင်း​တို့​အား​ကြေ​ညာ​ပြီး​လျှင် ရေ​နှင့်​ရော​နှော​သော နွား​သ​ငယ်​နှင့်​ဆိတ်​တို့​၏​သွေး​ကို​ယူ​၍ ထို​ကျမ်း​မှ​စ​၍​လူ​အ​ပေါင်း​တို့​ကို နီ​မြန်း​သော​သိုး​မွေး​နှင့်​ဟုဿုပ်​ညွန့်​ဖြင့် ပက်​ဖျန်း​လျက်</div>
<div class="v" id="v20"><span class="vn">20</span> “ဤ​သည်​ကား သင်​တို့​အား ဘု​ရား​သ​ခင်​ပ​ညတ်​တော်​မူ​သည့် ပ​ဋိ​ညာဉ်​နှင့်​ဆိုင်​သော​သွေး​ဖြစ်​၏”​<sup class="fnm"><a name="fnm16" href="#fn16">16</a></sup>ဟု ဆို​လေ​၏။</div>
<div class="v" id="v21"><span class="vn">21</span> ထို့​နောက် တဲ​တော်​နှင့်​တ​ကွ ဝတ်​ပြု​ရာ​တွင်​အ​သုံး​ပြု​သော​ပစ္စည်း​ရှိ​သ​မျှ​တို့​ကို​လည်း ထို​နည်း​တူ​သွေး​နှင့် ပက်​ဖျန်း​လေ​၏။<sup class="fnm"><a name="fnm17" href="#fn17">17</a></sup></div>
<div class="v" id="v22"><span class="vn">22</span> ပ​ညတ်​တ​ရား​အ​ရ အ​ရာ​အား​လုံး​နီး​ပါး​သည် သွေး​အား​ဖြင့်​စင်​ကြယ်​စေ​ရ​၏။ သွေး​သွန်း​လောင်း​ခြင်း​မ​ရှိ​လျှင် အ​ပြစ်​ခွင့်​လွှတ်​ခြင်း​ကျေး​ဇူး​ဟူ​၍​မ​ရှိ။<sup class="fnm"><a name="fnm18" href="#fn18">18</a></sup></div>
<div class="v" id="v23"><span class="vn">23</span> <span class="br-p"><br><br></span>ထို့​ကြောင့် ကောင်း​ကင်​ဘုံ​၌​ရှိ​သော​အ​ရာ​တို့​၏​န​မူ​နာ​များ​ကို အ​ဆို​ပါ​အ​ရာ​များ​အား​ဖြင့် စင်​ကြယ်​စေ​ရန်​လို​အပ်​၏။ သို့​သော် အ​ထက်​ကောင်း​ကင်​အ​ရပ်​၌​ရှိ​သော​အ​ရာ​အ​စစ်​တို့​ကို​မူ​ကား ထို​အ​ရာ​များ​ထက် သာ​၍​မြတ်​သော​ယဇ်​အား​ဖြင့် စင်​ကြယ်​စေ​ရန်​လို​အပ်​၏။</div>
<div class="v" id="v24"><span class="vn">24</span> အ​ကြောင်း​မူ​ကား ခ​ရစ်​တော်​သည် စစ်​မှန်​သော​အ​ရာ​၏​ပုံ​တူ​မျှ​သာ​ဖြစ်​သည့် လူ့​လက်​ဖြင့်​တည်​ဆောက်​သော​သန့်​ရှင်း​ရာ​ဌာ​န​ထဲ​သို့​မ​ဝင်​ဘဲ ငါ​တို့​ကိုယ်​စား ယ​ခု ဘု​ရား​သ​ခင်​၏​ရှေ့​တော်​၌​ထင်​ရှား​တော်​မူ​ရန် ကောင်း​ကင်​ထဲ​သို့​ဝင်​တော်​မူ​၏။<sup class="fnm"><a name="fnm19" href="#fn19">19</a></sup></div>
<div class="v" id="v25"><span class="vn">25</span> ယဇ်​ပု​ရော​ဟိတ်​မင်း​သည် ကိုယ့်​သွေး​မ​ဟုတ်​သော​သွေး​ဖြင့် နှစ်​စဉ်​နှစ်​တိုင်း သန့်​ရှင်း​ရာ​ဌာ​န​ထဲ​သို့​ဝင်​<sup class="fnm"><a name="fnm20" href="#fn20">20</a></sup>သ​ကဲ့​သို့ ကိုယ်​တော်​သည် မိ​မိ​ကိုယ်​ကို​အ​ကြိမ်​ကြိမ်​ပူ​ဇော်​ရန်​မ​လို​ပေ။</div>
<div class="v" id="v26"><span class="vn">26</span> ထို​သို့​ပူ​ဇော်​ရ​လျှင် ကမ္ဘာ​တည်​ချိန်​မှ​စ​၍ ဒုက္ခ​ဝေ​ဒ​နာ​ကို အ​ကြိမ်​ကြိမ်​ခံ​စား​ရ​ပေ​လိမ့်​မည်။ ယ​ခု​မူ​ကား မိ​မိ​ကိုယ်​ကို​ပူ​ဇော်​ခြင်း​အား​ဖြင့် အ​ပြစ်​တ​ရား​ကို​ပယ်​ဖျက်​ရန် ကပ်​ကာ​လ​အ​ဆုံး​၌ တစ်​ကြိမ်​တည်း​ပေါ်​ထွန်း​တော်​မူ​၏။</div>
<div class="v" id="v27"><span class="vn">27</span> လူ​တို့​သည် တစ်​ကြိမ်​တည်း​သေ​၍ သေ​ပြီး​သည့်​နောက် တ​ရား​စီ​ရင်​ခြင်း​ကို​ခံ​ရ​သ​ကဲ့​သို့</div>
<div class="v" id="v28"><span class="vn">28</span> ခ​ရစ်​တော်​သည်​လည်း များ​စွာ​သော​လူ​တို့​၏​အ​ပြစ်​များ​ကို​ဆောင်​ယူ​သွား​ရန် မိ​မိ​ကိုယ်​ကို​တစ်​ကြိမ်​တည်း​ပူ​ဇော်​ပြီး​မှ ဒု​တိ​ယ​အ​ကြိမ်​၌​ကား အ​ပြစ်​အ​တွက်​မ​ဟုတ်​ဘဲ မိ​မိ​ကို​စောင့်​မျှော်​နေ​သော​သူ​တို့​အား ကယ်​တင်​ရန်​အ​တွက် ပေါ်​ထွန်း​တော်​မူ​လိမ့်​မည်။<sup class="fnm"><a name="fnm21" href="#fn21">21</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ထွ ၂၅:၈-၉၊ ၂၃-၃၀၊ ၂၆:၁-၃၀။</div>
<div class="fn"><sup class="fnt"><a name="fn2" href="#fnm2">2</a></sup> ထွ ၂၆:၃၁-၃၃၊ ၄၀:၃။</div>
<div class="fn"><sup class="fnt"><a name="fn3" href="#fnm3">3</a></sup> ထွ ၃၀:၁-၅။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၂၅:၁၀၊ ၁၆။</div>
<div class="fn"><sup class="fnt"><a name="fn5" href="#fnm5">5</a></sup> ထွ ၁၆:၃၃။</div>
<div class="fn"><sup class="fnt"><a name="fn6" href="#fnm6">6</a></sup> တော ၁၇:၈-၁၀။</div>
<div class="fn"><sup class="fnt"><a name="fn7" href="#fnm7">7</a></sup> တ​ရား ၁၀:၂။</div>
<div class="fn"><sup class="fnt"><a name="fn8" href="#fnm8">8</a></sup> ထွ ၂၅:၁၈-၂၀။</div>
<div class="fn"><sup class="fnt"><a name="fn9" href="#fnm9">9</a></sup> ထွ ၃၀:၁၀။</div>
<div class="fn"><sup class="fnt"><a name="fn10" href="#fnm10">10</a></sup> ဟေ​ဗြဲ ၅:၃။ ဝတ် ၄:၃-၄၊ ၉:၇။</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ “နောင်​တွင် ရောက်​ရှိ​လာ​မည့်”</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ဗြဲ ၈:၂၊ ၉:၂၄။</div>
<div class="fn"><sup class="fnt"><a name="fn13" href="#fnm13">13</a></sup> ဝတ် ၁၆:၁၄-၁၆၊ တော ၁၉:၂၊ ၉၊ ၁၇-၁၉။</div>
<div class="fn"><sup class="fnt"><a name="fn14" href="#fnm14">14</a></sup> အ​ချို့​မူ​ရင်း​ကျမ်း​၌ “သင်​တို့​၏”</div>
<div class="fn"><sup class="fnt"><a name="fn15" href="#fnm15">15</a></sup> ဟေ​ဗြဲ ၈:၆၊ ၁၂:၂၄။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၆:၂၈၊ မာ ၁၄:၂၄၊ လု ၂၂:၂၀၊ ၁ကော ၁၁:၂၅။ (ထွက် ၂၄:၆-၈)</div>
<div class="fn"><sup class="fnt"><a name="fn17" href="#fnm17">17</a></sup> ထွ ၂၉:၁၂၊ ဝတ် ၈:၁၅။</div>
<div class="fn"><sup class="fnt"><a name="fn18" href="#fnm18">18</a></sup> ဝတ် ၁၇:၁၁။</div>
<div class="fn"><sup class="fnt"><a name="fn19" href="#fnm19">19</a></sup> ဟေ​ဗြဲ ၈:၂၊ ၉:၁၁-၁၂။</div>
<div class="fn"><sup class="fnt"><a name="fn20" href="#fnm20">20</a></sup> ထွ ၃၀:၁၀။</div>
<div class="fn"><sup class="fnt"><a name="fn21" href="#fnm21">21</a></sup> ဟေ​ရှာ ၅၃:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>