<html><head>
<meta http-equiv="Content-Type" content="text/html;charset=utf-8" />
<title>Jas 2 &ndash; ရှင်​ယာ​ကုပ်​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 2);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယာ​ကုပ်​ဩ​ဝါ​ဒ​စာ</b> &ndash; <a href="Jas_1.html">1</a> <b>2</b> <a href="Jas_3.html">3</a> <a href="Jas_4.html">4</a> <a href="Jas_5.html">5</a> </div><hr>
<h1>Jas 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မျက်​နှာ​လိုက်​ခြင်း​မ​ရှိ​ကြ​နှင့်</h2><span class="vn">1</span> <span class="br-p"><br><br></span>ငါ့​ညီ​အစ်​ကို​တို့၊ ဘုန်း​အ​သ​ရေ​နှင့်​ပြည့်​စုံ​တော်​မူ​သော ငါ​တို့​သ​ခင်​ယေ​ရှု​ခ​ရစ်​တော်​ကို ယုံ​ကြည်​ခြင်း​အ​ရာ​၌ မျက်​နှာ​လိုက်​ခြင်း​မ​ရှိ​ကြ​နှင့်။</div>
<div class="v" id="v2"><span class="vn">2</span> သင်​တို့​၏​ဝတ်​ပြု​စည်း​ဝေး​ကျောင်း​ထဲ​သို့ ရွှေ​လက်​စွပ်​နှင့်​တင့်​တယ်​သော​အ​ဝတ်​တို့​ကို ဝတ်​ဆင်​ထား​သော​လူ​တစ်​ဦး​ဝင်​လာ​ပြီး စုတ်​ပြတ်​သော​အ​ဝတ်​ကို​ဝတ်​ဆင်​ထား​သည့် ဆင်း​ရဲ​သော​သူ​တစ်​ဦး​လည်း ဝင်​လာ​သော​အ​ခါ</div>
<div class="v" id="v3"><span class="vn">3</span> သင်​တို့​သည် တင့်​တယ်​သော​အ​ဝတ်​ဝတ်​ဆင်​ထား​သော​သူ​ကို ဂ​ရု​စိုက်​လျက် “သင်​သည် ဤ​နေ​ရာ​ကောင်း​တွင် ထိုင်​ပါ”​ဟု ဆို​၍ ဆင်း​ရဲ​သော​သူ​ကို​မူ​ကား “သင်​သည် ထို​နေ​ရာ​တွင်​ရပ်​နေ​ပါ” သို့​မ​ဟုတ် “ငါ​၏​ခြေ​ရင်း​ကြမ်း​ပြင်​ပေါ်​၌ ထိုင်​ပါ”​ဟု ဆို​လျှင်</div>
<div class="v" id="v4"><span class="vn">4</span> သင်​တို့​သည် အ​ချင်း​ချင်း​ကြား​၌ လူ​တန်း​စား​ခွဲ​ခြား​၍ မ​ကောင်း​သော​တွေး​တော​ဆင်​ခြင်​မှု​တို့​ဖြင့် တ​ရား​စီ​ရင်​သူ​များ​ဖြစ်​ကြ​ပြီ​မ​ဟုတ်​လော။</div>
<div class="v" id="v5"><span class="vn">5</span> <span class="br-p"><br><br></span>ငါ​ချစ်​သော​ညီ​အစ်​ကို​တို့၊ နား​ထောင်​ကြ​လော့။ ဘု​ရား​သ​ခင်​သည် ဤ​လော​က​တွင် ဆင်း​ရဲ​သော​သူ​တို့​ကို ယုံ​ကြည်​ခြင်း​၌​ကြွယ်​ဝ​သော​သူ​အ​ဖြစ်​လည်း​ကောင်း၊ ကိုယ်​တော်​ကို​ချစ်​သော​သူ​တို့​အား က​တိ​ထား​တော်​မူ​သော​နိုင်​ငံ​တော်​ကို အ​မွေ​ဆက်​ခံ​သူ​အ​ဖြစ်​လည်း​ကောင်း ရွေး​ကောက်​တော်​မူ​သည်​မ​ဟုတ်​လော။</div>
<div class="v" id="v6"><span class="vn">6</span> သို့​ရာ​တွင် သင်​တို့​သည် ဆင်း​ရဲ​သော​သူ​တို့​ကို မ​ထီ​လေး​စား​ပြု​ကြ​သည်​တ​ကား။<sup class="fnm"><a name="fnm1" href="#fn1">1</a></sup> ချမ်း​သာ​သော​သူ​တို့​သည် သင်​တို့​ကို ဖိ​နှိပ်​ခြယ်​လှယ်​ကြ​သည်​မ​ဟုတ်​လော။ သူ​တို့​သည် သင်​တို့​ကို တ​ရား​ရုံး​သို့ ဆွဲ​ခေါ်​သွား​ကြ​သည်​မ​ဟုတ်​လော။</div>
<div class="v" id="v7"><span class="vn">7</span> သင်​တို့​နှင့်​စပ်​လျဉ်း​၍ ခေါ်​ဝေါ်​သ​မုတ်​သည့် ကောင်း​မြတ်​သော​နာ​မ​ကို သူ​တို့​စော်​ကား​ပြော​ဆို​ကြ​သည်​မ​ဟုတ်​လော။</div>
<div class="v" id="v8"><span class="vn">8</span> <span class="br-p"><br><br></span>သင်​တို့​သည် ကျမ်း​စာ​နှင့်​အ​ညီ “ကိုယ့်​ဝန်း​ကျင်​၌​ရှိ​သော​သူ​ကို ကိုယ်​နှင့်​အ​မျှ​ချစ်​ရ​မည်”​<sup class="fnm"><a name="fnm2" href="#fn2">2</a></sup>ဟူ​သော မွန်​မြတ်​သည့်​ပ​ညတ်​တ​ရား​ကို အ​မှန်​တ​ကယ်​စောင့်​ထိန်း​လျှင် ကောင်း​သော​အ​မှု​ကို​ပြု​ကြ​လေ​ပြီ။</div>
<div class="v" id="v9"><span class="vn">9</span> သို့​သော် မျက်​နှာ​လိုက်​လျှင် သင်​တို့​သည် အ​ပြစ်​ပြု​ကြ​သည်​ဖြစ်​၍ ဖောက်​ဖျက်​ကျူး​လွန်​သူ​အ​ဖြစ် ပ​ညတ်​တ​ရား​အား​ဖြင့် အ​ပြစ်​ဖော်​ပြ​ခြင်း​ကို​ခံ​ရ​မည်။</div>
<div class="v" id="v10"><span class="vn">10</span> အ​ဘယ်​ကြောင့်​ဆို​သော် ပ​ညတ်​တ​ရား​အ​လုံး​စုံ​ကို​စောင့်​ထိန်း​သော်​လည်း တစ်​ပါး​ကို​မှား​လျှင် ပ​ညတ်​တ​ရား​အ​လုံး​စုံ​ကို ကျူး​လွန်​ရာ​ရောက်​၏။</div>
<div class="v" id="v11"><span class="vn">11</span> အ​ကြောင်း​မူ​ကား “အိမ်​ထောင်​ရေး​ဖောက်​ပြန်​မှု​ကို​မ​ကျူး​လွန်​ရ”​<sup class="fnm"><a name="fnm3" href="#fn3">3</a></sup>ဟု ပ​ညတ်​တော်​မူ​သော​အ​ရှင်​သည် “လူ​မ​သတ်​ရ”​<sup class="fnm"><a name="fnm4" href="#fn4">4</a></sup>ဟူ​၍​လည်း ပ​ညတ်​တော်​မူ​၏။ သို့​ဖြစ်​၍ သင်​သည် အိမ်​ထောင်​ရေး​ဖောက်​ပြန်​မှု​ကို မ​ကျူး​လွန်​သော်​လည်း လူ​သတ်​လျှင် ပ​ညတ်​တ​ရား​ကို ဖောက်​ဖျက်​ကျူး​လွန်​သူ​ဖြစ်​၏။</div>
<div class="v" id="v12"><span class="vn">12</span> <span class="br-p"><br><br></span>ထို့​ကြောင့် လွတ်​လပ်​ခြင်း​နှင့်​ဆိုင်​သော​တ​ရား​တော်​အား​ဖြင့် စီ​ရင်​ခြင်း​ခံ​ရ​မည့်​သူ​များ​ကဲ့​သို့ ပြော​ဆို​ကျင့်​ကြံ​ကြ​လော့။</div>
<div class="v" id="v13"><span class="vn">13</span> အ​ဘယ်​ကြောင့်​ဆို​သော် က​ရု​ဏာ​မ​ရှိ​သော​သူ​သည် က​ရု​ဏာ​ကင်း​သော​တ​ရား​စီ​ရင်​ခြင်း​ကို​ခံ​ရ​လိမ့်​မည်။ က​ရု​ဏာ​သည် တ​ရား​စီ​ရင်​ခြင်း​အ​ပေါ်​အောင်​ပွဲ​ခံ​တတ်​၏။<sup class="fnm"><a name="fnm5" href="#fn5">5</a></sup></div>
<div class="v" id="v14"><h2>ယုံ​ကြည်​ခြင်း​နှင့်​လက်​တွေ့​လုပ်​ဆောင်​ခြင်း</h2><span class="vn">14</span> <span class="br-p"><br><br></span>ငါ့​ညီ​အစ်​ကို​တို့၊ တစ်​စုံ​တစ်​ယောက်​သော​သူ​သည် ငါ​၌​ယုံ​ကြည်​ခြင်း​ရှိ​၏​ဟု​ဆို​သော်​လည်း လုပ်​ဆောင်​မှု​မ​ပါ​လျှင် မည်​သည့်​အ​ကျိုး​ရှိ​သ​နည်း။ ထို​ယုံ​ကြည်​ခြင်း​သည် သူ့​ကို​ကယ်​တင်​နိုင်​သ​လော။<sup class="fnm"><a name="fnm6" href="#fn6">6</a></sup></div>
<div class="v" id="v15"><span class="vn">15</span> ညီ​အစ်​ကို သို့​မ​ဟုတ် ညီ​အစ်​မ​သည် အ​ဝတ်​မ​ပါ​အ​ချည်း​စည်း​နေ​လျက် နေ့​စဉ်​လို​အပ်​သော​အ​စား​အ​စာ​လည်း မ​ရှိ​သော​အ​ခါ</div>
<div class="v" id="v16"><span class="vn">16</span> သင်​တို့​ထဲ​မှ တစ်​စုံ​တစ်​ယောက်​က “ငြိမ်း​ချမ်း​စွာ​သွား​ကြ​လော့။ နွေး​ထွေး​စွာ​နေ​၍ ဝ​လင်​စွာ​စား​ကြ​လော့”​ဟု သူ​တို့​အား​ဆို​လျက် သူ​တို့​၏​ကိုယ်​ခန္ဓာ​အ​တွက် လို​အပ်​သော​အ​ရာ​များ​ကို မ​ပေး​ဘဲ​နေ​လျှင် မည်​သည့်​အ​ကျိုး​ရှိ​မည်​နည်း။</div>
<div class="v" id="v17"><span class="vn">17</span> ထို​နည်း​တူ ယုံ​ကြည်​ခြင်း​သည်​လည်း လုပ်​ဆောင်​မှု​မ​ပါ​ဘဲ ၎င်း​သက်​သက်​သာ​ဆို​လျှင် အ​သေ​ဖြစ်​၏။<sup class="fnm"><a name="fnm7" href="#fn7">7</a></sup></div>
<div class="v" id="v18"><span class="vn">18</span> <span class="br-p"><br><br></span>သို့​သော် “သင်​၌​ယုံ​ကြည်​ခြင်း​ရှိ​၍ ငါ​၌​လုပ်​ဆောင်​မှု​ရှိ​သည်”​ဟု အ​ချို့​သော​သူ​က ပြော​ဆို​လိမ့်​မည်။ သို့​ဆို​လျှင် လုပ်​ဆောင်​မှု​ကင်း​သော သင်​၏​ယုံ​ကြည်​ခြင်း​ကို ငါ့​အား​ပြ​လော့။ ငါ​သည်​လည်း ငါ​၏​လုပ်​ဆောင်​မှု​အား​ဖြင့် ငါ​၏​ယုံ​ကြည်​ခြင်း​ကို သင့်​အား​ပြ​မည်။</div>
<div class="v" id="v19"><span class="vn">19</span> ဘု​ရား​သ​ခင်​တစ်​ဆူ​တည်း​ရှိ​ကြောင်း​ကို သင်​သည်​ယုံ​ကြည်​၏။ ကောင်း​ပေ​၏။ နတ်​ဆိုး​တို့​ပင် ယုံ​ကြည်​၍ ကြောက်​ရွံ့​တုန်​လှုပ်​ကြ​၏။</div>
<div class="v" id="v20"><span class="vn">20</span> <span class="br-p"><br><br></span>အို လူ​မိုက်၊ လုပ်​ဆောင်​မှု​ကင်း​သော​ယုံ​ကြည်​ခြင်း​သည် အ​ကျိုး​မ​ရှိ​ကြောင်း<sup class="fnm"><a name="fnm8" href="#fn8">8</a></sup> သင်​သိ​လို​သ​လော။</div>
<div class="v" id="v21"><span class="vn">21</span> ငါ​တို့​အ​ဖ​အာ​ဗြ​ဟံ​သည် မိ​မိ​သား​ဣ​ဇက်​ကို ယဇ်​ပလ္လင်​ပေါ်​၌ ပူ​ဇော်​သော​အ​ခါ<sup class="fnm"><a name="fnm9" href="#fn9">9</a></sup> လုပ်​ဆောင်​မှု​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​သည်​မ​ဟုတ်​လော။</div>
<div class="v" id="v22"><span class="vn">22</span> ယုံ​ကြည်​ခြင်း​သည် သူ​၏​လုပ်​ဆောင်​မှု​နှင့်​အ​တူ​အ​မှု​ပြု​၍ ထို​လုပ်​ဆောင်​မှု​အား​ဖြင့် ယုံ​ကြည်​ခြင်း​သည် စုံ​လင်​ခြင်း​သို့​ရောက်​သည်​ကို သင်​သိ​မြင်​ရ​၏။</div>
<div class="v" id="v23"><span class="vn">23</span> ထို​အ​ခါ “အာ​ဗြ​ဟံ​သည် ဘု​ရား​သ​ခင်​ကို​ယုံ​ကြည်​သ​ဖြင့် ထို​ယုံ​ကြည်​ခြင်း​ကို သူ​၏​ဖြောင့်​မတ်​ခြင်း​အ​ဖြစ် သတ်​မှတ်​တော်​မူ​၏”​<sup class="fnm"><a name="fnm10" href="#fn10">10</a></sup>ဟူ​သော​ကျမ်း​ချက်​သည် ပြည့်​စုံ​ခြင်း​သို့​ရောက်​၏။ အာ​ဗြ​ဟံ​သည်​လည်း ဘု​ရား​သ​ခင်​၏​မိတ်​ဆွေ​ဟု ခေါ်​ဝေါ်​ခြင်း​ကို​ခံ​ရ​၏။<sup class="fnm"><a name="fnm11" href="#fn11">11</a></sup></div>
<div class="v" id="v24"><span class="vn">24</span> လူ​သည် ယုံ​ကြည်​ခြင်း​အား​ဖြင့်​သာ​မ​ဟုတ်​ဘဲ လုပ်​ဆောင်​မှု​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​ကြောင်း​ကို သင်​တို့​သိ​မြင်​ရ​ကြ​၏။</div>
<div class="v" id="v25"><span class="vn">25</span> <span class="br-p"><br><br></span>ထို​နည်း​တူ ပြည့်​တန်​ဆာ​ရာ​ခပ်​သည်​လည်း စေ​တ​မန်​တို့​ကို​လက်​ခံ​၍ အ​ခြား​သော​လမ်း​ဖြင့် လွှတ်​လိုက်​သော​အ​ခါ ထို​လုပ်​ဆောင်​မှု​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​သည်​မ​ဟုတ်​လော။<sup class="fnm"><a name="fnm12" href="#fn12">12</a></sup></div>
<div class="v" id="v26"><span class="vn">26</span> အ​ကြောင်း​မူ​ကား ဝိ​ညာဉ်​ကင်း​သော​ကိုယ်​ခန္ဓာ​သည် အ​သေ​ဖြစ်​သ​ကဲ့​သို့ လုပ်​ဆောင်​မှု​ကင်း​သော​ယုံ​ကြည်​ခြင်း​သည်​လည်း အ​သေ​ဖြစ်​၏။<sup class="fnm"><a name="fnm13" href="#fn13">13</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ကော ၁၁:၂၂။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၂:၃၉၊ မာ ၁၂:၃၁၊ လု ၁၀:၂၇။ (ဝတ် ၁၉:၁၈)</div>
<div class="fn"><sup class="fnt"><a name="fn3" href="#fnm3">3</a></sup> (ထွက် ၂၀:၁၄၊ တ​ရား ၅:၁၈)</div>
<div class="fn"><sup class="fnt"><a name="fn4" href="#fnm4">4</a></sup> (ထွက် ၂၀:၁၃၊ တ​ရား ၅:၁၇)</div>
<div class="fn"><sup class="fnt"><a name="fn5" href="#fnm5">5</a></sup> မ ၅:၇။ သု ၂၁:၁၃။</div>
<div class="fn"><sup class="fnt"><a name="fn6" href="#fnm6">6</a></sup> ရော ၂:၁၃၊ ယာ ၁:၂၂၊ ၂:၁၇၊ ၂၆။</div>
<div class="fn"><sup class="fnt"><a name="fn7" href="#fnm7">7</a></sup> ရော ၂:၁၃၊ ယာ ၁:၂၂၊ ၂:၁၄၊ ၂၆။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အ​သေ​ဖြစ်​ကြောင်း”</div>
<div class="fn"><sup class="fnt"><a name="fn9" href="#fnm9">9</a></sup> က ၂၂:၉။</div>
<div class="fn"><sup class="fnt"><a name="fn10" href="#fnm10">10</a></sup> ရော ၁:၁၇၊ ၃:၂၂၊ ၂၆၊ ၂၈၊ ၃၀၊ ၄:၃၊ ၅၊ ၉၊ ၂၂၊ ၂၄၊ ၅:၁၊ ၁၀:၄၊ ဂ​လ ၂:၁၆၊ ၃:၆၊ ၈၊ ၂၄၊ ဖိ ၃:၉၊ ဟေ​ဗြဲ ၁၁:၄။ (က ၁၅:၆)</div>
<div class="fn"><sup class="fnt"><a name="fn11" href="#fnm11">11</a></sup> ၆ရာ ၂၀:၇၊ ဟေ​ရှာ ၄၁:၈။</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ဗြဲ ၁၁:၃၁။ ယော​ရှု ၂:၁-၂၁၊ ၆:၁၇၊ ၂၅။</div>
<div class="fn"><sup class="fnt"><a name="fn13" href="#fnm13">13</a></sup> ရော ၂:၁၃၊ ယာ ၁:၂၂၊ ၂:၁၄၊ ၁၇။</div>
</div>
<!-- PARSED ABOVE; EDITING MAY BREAK PARSER -->
</body></html>