<html><head>
<meta http-equiv="Content-Type" content="text/html;charset=utf-8" />
<title>Jas 3 &ndash; ရှင်​ယာ​ကုပ်​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 3);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယာ​ကုပ်​ဩ​ဝါ​ဒ​စာ</b> &ndash; <a href="Jas_1.html">1</a> <a href="Jas_2.html">2</a> <b>3</b> <a href="Jas_4.html">4</a> <a href="Jas_5.html">5</a> </div><hr>
<h1>Jas 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​လျှာ​စောင့်​စည်း​ခြင်း</h2><span class="vn">1</span> <span class="br-p"><br><br></span>ငါ့​ညီ​အစ်​ကို​တို့၊ ဆ​ရာ​ဖြစ်​ကြ​သော​ငါ​တို့​သည် ပို​၍​တင်း​ကျပ်​သော​တ​ရား​စီ​ရင်​ခြင်း​ကို​ခံ​ရ​မည်​ဖြစ်​ကြောင်း သိ​မှတ်​လျက် ဆ​ရာ​ဖြစ်​သူ မ​များ​စေ​ကြ​နှင့်။</div>
<div class="v" id="v2"><span class="vn">2</span> အ​ကြောင်း​မူ​ကား ငါ​တို့​ရှိ​သ​မျှ​သည် များ​စွာ​မှား​ယွင်း​တတ်​ကြ​၏။ မည်​သူ​မ​ဆို စ​ကား​ပြော​ခြင်း​အ​ရာ​၌ မှား​ယွင်း​ခြင်း​မ​ရှိ​လျှင် ထို​သူ​သည် မိ​မိ​ကိုယ်​ခန္ဓာ​တစ်​ခု​လုံး​ကို​လည်း​ချုပ်​တည်း​နိုင်​သည့် စုံ​လင်​သော​သူ​ဖြစ်​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>ငါ​တို့​ကို​နာ​ခံ​စေ​ရန် မြင်း​၏​ပါး​စပ်​ထဲ​သို့ ဇက်​ခွံ့​သော​အ​ခါ သူ​၏​ကိုယ်​ခန္ဓာ​တစ်​ခု​လုံး​ကို ငါ​တို့​လှည့်​နိုင်​၏။</div>
<div class="v" id="v4"><span class="vn">4</span> သင်္ဘော​ကို​လည်း​ကြည့်​လော့။ ထို​မျှ​လောက်​ကြီး​မား​၍ လေ​ပြင်း​တိုက်​ရာ​သို့​လွင့်​ပါ​တတ်​သော်​လည်း သေး​ငယ်​သော​တက်​မ​အား​ဖြင့် တက်​မ​ကိုင်​အ​လို​ရှိ​ရာ​ဘက်​သို့ လှည့်​စေ​နိုင်​၏။</div>
<div class="v" id="v5"><span class="vn">5</span> ထို​နည်း​တူ လျှာ​သည်​လည်း သေး​ငယ်​သော​အင်္ဂါ​အ​စိတ်​အ​ပိုင်း​ဖြစ်​သော်​လည်း အ​လွန်​ဝါ​ကြွား​တတ်​၏။ မည်​မျှ​လောက်​သေး​ငယ်​သော​မီး​သည် မည်​မျှ​လောက်​ကြီး​မား​သော​သစ်​တော​ကို​မီး​စွဲ​လောင်​စေ​နိုင်​သည်​ကို ကြည့်​လော့။</div>
<div class="v" id="v6"><span class="vn">6</span> လျှာ​သည် မီး​ဖြစ်​၏။ မ​တ​ရား​မှု​၏​လော​က​လည်း​ဖြစ်​၏။ လျှာ​သည် ငါ​တို့​၏​အင်္ဂါ​အ​စိတ်​အ​ပိုင်း​ထဲ​က တစ်​ခု​ဖြစ်​ပြီး ကိုယ်​ခန္ဓာ​တစ်​ခု​လုံး​ကို ညစ်​ညူး​စွန်း​ထင်း​စေ​လျက် ဘ​ဝ​တစ်​ခု​လုံး​ကို လောင်​ကျွမ်း​စေ​ကာ မိ​မိ​သည်​လည်း င​ရဲ​မီး​၏​လောင်​ကျွမ်း​ခြင်း​ကို​ခံ​ရ​၏။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> <span class="br-p"><br><br></span>လူ​သား​တို့​သည် သား​ရဲ​တိ​ရစ္ဆာန်​နှင့်​ကျေး​ငှက်​မျိုး​မှ​စ​၍ တွား​သွား​သတ္တ​ဝါ​နှင့်​ရေ​သတ္တ​ဝါ​မျိုး​အ​ပေါင်း​တို့​ကို ယဉ်​ပါး​စေ​နိုင်​သ​ကဲ့​သို့ ယဉ်​လည်း​ယဉ်​ပါး​စေ​ခဲ့​ကြ​၏။</div>
<div class="v" id="v8"><span class="vn">8</span> သို့​သော် လျှာ​ကို​ယဉ်​ပါး​စေ​နိုင်​သူ တစ်​စုံ​တစ်​ဦး​မျှ​မ​ရှိ။ လျှာ​သည် ထိန်း​ချုပ်​၍​မ​ရ​နိုင်​သော​အ​ဆိုး​အ​မိုက်​ဖြစ်​ပြီး သေ​စေ​တတ်​သော​အ​ဆိပ်​အ​တောက်​နှင့် ပြည့်​လျက်​ရှိ​၏။</div>
<div class="v" id="v9"><span class="vn">9</span> <span class="br-p"><br><br></span>ငါ​တို့​သည် လျှာ​ဖြင့် ခ​မည်း​တော်​ဖြစ်​တော်​မူ​သော​ထာ​ဝ​ရ​ဘု​ရား​<sup class="fnm"><a name="fnm3" href="#fn3">3</a></sup>၏​ကျေး​ဇူး​တော်​ကို​ချီး​မွမ်း​လျက် ဘု​ရား​သ​ခင်​၏​ပုံ​သဏ္ဌာန်​တော်​နှင့်​အ​ညီ​ဖန်​ဆင်း​ခံ​ရ​သော​လူ​တို့​ကို<sup class="fnm"><a name="fnm4" href="#fn4">4</a></sup> ထို​လျှာ​ဖြင့်​ပင် ကျိန်​ဆဲ​တတ်​ကြ​၏။</div>
<div class="v" id="v10"><span class="vn">10</span> နှုတ်​တစ်​ခု​ထဲ​မှ ကျေး​ဇူး​တော်​ချီး​မွမ်း​ခြင်း​နှင့်​ကျိန်​ဆဲ​ခြင်း​တို့ ထွက်​လာ​တတ်​သည်​တ​ကား။ ငါ့​ညီ​အစ်​ကို​တို့၊ ဤ​သို့​မ​ဖြစ်​သင့်​ပေ။</div>
<div class="v" id="v11"><span class="vn">11</span> စမ်း​ရေ​ပေါက်​တစ်​ခု​ထဲ​မှ ရေ​ချို​နှင့်​ရေ​ခါး ထွက်​လေ့​ရှိ​သ​လော။</div>
<div class="v" id="v12"><span class="vn">12</span> ငါ့​ညီ​အစ်​ကို​တို့၊ သ​ဖန်း​ပင်​သည် သံ​လွင်​သီး​များ​ကို သီး​နိုင်​သ​လော။ စ​ပျစ်​ပင်​သည် သ​ဖန်း​သီး​များ​ကို သီး​နိုင်​သ​လော။ ထို့​အ​တူ ရေ​ငန်​တွင်း​သည်​လည်း ရေ​ချို​ကို မ​ထွက်​ပေါ်​စေ​နိုင်​ပေ။</div>
<div class="v" id="v13"><h2>အ​ထက်​အ​ရပ်​မှ​လာ​သော​ဉာဏ်​ပ​ညာ</h2><span class="vn">13</span> <span class="br-p"><br><br></span>သင်​တို့​တွင် မည်​သူ​သည် ပ​ညာ​ရှိ​ဖြစ်​ပြီး တတ်​သိ​လိမ္မာ​သူ​ဖြစ်​သ​နည်း။ ထို​သူ​သည် ဉာဏ်​ပ​ညာ​၏​နူး​ညံ့​သိမ်​မွေ့​ခြင်း​၌​တည်​သော မိ​မိ​၏​လုပ်​ဆောင်​မှု​တို့​ကို ကောင်း​သော​အ​သက်​ရှင်​နေ​ထိုင်​မှု​အား​ဖြင့် သက်​သေ​ပြ​ပါ​စေ။</div>
<div class="v" id="v14"><span class="vn">14</span> သို့​သော် သင်​တို့​၏​စိတ်​နှ​လုံး​ထဲ​၌ ခါး​သီး​သော​မ​နာ​လို​ခြင်း​နှင့် တစ်​ကိုယ်​ကောင်း​ဆန်​ခြင်း​များ​ရှိ​လျှင် သမ္မာ​တ​ရား​ကို​ဆန့်​ကျင်​၍ ဝါ​ကြွား​ခြင်း၊ လိမ်​ညာ​ခြင်း​တို့​ကို​မ​ပြု​ကြ​နှင့်။</div>
<div class="v" id="v15"><span class="vn">15</span> ထို​သို့​သော​ဉာဏ်​ပ​ညာ​သည် အ​ထက်​အ​ရပ်​မှ​လာ​သည်​မ​ဟုတ်​ဘဲ လော​က​နှင့်​လည်း​ကောင်း၊ ဇာ​တိ​နှင့်​လည်း​ကောင်း၊ နတ်​ဆိုး​တို့​နှင့်​လည်း​ကောင်း စပ်​ဆိုင်​၏။</div>
<div class="v" id="v16"><span class="vn">16</span> အ​ကြောင်း​မူ​ကား မ​နာ​လို​ခြင်း​နှင့်​တစ်​ကိုယ်​ကောင်း​ဆန်​ခြင်း​ရှိ​သော​နေ​ရာ​တွင် ရုန်း​ရင်း​ဆန်​ခတ်​ဖြစ်​ခြင်း​နှင့် ဆိုး​ညစ်​သော​အ​မှု​အ​မျိုး​မျိုး​တို့​ရှိ​တတ်​၏။</div>
<div class="v" id="v17"><span class="vn">17</span> <span class="br-p"><br><br></span>သို့​သော် အ​ထက်​အ​ရပ်​မှ​လာ​သော​ဉာဏ်​ပ​ညာ​သည် ပ​ထ​မ​ဦး​စွာ သန့်​ရှင်း​စင်​ကြယ်​၏။ ထို့​နောက် ငြိမ်း​ချမ်း​သော​သ​ဘော၊ ညင်​သာ​သော​သ​ဘော​နှင့် ပျော့​ပျောင်း​သော​သ​ဘော​ရှိ​၍ က​ရု​ဏာ​နှင့်​ကောင်း​မြတ်​သော​အ​သီး​အ​ပွင့်​တို့​ဖြင့်​ပြည့်​စုံ​ကာ မျက်​နှာ​လိုက်​ခြင်း၊ ဟန်​ဆောင်​ခြင်း​တို့​နှင့် ကင်း​စင်​၏။</div>
<div class="v" id="v18"><span class="vn">18</span> ငြိမ်း​ချမ်း​မှု​ကို​ဖြစ်​စေ​သော​သူ​တို့​သည် ဖြောင့်​မတ်​ခြင်း​အ​သီး​၏​မျိုး​စေ့​ကို ငြိမ်း​ချမ်း​စွာ​ကြဲ​တတ်​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ယာ ၁:၂၆၊ ၁ပေ ၃:၁၀။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၂၀:၂-၄။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ခ​မည်း​တော်​ဘု​ရား​သ​ခင်”</div>
<div class="fn"><sup class="fnt"><a name="fn4" href="#fnm4">4</a></sup> က ၁:၂၆။</div>
</div>
<!-- PARSED ABOVE; EDITING MAY BREAK PARSER -->
</body></html>