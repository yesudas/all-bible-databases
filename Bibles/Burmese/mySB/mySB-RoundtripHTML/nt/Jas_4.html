<html><head>
<meta http-equiv="Content-Type" content="text/html;charset=utf-8" />
<title>Jas 4 &ndash; ရှင်​ယာ​ကုပ်​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 4);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယာ​ကုပ်​ဩ​ဝါ​ဒ​စာ</b> &ndash; <a href="Jas_1.html">1</a> <a href="Jas_2.html">2</a> <a href="Jas_3.html">3</a> <b>4</b> <a href="Jas_5.html">5</a> </div><hr>
<h1>Jas 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မာန်​မာ​န​နှင့်​နှိမ့်​ချ​ခြင်း</h2><span class="vn">1</span> <span class="br-p"><br><br></span>သင်​တို့​တွင်​ရှိ​သော စစ်​တိုက်​ခြင်း​နှင့်​ခိုက်​ရန်​ဖြစ်​ခြင်း​တို့​သည် အ​ဘယ်​က​ဖြစ်​လာ​ကြ​သ​နည်း။ သင်​တို့​၏​ကိုယ်အင်္ဂါ​များ​ထဲ​၌ ပြိုင်​ဆိုင်​တိုက်​ခိုက်​နေ​ကြ​သည့် သင်​တို့​၏​ကာ​မ​ဂုဏ်​ခံ​စား​လို​သော​စိတ်​မှ ဖြစ်​လာ​ကြ​သည်​မ​ဟုတ်​လော။</div>
<div class="v" id="v2"><span class="vn">2</span> သင်​တို့​သည် တပ်​မက်​သော်​လည်း မ​ရ​သော​ကြောင့် လူ​သတ်​ကြ​၏။ အ​လွန်​အ​လို​ရှိ​သော်​လည်း မ​ရ​ရှိ​နိုင်​သော​ကြောင့် ခိုက်​ရန်​ဖြစ်​၍ စစ်​တိုက်​ကြ​၏။ သင်​တို့​မ​ရ​ကြ​သည်​မှာ သင်​တို့​မ​တောင်း​လျှောက်​ကြ​သော​ကြောင့်​ဖြစ်​၏။</div>
<div class="v" id="v3"><span class="vn">3</span> တောင်း​လျှောက်​သော်​လည်း မ​ရ​ကြ​သည်​မှာ သင်​တို့​၏​ကာ​မ​ဂုဏ်​ခံ​စား​မှု​အ​တွက်​သုံး​စွဲ​ရန် လွဲ​မှား​စွာ တောင်း​လျှောက်​ကြ​သော​ကြောင့်​ဖြစ်​၏။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>ဖောက်​ပြန်​သော​သူ​တို့၊<sup class="fnm"><a name="fnm2" href="#fn2">2</a></sup> လော​က​နှင့်​မိတ်​ဖွဲ့​ခြင်း​သည် ဘု​ရား​သ​ခင်​ကို​ရန်​ဘက်​ပြု​ခြင်း​ဖြစ်​ကြောင်း သင်​တို့​မ​သိ​ကြ​သ​လော။ ထို့​ကြောင့် လော​က​၏​မိတ်​ဆွေ​ဖြစ်​လို​သော​သူ​သည် ဘု​ရား​သ​ခင်​၏​ရန်​သူ​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> သို့​မ​ဟုတ် ကျမ်း​စာ​က “ကိုယ်​တော်​သည် ငါ​တို့​၌ ကိန်း​ဝပ်​စေ​တော်​မူ​သော​ဝိ​ညာဉ်​ကို သ​ဝန်​တို​သော​သ​ဘော​ဖြင့် တောင့်​တ​တော်​မူ​၏”​ဟူ​၍ အ​ကြောင်း​မဲ့​ဆို​ထား​သည်​ဟု သင်​တို့​ထင်​ကြ​သ​လော။</div>
<div class="v" id="v6"><span class="vn">6</span> သို့​သော် ကိုယ်​တော်​သည် ပို​၍​ကြီး​မြတ်​သော​ကျေး​ဇူး​တော်​ကို​ပေး​တော်​မူ​၏။ သို့​ဖြစ်​၍ “ဘု​ရား​သ​ခင်​သည် မာ​န​ထောင်​လွှား​သော​သူ​တို့​ကို ဆန့်​ကျင်​၍ နှိမ့်​ချ​သော​သူ​တို့​အား ကျေး​ဇူး​တော်​ကို​ခံ​စား​စေ​တော်​မူ​၏”​<sup class="fnm"><a name="fnm4" href="#fn4">4</a></sup>ဟု ကျမ်း​စာ​၌​ဆို​ထား​၏။</div>
<div class="v" id="v7"><span class="vn">7</span> <span class="br-p"><br><br></span>ထို့​ကြောင့် ဘု​ရား​သ​ခင်​ကို​နာ​ခံ​ကြ​လော့။ မာရ်​နတ်​ကို​ဆန့်​ကျင်​တွန်း​လှန်​ကြ​လော့။<sup class="fnm"><a name="fnm5" href="#fn5">5</a></sup> သို့​ပြု​လျှင် သူ​သည် သင်​တို့​ထံ​မှ ထွက်​ပြေး​လိမ့်​မည်။</div>
<div class="v" id="v8"><span class="vn">8</span> ဘု​ရား​သ​ခင်​ထံ​တော်​သို့ ချဉ်း​ကပ်​ကြ​လော့။ သို့​ပြု​လျှင် ကိုယ်​တော်​သည် သင်​တို့​ထံ ချဉ်း​ကပ်​တော်​မူ​လိမ့်​မည်။ အ​ပြစ်​သား​တို့၊ သင်​တို့​လက်​ကို စင်​ကြယ်​စေ​ကြ​လော့။ စိတ်​နှစ်​ခွ​ရှိ​သော​သူ​တို့၊ သင်​တို့​စိတ်​နှ​လုံး​ကို သန့်​ရှင်း​စင်​ကြယ်​စေ​ကြ​လော့။</div>
<div class="v" id="v9"><span class="vn">9</span> စိတ်​ညှိုး​ငယ်​ခြင်း၊ ဝမ်း​နည်း​ကြေ​ကွဲ​ခြင်း​နှင့် ငို​ကြွေး​ခြင်း​ရှိ​ကြ​လော့။ သင်​တို့​၏​ရယ်​မော​ခြင်း​ကို ဝမ်း​နည်း​ကြေ​ကွဲ​ခြင်း​ဖြစ်​စေ​၍ သင်​တို့​၏​ဝမ်း​မြောက်​ခြင်း​ကို ဝမ်း​နည်း​ပူ​ဆွေး​ခြင်း​ဖြစ်​စေ​ကြ​လော့။</div>
<div class="v" id="v10"><span class="vn">10</span> ထာ​ဝ​ရ​ဘု​ရား​ရှေ့​တော်​၌ မိ​မိ​ကိုယ်​ကို​နှိမ့်​ချ​ကြ​လော့။ သို့​ပြု​လျှင် ကိုယ်​တော်​သည် သင်​တို့​ကို​ချီး​မြှောက်​တော်​မူ​လိမ့်​မည်။</div>
<div class="v" id="v11"><span class="vn">11</span> <span class="br-p"><br><br></span>ညီ​အစ်​ကို​တို့၊ အ​ချင်း​ချင်း​ပုတ်​ခတ်​ပြော​ဆို​ခြင်း​မ​ပြု​ကြ​နှင့်။ ညီ​အစ်​ကို​ကို​ပုတ်​ခတ်​ပြော​ဆို​သော​သူ သို့​မ​ဟုတ် မိ​မိ​ညီ​အစ်​ကို​ကို​စီ​ရင်​သော​သူ​သည် ပ​ညတ်​တ​ရား​ကို​ပုတ်​ခတ်​ပြော​ဆို​၍ ပ​ညတ်​တ​ရား​ကို​စီ​ရင်​သူ​ဖြစ်​၏။ သင်​သည် ထို​သို့ ပ​ညတ်​တ​ရား​ကို​စီ​ရင်​လျှင် ပ​ညတ်​တ​ရား​ကို​လိုက်​နာ​ကျင့်​သုံး​သော​သူ​မ​ဟုတ်​ဘဲ တ​ရား​စီ​ရင်​သော​သူ​ဖြစ်​၏။</div>
<div class="v" id="v12"><span class="vn">12</span> ပ​ညတ်​တ​ရား​ကို​ပေး​သော​သူ၊ တ​ရား​စီ​ရင်​သော​သူ​<sup class="fnm"><a name="fnm6" href="#fn6">6</a></sup>သည် တစ်​ပါး​တည်း​ရှိ​တော်​မူ​ပြီး ထို​အ​ရှင်​သည် ကယ်​တင်​နိုင်​စွမ်း​ရှိ​၍ ဖျက်​ဆီး​နိုင်​စွမ်း​လည်း​ရှိ​တော်​မူ​၏။ သင်​မူ​ကား မည်​သူ​ဖြစ်​၍ မိ​မိ​ဝန်း​ကျင်​၌​ရှိ​သော​သူ​ကို​စီ​ရင်​ရ​သ​နည်း။<sup class="fnm"><a name="fnm7" href="#fn7">7</a></sup></div>
<div class="v" id="v13"><h2>ကျွန်ုပ်​တို့​၏​ဆန္ဒ​နှင့် ဘု​ရား​သ​ခင်​၏​အ​လို​တော်</h2><span class="vn">13</span> <span class="br-p"><br><br></span>“ယ​နေ့ သို့​မ​ဟုတ် မ​နက်​ဖြန်​တွင် ဤ​မြို့ သို့​မ​ဟုတ် ထို​မြို့​သို့​သွား​၍ ထို​အ​ရပ်​၌ တစ်​နှစ်​ပတ်​လုံး​နေ​လျက် ကူး​သန်း​ရောင်း​ဝယ်​ကာ အ​မြတ်​ရ​အောင်​လုပ်​ကြ​မည်”​ဟု ဆို​တတ်​သော​သူ​တို့၊ ယ​ခု​နား​ထောင်​ကြ​လော့။</div>
<div class="v" id="v14"><span class="vn">14</span> သင်​တို့​သည် မ​နက်​ဖြန် မည်​သို့​ဖြစ်​မည်​ကို မ​သိ​ကြ။<sup class="fnm"><a name="fnm8" href="#fn8">8</a></sup> သင်​တို့​၏​အ​သက်​သည် မည်​သို့​သော​အ​ရာ​ဖြစ်​သ​နည်း။ သင်​တို့​သည် ခေတ္တ​ခ​ဏ​ပေါ်​လာ​ပြီး​နောက် ပျောက်​ကွယ်​သွား​တတ်​သော အ​ခိုး​အ​ငွေ့​ဖြစ်​ကြ​၏။</div>
<div class="v" id="v15"><span class="vn">15</span> ထို့​ကြောင့် “ထာ​ဝ​ရ​ဘု​ရား​အ​လို​တော်​ရှိ​လျှင် ငါ​တို့​သည် အ​သက်​ရှင်​၍ ဤ​အ​မှု သို့​မ​ဟုတ် ထို​အ​မှု​ကို​ပြု​ကြ​မည်”​ဟု​သာ သင်​တို့​ဆို​သင့်​၏။</div>
<div class="v" id="v16"><span class="vn">16</span> သို့​သော် ယ​ခု သင်​တို့​သည် ဟိတ်​ဟန်​ထုတ်​လျက် ဝါ​ကြွား​နေ​ကြ​၏။ ထို​သို့​သော​ဝါ​ကြွား​ခြင်း​ဟူ​သ​မျှ​သည် မ​ကောင်း​သော​အ​မှု​ဖြစ်​၏။<sup class="fnm"><a name="fnm9" href="#fn9">9</a></sup></div>
<div class="v" id="v17"><span class="vn">17</span> သို့​ဖြစ်​၍ မည်​သူ​မ​ဆို ကောင်း​သော​အ​မှု​ကို​လုပ်​ဆောင်​ရန် သိ​လျက်​နှင့်​မ​လုပ်​ဘဲ​နေ​လျှင် သူ့​အ​တွက်​အ​ပြစ်​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ယော ၃:၂၂၊ ၅:၁၄။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ဖောက်​ပြန်​သော ယောက်ျား​မိန်း​မ​တို့”</div>
<div class="fn"><sup class="fnt"><a name="fn3" href="#fnm3">3</a></sup> ရော ၈:၇။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၃:၁၂၊ လု ၁၄:၁၁၊ ၁၈:၁၄၊ ၁ပေ ၅:၅။ (သု ၃:၃၄) ဆာ ၁၃၈:၆။</div>
<div class="fn"><sup class="fnt"><a name="fn5" href="#fnm5">5</a></sup> ဧ ၄:၂၇၊ ၁ပေ ၅:၉။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “တ​ရား​စီ​ရင်​သူ” မ​ပါ။</div>
<div class="fn"><sup class="fnt"><a name="fn7" href="#fnm7">7</a></sup> ရော ၁၄:၄။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၇:၁။</div>
<div class="fn"><sup class="fnt"><a name="fn9" href="#fnm9">9</a></sup> ၁ကော ၅:၆။</div>
</div>
<!-- PARSED ABOVE; EDITING MAY BREAK PARSER -->
</body></html>