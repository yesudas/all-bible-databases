<html><head>
<meta http-equiv="Content-Type" content="text/html;charset=utf-8" />
<title>Jas 5 &ndash; ရှင်​ယာ​ကုပ်​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jas', 5);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယာ​ကုပ်​ဩ​ဝါ​ဒ​စာ</b> &ndash; <a href="Jas_1.html">1</a> ... <a href="Jas_3.html">3</a> <a href="Jas_4.html">4</a> <b>5</b> </div><hr>
<h1>Jas 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ချမ်း​သာ​သော​သူ​တို့​အ​တွက် သ​တိ​ပေး​ချက်</h2><span class="vn">1</span> <span class="br-p"><br><br></span>ချမ်း​သာ​သော​သူ​တို့၊ ယ​ခု​နား​ထောင်​ကြ​လော့။ သင်​တို့​အ​ပေါ်​သက်​ရောက်​လာ​မည့် ဒုက္ခ​ဆင်း​ရဲ​ခြင်း​များ​အ​တွက် အော်​ဟစ်​ငို​ကြွေး​ကြ​လော့။</div>
<div class="v" id="v2"><span class="vn">2</span> သင်​တို့​၏​စည်း​စိမ်​သည် ဆွေး​မြည့်​၍ သင်​တို့​၏​အ​ဝတ်​များ​ကို ပိုး​ကိုက်​စား​လေ​ပြီ။</div>
<div class="v" id="v3"><span class="vn">3</span> သင်​တို့​၏​ရွှေ​ငွေ​များ​သည် အ​ချေး​တက်​လျက်​ရှိ​ပြီ။ ထို​အ​ချေး​သည်​လည်း သင်​တို့​တစ်​ဖက်​၌ သက်​သေ​ဖြစ်​၍ သင်​တို့​အ​သား​ကို မီး​ကဲ့​သို့ လှိုက်​စား​လိမ့်​မည်။ သင်​တို့​သည် နောက်​ဆုံး​သော​နေ့​ရက်​ကာ​လ​၌ ဥစ္စာ​များ​ကို​သို​မှီး​ထား​ကြ​သည်​တ​ကား။</div>
<div class="v" id="v4"><span class="vn">4</span> ကြည့်​ကြ​လော့။ သင်​တို့​လယ်​ကွင်း​၌​ရိတ်​သိမ်း​ပေး​သည့် အ​လုပ်​သ​မား​တို့​ကို သင်​တို့​လိမ်​ညာ​၍​မ​ပေး​ဘဲ​နေ​သော လုပ်​အား​ခ​များ​သည် အော်​ဟစ်​နေ​ကြ​၏။ ရိတ်​သိမ်း​သော​သူ​တို့​၏​အော်​ဟစ်​သံ​များ​သည်​လည်း ကောင်း​ကင်​ဗိုလ်​ခြေ​အ​ရှင်​ထာ​ဝ​ရ​ဘု​ရား​၏​နား​တော်​သို့ ရောက်​လေ​ပြီ။</div>
<div class="v" id="v5"><span class="vn">5</span> သင်​တို့​သည် မြေ​ကြီး​ပေါ်​တွင် အ​ပျော်​အ​ပါး​လိုက်​စား​၍ ဇိမ်​ခံ​နေ​ကြ​ပြီ။ သတ်​ရန်​လျာ​ထား​သော​နေ့​အ​တွက် မိ​မိ​တို့​စိတ်​နှ​လုံး​ကို ဆူ​ဖြိုး​အောင်​ကျွေး​မွေး​ကြ​ပြီ။<sup class="fnm"><a name="fnm1" href="#fn1">1</a></sup></div>
<div class="v" id="v6"><span class="vn">6</span> သင်​တို့​သည် ဖြောင့်​မတ်​သော​သူ​ကို အ​ပြစ်​ရှိ​သည်​ဟု​သတ်​မှတ်​၍ သတ်​ကြ​ပြီ။ သူ​သည် သင်​တို့​ကို ဆန့်​ကျင်​ခြင်း​မ​ပြု​ချေ။</div>
<div class="v" id="v7"><h2>သ​ခင်​ဘု​ရား​ကို​စောင့်​မျှော်​ခြင်း</h2><span class="vn">7</span> <span class="br-p"><br><br></span>သို့​ဖြစ်​၍ ညီ​အစ်​ကို​တို့၊ သ​ခင်​ဘု​ရား​ကြွ​လာ​တော်​မူ​သည့်​တိုင်​အောင် စိတ်​ရှည်​သည်း​ခံ​ကြ​လော့။ ခြံ​သ​မား​သည် မြေ​မှ​အ​ဖိုး​တန်​သည့်​အ​သီး​အ​နှံ​ကို မိုး​ဦး​နှင့်​မိုး​နှောင်း​ရွာ​သည်​အ​ထိ စိတ်​ရှည်​စွာ​စောင့်​တတ်​၏။</div>
<div class="v" id="v8"><span class="vn">8</span> သင်​တို့​သည်​လည်း စိတ်​ရှည်​သည်း​ခံ​ကြ​လော့။ သင်​တို့​၏​စိတ်​နှ​လုံး​ကို ခိုင်​ခံ့​မြဲ​မြံ​စေ​ကြ​လော့။ အ​ကြောင်း​မူ​ကား သ​ခင်​ဘု​ရား​၏​ကြွ​လာ​တော်​မူ​ခြင်း​သည် နီး​ကပ်​လာ​ပြီ​ဖြစ်​၏။</div>
<div class="v" id="v9"><span class="vn">9</span> ညီ​အစ်​ကို​တို့၊ စီ​ရင်​ခြင်း​မ​ခံ​ရ​မည့်​အ​ကြောင်း တစ်​ဦး​အ​ပေါ်​တစ်​ဦး ပြစ်​တင်​ညည်း​ညူ​ခြင်း​ကို​မ​ပြု​ကြ​နှင့်။<sup class="fnm"><a name="fnm2" href="#fn2">2</a></sup> ကြည့်​ကြ​လော့။ တ​ရား​စီ​ရင်​သော​အ​ရှင်​သည် တံ​ခါး​ရှေ့​၌​ရပ်​နေ​တော်​မူ​ပြီ။</div>
<div class="v" id="v10"><span class="vn">10</span> <span class="br-p"><br><br></span>ညီ​အစ်​ကို​တို့၊ ဆင်း​ရဲ​ဒုက္ခ​ခံ​ခြင်း​နှင့်​စိတ်​ရှည်​ခြင်း​တို့​နှင့်​ပတ်​သက်​၍ သ​ခင်​ဘု​ရား​၏​နာ​မ​တော်​အား​ဖြင့် ဟော​ပြော​သော​ပ​ရော​ဖက်​တို့​ကို စံ​န​မူ​နာ​ယူ​ကြ​လော့။</div>
<div class="v" id="v11"><span class="vn">11</span> သည်း​ခံ​သော​သူ​တို့​သည် မင်္ဂ​လာ​ရှိ​၏​ဟု ငါ​တို့​ယူ​ဆ​ကြ​၏။ ယော​ဘ​၏​သည်း​ခံ​ခြင်း​ကို သင်​တို့​ကြား​ရ​ကြ​ပြီ။ နောက်​ဆုံး​တွင် ထာ​ဝ​ရ​ဘု​ရား​ပြု​တော်​မူ​သော​အ​မှု​အား​ဖြင့် ကိုယ်​တော်​သည် အ​လွန်​ကြင်​နာ​တတ်​၍ က​ရု​ဏာ​နှင့်​ပြည့်​စုံ​တော်​မူ​သော​အ​ရှင်​ဖြစ်​ကြောင်း​<sup class="fnm"><a name="fnm3" href="#fn3">3</a></sup>ကို​လည်း သင်​တို့​တွေ့​မြင်​ရ​ကြ​၏။</div>
<div class="v" id="v12"><h2>သမ္မာ​တ​ရား​နှင့်​ညီ​သော​အ​ပြော​အ​ဆို</h2><span class="vn">12</span> <span class="br-p"><br><br></span>ငါ့​ညီ​အစ်​ကို​တို့၊ အ​ထူး​သ​ဖြင့် တိုင်​တည်​ပြော​ဆို​ခြင်း​ကို​မ​ပြု​ကြ​နှင့်။ ကောင်း​ကင်​ကို​ဖြစ်​စေ၊ မြေ​ကြီး​ကို​ဖြစ်​စေ၊ အ​ခြား​က​တိ​သစ္စာ​တစ်​စုံ​တစ်​ခု​ကို​ပြု​လျက်​ဖြစ်​စေ တိုင်​တည်​၍​မ​ပြော​ဆို​ကြ​နှင့်။<sup class="fnm"><a name="fnm4" href="#fn4">4</a></sup> သင်​တို့​သည် ဟုတ်​သည်​ကို ‘ဟုတ်​ပါ​သည်’ မ​ဟုတ်​သည်​ကို ‘မ​ဟုတ်​ပါ’​ဟူ​၍​သာ ပြော​ဆို​ကြ​လော့။<sup class="fnm"><a name="fnm5" href="#fn5">5</a></sup> သို့​မ​ဟုတ်​လျှင် တ​ရား​စီ​ရင်​ခြင်း​ကို​ခံ​ရ​လိမ့်​မည်။</div>
<div class="v" id="v13"><h2>ထိ​ရောက်​မှု​ရှိ​သော​ဆု​တောင်း​ခြင်း</h2><span class="vn">13</span> <span class="br-p"><br><br></span>သင်​တို့​တွင် ဆင်း​ရဲ​ဒုက္ခ​ခံ​ရ​သူ​ရှိ​လျှင် သူ​သည် ဆု​တောင်း​စေ။<sup class="fnm"><a name="fnm6" href="#fn6">6</a></sup> ဝမ်း​မြောက်​ရွှင်​လန်း​သော​သူ​ရှိ​လျှင် သူ​သည် ချီး​မွမ်း​သီ​ချင်း​ကို​သီ​ဆို​စေ။</div>
<div class="v" id="v14"><span class="vn">14</span> သင်​တို့​တွင် နာ​မ​ကျန်း​ဖြစ်​သူ​ရှိ​လျှင် သူ​သည် အ​သင်း​တော်​အ​ကြီး​အ​ကဲ​များ​ကို​ဖိတ်​ခေါ်​စေ။ သူ​တို့​သည်​လည်း သ​ခင်​ဘု​ရား​၏​နာ​မ​တော်​၌ သူ့​ကို​ဆီ​လိမ်း​၍ သူ့​အ​တွက်​ဆု​တောင်း​ပေး​ကြ​စေ။<sup class="fnm"><a name="fnm7" href="#fn7">7</a></sup></div>
<div class="v" id="v15"><span class="vn">15</span> ယုံ​ကြည်​ခြင်း​ဖြင့်​တောင်း​လျှောက်​သော​ဆု​ပတ္ထ​နာ​သည် လူ​နာ​ကို​ကျန်း​မာ​စေ​၍ သ​ခင်​ဘု​ရား​သည် သူ့​ကို​ထူ​မ​တော်​မူ​လိမ့်​မည်။ သူ​သည် အ​ပြစ်​ကို​ပြု​မိ​ခဲ့​လျှင်​လည်း သူ့​ကို​ခွင့်​လွှတ်​တော်​မူ​လိမ့်​မည်။</div>
<div class="v" id="v16"><span class="vn">16</span> သို့​ဖြစ်​၍ သင်​တို့​သည် ကျန်း​မာ​စေ​ခြင်း​ကို​ခံ​ရ​မည့်​အ​ကြောင်း တစ်​ဦး​နှင့်​တစ်​ဦး မိ​မိ​၏​အ​ပြစ်​များ​ကို​ဖော်​ပြ​ဝန်​ခံ​လျက် အ​ချင်း​ချင်း​အ​တွက် ဆု​တောင်း​ကြ​လော့။ ဖြောင့်​မတ်​သော​သူ​၏​စိတ်​အား​ထက်​သန်​သည့်​ဆု​တောင်း​ချက်​သည် အ​လွန်​တန်​ခိုး​ပါ​၍ ထိ​ရောက်​မှု​ရှိ​၏။</div>
<div class="v" id="v17"><span class="vn">17</span> <span class="br-p"><br><br></span>ဧ​လိ​ယ​သည် ငါ​တို့​နည်း​တူ သာ​မန်​လူ​သား​တစ်​ဦး​ဖြစ်​သော်​လည်း မိုး​မ​ရွာ​မည့်​အ​ကြောင်း ထက်​သန်​စွာ​ဆု​တောင်း​သော​အ​ခါ သုံး​နှစ်​နှင့်​ခြောက်​လ​တိုင်​တိုင် မြေ​ပေါ်​၌​မိုး​မ​ရွာ​ဘဲ​နေ​၏။<sup class="fnm"><a name="fnm8" href="#fn8">8</a></sup></div>
<div class="v" id="v18"><span class="vn">18</span> ထို့​နောက် သူ​သည် နောက်​တစ်​ဖန် ဆု​တောင်း​သော​အ​ခါ ကောင်း​ကင်​မှ​မိုး​ရွာ​သွန်း​၍ မြေ​သည် အ​သီး​အ​နှံ​များ​ကို​ဖြစ်​ထွန်း​စေ​၏။<sup class="fnm"><a name="fnm9" href="#fn9">9</a></sup></div>
<div class="v" id="v19"><span class="vn">19</span> <span class="br-p"><br><br></span>ငါ့​ညီ​အစ်​ကို​တို့၊ သင်​တို့​တွင် တစ်​စုံ​တစ်​ယောက်​သော​သူ​သည် သမ္မာ​တ​ရား​လမ်း​မှ​လွဲ​သွား​၍ တစ်​စုံ​တစ်​ဦး​က သူ့​ကို ပြန်​လည်​ခေါ်​ဆောင်​လာ​လျှင်</div>
<div class="v" id="v20"><span class="vn">20</span> အ​ပြစ်​သား​ကို သူ​၏​မှား​ယွင်း​သော​လမ်း​မှ ပြန်​လည်​ခေါ်​ဆောင်​လာ​သော​ထို​သူ​သည် လမ်း​လွဲ​ခဲ့​သူ​၏​စိတ်​ဝိ​ညာဉ်​ကို သေ​ခြင်း​မှ​ကယ်​တင်​၍ များ​စွာ​သော​အ​ပြစ်​တို့​ကို​ဖုံး​အုပ်​ပေး​မည်​ဖြစ်​ကြောင်း သိ​မှတ်​ပါ​စေ။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ယော​ဘ ၂၁:၁၃။</div>
<div class="fn"><sup class="fnt"><a name="fn2" href="#fnm2">2</a></sup> မ ၇:၁၊ လု ၆:၃၇။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၀၃:၈။</div>
<div class="fn"><sup class="fnt"><a name="fn4" href="#fnm4">4</a></sup> မ ၅:၃၄-၃၅။</div>
<div class="fn"><sup class="fnt"><a name="fn5" href="#fnm5">5</a></sup> မ ၅:၃၇။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၅၀:၁၅။</div>
<div class="fn"><sup class="fnt"><a name="fn7" href="#fnm7">7</a></sup> မာ ၆:၁၃။</div>
<div class="fn"><sup class="fnt"><a name="fn8" href="#fnm8">8</a></sup> လု ၄:၂၅။ ၃ရာ ၁၇:၁။</div>
<div class="fn"><sup class="fnt"><a name="fn9" href="#fnm9">9</a></sup> ၃ရာ ၁၈:၁၊ ၄၁-၄၆။</div>
</div>
<!-- PARSED ABOVE; EDITING MAY BREAK PARSER -->
</body></html>