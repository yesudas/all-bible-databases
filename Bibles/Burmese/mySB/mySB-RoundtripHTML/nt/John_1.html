<html><head>
<meta http-equiv="Content-Type" content="text/html;charset=utf-8" />
<title>John 1 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <b>1</b> <a href="John_2.html">2</a> <a href="John_3.html">3</a> ... <a href="John_21.html">21</a> </div><hr>
<h1>John 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နိ​ဒါန်း</h2><span class="vn">1</span> <span class="br-p"><br><br></span>အ​စ​အ​ဦး​၌ နှုတ်​က​ပတ်​တော်​ရှိ​၏။ နှုတ်​က​ပတ်​တော်​သည် ဘု​ရား​သ​ခင်​နှင့်​အ​တူ​ရှိ​၏။ နှုတ်​က​ပတ်​တော်​သည် ဘု​ရား​သ​ခင်​ဖြစ်​တော်​မူ​၏။</div>
<div class="v" id="v2"><span class="vn">2</span> နှုတ်​က​ပတ်​တော်​သည် အ​စ​အ​ဦး​၌ ဘု​ရား​သ​ခင်​နှင့်​အ​တူ​ရှိ​၏။</div>
<div class="v" id="v3"><span class="vn">3</span> <span class="br-p"><br><br></span>ခပ်​သိမ်း​သော​အ​ရာ​တို့​သည် နှုတ်​က​ပတ်​တော်​အား​ဖြင့် ဖြစ်​လာ​၏။ ဖြစ်​လာ​သော​အ​ရာ​တို့​တွင် တစ်​စုံ​တစ်​ခု​မျှ နှုတ်​က​ပတ်​တော်​နှင့်​ကင်း​လွတ်​၍ ဖြစ်​လာ​ခြင်း​မ​ရှိ။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> နှုတ်​က​ပတ်​တော်​၌ အ​သက်​ရှိ​၍ ထို​အ​သက်​သည် လူ​တို့​၏​အ​လင်း​ဖြစ်​၏။<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> ထို​အ​လင်း​သည် မှောင်​မိုက်​၌​ထွန်း​လင်း​၍ မှောင်​မိုက်​သည် သူ့​ကို​မ​လွှမ်း​မိုး​<sup class="fnm"><a name="fnm3" href="#fn3">3</a></sup>နိုင်။</div>
<div class="v" id="v6"><span class="vn">6</span> <span class="br-p"><br><br></span>ဘု​ရား​သ​ခင်​ထံ​မှ​စေ​လွှတ်​ခြင်း​ခံ​ရ​သော ယော​ဟန်​အ​မည်​ရှိ​သူ​တစ်​ဦး​ပေါ်​ထွန်း​လာ​၏။</div>
<div class="v" id="v7"><span class="vn">7</span> လူ​အ​ပေါင်း​တို့​သည် သူ့​အား​ဖြင့် ယုံ​ကြည်​လာ​မည့်​အ​ကြောင်း သူ​သည် အ​လင်း​၏​အ​ကြောင်း​ကို​သက်​သေ​ခံ​ရန် သက်​သေ​အ​ဖြစ်​လာ​၏။</div>
<div class="v" id="v8"><span class="vn">8</span> သူ​သည်​အ​လင်း​မ​ဟုတ်။ အ​လင်း​၏​အ​ကြောင်း​ကို​သက်​သေ​ခံ​ရန်​သာ​လာ​၏။</div>
<div class="v" id="v9"><span class="vn">9</span> စစ်​မှန်​သော​အ​လင်း​သည် ဤ​လော​က​သို့​ကြွ​လာ​၍ လူ​အ​ပေါင်း​တို့​အား အ​လင်း​ကို​ပေး​သော​အ​ရှင်​ဖြစ်​၏။<sup class="fnm"><a name="fnm4" href="#fn4">4</a></sup></div>
<div class="v" id="v10"><span class="vn">10</span> <span class="br-p"><br><br></span>ကိုယ်​တော်​သည် ဤ​လော​က​၌​ရှိ​နှင့်​တော်​မူ​၍ ဤ​လော​က​သည် ကိုယ်​တော်​အား​ဖြင့်​ဖြစ်​လာ​သော်​လည်း ဤ​လော​က​သည် ကိုယ်​တော်​ကို​မ​သိ။</div>
<div class="v" id="v11"><span class="vn">11</span> ကိုယ်​တော်​သည် မိ​မိ​အ​ရပ်​သို့​ကြွ​လာ​သော်​လည်း မိ​မိ​လူ​မျိုး​တို့​သည် ကိုယ်​တော်​ကို​လက်​မ​ခံ​ကြ။</div>
<div class="v" id="v12"><span class="vn">12</span> သို့​ရာ​တွင် ကိုယ်​တော်​ကို​လက်​ခံ​သ​မျှ​သော​သူ​တည်း​ဟူ​သော ကိုယ်​တော်​၏​နာ​မ​တော်​ကို​ယုံ​ကြည်​သော​သူ​တို့​အား ဘု​ရား​သ​ခင်​၏​သား​သ​မီး​များ​ဖြစ်​ရ​သော​အ​ခွင့်​ကို ပေး​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v13"><span class="vn">13</span> ထို​သား​သ​မီး​တို့​သည် မျိုး​ရိုး​ဇာ​တိ​<sup class="fnm"><a name="fnm6" href="#fn6">6</a></sup>အား​ဖြင့်​သော်​လည်း​ကောင်း၊ ကိုယ်​ကာ​ယ​၏​အ​လို​ဆန္ဒ​အား​ဖြင့်​သော်​လည်း​ကောင်း၊ လူ​၏​အ​လို​ဆန္ဒ​အား​ဖြင့်​သော်​လည်း​ကောင်း မွေး​ဖွား​ကြ​သည်​မ​ဟုတ်။ ဘု​ရား​သ​ခင်​အား​ဖြင့်​သာ မွေး​ဖွား​ကြ​၏။</div>
<div class="v" id="v14"><span class="vn">14</span> <span class="br-p"><br><br></span>နှုတ်​က​ပတ်​တော်​သည် လူ​သား​အ​ဖြစ်​ကို​ခံ​ယူ​၍ အ​ကျွန်ုပ်​တို့​တွင်​စံ​မြန်း​တော်​မူ​သ​ဖြင့် အ​ကျွန်ုပ်​တို့​သည် ကိုယ်​တော်​၏​ဘုန်း​တော်​ကို ဖူး​မြင်​ကြ​ရ​၏။ ထို​ဘုန်း​တော်​ကား ခ​မည်း​တော်​ထံ​ပါး​၌ တစ်​ပါး​တည်း​သော​သား​တော်​အ​ဖြစ်​ရှိ​သော​ဘုန်း​တော်​ဖြစ်​လျက် ကျေး​ဇူး​တော်​နှင့်​လည်း​ကောင်း၊ သမ္မာ​တ​ရား​နှင့်​လည်း​ကောင်း ပြည့်​စုံ​၏။</div>
<div class="v" id="v15"><span class="vn">15</span> <span class="br-p"><br><br></span>ယော​ဟန်​သည် ထို​အ​ရှင်​၏​အ​ကြောင်း​ကို​သက်​သေ​ခံ​လျက် “ငါ့​နောက်​တွင် ကြွ​လာ​သော​အ​ရှင်​သည် ငါ့​ထက်​အ​လျင်​ဦး​စွာ​ရှိ​နှင့်​သည်​<sup class="fnm"><a name="fnm7" href="#fn7">7</a></sup>ဖြစ်​၍ ငါ့​ထက်​ကြီး​မြတ်​သည်​ဟု ငါ​ဆို​ခဲ့​သည်​မှာ ထို​အ​ရှင်​ပင်​ဖြစ်​သည်”​ဟု ကြွေး​ကြော်​လေ​၏။</div>
<div class="v" id="v16"><span class="vn">16</span> အ​ကျွန်ုပ်​တို့​အား​လုံး​သည် ထို​အ​ရှင်​၏​ပြည့်​စုံ​တော်​မူ​ခြင်း​ထဲ​မှ ကျေး​ဇူး​တော်​အ​ပေါ်​၌ ထပ်​ဆင့်​၍ ကျေး​ဇူး​တော်​ကို​ခံ​စား​ရ​ကြ​ပြီ။</div>
<div class="v" id="v17"><span class="vn">17</span> အ​ကြောင်း​မူ​ကား ပ​ညတ်​တ​ရား​ကို မော​ရှေ​အား​ဖြင့်​ပေး​တော်​မူ​၏။ ကျေး​ဇူး​တော်​နှင့်​သမ္မာ​တ​ရား​မူ​ကား ယေ​ရှု​ခ​ရစ်​တော်​အား​ဖြင့်​ဖြစ်​လာ​၏။</div>
<div class="v" id="v18"><span class="vn">18</span> ဘု​ရား​သ​ခင်​ကို မည်​သူ​မျှ​မ​မြင်​ဖူး​သော်​လည်း<sup class="fnm"><a name="fnm8" href="#fn8">8</a></sup> ခ​မည်း​တော်​၏​ရင်​ခွင်​၌​ရှိ​သည့် တစ်​ပါး​တည်း​သော​သား​တော်​ဘု​ရား​<sup class="fnm"><a name="fnm9" href="#fn9">9</a></sup>သည် ဘု​ရား​သ​ခင်​ကို ထင်​ရှား​စေ​တော်​မူ​ပြီ။</div>
<div class="v" id="v19"><h2>ဗတ္တိ​ဇံ​ဆ​ရာ​ယော​ဟန်​၏​သက်​သေ​ခံ​ချက်</h2><span class="vn">19</span> <span class="br-p"><br><br></span>ဂျူး​လူ​မျိုး​တို့​သည် ယော​ဟန်​ထံ​သို့ ယဇ်​ပု​ရော​ဟိတ်​များ​နှင့်​လေ​ဝိ​အ​နွယ်​ဝင်​တို့​ကို ဂျေ​ရု​ဆ​လင်​မြို့​မှ​စေ​လွှတ်​၍ “သင်​သည်​မည်​သူ​နည်း”​ဟု မေး​မြန်း​စေ​ကြ​သော​အ​ခါ ယော​ဟန်​၏​သက်​သေ​ခံ​ချက်​မှာ ဤ​သို့​ဖြစ်​၏။</div>
<div class="v" id="v20"><span class="vn">20</span> ယော​ဟန်​သည် ထိမ်​ဝှက်​ခြင်း​မ​ရှိ​ဘဲ ဝန်​ခံ​၍ “ငါ​သည် ခ​ရစ်​တော်​မ​ဟုတ်”​ဟု အ​တိ​အ​လင်း​ပြော​လေ​၏။</div>
<div class="v" id="v21"><span class="vn">21</span> ထို​အ​ခါ သူ​တို့​က “သို့​ဖြစ်​လျှင် သင်​သည်​မည်​သူ​နည်း။ ဧ​လိ​ယ​<sup class="fnm"><a name="fnm10" href="#fn10">10</a></sup>လော”​ဟု မေး​ကြ​သော် ယော​ဟန်​က “ငါ​သည် ဧ​လိ​ယ​မ​ဟုတ်”​ဟု ဆို​၏။ “ထို​ပ​ရော​ဖက်​<sup class="fnm"><a name="fnm11" href="#fn11">11</a></sup>လော”​ဟု မေး​ကြ​ပြန်​သော် “မ​ဟုတ်”​ဟု ဆို​ပြန်​၏။</div>
<div class="v" id="v22"><span class="vn">22</span> ထို​သူ​တို့​က​လည်း “သင်​သည်​မည်​သူ​နည်း။ ငါ​တို့​ကို​စေ​လွှတ်​သော​သူ​တို့​အား ပြန်​၍​ဖြေ​ကြား​နိုင်​ရန် သင့်​အ​ကြောင်း​ကို သင်​မည်​သို့​ပြော​မည်​နည်း”​ဟု ဆို​ကြ​၏။</div>
<div class="v" id="v23"><span class="vn">23</span> ယော​ဟန်​က “ငါ​သည် ပ​ရော​ဖက်​ဟေ​ရှာ​ယ​ဟော​ပြော​ခဲ့​သည့်​အ​တိုင်း ‘ထာ​ဝ​ရ​ဘု​ရား​၏​လမ်း​တော်​ကို ဖြောင့်​တန်း​စေ​ကြ​လော့’​ဟူ​၍ တော​ကန္တာ​ရ​၌​ဟစ်​ကြော်​သော​သူ​၏​အ​သံ​ဖြစ်​၏”​<sup class="fnm"><a name="fnm12" href="#fn12">12</a></sup>ဟု ဆို​၏။</div>
<div class="v" id="v24"><span class="vn">24</span> <span class="br-p"><br><br></span>ထို​သူ​တို့​သည် ဖာ​ရိ​ရှဲ​တို့​ထဲ​မှ​စေ​လွှတ်​ခြင်း​ခံ​ရ​သော​သူ​များ​ဖြစ်​ကြ​၏။</div>
<div class="v" id="v25"><span class="vn">25</span> တစ်​ဖန် သူ​တို့​က “သင်​သည် ခ​ရစ်​တော်​မ​ဟုတ်၊ ဧ​လိ​ယ​လည်း​မ​ဟုတ်၊ ထို​ပ​ရော​ဖက်​လည်း​မ​ဟုတ်​လျှင် အ​ဘယ်​ကြောင့်​ဗတ္တိ​ဇံ​<sup class="fnm"><a name="fnm13" href="#fn13">13</a></sup>ပေး​သ​နည်း”​ဟု မေး​မြန်း​ကြ​၏။</div>
<div class="v" id="v26"><span class="vn">26</span> ယော​ဟန်​က​လည်း “ငါ​သည် ရေ​၌​ဗတ္တိ​ဇံ​ပေး​၏။ သင်​တို့​အ​လယ်​၌ သင်​တို့​မ​သိ​သော​အ​ရှင်​တစ်​ပါး​ရပ်​လျက်​ရှိ​၏။</div>
<div class="v" id="v27"><span class="vn">27</span> ထို​အ​ရှင်​သည် ငါ့​နောက်​တွင်​ကြွ​လာ​သော​အ​ရှင်​ဖြစ်​၏။<sup class="fnm"><a name="fnm14" href="#fn14">14</a></sup> ထို​အ​ရှင်​၏​ခြေ​နင်း​တော်​ကြိုး​ကို​ဖြေ​ပေး​ရန်​ပင် ငါ​သည် မ​ထိုက်​တန်”​<sup class="fnm"><a name="fnm15" href="#fn15">15</a></sup>ဟု ပြန်​ပြော​၏။</div>
<div class="v" id="v28"><span class="vn">28</span> <span class="br-p"><br><br></span>ဤ​အ​ခြင်း​အ​ရာ​တို့​သည် ယော​ဟန်​ဗတ္တိ​ဇံ​ပေး​နေ​သော ဂျော်​ဒန်​မြစ်​တစ်​ဖက်​ကမ်း၊ ဗေ​သ​နိ​<sup class="fnm"><a name="fnm16" href="#fn16">16</a></sup>ရွာ​တွင်​ဖြစ်​ပျက်​ခဲ့​၏။</div>
<div class="v" id="v29"><h2>ဘု​ရား​သ​ခင်​၏​သိုး​သ​ငယ်​တော်</h2><span class="vn">29</span> <span class="br-p"><br><br></span>နောက်​တစ်​နေ့​၌ ယော​ဟန်​သည် မိ​မိ​ထံ​သို့ ယေ​ရှု​ကြွ​လာ​တော်​မူ​သည်​ကို​မြင်​လျှင် “ကြည့်​လော့။ ဤ​လော​က​၏​အ​ပြစ်​ကို​ယူ​ဆောင်​သွား​သော ဘု​ရား​သ​ခင်​၏​သိုး​သ​ငယ်​တော်​ပေ​တည်း။</div>
<div class="v" id="v30"><span class="vn">30</span> ‘ငါ့​ထက်​အ​လျင်​ဦး​စွာ​ရှိ​နှင့်​သည်​ဖြစ်​၍ ငါ့​ထက်​ကြီး​မြတ်​သော​အ​ရှင်​<sup class="fnm"><a name="fnm17" href="#fn17">17</a></sup>သည် ငါ့​နောက်​တွင်​ကြွ​လာ​မည်’​ဟု ငါ​ဆို​ခဲ့​သည်​မှာ ထို​အ​ရှင်​၏​အ​ကြောင်း​ပင်​ဖြစ်​သည်။</div>
<div class="v" id="v31"><span class="vn">31</span> ငါ​သည်​လည်း အ​စ​က သူ့​ကို​မ​သိ။ သို့​ရာ​တွင် အစ္စ​ရေး​လူ​မျိုး​ရှေ့​၌ သူ့​ကို​ထင်​ရှား​စေ​ရန် ငါ​သည်​လာ​၍ ရေ​၌​ဗတ္တိ​ဇံ​ပေး​လျက်​နေ​သည်”​ဟု ဆို​၏။</div>
<div class="v" id="v32"><span class="vn">32</span> <span class="br-p"><br><br></span>တစ်​ဖန် ယော​ဟန်​သည် သက်​သေ​ခံ​သည်​ကား “ဝိ​ညာဉ်​တော်​သည် ချိုး​ငှက်​ကဲ့​သို့ ကောင်း​ကင်​မှ​ဆင်း​သက်​၍ သူ့​အ​ပေါ်​၌​တည်​တော်​မူ​သည်​ကို ငါ​မြင်​ရ​ပြီ။<sup class="fnm"><a name="fnm18" href="#fn18">18</a></sup></div>
<div class="v" id="v33"><span class="vn">33</span> ငါ​သည်​လည်း အ​စ​က သူ့​ကို​မ​သိ။ သို့​ရာ​တွင် ရေ​၌​ဗတ္တိ​ဇံ​ပေး​ရန် ငါ့​ကို​စေ​လွှတ်​တော်​မူ​သော​အ​ရှင်​က ‘တစ်​စုံ​တစ်​ဦး​အ​ပေါ်​သို့ ဝိ​ညာဉ်​တော်​ဆင်း​သက်​၍ သူ့​အ​ပေါ်​၌​တည်​တော်​မူ​သည်​ကို သင်​မြင်​လျှင် ထို​သူ​သည် သန့်​ရှင်း​သော​ဝိ​ညာဉ်​တော်​၌ ဗတ္တိ​ဇံ​ပေး​သော​သူ​ဖြစ်​၏’​ဟု ငါ့​အား​မိန့်​တော်​မူ​ခဲ့​သည့်​အ​တိုင်း</div>
<div class="v" id="v34"><span class="vn">34</span> ငါ​မြင်​ရ​သ​ဖြင့် ဤ​သူ​သည် ဘု​ရား​သ​ခင်​၏​သား​တော်​<sup class="fnm"><a name="fnm19" href="#fn19">19</a></sup>ဖြစ်​ကြောင်း​ကို ငါ​သက်​သေ​ခံ​သည်”​ဟု ဆို​လေ​၏။</div>
<div class="v" id="v35"><span class="vn">35</span> <span class="br-p"><br><br></span>နောက်​တစ်​နေ့​၌ ယော​ဟန်​သည် တစ်​ဖန် မိ​မိ​၏​တ​ပည့်​နှစ်​ဦး​တို့​နှင့်​အ​တူ ရပ်​နေ​စဉ်</div>
<div class="v" id="v36"><span class="vn">36</span> ယေ​ရှု​ကြွ​တော်​မူ​သည်​ကို​မြင်​၍ “ကြည့်​လော့။ ဘု​ရား​သ​ခင်​၏​သိုး​သ​ငယ်​တော်​ပေ​တည်း”​ဟု ဆို​၏။</div>
<div class="v" id="v37"><span class="vn">37</span> ထို​သို့ ယော​ဟန်​ပြော​ဆို​သည်​ကို တ​ပည့်​နှစ်​ဦး​တို့​သည်​ကြား​လျှင် ယေ​ရှု​နောက်​တော်​သို့​လိုက်​သွား​ကြ​၏။</div>
<div class="v" id="v38"><span class="vn">38</span> ယေ​ရှု​သည်​လှည့်​၍ ထို​သူ​တို့​လိုက်​လာ​ကြ​သည်​ကို​မြင်​လျှင် <span class="fmt-words-of-jesus">“</span><span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​၏။ ထို​သူ​တို့​က​လည်း “ရဗ္ဗိ၊ ကိုယ်​တော်​အ​ဘယ်​မှာ​နေ​တော်​မူ​သ​နည်း”​ဟု မေး​လျှောက်​ကြ​၏။ (ရဗ္ဗိ​၏​အ​ဓိပ္ပာယ်​မှာ ဆ​ရာ​ဟူ​၍​ဖြစ်​၏။)</div>
<div class="v" id="v39"><span class="vn">39</span> ယေ​ရှု​က <span class="fmt-words-of-jesus">“</span><span class="fmt-words-of-jesus">လာ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သိ​မြင်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​သည့်​အ​တိုင်း သူ​တို့​သည်​လိုက်​သွား​၍ နေ​တော်​မူ​ရာ​အ​ရပ်​ကို​တွေ့​မြင်​ကြ​ပြီး ထို​နေ့​၌ ကိုယ်​တော်​နှင့်​အ​တူ​နေ​ခဲ့​ကြ​၏။ ထို​အ​ချိန်​ကား ည​နေ​လေး​နာ​ရီ​<sup class="fnm"><a name="fnm20" href="#fn20">20</a></sup>ခန့်​ဖြစ်​၏။</div>
<div class="v" id="v40"><span class="vn">40</span> <span class="br-p"><br><br></span>ယော​ဟန်​၏​စ​ကား​ကို​ကြား​၍ နောက်​တော်​သို့​လိုက်​သွား​သော​သူ​နှစ်​ဦး​ထဲ​မှ​တစ်​ဦး​သည် ရှိ​မုန်​ပေ​တ​ရု​၏​ညီ​အန္ဒြေ​ဖြစ်​၏။</div>
<div class="v" id="v41"><span class="vn">41</span> အန္ဒြေ​သည် မိ​မိ​အစ်​ကို​ရှိ​မုန်​ကို ဦး​စွာ​တွေ့​၍ “ငါ​တို့​သည် မေ​ရှိ​ယ​ကို​တွေ့​ကြ​ပြီ”​ဟု ဆို​လျက်</div>
<div class="v" id="v42"><span class="vn">42</span> သူ့​ကို ယေ​ရှု​ထံ​သို့​ခေါ်​ဆောင်​လာ​၏။ (မေ​ရှိ​ယ​၏​အ​ဓိပ္ပာယ်​မှာ ဘိ​သိက်​ခံ​ရ​သူ​<sup class="fnm"><a name="fnm21" href="#fn21">21</a></sup>ဟူ​၍​ဖြစ်​၏။) ယေ​ရှု​သည် ရှိ​မုန်​ကို​စူး​စိုက်​ကြည့်​၍ <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<sup class="fnm"><a name="fnm22" href="#fn22">22</a></sup><span class="fmt-words-of-jesus">ရှိ​မုန်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ကေ​ဖ</span>​<span class="fmt-words-of-jesus">ဟု</span>​<span class="fmt-words-of-jesus">ခေါ်​ဝေါ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။ (ကေ​ဖ​၏​အ​ဓိပ္ပာယ်​မှာ ကျောက်​<sup class="fnm"><a name="fnm23" href="#fn23">23</a></sup>ဟူ​၍​ဖြစ်​၏။)</div>
<div class="v" id="v43"><h2>ဖိ​လိပ္ပု​နှင့်​နာ​သ​နေ​လ</h2><span class="vn">43</span> <span class="br-p"><br><br></span>နောက်​တစ်​နေ့​တွင် ယေ​ရှု​သည် ဂါ​လိ​လဲ​နယ်​သို့​ထွက်​ခွာ​ရန် အ​လို​တော်​ရှိ​၏။ ထို​အ​ခါ ဖိ​လိပ္ပု​ကို​တွေ့​လျှင် <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v44"><span class="vn">44</span> ဖိ​လိပ္ပု​သည် အန္ဒြေ​နှင့်​ပေ​တ​ရု​တို့​၏​ဇာ​တိ​မြို့​ဖြစ်​သော ဗက်​ဇဲ​ဒ​မြို့​မှ​လာ​သော​သူ​ဖြစ်​၏။</div>
<div class="v" id="v45"><span class="vn">45</span> ဖိ​လိပ္ပု​သည် နာ​သ​နေ​လ​ကို​တွေ့​လျှင် “မော​ရှေ​သည် ပ​ညတ်​တ​ရား​ကျမ်း​၌​လည်း​ကောင်း၊ ပ​ရော​ဖက်​တို့​သည်​လည်း သူ​တို့​ကျမ်း​၌​လည်း​ကောင်း ရေး​သား​ဖော်​ပြ​ထား​သော​သူ၊ ယော​သပ်​၏​သား၊ နာ​ဇ​ရက်​မြို့​မှ​ယေ​ရှု​ကို ငါ​တို့​တွေ့​ကြ​ပြီ”​ဟု ဆို​၏။</div>
<div class="v" id="v46"><span class="vn">46</span> နာ​သ​နေ​လ​က​လည်း “နာ​ဇ​ရက်​မြို့​ထဲ​မှ ကောင်း​သော​အ​ရာ​တစ်​စုံ​တစ်​ခု​ထွက်​နိုင်​သ​လော”​ဟု ဆို​သော် ဖိ​လိပ္ပု​က “လာ​၍​ကြည့်​ပါ”​ဟု ဆို​လေ​၏။</div>
<div class="v" id="v47"><span class="vn">47</span> <span class="br-p"><br><br></span>ယေ​ရှု​သည် မိ​မိ​ထံ​သို့ နာ​သ​နေ​လ​လာ​နေ​သည်​ကို​မြင်​လျှင် <span class="fmt-words-of-jesus">“</span><span class="fmt-words-of-jesus">ကြည့်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">စစ်​မှန်</span>​<span class="fmt-words-of-jesus">သော</span>​<span class="fmt-words-of-jesus">အစ္စ​ရေး</span>​<span class="fmt-words-of-jesus">အ​မျိုး​သား</span>​<span class="fmt-words-of-jesus">ပေ​တည်း</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">၌</span>​<span class="fmt-words-of-jesus">စဉ်း​လဲ</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">”</span>​ဟု သူ့​ကို​ရည်​ညွှန်း​၍ မိန့်​တော်​မူ​၏။</div>
<div class="v" id="v48"><span class="vn">48</span> နာ​သ​နေ​လ​က​လည်း “ကိုယ်​တော်​သည် အ​ကျွန်ုပ်​ကို မည်​သို့​သိ​ပါ​သ​နည်း”​ဟု မေး​လျှောက်​သော် ယေ​ရှု​က <span class="fmt-words-of-jesus">“</span><span class="fmt-words-of-jesus">ဖိ​လိပ္ပု</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ခေါ်</span>​<span class="fmt-words-of-jesus">မီ</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">သ​ဖန်း​ပင်</span>​<span class="fmt-words-of-jesus">အောက်​၌</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">မြင်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v49"><span class="vn">49</span> နာ​သ​နေ​လ​က “ရဗ္ဗိ၊ ကိုယ်​တော်​သည် ဘု​ရား​သ​ခင်​၏​သား​တော်​ဖြစ်​ပါ​သည်။ အစ္စ​ရေး​ဘု​ရင်​လည်း​ဖြစ်​ပါ​သည်”​ဟု လျှောက်​လေ​၏။</div>
<div class="v" id="v50"><span class="vn">50</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သ​ဖန်း​ပင်</span>​<span class="fmt-words-of-jesus">အောက်​၌</span> <span class="fmt-words-of-jesus">သင့်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">မြင်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span>​<span class="fmt-words-of-jesus">ဆို</span>​<span class="fmt-words-of-jesus">သော​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သ​လော</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">ထက်</span>​<span class="fmt-words-of-jesus">ကြီး​မြတ်</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​ပြီး​လျှင်</div>
<div class="v" id="v51"><span class="vn">51</span> <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">သည်</span>​<span class="fmt-words-of-jesus">ပွင့်</span>​<span class="fmt-words-of-jesus">လျက်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">တ​မန်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">လူ့​သား</span>​<span class="fmt-words-of-jesus">၏</span>​<span class="fmt-words-of-jesus">အ​ပေါ်​တွင်</span> <span class="fmt-words-of-jesus">တက်</span>​<span class="fmt-words-of-jesus">လျက်</span>​<span class="fmt-words-of-jesus">ဆင်း</span>​<span class="fmt-words-of-jesus">လျက်</span>​<span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မြင်</span>​<span class="fmt-words-of-jesus">ကြ</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​<sup class="fnm"><a name="fnm24" href="#fn24">24</a></sup>ဟု မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ဗြဲ ၁:၃၊ ၁၁:၃၊ ၂ပေ ၃:၅။</div>
<div class="fn"><sup class="fnt"><a name="fn2" href="#fnm2">2</a></sup> ယော ၁:၉၊ ၈:၁၂၊ ၉:၅၊ ၁၂:၄၆။</div>
<div class="fn"><sup class="fnt"><a name="fn3" href="#fnm3">3</a></sup> “ရ​ယူ၊ ဖမ်း​မိ၊ အ​နိုင်​ရ၊ ပိုင်း​ခြား​သိ​ရှိ” ဟူ​သော​အ​ဓိပ္ပာယ်​များ​လည်း​ရှိ​၏။</div>
<div class="fn"><sup class="fnt"><a name="fn4" href="#fnm4">4</a></sup> ယော ၁:၄၊ ၈:၁၂၊ ၉:၅၊ ၁၂:၄၆။</div>
<div class="fn"><sup class="fnt"><a name="fn5" href="#fnm5">5</a></sup> ရော ၈:၁၄၊ ဂ​လ ၃:၂၆။</div>
<div class="fn"><sup class="fnt"><a name="fn6" href="#fnm6">6</a></sup> တိုက်​ရိုက်​ပြန်​ဆို​လျှင် “သွေး”</div>
<div class="fn"><sup class="fnt"><a name="fn7" href="#fnm7">7</a></sup> တိုက်​ရိုက်​ပြန်​ဆို​လျှင် “ငါ့​ရှေ့​၌​ဖြစ်​သော​သူ”</div>
<div class="fn"><sup class="fnt"><a name="fn8" href="#fnm8">8</a></sup> ယော ၅:၃၇၊ ၁တိ ၆:၁၆။ ထွ ၃၃:၂၀။</div>
<div class="fn"><sup class="fnt"><a name="fn9" href="#fnm9">9</a></sup> သို့​မ​ဟုတ် “တစ်​ပါး​တည်း​သော​ဘု​ရား”</div>
<div class="fn"><sup class="fnt"><a name="fn10" href="#fnm10">10</a></sup> မာ​လ ၄:၅။</div>
<div class="fn"><sup class="fnt"><a name="fn11" href="#fnm11">11</a></sup> တ​ရား ၁၈:၁၅၊ ၁၈။</div>
<div class="fn"><sup class="fnt"><a name="fn12" href="#fnm12">12</a></sup> မ ၃:၃၊ မာ ၁:၃၊ လု ၃:၄။ (ဟေ​ရှာ ၄၀:၃)</div>
<div class="fn"><sup class="fnt"><a name="fn13" href="#fnm13">13</a></sup> “နှစ်​ခြင်း၊ လွှမ်း​ခြုံ​ခြင်း၊ ဆေး​ကြော​ခြင်း” ဟူ​သော​အ​ဓိပ္ပာယ်​များ​ရှိ​၏။</div>
<div class="fn"><sup class="fnt"><a name="fn14" href="#fnm14">14</a></sup> အ​ချို့​မူ​ရင်း​ကျမ်း​၌ “ထို​အ​ရှင်​သည် ငါ့​နောက်​၌​ကြွ​လာ​သော်​လည်း ငါ့​ထက်​ကြီး​မြတ်​၏။”</div>
<div class="fn"><sup class="fnt"><a name="fn15" href="#fnm15">15</a></sup> မ ၃:၁၁၊ မာ ၁:၇-၈၊ လု ၃:၁၆၊ တ ၁၃:၂၅။</div>
<div class="fn"><sup class="fnt"><a name="fn16" href="#fnm16">16</a></sup> အ​ချို့​မူ​ရင်း​ကျမ်း​၌ “ဗေ​သ​ဘာ​ရ”</div>
<div class="fn"><sup class="fnt"><a name="fn17" href="#fnm17">17</a></sup> တိုက်​ရိုက်​ပြန်​ဆို​လျှင် “ငါ့​ရှေ့​၌​ဖြစ်​သော​သူ”</div>
<div class="fn"><sup class="fnt"><a name="fn18" href="#fnm18">18</a></sup> မ ၃:၁၆၊ မာ ၁:၁၀၊ လု ၃:၂၁-၂၂။</div>
<div class="fn"><sup class="fnt"><a name="fn19" href="#fnm19">19</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​ရွေး​ကောက်​တော်​မူ​သော​သူ”</div>
<div class="fn"><sup class="fnt"><a name="fn20" href="#fnm20">20</a></sup> တိုက်​ရိုက်​ပြန်​ဆို​လျှင် “ဒ​သ​မ​နာ​ရီ”</div>
<div class="fn"><sup class="fnt"><a name="fn21" href="#fnm21">21</a></sup> ဂ​ရိ​ဘာ​သာ​အား​ဖြင့် “ခ​ရစ်​တော်”</div>
<div class="fn"><sup class="fnt"><a name="fn22" href="#fnm22">22</a></sup> အ​ချို့​မူ​ရင်း​ကျမ်း​၌ “ယော​န​၏​သား”</div>
<div class="fn"><sup class="fnt"><a name="fn23" href="#fnm23">23</a></sup> ဂ​ရိ​ဘာ​သာ​အား​ဖြင့် “ပေ​တ​ရု”</div>
<div class="fn"><sup class="fnt"><a name="fn24" href="#fnm24">24</a></sup> က ၂၈:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>