<html><head>
<meta http-equiv="Content-Type" content="text/html;charset=utf-8" />
<title>John 11 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 11);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_9.html">9</a> <a href="John_10.html">10</a> <b>11</b> <a href="John_12.html">12</a> <a href="John_13.html">13</a> ... <a href="John_21.html">21</a> </div><hr>
<h1>John 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဗေ​သ​နိ​ရွာ​သား​လာ​ဇ​ရု​၏​သေ​ဆုံး​ခြင်း</h2><span class="vn">1</span> <span class="br-p"><br><br></span>ထို​အ​ခါ​၌ မာ​ရိ​နှင့်​သူ​၏​အစ်​မ​မာ​သ​တို့​နေ​ထိုင်​ရာ ဗေ​သ​နိ​ရွာ​မှ လာ​ဇ​ရု​ဆို​သူ​တစ်​ဦး​သည် နာ​မ​ကျန်း​ဖြစ်​နေ​၏။</div>
<div class="v" id="v2"><span class="vn">2</span> ထို​မာ​ရိ​သည် သ​ခင်​ဘု​ရား​ကို​ဆီ​မွှေး​နှင့်​လိမ်း​၍ ခြေ​တော်​ကို မိ​မိ​ဆံ​ပင်​ဖြင့်​သုတ်​သော​သူ​ဖြစ်​ပြီး နာ​မ​ကျန်း​ဖြစ်​နေ​သော​လာ​ဇ​ရု​သည် သူ​၏​မောင်​ဖြစ်​၏။</div>
<div class="v" id="v3"><span class="vn">3</span> ထို့​ကြောင့် ထို​ညီ​အစ်​မ​တို့​သည် ကိုယ်​တော်​ထံ​သို့ လူ​ကို​စေ​လွှတ်​၍ “သ​ခင်​ဘု​ရား၊ ကိုယ်​တော်​ချစ်​ခင်​တော်​မူ​သော​သူ​သည် နာ​မ​ကျန်း​ဖြစ်​နေ​ပါ​သည်”​ဟု လျှောက်​ထား​ကြ​၏။</div>
<div class="v" id="v4"><span class="vn">4</span> <span class="br-p"><br><br></span>ယေ​ရှု​သည် ထို​အ​ကြောင်း​ကို​ကြား​လျှင် <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">နာ​မ​ကျန်း</span>​<span class="fmt-words-of-jesus">ဖြစ်</span>​<span class="fmt-words-of-jesus">ခြင်း</span>​<span class="fmt-words-of-jesus">သည်</span> <span class="fmt-words-of-jesus">သေ</span>​<span class="fmt-words-of-jesus">ခြင်း</span>​<span class="fmt-words-of-jesus">သို့</span>​<span class="fmt-words-of-jesus">ရောက်</span>​<span class="fmt-words-of-jesus">စေ​ရန်</span>​<span class="fmt-words-of-jesus">အ​တွက်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">ဘဲ</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">အ​တွက်</span>​<span class="fmt-words-of-jesus">ဖြစ်</span>​<span class="fmt-words-of-jesus">ပြီး</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">တော်</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">အ​ခြင်း​အ​ရာ</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ထင်​ရှား</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">စေ​ရန်</span>​<span class="fmt-words-of-jesus">အ​တွက်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v5"><span class="vn">5</span> ယေ​ရှု​သည် မာ​သ၊ သူ​၏​ညီ​မ​နှင့် လာ​ဇ​ရု​တို့​ကို ချစ်​တော်​မူ​၏။</div>
<div class="v" id="v6"><span class="vn">6</span> သို့​ဖြစ်​၍ လာ​ဇ​ရု​နာ​မ​ကျန်း​ဖြစ်​သည်​ကို ကြား​တော်​မူ​သော​အ​ခါ မိ​မိ​နေ​သော​အ​ရပ်​၌ နှစ်​ရက် ထပ်​၍​နေ​တော်​မူ​၏။</div>
<div class="v" id="v7"><span class="vn">7</span> ထို့​နောက် တ​ပည့်​တော်​တို့​အား <span class="fmt-words-of-jesus">“</span><span class="fmt-words-of-jesus">ယု​ဒ</span>​<span class="fmt-words-of-jesus">နယ်</span>​<span class="fmt-words-of-jesus">သို့</span> <span class="fmt-words-of-jesus">နောက်​တစ်​ဖန်</span>​<span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">စို့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v8"><span class="vn">8</span> တ​ပည့်​တော်​တို့​က “ရဗ္ဗိ၊ ဂျူး​လူ​မျိုး​တို့​သည် မ​ကြာ​သေး​မီ​က​ပင် ကိုယ်​တော်​ကို​ခဲ​နှင့်​ပေါက်​သတ်​ရန် ရှာ​ကြံ​နေ​ကြ​ပါ​လျက်​နှင့် ထို​အ​ရပ်​သို့ နောက်​တစ်​ဖန်​ကြွ​တော်​မူ​မည်​လော”​ဟု လျှောက်​ကြ​၏။</div>
<div class="v" id="v9"><span class="vn">9</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">နေ့</span>​<span class="fmt-words-of-jesus">အ​ချိန်</span>​<span class="fmt-words-of-jesus">သည်</span> <span class="fmt-words-of-jesus">တစ်​ဆယ့်​နှစ်</span>​<span class="fmt-words-of-jesus">နာ​ရီ</span>​<span class="fmt-words-of-jesus">ရှိ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">။</span> <span class="fmt-words-of-jesus">မည်​သူ​မ​ဆို</span> <span class="fmt-words-of-jesus">နေ့</span>​<span class="fmt-words-of-jesus">အ​ချိန်</span>​<span class="fmt-words-of-jesus">၌</span>​<span class="fmt-words-of-jesus">သွား​လာ</span>​<span class="fmt-words-of-jesus">လျှင်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">၏</span>​<span class="fmt-words-of-jesus">အ​လင်း</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ခ​လုတ်</span>​<span class="fmt-words-of-jesus">မ</span>​<span class="fmt-words-of-jesus">တိုက်</span>​<span class="fmt-words-of-jesus">မိ</span>​<span class="fmt-words-of-jesus">တတ်</span><span class="fmt-words-of-jesus">။</span></div>
<div class="v" id="v10"><span class="vn">10</span> <span class="fmt-words-of-jesus">သို့​သော်</span> <span class="fmt-words-of-jesus">ည</span>​<span class="fmt-words-of-jesus">အ​ချိန်</span>​<span class="fmt-words-of-jesus">၌</span>​<span class="fmt-words-of-jesus">သွား​လာ</span>​<span class="fmt-words-of-jesus">လျှင်</span> <span class="fmt-words-of-jesus">သူ</span>​<span class="fmt-words-of-jesus">၌</span>​<span class="fmt-words-of-jesus">အ​လင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ခ​လုတ်​တိုက်</span>​<span class="fmt-words-of-jesus">မိ</span>​<span class="fmt-words-of-jesus">တတ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v11"><span class="vn">11</span> ထို​သို့​မိန့်​တော်​မူ​ပြီး​နောက် <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">မိတ်​ဆွေ</span>​<span class="fmt-words-of-jesus">လာ​ဇ​ရု</span>​<span class="fmt-words-of-jesus">သည်</span> <span class="fmt-words-of-jesus">အိပ်​ပျော်</span>​<span class="fmt-words-of-jesus">လေ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">နှိုး</span>​<span class="fmt-words-of-jesus">ရန်</span> <span class="fmt-words-of-jesus">ငါ</span>​<span class="fmt-words-of-jesus">သွား</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v12"><span class="vn">12</span> ထို​အ​ခါ တ​ပည့်​တော်​တို့​က “သ​ခင်​ဘု​ရား၊ သူ​အိပ်​ပျော်​ပြီ​ဆို​လျှင် သက်​သာ​ပါ​လိမ့်​မည်”​ဟု လျှောက်​ကြ​၏။</div>
<div class="v" id="v13"><span class="vn">13</span> ယေ​ရှု​သည် လာ​ဇ​ရု​၏​သေ​ဆုံး​ခြင်း​ကို​ရည်​ညွှန်း​၍ မိန့်​တော်​မူ​သော်​လည်း အ​နား​ယူ​အိပ်​စက်​ခြင်း​ကို​ရည်​ညွှန်း​၍ မိန့်​တော်​မူ​သည်​ဟု တ​ပည့်​တော်​တို့​ထင်​မှတ်​ကြ​၏။</div>
<div class="v" id="v14"><span class="vn">14</span> ထို့​ကြောင့် ယေ​ရှု​သည် သူ​တို့​အား အ​တိ​အ​လင်း​ပြော​ဆို​၍ <span class="fmt-words-of-jesus">“</span><span class="fmt-words-of-jesus">လာ​ဇ​ရု</span>​<span class="fmt-words-of-jesus">သေ</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v15"><span class="vn">15</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">ရန်</span> <span class="fmt-words-of-jesus">ထို</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span> <span class="fmt-words-of-jesus">ငါ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ခဲ့</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​တွက်</span> <span class="fmt-words-of-jesus">ငါ</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မည်​သို့​ပင်​ဖြစ်​စေ</span> <span class="fmt-words-of-jesus">သူ့</span>​<span class="fmt-words-of-jesus">ထံ​သို့</span>​<span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">စို့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v16"><span class="vn">16</span> ထို​အ​ခါ ဒိ​ဒု​မု​<sup class="fnm"><a name="fnm1" href="#fn1">1</a></sup>ဟု​ခေါ်​သည့်​သော​မ​က “ကိုယ်​တော်​နှင့်​အ​တူ​အ​သေ​ခံ​ရန် ငါ​တို့​လည်း လိုက်​သွား​ကြ​စို့”​ဟု အ​ခြား​တ​ပည့်​တော်​တို့​အား​ပြော​ဆို​၏။</div>
<div class="v" id="v17"><h2>ရှင်​ပြန်​ထ​မြောက်​ခြင်း​နှင့်​အ​သက်</h2><span class="vn">17</span> <span class="br-p"><br><br></span>ယေ​ရှု​ရောက်​တော်​မူ​သော​အ​ခါ လာ​ဇ​ရု​ကို ဂူ​သွင်း​သင်္ဂြိုဟ်​ပြီး လေး​ရက်​ပင်​ရှိ​ပြီ​ဖြစ်​ကြောင်း​ကို တွေ့​ရှိ​တော်​မူ​၏။</div>
<div class="v" id="v18"><span class="vn">18</span> ဗေ​သ​နိ​ရွာ​သည် ဂျေ​ရု​ဆ​လင်​မြို့​အ​နီး နှစ်​မိုင်​<sup class="fnm"><a name="fnm2" href="#fn2">2</a></sup>ခန့်​အ​ကွာ​၌​ရှိ​သည်​ဖြစ်​၍</div>
<div class="v" id="v19"><span class="vn">19</span> များ​စွာ​သော​ဂျူး​လူ​မျိုး​တို့​သည် မာ​သ​နှင့်​မာ​ရိ​တို့​ကို သူ​တို့​၏​မောင်​အ​တွက်​နှစ်​သိမ့်​ရန် သူ​တို့​ထံ​သို့​ရောက်​နေ​ကြ​၏။</div>
<div class="v" id="v20"><span class="vn">20</span> မာ​သ​သည် ယေ​ရှု​ကြွ​လာ​တော်​မူ​ကြောင်း​ကို​ကြား​သော​အ​ခါ ကိုယ်​တော်​ကို​ဆီး​ကြို​လေ​၏။ မာ​ရိ​မူ​ကား အိမ်​၌ ထိုင်​လျက်​နေ​၏။</div>
<div class="v" id="v21"><span class="vn">21</span> မာ​သ​က ယေ​ရှု​အား “သ​ခင်​ဘု​ရား၊ ဤ​နေ​ရာ​၌ ကိုယ်​တော်​ရှိ​တော်​မူ​ခဲ့​လျှင် ကျွန်​မ​၏​မောင်​သေ​ဆုံး​ခဲ့​မည်​မ​ဟုတ်​ပါ။</div>
<div class="v" id="v22"><span class="vn">22</span> သို့​သော် ဘု​ရား​သ​ခင်​ထံ ကိုယ်​တော်​တောင်း​လျှောက်​သ​မျှ​သော​အ​ရာ​တို့​ကို ကိုယ်​တော်​အား ဘု​ရား​သ​ခင်​ပေး​တော်​မူ​မည်​ဖြစ်​ကြောင်း ယ​ခု​လည်း ကျွန်​မ​သိ​ပါ​၏”​ဟု လျှောက်​လေ​၏။</div>
<div class="v" id="v23"><span class="vn">23</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">မောင်</span>​<span class="fmt-words-of-jesus">သည်</span> <span class="fmt-words-of-jesus">ထ​မြောက်</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​လျှင်</div>
<div class="v" id="v24"><span class="vn">24</span> မာ​သ​က “နောက်​ဆုံး​သော​နေ့​တည်း​ဟူ​သော ရှင်​ပြန်​ထ​မြောက်​ရာ​ကာ​လ​၌ သူ​ထ​မြောက်​မည်​ကို ကျွန်​မ​သိ​ပါ​သည်”​ဟု လျှောက်​လေ​၏။</div>
<div class="v" id="v25"><span class="vn">25</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ရှင်​ပြန်</span>​<span class="fmt-words-of-jesus">ထ​မြောက်</span>​<span class="fmt-words-of-jesus">ခြင်း</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">အ​သက်</span>​<span class="fmt-words-of-jesus">လည်း</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">သေ</span>​<span class="fmt-words-of-jesus">ခဲ့</span>​<span class="fmt-words-of-jesus">လျှင်</span>​<span class="fmt-words-of-jesus">ပင်</span> <span class="fmt-words-of-jesus">အ​သက်​ရှင်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v26"><span class="vn">26</span> <span class="fmt-words-of-jesus">အ​သက်​ရှင်</span>​<span class="fmt-words-of-jesus">နေ</span>​<span class="fmt-words-of-jesus">လျက်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တိုင်း</span> <span class="fmt-words-of-jesus">ကာ​လ</span>​<span class="fmt-words-of-jesus">အ​စဉ်​အ​ဆက်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခါ</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">သေ</span>​<span class="fmt-words-of-jesus">ရ</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v27"><span class="vn">27</span> မာ​သ​က “ယုံ​ကြည်​ပါ​၏ သ​ခင်​ဘု​ရား။ ကိုယ်​တော်​သည် ဤ​လော​က​သို့​ကြွ​လာ​ရ​မည့် ဘု​ရား​သ​ခင်​၏​သား​တော် ခ​ရစ်​တော်​ဖြစ်​ကြောင်း​ကို ကျွန်​မ​ယုံ​ကြည်​ပါ​၏”​ဟု လျှောက်​ထား​လေ​၏။</div>
<div class="v" id="v28"><h2>ယေ​ရှု​မျက်​ရည်​ကျ​တော်​မူ​ခြင်း</h2><span class="vn">28</span> <span class="br-p"><br><br></span>ထို​သို့​လျှောက်​ထား​ပြီး​နောက် မာ​သ​သည် ပြန်​သွား​၍ မိ​မိ​၏​ညီ​မ မာ​ရိ​ကို​ခေါ်​လျက် “ဆ​ရာ​ရောက်​လာ​ပြီး သင့်​ကို​ခေါ်​နေ​သည်”​ဟု တိတ်​တ​ဆိတ်​ပြော​လေ​၏။</div>
<div class="v" id="v29"><span class="vn">29</span> မာ​ရိ​သည် ထို​စ​ကား​ကို​ကြား​သော​အ​ခါ အ​လျင်​အ​မြန်​ထ​၍ ကိုယ်​တော်​ထံ​သို့​သွား​လေ​၏။</div>
<div class="v" id="v30"><span class="vn">30</span> ယေ​ရှု​မူ​ကား ရွာ​ထဲ​သို့​မ​ဝင်​သေး​ဘဲ သူ့​အား မာ​သ​ဆီး​ကြို​ခဲ့​သော​အ​ရပ်​၌​ပင် ရှိ​တော်​မူ​၏။</div>
<div class="v" id="v31"><span class="vn">31</span> အိမ်​၌ မာ​ရိ​နှင့်​အ​တူ​ရှိ​၍ သူ့​ကို​နှစ်​သိမ့်​နေ​သော​ဂျူး​လူ​မျိုး​တို့​သည် မာ​ရိ​အ​လျင်​အ​မြန်​ထ​၍ ထွက်​သွား​သည်​ကို​မြင်​ကြ​လျှင် ငို​ကြွေး​ရန် သင်္ချိုင်း​ဂူ​သို့​သွား​သည်​ဟု ထင်​မှတ်​လျက်<sup class="fnm"><a name="fnm3" href="#fn3">3</a></sup> သူ့​နောက်​သို့​လိုက်​သွား​ကြ​၏။</div>
<div class="v" id="v32"><span class="vn">32</span> <span class="br-p"><br><br></span>မာ​ရိ​သည် ယေ​ရှု​ရှိ​တော်​မူ​ရာ​အ​ရပ်​သို့​ရောက်​၍ ကိုယ်​တော်​ကို​မြင်​သော​အ​ခါ ခြေ​တော်​ရင်း​၌​ပျပ်​ဝပ်​လျက် “သ​ခင်​ဘု​ရား၊ ဤ​နေ​ရာ​၌ ကိုယ်​တော်​ရှိ​တော်​မူ​ခဲ့​လျှင် ကျွန်​မ​၏​မောင်​သေ​ဆုံး​ခဲ့​မည်​မ​ဟုတ်​ပါ”​ဟု လျှောက်​လေ​၏။</div>
<div class="v" id="v33"><span class="vn">33</span> <span class="br-p"><br><br></span>ယေ​ရှု​သည် မာ​ရိ​ငို​ကြွေး​နေ​သည်​ကို​လည်း​ကောင်း၊ လိုက်​လာ​သော​ဂျူး​လူ​မျိုး​တို့​သည်​လည်း ငို​ကြွေး​နေ​ကြ​သည်​ကို​လည်း​ကောင်း မြင်​တော်​မူ​လျှင် စိတ်​တော်​ထဲ​တွင်​ညည်း​တွား​လျက် ရင်​တွင်း​၌​မ​ငြိမ်​မ​သက်​ဖြစ်​ကာ</div>
<div class="v" id="v34"><span class="vn">34</span> <span class="fmt-words-of-jesus">“</span><span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">အ​ဘယ်​မှာ</span>​<span class="fmt-words-of-jesus">သင်္ဂြိုဟ်</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​၏။ သူ​တို့​က​လည်း “သ​ခင်​ဘု​ရား၊ ကြွ​၍​ကြည့်​ရှု​တော်​မူ​ပါ”​ဟု လျှောက်​ကြ​၏။</div>
<div class="v" id="v35"><span class="vn">35</span> ယေ​ရှု​သည် မျက်​ရည်​ကျ​တော်​မူ​၏။</div>
<div class="v" id="v36"><span class="vn">36</span> ထို​အ​ခါ ဂျူး​လူ​မျိုး​တို့​က “ကြည့်​ပါ။ လာ​ဇ​ရု​ကို အ​လွန်​ချစ်​ခင်​ပါ​သည်​တ​ကား”​ဟု ဆို​ကြ​၏။</div>
<div class="v" id="v37"><span class="vn">37</span> သို့​သော် သူ​တို့​ထဲ​မှ​အ​ချို့​တို့​က “မျက်​မ​မြင်​ကို​မျက်​စိ​မြင်​စေ​ခဲ့​သော ဤ​သူ​သည် လာ​ဇ​ရု​ကို​လည်း​မ​သေ​စေ​ရန် မ​တတ်​နိုင်​သ​လော”​ဟု ဆို​ကြ​၏။</div>
<div class="v" id="v38"><h2>လာ​ဇ​ရု​ကို​ထ​မြောက်​စေ​ခြင်း</h2><span class="vn">38</span> <span class="br-p"><br><br></span>ထို့​နောက် ယေ​ရှု​သည် နောက်​တစ်​ဖန် ရင်​တွင်း​၌ ညည်း​တွား​လျက် သင်္ချိုင်း​ဂူ​သို့​ကြွ​တော်​မူ​၏။ ထို​သင်္ချိုင်း​ဂူ​သည် ကျောက်​လိုဏ်​ဂူ​ဖြစ်​ပြီး အ​ဝင်​ဝ​ကို ကျောက်​တုံး​ဖြင့်​ပိတ်​ထား​၏။</div>
<div class="v" id="v39"><span class="vn">39</span> ယေ​ရှု​က <span class="fmt-words-of-jesus">“</span><span class="fmt-words-of-jesus">ကျောက်​တုံး</span>​<span class="fmt-words-of-jesus">ကို</span>​<span class="fmt-words-of-jesus">ဖယ်​ရှား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။ သေ​ဆုံး​သော​သူ​၏​အစ်​မ မာ​သ​က “သ​ခင်​ဘု​ရား၊ လေး​ရက်​ပင်​ရှိ​ပြီ​ဖြစ်​၍ ယ​ခု​ဆို​လျှင် အ​နံ့​ထွက်​နေ​ပါ​လိမ့်​မည်”​ဟု လျှောက်​လေ​၏။</div>
<div class="v" id="v40"><span class="vn">40</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">လျှင်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span>​<span class="fmt-words-of-jesus">ဟူ​၍</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">ပြီ</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v41"><span class="vn">41</span> <span class="br-p"><br><br></span>ထို့​ကြောင့် လူ​တို့​သည် ကျောက်​တုံး​<sup class="fnm"><a name="fnm4" href="#fn4">4</a></sup>ကို​ဖယ်​ရှား​ကြ​၏။ ထို​အ​ခါ ယေ​ရှု​သည် အ​ထက်​သို့​မော်​ကြည့်​လျက် <span class="fmt-words-of-jesus">“</span><span class="fmt-words-of-jesus">အို</span> <span class="fmt-words-of-jesus">အ​ဖ</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">တောင်း​လျှောက်</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">နား​ညောင်း</span>​<span class="fmt-words-of-jesus">တော်​မူ</span>​<span class="fmt-words-of-jesus">ပြီ</span>​<span class="fmt-words-of-jesus">ဖြစ်</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ကိုယ်​တော်</span>​<span class="fmt-words-of-jesus">ကို</span>​<span class="fmt-words-of-jesus">ကျေး​ဇူး​တင်</span>​<span class="fmt-words-of-jesus">ပါ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v42"><span class="vn">42</span> <span class="fmt-words-of-jesus">ကိုယ်​တော်</span>​<span class="fmt-words-of-jesus">သည်</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">၏</span>​<span class="fmt-words-of-jesus">ဆု​တောင်း</span>​<span class="fmt-words-of-jesus">သံ</span>​<span class="fmt-words-of-jesus">ကို</span> <span class="fmt-words-of-jesus">အ​စဉ်</span>​<span class="fmt-words-of-jesus">နား​ညောင်း</span>​<span class="fmt-words-of-jesus">တော်​မူ</span>​<span class="fmt-words-of-jesus">ကြောင်း</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သိ</span>​<span class="fmt-words-of-jesus">ပါ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">ဤ​သို့</span>​<span class="fmt-words-of-jesus">တောင်း​လျှောက်</span>​<span class="fmt-words-of-jesus">ခြင်း</span>​<span class="fmt-words-of-jesus">မှာ</span> <span class="fmt-words-of-jesus">ဝိုင်း​ရံ</span>​<span class="fmt-words-of-jesus">လျက်</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">လူ​ထု</span>​<span class="fmt-words-of-jesus">ပ​ရိ​သတ်</span>​<span class="fmt-words-of-jesus">အ​တွက်</span>​<span class="fmt-words-of-jesus">ဖြစ်</span>​<span class="fmt-words-of-jesus">ပြီး</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">ကို</span>​<span class="fmt-words-of-jesus">ကိုယ်​တော်</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">ကြောင်း</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">စေ​ရန်</span>​<span class="fmt-words-of-jesus">အ​တွက်</span>​<span class="fmt-words-of-jesus">ဖြစ်</span>​<span class="fmt-words-of-jesus">ပါ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မြွက်​ဆို​တော်​မူ​၏။</div>
<div class="v" id="v43"><span class="vn">43</span> ထို​သို့​မြွက်​ဆို​တော်​မူ​ပြီး​နောက် ကျယ်​လောင်​သော​အ​သံ​ဖြင့် <span class="fmt-words-of-jesus">“</span><span class="fmt-words-of-jesus">လာ​ဇ​ရု</span><span class="fmt-words-of-jesus">၊</span> <span class="fmt-words-of-jesus">ထွက်​လာ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု ဟစ်​ခေါ်​တော်​မူ​၏။</div>
<div class="v" id="v44"><span class="vn">44</span> ထို​အ​ခါ သေ​လွန်​သော​သူ​သည် ခြေ​နှင့်​လက်​တို့​၌ ပိတ်​စ​ဖြင့်​ပတ်​စည်း​လျက် မျက်​နှာ​ကို​လည်း ပ​ဝါ​ဖြင့်​စည်း​ထား​သည့်​အ​တိုင်း ထွက်​လာ​၏။ ယေ​ရှု​က <span class="fmt-words-of-jesus">“</span><span class="fmt-words-of-jesus">သူ့</span>​<span class="fmt-words-of-jesus">ကို</span> <span class="fmt-words-of-jesus">ဖြေ</span>​<span class="fmt-words-of-jesus">ပေး</span>​<span class="fmt-words-of-jesus">၍</span> <span class="fmt-words-of-jesus">သွား</span>​<span class="fmt-words-of-jesus">ခွင့်​ပေး</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု လူ​တို့​အား မိန့်​တော်​မူ​၏။</div>
<div class="v" id="v45"><h2>ယေ​ရှု​ကို​သတ်​ရန်​ကြံ​စည်​ကြ​ခြင်း</h2><span class="vn">45</span> <span class="br-p"><br><br></span>ထို့​ကြောင့် မာ​ရိ​ထံ​သို့​လာ​၍ ယေ​ရှု​ပြု​တော်​မူ​သော​အ​ရာ​တို့​ကို​မြင်​ရ​သည့် များ​စွာ​သော​ဂျူး​လူ​မျိုး​တို့​သည် ကိုယ်​တော်​ကို​ယုံ​ကြည်​ကြ​၏။</div>
<div class="v" id="v46"><span class="vn">46</span> သို့​သော် အ​ချို့​တို့​သည် ဖာ​ရိ​ရှဲ​တို့​ထံ​သို့​သွား​၍ ယေ​ရှု​ပြု​တော်​မူ​သော​အ​ရာ​တို့​ကို ပြော​ကြား​ကြ​၏။</div>
<div class="v" id="v47"><span class="vn">47</span> ထို​အ​ခါ ယဇ်​ပု​ရော​ဟိတ်​အ​ကြီး​အ​ကဲ​များ​နှင့်​ဖာ​ရိ​ရှဲ​တို့​သည် တ​ရား​လွှတ်​တော်​ကို​စု​ဝေး​စေ​၍ “ထို​သူ​သည် များ​စွာ​သော​နိ​မိတ်​လက္ခ​ဏာ​တို့​ကို ပြု​နေ​သည်​ဖြစ်​၍ ငါ​တို့​မည်​သို့​ပြု​ကြ​မည်​နည်း။</div>
<div class="v" id="v48"><span class="vn">48</span> ထို​သူ​ကို ဤ​အ​တိုင်း​လွှတ်​ထား​လျှင် လူ​အား​လုံး​တို့​သည် သူ့​ကို​ယုံ​ကြည်​ကြ​လိမ့်​မည်။ ထို​အ​ခါ ရော​မ​လူ​မျိုး​တို့​သည်​လာ​၍ ငါ​တို့​၏​အ​ရပ်​ဌာ​န​နှင့်​တ​ကွ ငါ​တို့​၏​လူ​မျိုး​ကို​ပါ သိမ်း​ယူ​ကြ​လိမ့်​မည်”​ဟု ပြော​ဆို​ကြ​၏။</div>
<div class="v" id="v49"><span class="vn">49</span> <span class="br-p"><br><br></span>သို့​ရာ​တွင် သူ​တို့​ထဲ​မှ​တစ်​ဦး​ဖြစ်​ပြီး ထို​နှစ်​တွင် ယဇ်​ပု​ရော​ဟိတ်​မင်း​ဖြစ်​သော က​ယာ​ဖ​က “သင်​တို့​သည် မည်​သည့်​အ​ရာ​ကို​မျှ​မ​သိ​ကြ။</div>
<div class="v" id="v50"><span class="vn">50</span> တစ်​မျိုး​သား​လုံး​ပျက်​စီး​သည်​ထက် လူ​တစ်​ဦး​က လူ​ထု​ကိုယ်​စား အ​သေ​ခံ​ခြင်း​သည် သင်​တို့​အ​တွက် ပို​၍​ကောင်း​သည်​ကို​လည်း သင်​တို့​မ​ဆင်​ခြင်​ကြ​ပါ​တ​ကား”​ဟု ဆို​၏။</div>
<div class="v" id="v51"><span class="vn">51</span> သို့​သော် ဤ​စ​ကား​ကို မိ​မိ​ဆန္ဒ​အ​လျောက် သူ​ပြော​ဆို​သည်​မ​ဟုတ်။ သူ​သည် ထို​နှစ်​တွင် ယဇ်​ပု​ရော​ဟိတ်​မင်း​ဖြစ်​သည်​နှင့်​အ​ညီ ယေ​ရှု​သည် ထို​လူ​မျိုး​အ​တွက် အ​သေ​ခံ​တော်​မူ​မည်​ဖြစ်​ကြောင်း​နှင့်</div>
<div class="v" id="v52"><span class="vn">52</span> ထို​လူ​မျိုး​အ​တွက်​သာ​မ​က ကွဲ​လွင့်​နေ​သော ဘု​ရား​သ​ခင်​၏​သား​သ​မီး​များ​ကို တစ်​စု​တစ်​ဝေး​တည်း​ဖြစ်​စေ​ရန်​အ​တွက်​ပါ အ​သေ​ခံ​တော်​မူ​မည်​ဖြစ်​ကြောင်း ပ​ရော​ဖက်​ပြု​ဟော​ပြော​ခြင်း​ဖြစ်​၏။</div>
<div class="v" id="v53"><span class="vn">53</span> ထို့​ကြောင့် သူ​တို့​သည် ထို​နေ့​မှ​စ​၍ ကိုယ်​တော်​ကို​သတ်​ရန် တိုင်​ပင်​ကြံ​စည်​ကြ​၏။<sup class="fnm"><a name="fnm5" href="#fn5">5</a></sup></div>
<div class="v" id="v54"><span class="vn">54</span> <span class="br-p"><br><br></span>သို့​ဖြစ်​၍ ယေ​ရှု​သည် ဂျူး​လူ​မျိုး​တို့​ထဲ​တွင် ထင်​ရှား​စွာ​မ​သွား​လာ​တော့​ဘဲ ထို​အ​ရပ်​မှ​ထွက်​ခွာ​၍ တော​ကန္တာ​ရ​နှင့်​နီး​သော​အ​ရပ်​ဒေ​သ​၌​ရှိ​သည့် ဧ​ဖ​ရိမ်​ဟု​ခေါ်​သော​မြို့​သို့​ကြွ​ပြီး​လျှင် တ​ပည့်​တော်​တို့​နှင့်​အ​တူ ထို​မြို့​၌​နေ​တော်​မူ​၏။</div>
<div class="v" id="v55"><span class="vn">55</span> <span class="br-p"><br><br></span>ဂျူး​လူ​မျိုး​တို့​၏​ပ​သ​ခါ​ပွဲ​တော်​နီး​ကပ်​လာ​ပြီ​ဖြစ်​၍ များ​စွာ​သော​သူ​တို့​သည် မိ​မိ​တို့​ကိုယ်​ကို​သန့်​ရှင်း​စင်​ကြယ်​စေ​ရန် ပ​သ​ခါ​ပွဲ​တော်​မ​တိုင်​မီ ကျေး​လက်​ဒေ​သ​မှ ဂျေ​ရု​ဆ​လင်​မြို့​သို့ တက်​လာ​ကြ​၏။</div>
<div class="v" id="v56"><span class="vn">56</span> သူ​တို့​သည် ယေ​ရှု​ကို​ရှာ​ရင်း ဗိ​မာန်​တော်​ထဲ​၌​ရပ်​လျက် “သင်​တို့​မည်​သို့​ထင်​ကြ​သ​နည်း။ သူ​သည် ဤ​ပွဲ​တော်​သို့ လုံး​ဝ​မ​လာ​ဘဲ​နေ​မည်​လော”​ဟု အ​ချင်း​ချင်း​ပြော​ဆို​ကြ​၏။</div>
<div class="v" id="v57"><span class="vn">57</span> ယဇ်​ပု​ရော​ဟိတ်​အ​ကြီး​အ​ကဲ​များ​နှင့်​ဖာ​ရိ​ရှဲ​တို့​မူ​ကား ကိုယ်​တော်​ကို​ဖမ်း​ဆီး​နိုင်​ရန်​အ​တွက် မည်​သူ​မ​ဆို ယေ​ရှု​ရှိ​ရာ​အ​ရပ်​ကို​သိ​လျှင် သ​တင်း​ပေး​ရ​မည်​ဟု အ​မိန့်​ထုတ်​ထား​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> “အ​မြွှာ​ပူး”ဟူ​သော​အ​ဓိပ္ပာယ်​ရှိ​၏။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “၁၅ စ​တာ​ဒီ​ယွန်” {၁ စ​တာ​ဒီ​ယွန် = ၆၀၇ ပေ​}</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ဆို​လျက်”</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “သေ​လွန်​သူ​ကို​ထား​ရာ​အ​ရပ်​မှ​ကျောက်​တုံး”</div>
<div class="fn"><sup class="fnt"><a name="fn5" href="#fnm5">5</a></sup> မ ၂၆:၃-၄၊ မာ ၁၁:၁၈၊ ၁၄:၁၊ လု ၁၉:၄၇၊ ၂၂:၂။</div>
</div>
<!-- PARSED ABOVE; EDITING MAY BREAK PARSER -->
</body></html>