<html><head>
<meta http-equiv="Content-Type" content="text/html;charset=utf-8" />
<title>John 13 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 13);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_11.html">11</a> <a href="John_12.html">12</a> <b>13</b> <a href="John_14.html">14</a> <a href="John_15.html">15</a> ... <a href="John_21.html">21</a> </div><hr>
<h1>John 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တ​ပည့်​တော်​တို့​၏​ခြေ​ကို​ဆေး​တော်​မူ​ခြင်း</h2><span class="vn">1</span> <span class="br-p"><br><br></span>ပ​သ​ခါ​ပွဲ​တော်​မ​တိုင်​မီ​၌ ယေ​ရှု​သည် ဤ​လော​က​မှ​ထွက်​ခွာ​ပြီး ခ​မည်း​တော်​ထံ​သို့​သွား​ရ​မည့် မိ​မိ​အ​ချိန်​ရောက်​လာ​သည်​ကို သိ​တော်​မူ​၍ ဤ​လော​က​၌​ရှိ​သော မိ​မိ​လူ​တို့​ကို​ချစ်​တော်​မူ​လျက် အ​ဆုံး​တိုင်​အောင်​ချစ်​တော်​မူ​၏။</div>
<div class="v" id="v2"><span class="vn">2</span> <span class="br-p"><br><br></span>ည​စာ​ကို​စား​ကြ​စဉ် မာရ်​နတ်​သည် ရှိ​မုန်​၏​သား ယု​ဒ​ဣ​ရှ​ကာ​ရုတ်​၏​စိတ်​နှ​လုံး​ထဲ​၌ ကိုယ်​တော်​ကို​အပ်​နှံ​ရန် အ​ကြံ​သွင်း​ပေး​နှင့်​ပြီ​ဖြစ်​၏။</div>
<div class="v" id="v3"><span class="vn">3</span> ယေ​ရှု​သည် အ​ရာ​ခပ်​သိမ်း​တို့​ကို မိ​မိ​လက်​သို့ ခ​မည်း​တော်​ပေး​အပ်​တော်​မူ​သည်​ကို​လည်း​ကောင်း၊ မိ​မိ​သည် ဘု​ရား​သ​ခင်​ထံ​မှ​ကြွ​လာ​ပြီး ဘု​ရား​သ​ခင်​ထံ​သို့​ပြန်​သွား​တော့​မည်​ကို​လည်း​ကောင်း သိ​တော်​မူ​သ​ဖြင့်<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> ည​စာ​စား​ပွဲ​မှ​ထ​၍ ဝတ်​ရုံ​တော်​ကို​ချွတ်​ပြီး​လျှင် ပ​ဝါ​ကို​ယူ​လျက် မိ​မိ​ခါး​၌​စည်း​တော်​မူ​၏။</div>
<div class="v" id="v5"><span class="vn">5</span> ထို့​နောက် ဇ​လုံ​၌​ရေ​ထည့်​၍ တ​ပည့်​တော်​တို့​၏​ခြေ​ကို​ဆေး​ပြီး​မှ ခါး​၌​စည်း​ထား​သော​ပ​ဝါ​ဖြင့် သုတ်​တော်​မူ​၏။</div>
<div class="v" id="v6"><span class="vn">6</span> ဤ​သို့​ဖြင့် ရှိ​မုန်​ပေ​တ​ရု​ထံ​ရောက်​တော်​မူ​သော​အ​ခါ ပေ​တ​ရု​က “သ​ခင်​ဘု​ရား၊ ကိုယ်​တော်​သည် အ​ကျွန်ုပ်​၏​ခြေ​ကို ဆေး​တော်​မူ​မည်​လော”​ဟု လျှောက်​လေ​၏။</div>
<div class="v" id="v7"><span class="vn">7</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">ပြု</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">ယ​ခု</span>​<span class="fmt-words-of-jesus">နား</span>​<span class="fmt-words-of-jesus">မ</span>​<span class="fmt-words-of-jesus">လည်</span>​<span class="fmt-words-of-jesus">သော်​လည်း</span> <span class="fmt-words-of-jesus">နောင်</span>​<span class="fmt-words-of-jesus">အ​ခါ</span>​<span class="fmt-words-of-jesus">သ​ဘော​ပေါက်</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​လျှင်</div>
<div class="v" id="v8"><span class="vn">8</span> ပေ​တ​ရု​က “အ​ကျွန်ုပ်​၏​ခြေ​ကို လုံး​ဝ​ဆေး​တော်​မ​မူ​ပါ​နှင့်”​ဟု လျှောက်​လေ​၏။ ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင့်</span>​<span class="fmt-words-of-jesus">ကို</span>​<span class="fmt-words-of-jesus">ငါ</span>​<span class="fmt-words-of-jesus">မ</span>​<span class="fmt-words-of-jesus">ဆေး</span>​<span class="fmt-words-of-jesus">ရ</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">နှင့်</span> <span class="fmt-words-of-jesus">မည်​သည့်</span>​<span class="fmt-words-of-jesus">ပတ်​သက်</span>​<span class="fmt-words-of-jesus">မှု</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v9"><span class="vn">9</span> ထို​အ​ခါ ရှိ​မုန်​ပေ​တ​ရု​က “သ​ခင်​ဘု​ရား၊ အ​ကျွန်ုပ်​၏​ခြေ​ကို​သာ​မ​ဟုတ်​ဘဲ လက်​နှင့်​ဦး​ခေါင်း​တို့​ကို​ပါ ဆေး​တော်​မူ​ပါ”​ဟု လျှောက်​လေ​၏။</div>
<div class="v" id="v10"><span class="vn">10</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ရေ​ချိုး</span>​<span class="fmt-words-of-jesus">ပြီး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">တစ်​ကိုယ်​လုံး</span>​<span class="fmt-words-of-jesus">စင်​ကြယ်</span>​<span class="fmt-words-of-jesus">သည်</span>​<span class="fmt-words-of-jesus">ဖြစ်</span>​<span class="fmt-words-of-jesus">၍</span> <span class="fmt-words-of-jesus">ခြေ</span>​<span class="fmt-words-of-jesus">မှ​လွဲ​၍</span> <span class="fmt-words-of-jesus">ဆေး</span>​<span class="fmt-words-of-jesus">ရန်</span>​<span class="fmt-words-of-jesus">မ</span>​<span class="fmt-words-of-jesus">လို</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">စင်​ကြယ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား​လုံး</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v11"><span class="vn">11</span> ကိုယ်​တော်​သည် မိ​မိ​ကို မည်​သူ​အပ်​နှံ​မည်​ကို​သိ​တော်​မူ​သော​ကြောင့် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား​လုံး</span>​<span class="fmt-words-of-jesus">စင်​ကြယ်</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">”</span>​ဟု မိန့်​တော်​မူ​ခြင်း​ဖြစ်​၏။</div>
<div class="v" id="v12"><h2>ခြေ​ဆေး​ခြင်း​၏​အ​နက်​အ​ဓိပ္ပါယ်</h2><span class="vn">12</span> <span class="br-p"><br><br></span>ထို​သို့ သူ​တို့​၏​ခြေ​ကို​ဆေး​ပြီး​သော​အ​ခါ ကိုယ်​တော်​သည် ဝတ်​ရုံ​တော်​ကို​ပြန်​ဝတ်​၍ တစ်​ဖန်​ထိုင်​တော်​မူ​ပြီး​လျှင် တ​ပည့်​တော်​တို့​အား​မြွက်​ဆို​တော်​မူ​သည်​မှာ <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">ငါ</span>​<span class="fmt-words-of-jesus">ပြု</span>​<span class="fmt-words-of-jesus">ခဲ့</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">နား​လည်</span>​<span class="fmt-words-of-jesus">ကြ</span>​<span class="fmt-words-of-jesus">သ​လော</span><span class="fmt-words-of-jesus">။</span></div>
<div class="v" id="v13"><span class="vn">13</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">ဆ​ရာ</span>​<span class="fmt-words-of-jesus">ဟူ​၍</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">သ​ခင်</span>​<span class="fmt-words-of-jesus">ဘု​ရား</span>​<span class="fmt-words-of-jesus">ဟူ​၍</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">ခေါ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">အ​တိုင်း</span>​<span class="fmt-words-of-jesus">ဖြစ်</span>​<span class="fmt-words-of-jesus">သော​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span> <span class="fmt-words-of-jesus">ထို​သို့</span>​<span class="fmt-words-of-jesus">ခေါ်</span>​<span class="fmt-words-of-jesus">ကြ</span>​<span class="fmt-words-of-jesus">သည်</span>​<span class="fmt-words-of-jesus">မှာ</span> <span class="fmt-words-of-jesus">လျောက်​ပတ်</span>​<span class="fmt-words-of-jesus">ပေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v14"><span class="vn">14</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">သ​ခင်</span>​<span class="fmt-words-of-jesus">ဘု​ရား</span>​<span class="fmt-words-of-jesus">ဖြစ်</span>​<span class="fmt-words-of-jesus">လျက်</span> <span class="fmt-words-of-jesus">ဆ​ရာ</span>​<span class="fmt-words-of-jesus">လည်း</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ခြေ</span>​<span class="fmt-words-of-jesus">ကို</span>​<span class="fmt-words-of-jesus">ဆေး</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">အ​ချင်း​ချင်း</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ခြေ</span>​<span class="fmt-words-of-jesus">ကို</span>​<span class="fmt-words-of-jesus">ဆေး</span>​<span class="fmt-words-of-jesus">ရ</span>​<span class="fmt-words-of-jesus">ကြ</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v15"><span class="vn">15</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">ငါ</span>​<span class="fmt-words-of-jesus">ပြု</span>​<span class="fmt-words-of-jesus">သ​ကဲ့​သို့</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span>​<span class="fmt-words-of-jesus">လည်း</span>​<span class="fmt-words-of-jesus">ပြု</span>​<span class="fmt-words-of-jesus">ကြ</span>​<span class="fmt-words-of-jesus">ရန်</span> <span class="fmt-words-of-jesus">စံ​န​မူ​နာ</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ပြ</span>​<span class="fmt-words-of-jesus">ခဲ့</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v16"><span class="vn">16</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ကျွန်</span>​<span class="fmt-words-of-jesus">သည်</span> <span class="fmt-words-of-jesus">သူ့</span>​<span class="fmt-words-of-jesus">သ​ခင်</span>​<span class="fmt-words-of-jesus">ထက်</span> <span class="fmt-words-of-jesus">ကြီး​မြတ်</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">စေ​တ​မန်</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ထက်</span> <span class="fmt-words-of-jesus">ကြီး​မြတ်</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v17"><span class="vn">17</span> <span class="fmt-words-of-jesus">ဤ</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သိ​မှတ်</span>​<span class="fmt-words-of-jesus">၍</span> <span class="fmt-words-of-jesus">ထို</span>​<span class="fmt-words-of-jesus">အ​တိုင်း</span>​<span class="fmt-words-of-jesus">ကျင့်​သုံး</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မင်္ဂ​လာ</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား​လုံး</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ရည်​ညွှန်း</span>​<span class="fmt-words-of-jesus">ပြော​ဆို</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">ရွေး​ကောက်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">သိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">‘</span><span class="fmt-words-of-jesus">ငါ့</span>​<span class="fmt-words-of-jesus">မုန့်</span>​<span class="fmt-words-of-jesus">ကို</span>​<span class="fmt-words-of-jesus">စား</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<sup class="fnm"><a name="fnm3" href="#fn3">3</a></sup><span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">ဖ​နောင့်</span>​<span class="fmt-words-of-jesus">နှင့်</span>​<span class="fmt-words-of-jesus">ပေါက်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">’</span>​<sup class="fnm"><a name="fnm4" href="#fn4">4</a></sup><span class="fmt-words-of-jesus">ဟူ​သော</span>​<span class="fmt-words-of-jesus">ကျမ်း​ချက်</span>​<span class="fmt-words-of-jesus">သည်</span> <span class="fmt-words-of-jesus">ပြည့်​စုံ</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v19"><span class="vn">19</span> <span class="fmt-words-of-jesus">ထို</span>​<span class="fmt-words-of-jesus">အ​ခြင်း​အ​ရာ</span>​<span class="fmt-words-of-jesus">ဖြစ်​ပျက်</span>​<span class="fmt-words-of-jesus">လာ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">အ​ရှင်</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">ရန်</span> <span class="fmt-words-of-jesus">ထို</span>​<span class="fmt-words-of-jesus">အ​ခြင်း​အ​ရာ</span>​<span class="fmt-words-of-jesus">မ</span>​<span class="fmt-words-of-jesus">ဖြစ်​ပျက်</span>​<span class="fmt-words-of-jesus">မီ</span> <span class="fmt-words-of-jesus">ယ​ခု</span>​<span class="fmt-words-of-jesus">က</span>​<span class="fmt-words-of-jesus">ပင်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">နှင့်</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v20"><span class="vn">20</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ကို</span> <span class="fmt-words-of-jesus">လက်​ခံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရှင်</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">၏</span><span class="fmt-words-of-jesus">”</span>​<sup class="fnm"><a name="fnm5" href="#fn5">5</a></sup>ဟု မိန့်​တော်​မူ​၏။</div>
<div class="v" id="v21"><h2>ယု​ဒ​အပ်​နှံ​မည်​ကို​ဖော်​ပြ​တော်​မူ​ခြင်း</h2><span class="vn">21</span> <span class="br-p"><br><br></span>ယေ​ရှု​သည် ဤ​အ​ကြောင်း​အ​ရာ​များ​ကို မိန့်​တော်​မူ​ပြီး​သော​အ​ခါ စိတ်​တော်​ပူ​ပန်​လျက် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​ထဲ​မှ</span> <span class="fmt-words-of-jesus">တစ်</span>​<span class="fmt-words-of-jesus">ယောက်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">အပ်​နှံ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု သက်​သေ​ခံ​လျက် မိန့်​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v22"><span class="vn">22</span> <span class="br-p"><br><br></span>တ​ပည့်​တော်​တို့​သည် မည်​သူ့​ကို​ရည်​ညွှန်း​၍ မိန့်​တော်​မူ​သည်​ကို တွေး​မ​ရ​ဖြစ်​သ​ဖြင့် တစ်​ဦး​ကို​တစ်​ဦး​ကြည့်​နေ​ကြ​၏။</div>
<div class="v" id="v23"><span class="vn">23</span> တ​ပည့်​တော်​တို့​ထဲ​မှ တစ်​ပါး​ဖြစ်​သည့် ယေ​ရှု​ချစ်​တော်​မူ​သော​သူ​သည် ကိုယ်​တော်​၏​ရင်​ခွင်​တော်​နား​မှာ ထိုင်​လျက်​နေ​သ​ဖြင့်</div>
<div class="v" id="v24"><span class="vn">24</span> မည်​သူ့​ကို​ရည်​ညွှန်း​၍ မိန့်​တော်​မူ​သည်​ကို​မေး​ရန် ရှိ​မုန်​ပေ​တ​ရု​က ထို​တ​ပည့်​တော်​အား အ​ချက်​ပြ​လေ​၏။</div>
<div class="v" id="v25"><span class="vn">25</span> သို့​ဖြစ်​၍ ထို​တ​ပည့်​တော်​သည် သူ့​နေ​ရာ​မှ ယေ​ရှု​၏​ရင်​ခွင်​တော်​သို့ ချဉ်း​ကပ်​လျက် “သ​ခင်​ဘု​ရား၊ ထို​သူ​သည် မည်​သူ​နည်း”​ဟု မေး​လျှောက်​လေ​၏။<sup class="fnm"><a name="fnm7" href="#fn7">7</a></sup></div>
<div class="v" id="v26"><span class="vn">26</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">ကား</span> <span class="fmt-words-of-jesus">မုန့်</span>​<span class="fmt-words-of-jesus">တစ်</span>​<span class="fmt-words-of-jesus">ဖဲ့</span>​<span class="fmt-words-of-jesus">ကို</span>​<span class="fmt-words-of-jesus">ငါ</span>​<span class="fmt-words-of-jesus">နှစ်</span>​<span class="fmt-words-of-jesus">၍</span> <span class="fmt-words-of-jesus">ပေး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​<sup class="fnm"><a name="fnm8" href="#fn8">8</a></sup>ဟု ပြန်​၍​မိန့်​တော်​မူ​ပြီး​လျှင် မုန့်​တစ်​ဖဲ့​ကို​နှစ်​ပြီး​မှ ၎င်း​ကို​ယူ​၍ ရှိ​မုန်​၏​သား ယု​ဒ​ဣ​ရှ​ကာ​ရုတ်​အား ပေး​တော်​မူ​၏။</div>
<div class="v" id="v27"><span class="vn">27</span> ထို​မုန့်​တစ်​ဖဲ့​ကို​ခံ​ယူ​ပြီး​သော​အ​ခါ စာ​တန်​သည် သူ့​အ​ထဲ​သို့​ဝင်​လေ​၏။<sup class="fnm"><a name="fnm9" href="#fn9">9</a></sup> ထို့​ကြောင့် ယေ​ရှု​သည် ယု​ဒ​အား <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">ပြု</span>​<span class="fmt-words-of-jesus">နေ</span>​<span class="fmt-words-of-jesus">သည့်</span>​<span class="fmt-words-of-jesus">အ​မှု</span>​<span class="fmt-words-of-jesus">ကို</span> <span class="fmt-words-of-jesus">အ​မြန်</span>​<span class="fmt-words-of-jesus">ပြု</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v28"><span class="vn">28</span> သို့​သော် ကိုယ်​တော်​သည် ယု​ဒ​အား အ​ဘယ်​ကြောင့် ထို​သို့​မိန့်​တော်​မူ​သည်​ကို စား​ပွဲ​၌​ထိုင်​နေ​သော​သူ​တို့​တွင် မည်​သူ​မျှ​မ​သိ​ကြ​ပေ။</div>
<div class="v" id="v29"><span class="vn">29</span> အ​ချို့​တို့​က ယု​ဒ​သည် ငွေ​အိတ်​ကို​ကိုင်​ရ​သည်​ဖြစ်​၍ ယေ​ရှု​က သူ့​အား “ပွဲ​တော်​အ​တွက်​လို​အပ်​သော​အ​ရာ​များ​ကို ဝယ်​ယူ​လော့”​ဟူ​၍ သို့​မ​ဟုတ် “ဆင်း​ရဲ​သား​တို့​အား တစ်​စုံ​တစ်​ခု​ပေး​သင့်​သည်”​ဟူ​၍ မိန့်​တော်​မူ​သည်​ဟု ထင်​မှတ်​ကြ​၏။</div>
<div class="v" id="v30"><span class="vn">30</span> ယု​ဒ​သည် မုန့်​တစ်​ဖဲ့​ကို​ခံ​ယူ​ပြီး​လျှင် ချက်​ချင်း​ထွက်​သွား​လေ​၏။ ထို​အ​ချိန်​ကား ည​အ​ချိန်​ဖြစ်​၏။</div>
<div class="v" id="v31"><h2>ပ​ညတ်​တော်​အ​သစ်</h2><span class="vn">31</span> <span class="br-p"><br><br></span>ယု​ဒ​ထွက်​သွား​ပြီး​နောက် ယေ​ရှု​က <span class="fmt-words-of-jesus">“</span><span class="fmt-words-of-jesus">ယ​ခု</span>​<span class="fmt-words-of-jesus">အ​ခါ</span> <span class="fmt-words-of-jesus">လူ့​သား</span>​<span class="fmt-words-of-jesus">ကို</span> <span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ထင်​ရှား</span>​<span class="fmt-words-of-jesus">စေ</span>​<span class="fmt-words-of-jesus">တော်​မူ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">လူ့​သား</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ထင်​ရှား</span>​<span class="fmt-words-of-jesus">တော်​မူ</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v32"><span class="vn">32</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">သည်</span> <span class="fmt-words-of-jesus">လူ့​သား</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ထင်​ရှား</span>​<span class="fmt-words-of-jesus">တော်​မူ</span>​<span class="fmt-words-of-jesus">လျှင်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ကိုယ်​တော်</span>​<span class="fmt-words-of-jesus">တိုင်</span>​<span class="fmt-words-of-jesus">အား​ဖြင့်</span>​<span class="fmt-words-of-jesus">လည်း</span> <span class="fmt-words-of-jesus">လူ့​သား</span>​<span class="fmt-words-of-jesus">ကို</span>​<span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ထင်​ရှား</span>​<span class="fmt-words-of-jesus">စေ</span>​<span class="fmt-words-of-jesus">တော်​မူ</span>​<span class="fmt-words-of-jesus">၍</span> <span class="fmt-words-of-jesus">ထို</span>​<span class="fmt-words-of-jesus">ဘုန်း</span>​<span class="fmt-words-of-jesus">တော်</span>​<span class="fmt-words-of-jesus">ကို</span> <span class="fmt-words-of-jesus">ချက်​ချင်း</span>​<span class="fmt-words-of-jesus">ထင်​ရှား</span>​<span class="fmt-words-of-jesus">စေ</span>​<span class="fmt-words-of-jesus">တော်​မူ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v33"><span class="vn">33</span> <span class="br-p"><br><br></span><span class="fmt-words-of-jesus">ချစ်</span>​<span class="fmt-words-of-jesus">သား</span>​<span class="fmt-words-of-jesus">တို့</span><span class="fmt-words-of-jesus">၊</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">နှင့်​အ​တူ</span> <span class="fmt-words-of-jesus">ခ​ဏ​တာ</span>​<span class="fmt-words-of-jesus">မျှ​သာ</span> <span class="fmt-words-of-jesus">နေ</span>​<span class="fmt-words-of-jesus">ရ</span>​<span class="fmt-words-of-jesus">တော့​မည်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ရှာ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">‘</span><span class="fmt-words-of-jesus">ငါ</span>​<span class="fmt-words-of-jesus">သွား</span>​<span class="fmt-words-of-jesus">ရာ</span>​<span class="fmt-words-of-jesus">အ​ရပ်</span>​<span class="fmt-words-of-jesus">သို့</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မ</span>​<span class="fmt-words-of-jesus">လာ</span>​<span class="fmt-words-of-jesus">နိုင်</span>​<span class="fmt-words-of-jesus">ကြ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">သ​ကဲ့​သို့</span> <span class="fmt-words-of-jesus">ယ​ခု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v34"><span class="vn">34</span> <span class="br-p"><br><br></span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​ချင်း​ချင်း</span>​<span class="fmt-words-of-jesus">ချစ်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ချစ်</span>​<span class="fmt-words-of-jesus">သည့်</span>​<span class="fmt-words-of-jesus">နည်း​တူ</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">အ​ချင်း​ချင်း</span>​<span class="fmt-words-of-jesus">ချစ်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span>​<span class="fmt-words-of-jesus">ဟူ​သော</span>​<span class="fmt-words-of-jesus">ပ​ညတ်</span>​<span class="fmt-words-of-jesus">ချက်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပေး</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm10" href="#fn10">10</a></sup></div>
<div class="v" id="v35"><span class="vn">35</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​ချင်း​ချင်း</span>​<span class="fmt-words-of-jesus">ကြား​၌</span> <span class="fmt-words-of-jesus">ချစ်</span>​<span class="fmt-words-of-jesus">ခြင်း</span>​<span class="fmt-words-of-jesus">မေတ္တာ</span>​<span class="fmt-words-of-jesus">ရှိ</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">ချစ်</span>​<span class="fmt-words-of-jesus">ခြင်း</span>​<span class="fmt-words-of-jesus">မေတ္တာ</span>​<span class="fmt-words-of-jesus">ကို</span>​<span class="fmt-words-of-jesus">ထောက်​၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">တ​ပည့်</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြောင်း</span>​<span class="fmt-words-of-jesus">ကို</span> <span class="fmt-words-of-jesus">လူ</span>​<span class="fmt-words-of-jesus">အ​ပေါင်း</span>​<span class="fmt-words-of-jesus">တို့</span>​<span class="fmt-words-of-jesus">သိ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု​မိန့်​တော်​မူ​၏။</div>
<div class="v" id="v36"><h2>ပေ​တ​ရု​ငြင်း​ပယ်​မည့်​အ​ကြောင်း ကြို​တင်​မိန့်​တော်​မူ​ခြင်း</h2><span class="vn">36</span> <span class="br-p"><br><br></span>ရှိ​မုန်​ပေ​တ​ရု​က “သ​ခင်​ဘု​ရား၊ ကိုယ်​တော်​မည်​သည့်​အ​ရပ်​သို့ ကြွ​တော်​မူ​မည်​နည်း”​ဟု မေး​လျှောက်​လျှင် ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သွား</span>​<span class="fmt-words-of-jesus">ရာ</span>​<span class="fmt-words-of-jesus">အ​ရပ်</span>​<span class="fmt-words-of-jesus">သို့</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ယ​ခု</span>​<span class="fmt-words-of-jesus">မ</span>​<span class="fmt-words-of-jesus">လိုက်</span>​<span class="fmt-words-of-jesus">နိုင်</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">နောင်</span>​<span class="fmt-words-of-jesus">အ​ခါ</span>​<span class="fmt-words-of-jesus">တွင်</span> <span class="fmt-words-of-jesus">လိုက်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v37"><span class="vn">37</span> ပေ​တ​ရု​က​လည်း “သ​ခင်​ဘု​ရား၊ အ​ဘယ်​ကြောင့် ကိုယ်​တော့်​နောက်​သို့ ယ​ခု​မ​လိုက်​နိုင်​ရ​သ​နည်း။ ကိုယ်​တော့်​အ​တွက် အ​ကျွန်ုပ်​၏​အ​သက်​ကို​စွန့်​ပါ​မည်”​ဟု လျှောက်​လေ​၏။<sup class="fnm"><a name="fnm11" href="#fn11">11</a></sup></div>
<div class="v" id="v38"><span class="vn">38</span> ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">အ​တွက်</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​သက်</span>​<span class="fmt-words-of-jesus">ကို</span>​<span class="fmt-words-of-jesus">စွန့်</span>​<span class="fmt-words-of-jesus">မည်</span>​<span class="fmt-words-of-jesus">လော</span><span class="fmt-words-of-jesus">။</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ကြက်</span>​<span class="fmt-words-of-jesus">မ</span>​<span class="fmt-words-of-jesus">တွန်</span>​<span class="fmt-words-of-jesus">မီ</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">သုံး</span>​<span class="fmt-words-of-jesus">ကြိမ်</span>​<span class="fmt-words-of-jesus">တိုင်​တိုင်</span>​<span class="fmt-words-of-jesus">ငြင်း​ပယ်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm12" href="#fn12">12</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၁၁:၂၇၊ လု ၁၀:၂၂၊ ယော ၃:၃၅၊ ၁၇:၂၅။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၀:၂၄၊ လု ၆:၄၀၊ ယော ၁၅:၂၀။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ငါ​နှင့်​အ​တူ​မုန့်​ကို​စား​သော​သူ”</div>
<div class="fn"><sup class="fnt"><a name="fn4" href="#fnm4">4</a></sup> (ဆာ ၄၁:၉)</div>
<div class="fn"><sup class="fnt"><a name="fn5" href="#fnm5">5</a></sup> မ ၁၀:၄၀၊ ၁၈:၅၊ မာ ၉:၃၇၊ လု ၉:၄၈၊ ၁၀:၁၆၊ ယော ၁၂:၄၄-၄၅။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၆:၂၁၊ မာ ၁၄:၁၈။ ဆာ ၄၁:၉။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၆:၂၂၊ မာ ၁၄:၁၉။</div>
<div class="fn"><sup class="fnt"><a name="fn8" href="#fnm8">8</a></sup> မ ၂၆:၂၃၊ မာ ၁၄:၂၀၊ လု ၂၂:၂၁။ ဆာ ၄၁:၉။</div>
<div class="fn"><sup class="fnt"><a name="fn9" href="#fnm9">9</a></sup> လု ၂၂:၃။</div>
<div class="fn"><sup class="fnt"><a name="fn10" href="#fnm10">10</a></sup> ယော ၁၅:၁၂၊ ၁၇၊ ရော ၁၂:၁၀၊ ဟေ​ဗြဲ ၁၃:၁၊ ၁ပေ ၁:၂၂၊ ၂:၁၇၊ ၁ယော ၃:၂၃၊ ၄:၇။</div>
<div class="fn"><sup class="fnt"><a name="fn11" href="#fnm11">11</a></sup> မ ၂၆:၃၅၊ မာ ၁၄:၃၁၊ လု ၂၂:၃၃။</div>
<div class="fn"><sup class="fnt"><a name="fn12" href="#fnm12">12</a></sup> မ ၂၆:၃၄၊ မာ ၁၄:၃၀၊ လု ၂၂:၃၄။</div>
</div>
<!-- PARSED ABOVE; EDITING MAY BREAK PARSER -->
</body></html>