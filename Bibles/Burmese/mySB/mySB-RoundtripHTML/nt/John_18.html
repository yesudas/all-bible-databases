<html><head>
<meta http-equiv="Content-Type" content="text/html;charset=utf-8" />
<title>John 18 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 18);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_16.html">16</a> <a href="John_17.html">17</a> <b>18</b> <a href="John_19.html">19</a> <a href="John_20.html">20</a> <a href="John_21.html">21</a> </div><hr>
<h1>John 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ယေ​ရှု​အပ်​နှံ​ခံ​ရ​ခြင်း</h2><span class="vn">1</span> <span class="br-p"><br><br></span>ယေ​ရှု​သည် ထို​သို့​မြွက်​ဆို​တော်​မူ​ပြီး​နောက် တ​ပည့်​တော်​တို့​နှင့်​အ​တူ ကေ​ဒြုန်​ချောင်း​တစ်​ဖက်​သို့ ထွက်​သွား​တော်​မူ​၏။ ထို​အ​ရပ်​၌ ဥ​ယျာဉ်​တစ်​ခု​ရှိ​၍ ကိုယ်​တော်​သည် တ​ပည့်​တော်​တို့​နှင့်​အ​တူ ထို​ဥ​ယျာဉ်​ထဲ​သို့​ဝင်​တော်​မူ​၏။</div>
<div class="v" id="v2"><span class="vn">2</span> <span class="br-p"><br><br></span>ယေ​ရှု​သည် ထို​အ​ရပ်​တွင် တ​ပည့်​တော်​တို့​နှင့် မ​ကြာ​ခ​ဏ​စု​ဝေး​လေ့​ရှိ​သော​ကြောင့် ကိုယ်​တော်​ကို​အပ်​နှံ​မည့်​သူ ယု​ဒ​သည်​လည်း ထို​အ​ရပ်​ကို​သိ​ထား​၏။</div>
<div class="v" id="v3"><span class="vn">3</span> သို့​ဖြစ်​၍ ယု​ဒ​သည် တပ်​ဖွဲ့​တစ်​ဖွဲ့​ကို​လည်း​ကောင်း၊ ယဇ်​ပု​ရော​ဟိတ်​အ​ကြီး​အ​ကဲ​များ​နှင့်​ဖာ​ရိ​ရှဲ​တို့​က စေ​လွှတ်​လိုက်​သော​အ​စောင့်​တပ်​သား​များ​ကို​လည်း​ကောင်း ခေါ်​ဆောင်​၍ ထို​အ​ရပ်​သို့​ရောက်​လာ​၏။ ထို​သူ​တို့​သည် မီး​အိမ်၊ မီး​ရှူး​နှင့် လက်​နက်​များ​ကို​ကိုင်​ဆောင်​ထား​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> <span class="br-p"><br><br></span>ယေ​ရှု​သည် မိ​မိ​၌​ဖြစ်​လာ​မည့်​အ​ရာ​အ​လုံး​စုံ​တို့​ကို သိ​နှင့်​တော်​မူ​သော​ကြောင့် ထွက်​လာ​၍ <span class="fmt-words-of-jesus">“</span><span class="fmt-words-of-jesus">မည်​သူ့</span>​<span class="fmt-words-of-jesus">ကို</span>​<span class="fmt-words-of-jesus">ရှာ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​လျှင်</div>
<div class="v" id="v5"><span class="vn">5</span> သူ​တို့​က “နာ​ဇ​ရက်​မြို့​သား​ယေ​ရှု​ကို​ရှာ​သည်”​ဟု ပြန်​ပြော​ကြ​၏။ ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span><span class="fmt-words-of-jesus">”</span>​ဟု မိန့်​တော်​မူ​၏။ ကိုယ်​တော်​ကို​အပ်​နှံ​သူ ယု​ဒ​သည်​လည်း ထို​သူ​တို့​နှင့်​အ​တူ​ရပ်​လျက်​နေ​၏။</div>
<div class="v" id="v6"><span class="vn">6</span> ထို​သို့ ကိုယ်​တော်​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span><span class="fmt-words-of-jesus">”</span>​ဟု မိန့်​တော်​မူ​သော​အ​ခါ သူ​တို့​သည် နောက်​သို့​ဆုတ်​၍ မြေ​ပေါ်​၌​လဲ​ကျ​ကြ​၏။</div>
<div class="v" id="v7"><span class="vn">7</span> ထို့​ကြောင့် ကိုယ်​တော်​သည် နောက်​တစ်​ဖန် သူ​တို့​အား “<span class="fmt-words-of-jesus">မည်​သူ့</span>​<span class="fmt-words-of-jesus">ကို</span>​<span class="fmt-words-of-jesus">ရှာ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span>”​ဟု မေး​တော်​မူ​လျှင် သူ​တို့​က “နာ​ဇ​ရက်​မြို့​သား​ယေ​ရှု​ကို​ရှာ​သည်”​ဟု ဆို​ကြ​၏။</div>
<div class="v" id="v8"><span class="vn">8</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">သို့​ဖြစ်​၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ရှာ</span>​<span class="fmt-words-of-jesus">ကြ</span>​<span class="fmt-words-of-jesus">လျှင်</span> <span class="fmt-words-of-jesus">ဤ</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သွား</span>​<span class="fmt-words-of-jesus">ပါ​လေ​စေ</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v9"><span class="vn">9</span> ထို​သို့​မိန့်​တော်​မူ​သည်​မှာ <span class="fmt-words-of-jesus">“</span><span class="fmt-words-of-jesus">အ​ကျွန်ုပ်</span>​<span class="fmt-words-of-jesus">ထံ</span> <span class="fmt-words-of-jesus">ကိုယ်​တော်</span>​<span class="fmt-words-of-jesus">ပေး​အပ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">တွင်</span> <span class="fmt-words-of-jesus">မည်​သူ​မျှ</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">မ</span>​<span class="fmt-words-of-jesus">ဆုံး​ရှုံး</span>​<span class="fmt-words-of-jesus">ခဲ့</span>​<span class="fmt-words-of-jesus">ပါ</span><span class="fmt-words-of-jesus">”</span>​<sup class="fnm"><a name="fnm2" href="#fn2">2</a></sup>ဟု ကိုယ်​တော်​မြွက်​ဆို​ခဲ့​သော​စ​ကား ပြည့်​စုံ​စေ​ရန်​ဖြစ်​၏။</div>
<div class="v" id="v10"><span class="vn">10</span> <span class="br-p"><br><br></span>ထို​စဉ်​တွင် ရှိ​မုန်​ပေ​တ​ရု​သည် ပါ​လာ​သော​ဓား​ကို​ဆွဲ​ထုတ်​၍ ယဇ်​ပု​ရော​ဟိတ်​မင်း​၏​အ​စေ​အ​ပါး​တစ်​ဦး​ကို​ခုတ်​သ​ဖြင့် ယာ​ဘက်​နား​ရွက်​ပြတ်​သွား​လေ​၏။<sup class="fnm"><a name="fnm3" href="#fn3">3</a></sup> ထို​အ​စေ​အ​ပါး​၏​အ​မည်​ကား မာ​လ​ခု​ဖြစ်​၏။</div>
<div class="v" id="v11"><span class="vn">11</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ဓား</span>​<span class="fmt-words-of-jesus">ကို</span> <span class="fmt-words-of-jesus">ဓား​အိမ်</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ပြန်</span>​<span class="fmt-words-of-jesus">သွင်း</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">အား</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">ပေး</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">ခွက်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">မ</span>​<span class="fmt-words-of-jesus">သောက်</span>​<span class="fmt-words-of-jesus">ဘဲ</span>​<span class="fmt-words-of-jesus">နေ</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<span class="fmt-words-of-jesus">လော</span><span class="fmt-words-of-jesus">”</span>​ဟု ပေ​တ​ရု​အား မိန့်​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v12"><h2>ယေ​ရှု​ကို အန္နတ်​ထံ ဖမ်း​ဆီး​ခေါ်​ဆောင်​သွား​ခြင်း</h2><span class="vn">12</span> <span class="br-p"><br><br></span>ထို​အ​ခါ တပ်​ဖွဲ့​တစ်​ဖွဲ့၊ တပ်​မှူး​ကြီး​နှင့် ဂျူး​လူ​မျိုး​အ​စောင့်​တပ်​သား​တို့​သည် ယေ​ရှု​ကို​ဖမ်း​ဆီး​၍ ချည်​နှောင်​ကြ​ကာ<sup class="fnm"><a name="fnm5" href="#fn5">5</a></sup></div>
<div class="v" id="v13"><span class="vn">13</span> အန္နတ်​ထံ​သို့ ဦး​စွာ​ခေါ်​ဆောင်​သွား​ကြ​၏။ အ​ကြောင်း​မူ​ကား အန္နတ်​သည် ထို​နှစ်​တွင် ယဇ်​ပု​ရော​ဟိတ်​မင်း​ဖြစ်​သော က​ယာ​ဖ​၏​ယောက္ခ​မ​ဖြစ်​၏။</div>
<div class="v" id="v14"><span class="vn">14</span> ထို​က​ယာ​ဖ​သည် “လူ​တစ်​ဦး​က လူ​ထု​ကိုယ်​စား​အ​သေ​ခံ​ခြင်း​သည်<sup class="fnm"><a name="fnm6" href="#fn6">6</a></sup> ပို​၍​ကောင်း​၏”​<sup class="fnm"><a name="fnm7" href="#fn7">7</a></sup>ဟု ဂျူး​လူ​မျိုး​တို့​အား အ​ကြံ​ပေး​ခဲ့​သူ​ဖြစ်​၏။</div>
<div class="v" id="v15"><h2>ယေ​ရှု​ကို​ပေ​တ​ရု​ငြင်း​ပယ်​ခြင်း</h2><span class="vn">15</span> <span class="br-p"><br><br></span>ရှိ​မုန်​ပေ​တ​ရု​နှင့် အ​ခြား​တ​ပည့်​တော်​တစ်​ပါး​သည် ယေ​ရှု​နောက်​တော်​သို့ လိုက်​သွား​ကြ​၏။<sup class="fnm"><a name="fnm8" href="#fn8">8</a></sup> ထို​တ​ပည့်​တော်​သည် ယဇ်​ပု​ရော​ဟိတ်​မင်း​၏​အ​သိ​ဖြစ်​၍ ယေ​ရှု​နှင့်​အ​တူ ယဇ်​ပု​ရော​ဟိတ်​မင်း​၏​ခြံ​ဝင်း​ထဲ​သို့ ဝင်​လေ​၏။</div>
<div class="v" id="v16"><span class="vn">16</span> ပေ​တ​ရု​မူ​ကား ခြံ​တံ​ခါး​အ​ပြင်​ဘက်​၌ ရပ်​နေ​၏။ ထို့​ကြောင့် ယဇ်​ပု​ရော​ဟိတ်​မင်း​၏​အ​သိ​ဖြစ်​သော ထို​တ​ပည့်​တော်​သည်​ထွက်​လာ​၍ တံ​ခါး​စောင့်​မိန်း​မ​အား​ပြော​ပြီး​လျှင် ပေ​တ​ရု​ကို အ​ထဲ​သို့​ခေါ်​သွား​လေ​၏။</div>
<div class="v" id="v17"><span class="vn">17</span> ထို​အ​ခါ တံ​ခါး​စောင့်​ဖြစ်​သော ထို​အ​စေ​ခံ​မိန်း​မ​က ပေ​တ​ရု​အား “သင်​သည်​လည်း ထို​သူ​၏​တ​ပည့်​တစ်​ဦး​ဖြစ်​သည်​မ​ဟုတ်​လော”​ဟု ဆို​လျှင် ပေ​တ​ရု​က “မ​ဟုတ်​ပါ”​ဟု ဆို​လေ​၏။</div>
<div class="v" id="v18"><span class="vn">18</span> <span class="br-p"><br><br></span>ထို​ကာ​လ​သည်​ချမ်း​အေး​သော​ကြောင့် အ​စေ​အ​ပါး​များ​နှင့် အ​စောင့်​တပ်​သား​တို့​သည် မီး​ခဲ​ဖို​ပြီး ရပ်​လျက်​မီး​လှုံ​နေ​ကြ​၏။ ပေ​တ​ရု​သည်​လည်း သူ​တို့​နှင့်​အ​တူ​ရပ်​၍ မီး​လှုံ​နေ​၏။</div>
<div class="v" id="v19"><h2>ယေ​ရှ​ကို​အန္နတ်​စစ်​ဆေး​ခြင်း</h2><span class="vn">19</span> <span class="br-p"><br><br></span>ထို​စဉ်​တွင် ယဇ်​ပု​ရော​ဟိတ်​မင်း​သည် ယေ​ရှု​အား တ​ပည့်​တော်​တို့​နှင့်​ပတ်​သက်​၍​လည်း​ကောင်း၊ သူ​၏​သွန်​သင်​ချက်​နှင့်​ပတ်​သက်​၍​လည်း​ကောင်း မေး​မြန်း​၏။</div>
<div class="v" id="v20"><span class="vn">20</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">လော​က</span>​<span class="fmt-words-of-jesus">၌</span> <span class="fmt-words-of-jesus">ထင်​ရှား</span>​<span class="fmt-words-of-jesus">စွာ</span>​<span class="fmt-words-of-jesus">ဟော​ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">အ​ပေါင်း</span>​<span class="fmt-words-of-jesus">တို့</span>​<span class="fmt-words-of-jesus">စု​ဝေး</span>​<span class="fmt-words-of-jesus">ရာ</span> <span class="fmt-words-of-jesus">ဝတ်​ပြု</span>​<span class="fmt-words-of-jesus">စည်း​ဝေး</span>​<span class="fmt-words-of-jesus">ကျောင်း</span>​<span class="fmt-words-of-jesus">နှင့်</span> <span class="fmt-words-of-jesus">ဗိ​မာန်</span>​<span class="fmt-words-of-jesus">တော်</span>​<span class="fmt-words-of-jesus">၌</span> <span class="fmt-words-of-jesus">အ​စဉ်​အ​မြဲ</span>​<span class="fmt-words-of-jesus">သွန်​သင်</span>​<span class="fmt-words-of-jesus">ခဲ့</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span>​<span class="fmt-words-of-jesus">မျှ</span> <span class="fmt-words-of-jesus">လျှို့​ဝှက်</span>​<span class="fmt-words-of-jesus">စွာ</span>​<span class="fmt-words-of-jesus">မ</span>​<span class="fmt-words-of-jesus">ဟော​ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">ပေ</span><span class="fmt-words-of-jesus">။</span></div>
<div class="v" id="v21"><span class="vn">21</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">မေး​မြန်း</span>​<span class="fmt-words-of-jesus">သ​နည်း</span><span class="fmt-words-of-jesus">။</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">မည်​သို့</span> <span class="fmt-words-of-jesus">ငါ</span>​<span class="fmt-words-of-jesus">ဟော​ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">ကြား​နာ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ထံ</span> <span class="fmt-words-of-jesus">မေး​မြန်း</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">ပြော​ဆို</span>​<span class="fmt-words-of-jesus">ခဲ့</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v22"><span class="vn">22</span> ထို​သို့​မိန့်​တော်​မူ​သော​အ​ခါ အ​နီး​၌​ရပ်​နေ​သော အ​စောင့်​တပ်​သား​တစ်​ဦး​က “ယဇ်​ပု​ရော​ဟိတ်​မင်း​ကို ဤ​သို့​ပြန်​ပြော​ရ​သ​လော”​ဟု ဆို​လျက် ယေ​ရှု​ကို​ရိုက်​ပုတ်​လေ​၏။</div>
<div class="v" id="v23"><span class="vn">23</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">မ​မှန်</span>​<span class="fmt-words-of-jesus">လျှင်</span> <span class="fmt-words-of-jesus">မ​မှန်</span>​<span class="fmt-words-of-jesus">သည့်</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ကို</span> <span class="fmt-words-of-jesus">ထောက်​ပြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">မှန်</span>​<span class="fmt-words-of-jesus">သည်</span>​<span class="fmt-words-of-jesus">ဆို​လျှင်</span> <span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ရိုက်</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု ထို​သူ​အား မိန့်​တော်​မူ​၏။</div>
<div class="v" id="v24"><span class="vn">24</span> ထို့​နောက် အန္နတ်​သည် ကိုယ်​တော်​ကို​ချည်​နှောင်​ထား​သည့်​အ​တိုင်း ယဇ်​ပု​ရော​ဟိတ်​မင်း​က​ယာ​ဖ​ထံ​သို့ ပို့​လိုက်​၏။</div>
<div class="v" id="v25"><h2>ယေ​ရှု​ကို ပေ​တ​ရု​တစ်​ဖန်​ငြင်း​ပယ်​ခြင်း</h2><span class="vn">25</span> <span class="br-p"><br><br></span>ရှိ​မုန်​ပေ​တ​ရု​မူ​ကား ရပ်​လျက်​မီး​လှုံ​နေ​ဆဲ​ဖြစ်​၏။ ထို​အ​ခါ လူ​တို့​က “သင်​သည်​လည်း ထို​သူ​၏​တ​ပည့်​များ​ထဲ​မှ​တစ်​ဦး​ဖြစ်​သည်​မ​ဟုတ်​လော”​ဟု မေး​ကြ​လျှင် ပေ​တ​ရု​က “မ​ဟုတ်​ပါ”​ဟု ငြင်း​ဆို​လေ​၏။</div>
<div class="v" id="v26"><span class="vn">26</span> <span class="br-p"><br><br></span>ယဇ်​ပု​ရော​ဟိတ်​မင်း​၏​အ​စေ​အ​ပါး​တစ်​ဦး​ဖြစ်​ပြီး ပေ​တ​ရု​ခုတ်​၍ နား​ရွက်​ပြတ်​သော​သူ​၏​ဆွေ​မျိုး​လည်း​ဖြစ်​သူ​က “သင့်​ကို ထို​သူ​နှင့်​အ​တူ ဥ​ယျာဉ်​ထဲ​၌ ငါ​မြင်​ခဲ့​သည်​မ​ဟုတ်​လော”​ဟု ဆို​လေ​၏။</div>
<div class="v" id="v27"><span class="vn">27</span> ထို​အ​ခါ ပေ​တ​ရု​သည် ပြန်​၍​ငြင်း​ဆို​သည်​နှင့် ချက်​ချင်း​ပင် ကြက်​တွန်​လေ​၏။<sup class="fnm"><a name="fnm9" href="#fn9">9</a></sup></div>
<div class="v" id="v28"><h2>ယေ​ရှု​ကို ပိ​လတ်​မင်း​ထံ ခေါ်​ဆောင်​သွား​ခြင်း</h2><span class="vn">28</span> <span class="br-p"><br><br></span>ထို့​နောက် သူ​တို့​သည် ယေ​ရှု​ကို က​ယာ​ဖ​ထံ​မှ ဘု​ရင်​ခံ​ရုံး​တော်​သို့ ခေါ်​ဆောင်​သွား​ကြ​၏။ အ​ချိန်​ကား နံ​နက်​စော​စော​အ​ချိန်​ဖြစ်​၏။<sup class="fnm"><a name="fnm10" href="#fn10">10</a></sup> သူ​တို့​သည် ညစ်​ညူး​ခြင်း​နှင့်​ကင်း​လွတ်​၍ ပ​သ​ခါ​ပွဲ​တော်​ကို​စား​နိုင်​ရန် ရုံး​တော်​ထဲ​သို့​မ​ဝင်​ဘဲ​နေ​ကြ​၏။</div>
<div class="v" id="v29"><span class="vn">29</span> ထို့​ကြောင့် ပိ​လတ်​မင်း​သည် သူ​တို့​ရှိ​ရာ​အ​ပြင်​သို့ ထွက်​လာ​၍ “သင်​တို့​သည် ဤ​သူ​အ​ပေါ်​၌ မည်​သည့်​စွပ်​စွဲ​ချက်​ကို တင်​ကြ​သ​နည်း”​ဟု မေး​လေ​၏။</div>
<div class="v" id="v30"><span class="vn">30</span> သူ​တို့​က​လည်း “ဤ​သူ​သည် အ​ပြစ်​ကျူး​လွန်​သူ​မ​ဟုတ်​လျှင် သူ့​ကို အ​ရှင့်​ထံ​သို့ အပ်​နှံ​ကြ​မည်​မ​ဟုတ်​ပါ”​ဟု ပြန်​၍​လျှောက်​ကြ​၏။</div>
<div class="v" id="v31"><span class="vn">31</span> ထို​အ​ခါ ပိ​လတ်​မင်း​က “သင်​တို့​ကိုယ်​တိုင် သူ့​ကို​ခေါ်​သွား​၍ သင်​တို့​၏​ပ​ညတ်​တ​ရား​အ​တိုင်း စီ​ရင်​ကြ​ပါ”​ဟု ဆို​၏။ ဂျူး​လူ​မျိုး​တို့​က​လည်း “အ​ကျွန်ုပ်​တို့​၌ မည်​သူ့​ကို​မျှ ကွပ်​မျက်​ပိုင်​ခွင့်​မ​ရှိ​ပါ”​ဟု လျှောက်​ကြ​၏။</div>
<div class="v" id="v32"><span class="vn">32</span> ဤ​သည်​ကား မိ​မိ​သည် မည်​သို့​သော​သေ​ခြင်း​မျိုး​ဖြင့် အ​သေ​ခံ​ရ​မည်​ကို အ​ရိပ်​အ​မြွက်​မိန့်​တော်​မူ​ခဲ့​သော ယေ​ရှု​၏​စ​ကား​ပြည့်​စုံ​စေ​မည့်​အ​ကြောင်း​တည်း။</div>
<div class="v" id="v33"><span class="vn">33</span> <span class="br-p"><br><br></span>ထို့​ကြောင့် ပိ​လတ်​မင်း​သည် ရုံး​တော်​ထဲ​သို့ ပြန်​ဝင်​၍ ယေ​ရှု​ကို​ခေါ်​ပြီး​လျှင် “သင်​သည် ဂျူး​လူ​မျိုး​တို့​၏​ဘု​ရင်​လော”​ဟု မေး​လေ​၏။<sup class="fnm"><a name="fnm11" href="#fn11">11</a></sup></div>
<div class="v" id="v34"><span class="vn">34</span> ယေ​ရှု​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ကိုယ့်</span>​<span class="fmt-words-of-jesus">ဆန္ဒ</span>​<span class="fmt-words-of-jesus">အ​လျောက်</span> <span class="fmt-words-of-jesus">ဤ​သို့</span>​<span class="fmt-words-of-jesus">မေး</span>​<span class="fmt-words-of-jesus">သ​လော</span><span class="fmt-words-of-jesus">။</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">အ​ခြား</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ငါ့</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ကို</span> <span class="fmt-words-of-jesus">ပြော</span>​<span class="fmt-words-of-jesus">ကြ</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု ပြန်​၍​မေး​တော်​မူ​၏။</div>
<div class="v" id="v35"><span class="vn">35</span> ပိ​လတ်​မင်း​က “ငါ​သည် ဂျူး​လူ​မျိုး​ဖြစ်​သ​လော။ သင်​၏​အ​မျိုး​သား​ချင်း​နှင့် ယဇ်​ပု​ရော​ဟိတ်​အ​ကြီး​အ​ကဲ​တို့​သည် သင့်​ကို ငါ့​ထံ​အပ်​နှံ​ကြ​ပြီ။ သင်​မည်​သည့်​အ​ရာ​ကို​ပြု​မိ​သ​နည်း”​ဟု မေး​လေ​၏။</div>
<div class="v" id="v36"><span class="vn">36</span> ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">နှင့်</span>​<span class="fmt-words-of-jesus">မ</span>​<span class="fmt-words-of-jesus">စပ်​ဆိုင်</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">နှင့်</span>​<span class="fmt-words-of-jesus">စပ်​ဆိုင်</span>​<span class="fmt-words-of-jesus">ခဲ့</span>​<span class="fmt-words-of-jesus">လျှင်</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">တို့</span>​<span class="fmt-words-of-jesus">လက်</span>​<span class="fmt-words-of-jesus">သို့</span> <span class="fmt-words-of-jesus">အပ်​နှံ</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ခံ​ရ</span>​<span class="fmt-words-of-jesus">ရန်</span> <span class="fmt-words-of-jesus">ငါ့</span>​<span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">တိုက်​ခိုက်</span>​<span class="fmt-words-of-jesus">ခဲ့</span>​<span class="fmt-words-of-jesus">ကြ</span>​<span class="fmt-words-of-jesus">ပေ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">အ​မှန်</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ငါ့</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">မှ</span>​<span class="fmt-words-of-jesus">ဖြစ်​တည်</span>​<span class="fmt-words-of-jesus">သည်</span>​<span class="fmt-words-of-jesus">မ​ဟုတ်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v37"><span class="vn">37</span> ထို့​ကြောင့် ပိ​လတ်​မင်း​က “သို့​ဖြစ်​လျှင် သင်​သည် ဘု​ရင်​ပေ​လော”​ဟု ဆို​လျှင် ယေ​ရှု​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">ဆို</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">ဘု​ရင်</span>​<span class="fmt-words-of-jesus">ပေ</span>​<span class="fmt-words-of-jesus">တည်း</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သမ္မာ​တ​ရား</span>​<span class="fmt-words-of-jesus">ဘက်</span>​<span class="fmt-words-of-jesus">၌</span>​<span class="fmt-words-of-jesus">သက်​သေ​ခံ</span>​<span class="fmt-words-of-jesus">ရန်</span> <span class="fmt-words-of-jesus">မွေး​ဖွား</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">ခံ</span>​<span class="fmt-words-of-jesus">၍</span> <span class="fmt-words-of-jesus">ထို</span>​<span class="fmt-words-of-jesus">အ​တွက်</span>​<span class="fmt-words-of-jesus">ပင်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">သို့</span>​<span class="fmt-words-of-jesus">ကြွ​လာ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သမ္မာ​တ​ရား</span>​<span class="fmt-words-of-jesus">နှင့်</span>​<span class="fmt-words-of-jesus">စပ်​ဆိုင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တိုင်း</span> <span class="fmt-words-of-jesus">ငါ့</span>​<span class="fmt-words-of-jesus">အ​သံ</span>​<span class="fmt-words-of-jesus">ကို</span>​<span class="fmt-words-of-jesus">နား​ထောင်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v38"><span class="vn">38</span> ပိ​လတ်​မင်း​က “သမ္မာ​တ​ရား​ဆို​သည်​မှာ အ​ဘယ်​နည်း”​ဟု ဆို​ပြီး​လျှင် ဂျူး​လူ​မျိုး​တို့​ရှိ​ရာ​သို့ တစ်​ဖန်​ထွက်​သွား​၍ “ထို​သူ​၌ မည်​သည့်​ပြစ်​မှု​ကို​မျှ ငါ​မ​တွေ့။<sup class="fnm"><a name="fnm12" href="#fn12">12</a></sup></div>
<div class="v" id="v39"><span class="vn">39</span> သို့​ရာ​တွင် ပ​သ​ခါ​ပွဲ​တော်​၌ လူ​တစ်​ဦး​ကို သင်​တို့​အ​တွက် ငါ​လွှတ်​ပေး​ရ​မည့်​ထုံး​စံ​ရှိ​သည်​<sup class="fnm"><a name="fnm13" href="#fn13">13</a></sup>ဖြစ်​၍ ဂျူး​လူ​မျိုး​တို့​၏​ဘု​ရင်​ကို သင်​တို့​အ​တွက် လွှတ်​ပေး​စေ​လို​သ​လော”​ဟု သူ​တို့​အား​မေး​လေ​၏။<sup class="fnm"><a name="fnm14" href="#fn14">14</a></sup></div>
<div class="v" id="v40"><span class="vn">40</span> ထို​အ​ခါ သူ​တို့​က “သူ့​ကို​မ​လွှတ်​ဘဲ ဗာ​ရဗ္ဗ​ကို​လွှတ်​ပေး​ပါ”​ဟု ပြန်​၍​အော်​ဟစ်​လျှောက်​ထား​ကြ​၏။<sup class="fnm"><a name="fnm15" href="#fn15">15</a></sup> ဗာ​ရဗ္ဗ​ကား ဓား​ပြ​ဖြစ်​၏။<sup class="fnm"><a name="fnm16" href="#fn16">16</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၆:၄၇၊ မာ ၁၄:၄၃၊ လု ၂၂:၄၇။</div>
<div class="fn"><sup class="fnt"><a name="fn2" href="#fnm2">2</a></sup> ယော ၆:၃၉။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၆:၅၁၊ မာ ၁၄:၄၇၊ လု ၂၂:၅၀။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၆:၅၂-၅၄၊ လု ၂၂:၅၁။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၆:၅၀၊ မာ ၁၄:၄၆။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ပျက်​စီး​ဆုံး​ရှုံး​ခြင်း​သည်”</div>
<div class="fn"><sup class="fnt"><a name="fn7" href="#fnm7">7</a></sup> ယော ၁၁:၄၉။</div>
<div class="fn"><sup class="fnt"><a name="fn8" href="#fnm8">8</a></sup> မ ၂၆:၅၈၊ မာ ၁၄:၅၄၊ လု ၂၂:၅၄။</div>
<div class="fn"><sup class="fnt"><a name="fn9" href="#fnm9">9</a></sup> မ ၂၆:၆၉-၇၂၊ ၇၄၊ မာ ၁၄:၆၇-၇၁၊ လု ၂၂:၅၆-၅၈၊ ၆၀။</div>
<div class="fn"><sup class="fnt"><a name="fn10" href="#fnm10">10</a></sup> မ ၂၇:၁-၂၊ မာ ၁၅:၁၊ လု ၂၃:၁။</div>
<div class="fn"><sup class="fnt"><a name="fn11" href="#fnm11">11</a></sup> မ ၂၇:၁၁၊ မာ ၁၅:၂၊ လု ၂၃:၃။</div>
<div class="fn"><sup class="fnt"><a name="fn12" href="#fnm12">12</a></sup> လု ၂၃:၄၊ ၂၂။</div>
<div class="fn"><sup class="fnt"><a name="fn13" href="#fnm13">13</a></sup> မ ၂၇:၁၅၊ မာ ၁၅:၆၊ လု ၂၃:၁၇။</div>
<div class="fn"><sup class="fnt"><a name="fn14" href="#fnm14">14</a></sup> မ ၂၇:၁၇၊ ၂၁၊ မာ ၁၅:၉။</div>
<div class="fn"><sup class="fnt"><a name="fn15" href="#fnm15">15</a></sup> မ ၂၇:၂၁၊ လု ၃၂:၁၈။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၇:၁၆၊ မာ ၁၅:၇၊ လု ၂၃:၁၉။</div>
</div>
<!-- PARSED ABOVE; EDITING MAY BREAK PARSER -->
</body></html>