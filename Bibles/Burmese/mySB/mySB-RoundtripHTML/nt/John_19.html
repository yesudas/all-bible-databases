<html><head>
<meta http-equiv="Content-Type" content="text/html;charset=utf-8" />
<title>John 19 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 19);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_17.html">17</a> <a href="John_18.html">18</a> <b>19</b> <a href="John_20.html">20</a> <a href="John_21.html">21</a> </div><hr>
<h1>John 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပြောင်​လှောင်​သ​ရော်​မှု​ကို​ခံ​ရ​ခြင်း</h2><span class="vn">1</span> <span class="br-p"><br><br></span>ထို​အ​ခါ ပိ​လတ်​မင်း​သည် ယေ​ရှု​ကို​ထုတ်​ဆောင်​၍ ဒဏ်​ခတ်​ရိုက်​နှက်​စေ​၏။</div>
<div class="v" id="v2"><span class="vn">2</span> စစ်​သား​တို့​သည်​လည်း ဆူး​ပင်​ကို သ​ရ​ဖူ​အ​ဖြစ်​ရစ်​ခွေ​ပြီး ကိုယ်​တော်​၏​ဦး​ခေါင်း​ပေါ်​၌ ဆောင်း​စေ​၍ ခ​ရမ်း​ရောင်​ဝတ်​ရုံ​ကို ဝတ်​စေ​ပြီး​လျှင်</div>
<div class="v" id="v3"><span class="vn">3</span> ကိုယ်​တော်​ထံ​သို့​ချဉ်း​ကပ်​လျက် “ဂျူး​လူ​မျိုး​တို့​၏​ဘု​ရင်၊ မင်္ဂ​လာ​ရှိ​ပါ​စေ​သော”​ဟု ဆို​ပြီး ကိုယ်​တော်​ကို​ရိုက်​ပုတ်​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v4"><span class="vn">4</span> ပိ​လတ်​မင်း​သည် နောက်​တစ်​ဖန် အ​ပြင်​သို့​ထွက်​လာ​၍ “နား​ထောင်​ကြ​လော့။ ထို​သူ​၌ မည်​သည့်​ပြစ်​မှု​ကို​မျှ ငါ​မ​တွေ့​ကြောင်း သင်​တို့​သိ​မြင်​ရန် သူ့​ကို သင်​တို့​ရှိ​ရာ​သို့​ခေါ်​ဆောင်​လာ​မည်”​ဟု ဆို​၏။</div>
<div class="v" id="v5"><h2>သေ​ဒဏ်​စီ​ရင်​ခြင်း</h2><span class="vn">5</span> <span class="br-p"><br><br></span>ထို​အ​ခါ ယေ​ရှု​သည် ဆူး​သ​ရ​ဖူ​နှင့်​ခ​ရမ်း​ရောင်​ဝတ်​ရုံ​ကို ဝတ်​ဆင်​လျက် အ​ပြင်​သို့​ထွက်​လာ​၏။ ပိ​လတ်​မင်း​က​လည်း “ကြည့်​ပါ။ ဤ​သူ​ပင်​တည်း”​ဟု ဆို​၏။</div>
<div class="v" id="v6"><span class="vn">6</span> <span class="br-p"><br><br></span>ယဇ်​ပု​ရော​ဟိတ်​အ​ကြီး​အ​ကဲ​များ​နှင့် အ​စောင့်​တပ်​သား​တို့​သည် ကိုယ်​တော်​ကို​မြင်​သော​အ​ခါ “လက်​ဝါး​ကပ်​တိုင်​ပေါ်​၌​တင်​လိုက်​ပါ၊ လက်​ဝါး​ကပ်​တိုင်​ပေါ်​၌​တင်​လိုက်​ပါ”​ဟု အော်​ဟစ်​ကြ​၏။ ပိ​လတ်​မင်း​က “ငါ​သည် ဤ​သူ​၌ မည်​သည့်​ပြစ်​မှု​ကို​မျှ မ​တွေ့​သော​ကြောင့် သင်​တို့​ကိုယ်​တိုင် သူ့​ကို​ခေါ်​သွား​၍ လက်​ဝါး​ကပ်​တိုင်​ပေါ်​၌​တင်​ကြ​လော့”​ဟု ဆို​လေ​၏။</div>
<div class="v" id="v7"><span class="vn">7</span> <span class="br-p"><br><br></span>ဂျူး​လူ​မျိုး​တို့​က​လည်း “အ​ကျွန်ုပ်​တို့​၌ ပ​ညတ်​တ​ရား​ရှိ​ပါ​၏။ ဤ​သူ​သည် မိ​မိ​ကိုယ်​ကို ဘု​ရား​သ​ခင်​၏​သား​တော်​ဖြစ်​သည်​ဟု​ကြေ​ညာ​သော​ကြောင့် ထို​ပ​ညတ်​တ​ရား​အ​ရ သေ​ထိုက်​ပါ​၏”​ဟု ပြန်​လျှောက်​ကြ​၏။</div>
<div class="v" id="v8"><span class="vn">8</span> <span class="br-p"><br><br></span>ပိ​လတ်​မင်း​သည် ထို​စ​ကား​ကို​ကြား​ရ​သော​အ​ခါ ပို​၍​ကြောက်​လာ​သ​ဖြင့်</div>
<div class="v" id="v9"><span class="vn">9</span> ရုံး​တော်​ထဲ​သို့​ပြန်​ဝင်​ကာ ယေ​ရှု​အား “သင်​သည် မည်​သည့်​အ​ရပ်​မှ​လာ​သ​နည်း”​ဟု မေး​လေ​၏။ သို့​သော် ယေ​ရှု​သည် တစ်​ခွန်း​မျှ ဖြေ​ကြား​တော်​မ​မူ။</div>
<div class="v" id="v10"><span class="vn">10</span> သို့​ဖြစ်​၍ ပိ​လတ်​မင်း​က “သင်​သည် ငါ့​ကို​စ​ကား​မ​ပြော​ဘဲ​နေ​သ​လော။ ငါ​၌ သင့်​ကို လွှတ်​ပေး​နိုင်​သော​အ​ခွင့်​အာ​ဏာ​ရှိ​၍ လက်​ဝါး​ကပ်​တိုင်​ပေါ်​၌​တင်​နိုင်​သော အ​ခွင့်​အာ​ဏာ​လည်း​ရှိ​သည်​ကို သင်​မ​သိ​သ​လော”​ဟု ဆို​၏။</div>
<div class="v" id="v11"><span class="vn">11</span> ယေ​ရှု​က <span class="fmt-words-of-jesus">“</span><span class="fmt-words-of-jesus">အ​ထက်</span>​<span class="fmt-words-of-jesus">အ​ရပ်</span>​<span class="fmt-words-of-jesus">မှ</span>​<span class="fmt-words-of-jesus">ပေး​အပ်</span>​<span class="fmt-words-of-jesus">တော်</span>​<span class="fmt-words-of-jesus">မ</span>​<span class="fmt-words-of-jesus">မူ</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">အ​ပေါ်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခွင့်</span>​<span class="fmt-words-of-jesus">အာ​ဏာ</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">သင့်</span>​<span class="fmt-words-of-jesus">လက်</span>​<span class="fmt-words-of-jesus">သို့</span>​<span class="fmt-words-of-jesus">အပ်​နှံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">၌</span> <span class="fmt-words-of-jesus">ပို​၍</span>​<span class="fmt-words-of-jesus">ကြီး​လေး</span>​<span class="fmt-words-of-jesus">သော</span>​<span class="fmt-words-of-jesus">အ​ပြစ်</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v12"><span class="vn">12</span> <span class="br-p"><br><br></span>ထို​အ​ခါ​မှ​စ​၍ ပိ​လတ်​မင်း​သည် ယေ​ရှု​ကို​လွှတ်​ပေး​ရန် ကြိုး​စား​ရှာ​ကြံ​၏။ သို့​ရာ​တွင် ဂျူး​လူ​မျိုး​တို့​က “အ​ရှင်​သည် ထို​သူ​ကို​လွှတ်​ပေး​လျှင် ဆီ​ဇာ​ဧ​က​ရာဇ်​၏​ဘက်​တော်​သား​မ​ဟုတ်​ပါ။ မိ​မိ​ကိုယ်​ကို​ဘု​ရင်​ဖြစ်​သည်​ဟု ကြေ​ညာ​သော​သူ​အား​လုံး​သည် ဆီ​ဇာ​ဧ​က​ရာဇ်​ကို​ဆန့်​ကျင်​ပြော​ဆို​သော​သူ​ဖြစ်​ပါ​သည်”​ဟု အော်​ဟစ်​ကြ​၏။</div>
<div class="v" id="v13"><span class="vn">13</span> <span class="br-p"><br><br></span>ပိ​လတ်​မင်း​သည် ထို​စ​ကား​တို့​ကို​ကြား​သော​အ​ခါ ယေ​ရှု​ကို အ​ပြင်​သို့​ခေါ်​ဆောင်​လာ​၍ ဟေ​ဗြဲ​ဘာ​သာ​စ​ကား​အား​ဖြင့် ဂဗ္ဗ​သ​အ​မည်​ရှိ​သည့် ကျောက်​ခင်း​စင်္ကြံ​ဟု​ခေါ်​ဝေါ်​သော​နေ​ရာ​မှ တ​ရား​ပလ္လင်​ပေါ်​တွင် ထိုင်​လေ​၏။</div>
<div class="v" id="v14"><span class="vn">14</span> ထို​နေ့​သည် ပ​သ​ခါ​ပွဲ​တော်​အ​တွက် ပြင်​ဆင်​ရာ​နေ့​ဖြစ်​၏။ အ​ချိန်​ကား မွန်း​တည့်​ချိန်​<sup class="fnm"><a name="fnm2" href="#fn2">2</a></sup>ခန့်​ရှိ​၏။ ပိ​လတ်​မင်း​သည် ဂျူး​လူ​မျိုး​တို့​အား “ကြည့်​ပါ။ သင်​တို့​၏​ဘု​ရင်​ပေ​တည်း”​ဟု ဆို​လေ​၏။</div>
<div class="v" id="v15"><span class="vn">15</span> ထို​အ​ခါ သူ​တို့​က “သုတ်​သင်​လိုက်​ပါ၊ သုတ်​သင်​လိုက်​ပါ၊ သူ့​ကို​လက်​ဝါး​ကပ်​တိုင်​ပေါ်​၌​တင်​လိုက်​ပါ”​ဟု အော်​ဟစ်​ကြ​၏။ ပိ​လတ်​မင်း​က “သင်​တို့​၏​ဘု​ရင်​ကို လက်​ဝါး​ကပ်​တိုင်​ပေါ်​၌ ငါ​တင်​ရ​မည်​လော”​ဟု မေး​လျှင် ယဇ်​ပု​ရော​ဟိတ်​အ​ကြီး​အ​ကဲ​တို့​က “အ​ကျွန်ုပ်​တို့​တွင် ဆီ​ဇာ​ဧ​က​ရာဇ်​မှ​လွဲ​၍ အ​ခြား​ဘု​ရင်​မ​ရှိ​ပါ”​ဟု ပြန်​လျှောက်​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v16"><h2>လက်​ဝါး​ကပ်​တိုင်​ပေါ်​တင်​ခြင်း</h2><span class="vn">16</span> <span class="br-p"><br><br></span>ထို​အ​ခါ ပိ​လတ်​မင်း​သည် ယေ​ရှု​ကို လက်​ဝါး​ကပ်​တိုင်​ပေါ်​၌​တင်​စေ​ရန် သူ​တို့​လက်​သို့​အပ်​လိုက်​သ​ဖြင့်<sup class="fnm"><a name="fnm4" href="#fn4">4</a></sup> သူ​တို့​သည် ကိုယ်​တော်​ကို​ခေါ်​ဆောင်​သွား​ကြ​၏။</div>
<div class="v" id="v17"><span class="vn">17</span> <span class="br-p"><br><br></span>ကိုယ်​တော်​သည် လက်​ဝါး​ကပ်​တိုင်​ကို ကိုယ်​တိုင်​ထမ်း​လျက် ဦး​ခေါင်း​ခွံ​အ​ရပ်​ဟု​ခေါ်​သော​နေ​ရာ​သို့ ထွက်​သွား​တော်​မူ​၏။ (ထို​အ​ရပ်​ကို ဟေ​ဗြဲ​ဘာ​သာ​စ​ကား​အား​ဖြင့် ဂေါ​လ​ဂေါ​သ​ဟု​ခေါ်​သည်။)</div>
<div class="v" id="v18"><span class="vn">18</span> သူ​တို့​သည် ထို​အ​ရပ်​၌ ကိုယ်​တော်​ကို အ​ခြား​သော​သူ​နှစ်​ဦး​တို့​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ကြ​၏။ ယေ​ရှု​ကို​အ​လယ်​၌​ထား​၍ ထို​သူ​နှစ်​ဦး​တို့​ကို ကိုယ်​တော်​၏​တစ်​ဖက်​တစ်​ချက်​စီ​၌​ထား​ကြ​၏။<sup class="fnm"><a name="fnm5" href="#fn5">5</a></sup></div>
<div class="v" id="v19"><span class="vn">19</span> <span class="br-p"><br><br></span>ပိ​လတ်​မင်း​သည် ကမ္ပည်း​ကို​လည်း ရေး​ထိုး​၍ လက်​ဝါး​ကပ်​တိုင်​ပေါ်​မှာ​တပ်​ထား​၏။ ထို​ကမ္ပည်း​တွင် “ဂျူး​လူ​မျိုး​တို့​၏​ဘု​ရင်၊ နာ​ဇ​ရက်​မြို့​သား​ယေ​ရှု”​ဟု ရေး​ထား​၏။<sup class="fnm"><a name="fnm6" href="#fn6">6</a></sup></div>
<div class="v" id="v20"><span class="vn">20</span> ယေ​ရှု​ကို လက်​ဝါး​ကပ်​တိုင်​ပေါ်​၌​တင်​ကြ​သော​အ​ရပ်​သည် မြို့​နှင့်​နီး​သည့်​အ​ပြင် ထို​ကမ္ပည်း​ကို ဟေ​ဗြဲ​ဘာ​သာ၊ လက်​တင်​ဘာ​သာ​နှင့် ဂ​ရိ​ဘာ​သာ​တို့​ဖြင့် ရေး​ထား​သည်​ဖြစ်​၍ များ​စွာ​သော​ဂျူး​လူ​မျိုး​တို့​သည် ၎င်း​ကို​ဖတ်​ကြ​၏။</div>
<div class="v" id="v21"><span class="vn">21</span> ထို့​ကြောင့် ဂျူး​လူ​မျိုး​တို့​၏​ယဇ်​ပု​ရော​ဟိတ်​အ​ကြီး​အ​ကဲ​များ​သည် ပိ​လတ်​မင်း​အား “ဂျူး​လူ​မျိုး​တို့​၏​ဘု​ရင်​ဟု မ​ရေး​ဘဲ ဤ​သူ​က ငါ​သည် ဂျူး​လူ​မျိုး​တို့​၏​ဘု​ရင်​ဖြစ်​သည်​ဟု​ဆို​ခဲ့​၏​ဟူ​၍ ရေး​ပေး​ပါ”​ဟု လျှောက်​ကြ​၏။</div>
<div class="v" id="v22"><span class="vn">22</span> ပိ​လတ်​မင်း​က “ငါ​ရေး​ပြီး​သည့်​အ​တိုင်း ငါ​ရေး​ပြီ”​ဟု ပြန်​ပြော​လေ​၏။</div>
<div class="v" id="v23"><span class="vn">23</span> <span class="br-p"><br><br></span>စစ်​သား​တို့​သည် ယေ​ရှု​ကို လက်​ဝါး​ကပ်​တိုင်​ပေါ်​၌​တင်​ကြ​ပြီး​သော​အ​ခါ ကိုယ်​တော်​၏​ဝတ်​ရုံ​တော်​ကို လေး​ပိုင်း​ပိုင်း​၍ တစ်​ယောက်​တစ်​ပိုင်း​စီ​ယူ​ကြ​၏။ အ​တွင်း​အ​ဝတ်​တော်​ကို​လည်း​ယူ​ကြ​ရာ ၎င်း​သည် ချုပ်​ရိုး​မ​ရှိ​ဘဲ အ​ထက်​စွန်း​မှ တစ်​ထည်​လုံး​ကို တစ်​ဆက်​တည်း​ရက်​ထား​သည့် အ​ဝတ်​ဖြစ်​သော​ကြောင့်</div>
<div class="v" id="v24"><span class="vn">24</span> “ဤ​အ​ဝတ်​ကို​မ​ဆုတ်​ဘဲ မည်​သူ​ရ​မည်​ကို မဲ​ချ​ကြ​စို့”​ဟု အ​ချင်း​ချင်း​ပြော​ဆို​ကြ​၏။<sup class="fnm"><a name="fnm7" href="#fn7">7</a></sup> စစ်​သား​တို့ ဤ​သို့​ပြု​ကြ​ခြင်း​မှာ “သူ​တို့​သည် အ​ကျွန်ုပ်​၏​ဝတ်​ရုံ​ကို အ​ချင်း​ချင်း​ခွဲ​ဝေ​ကြ​၍ အ​ကျွန်ုပ်​၏​အ​ဝတ်​အ​တွက် မဲ​ချ​ကြ​၏”​<sup class="fnm"><a name="fnm8" href="#fn8">8</a></sup>ဟု ကျမ်း​စာ​၌​ဆို​ထား​သော​အ​ရာ ပြည့်​စုံ​ခြင်း​သို့​ရောက်​မည့်​အ​ကြောင်း​တည်း။</div>
<div class="v" id="v25"><span class="vn">25</span> <span class="br-p"><br><br></span>ယေ​ရှု​၏​လက်​ဝါး​ကပ်​တိုင်​တော်​အ​နီး​၌​ကား ယေ​ရှု​၏​မယ်​တော်၊ မယ်​တော်​၏​ညီ​မ၊ က​လော​ဖ​၏​ဇ​နီး မာ​ရိ​နှင့် မာ​ဂ​ဒ​လ​မြို့​သူ​မာ​ရိ​တို့​သည် ရပ်​နေ​ကြ​၏။<sup class="fnm"><a name="fnm9" href="#fn9">9</a></sup></div>
<div class="v" id="v26"><span class="vn">26</span> ယေ​ရှု​သည် အ​နီး​၌​ရပ်​နေ​သည့် ချစ်​တော်​မူ​သော​တ​ပည့်​တော်​နှင့် မယ်​တော်​ကို မြင်​တော်​မူ​လျှင် မယ်​တော်​အား <span class="fmt-words-of-jesus">“</span><span class="fmt-words-of-jesus">အ​သင်</span>​<span class="fmt-words-of-jesus">အ​မျိုး​သ​မီး</span><span class="fmt-words-of-jesus">၊</span> <span class="fmt-words-of-jesus">ကြည့်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ပေ​တည်း</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v27"><span class="vn">27</span> ထို့​နောက် ထို​တ​ပည့်​တော်​အား <span class="fmt-words-of-jesus">“</span><span class="fmt-words-of-jesus">ကြည့်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​မိ</span>​<span class="fmt-words-of-jesus">ပေ​တည်း</span><span class="fmt-words-of-jesus">”</span>​ဟု မိန့်​တော်​မူ​၏။ ထို​အ​ချိန်​မှ​စ​၍ ထို​တ​ပည့်​တော်​သည် မယ်​တော်​ကို မိ​မိ​အိမ်​၌​ခေါ်​ထား​လေ​၏။</div>
<div class="v" id="v28"><h2>အ​သက်​ချုပ်​ငြိမ်း​တော်​မူ​ခြင်း</h2><span class="vn">28</span> <span class="br-p"><br><br></span>ထို့​နောက် ယေ​ရှု​သည် အ​မှု​အ​လုံး​စုံ​ပြီး​စီး​ပြီ​ဖြစ်​ကြောင်း သိ​တော်​မူ​၍ ကျမ်း​စာ​ကို​ပြည့်​စုံ​စေ​ရန် <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ရေ​ငတ်</span>​<span class="fmt-words-of-jesus">သည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v29"><span class="vn">29</span> ထို​အ​ရပ်​၌ ဝိုင်​ချဉ်​အ​ပြည့်​ရှိ​သော အိုး​တစ်​လုံး​ကို​ထား​ရှိ​သည်​ဖြစ်​၍ လူ​တို့​သည် ဝိုင်​ချဉ်​ဝ​နေ​သော​ရေ​မြှုပ်​ကို ဟုဿုပ်​ရိုး​တံ​အ​ဖျား​၌​တပ်​လျက် နှုတ်​ခမ်း​တော်​နား​သို့​ကပ်​ပေး​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v30"><span class="vn">30</span> ထို​သို့ ဝိုင်​ချဉ်​ကို​ခံ​ယူ​ပြီး​သော​အ​ခါ ယေ​ရှု​သည် <span class="fmt-words-of-jesus">“</span><span class="fmt-words-of-jesus">အ​မှု</span>​<span class="fmt-words-of-jesus">ပြီး</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု မိန့်​တော်​မူ​လျက် ဦး​ခေါင်း​တော်​ငိုက်​စိုက်​ကျ​ကာ အ​သက်​ကို​စွန့်​တော်​မူ​၏။<sup class="fnm"><a name="fnm11" href="#fn11">11</a></sup></div>
<div class="v" id="v31"><h2>နံ​ဘေး​တော်​ကို လှံ​နှင့်​ထိုး​ခြင်း</h2><span class="vn">31</span> <span class="br-p"><br><br></span>ထို​နေ့​သည် ပြင်​ဆင်​ရာ​နေ့​<sup class="fnm"><a name="fnm12" href="#fn12">12</a></sup>ဖြစ်​ပြီး နောက်​တစ်​နေ့​သည် ကြီး​မြတ်​သော​ဥ​ပုသ်​နေ့​ဖြစ်​သော​ကြောင့်<sup class="fnm"><a name="fnm13" href="#fn13">13</a></sup> ဂျူး​လူ​မျိုး​တို့​သည် ထို​ဥ​ပုသ်​နေ့​တွင် လက်​ဝါး​ကပ်​တိုင်​ပေါ်​မှာ အ​လောင်း​များ​မ​ရှိ​စေ​လို​သ​ဖြင့် လက်​ဝါး​ကပ်​တိုင်​ပေါ်​၌ တင်​ထား​ခြင်း​ခံ​ရ​သော​သူ​များ​၏​ခြေ​တို့​ကို​ချိုး​ပြီး အ​လောင်း​များ​ကို​ယူ​သွား​ခွင့်​ပေး​ရန် ပိ​လတ်​မင်း​ထံ တောင်း​ဆို​ကြ​၏။</div>
<div class="v" id="v32"><span class="vn">32</span> ထို့​ကြောင့် စစ်​သား​တို့​သည်​လာ​၍ ယေ​ရှု​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ထား​ခြင်း​ခံ​ရ​သူ ပ​ထ​မ​တစ်​ဦး​၏​ခြေ​နှင့် နောက်​တစ်​ဦး​၏​ခြေ​တို့​ကို ချိုး​ကြ​၏။</div>
<div class="v" id="v33"><span class="vn">33</span> သို့​သော် ယေ​ရှု​ထံ​သို့​ရောက်​၍ ကိုယ်​တော်​သေ​ဆုံး​ပြီ​ဖြစ်​ကြောင်း တွေ့​မြင်​သော​အ​ခါ ခြေ​တော်​ကို​မ​ချိုး​ဘဲ</div>
<div class="v" id="v34"><span class="vn">34</span> စစ်​သား​တစ်​ဦး​က နံ​ဘေး​တော်​ကို လှံ​နှင့်​ထိုး​လေ​၏။ ထို​အ​ခါ သွေး​နှင့်​ရေ​သည် ချက်​ချင်း​ထွက်​လာ​၏။</div>
<div class="v" id="v35"><span class="vn">35</span> ဤ​အ​ခြင်း​အ​ရာ​ကို​မြင်​သော​သူ​သည် သက်​သေ​ခံ​ခဲ့​၍ သူ​၏​သက်​သေ​ခံ​ချက်​သည်​မှန်​ကန်​၏။ သင်​တို့​သည်​လည်း ယုံ​ကြည်​ကြ​ရန် သူ​သည် မှန်​ကန်​စွာ​ပြော​ဆို​နေ​ကြောင်း သူ​ကိုယ်​တိုင်​သိ​၏။</div>
<div class="v" id="v36"><span class="vn">36</span> ဤ​သို့​ဖြစ်​ပျက်​ခဲ့​သည်​မှာ “သူ​၏​အ​ရိုး​တစ်​ချောင်း​မျှ ချိုး​ဖဲ့​ခြင်း​မ​ခံ​ရ”​<sup class="fnm"><a name="fnm14" href="#fn14">14</a></sup>ဟူ​သော​ကျမ်း​ချက်​ကို ပြည့်​စုံ​စေ​ရန်​ဖြစ်​၏။</div>
<div class="v" id="v37"><span class="vn">37</span> တစ်​ဖန် အ​ခြား​သော​ကျမ်း​ချက်​၌ “သူ​တို့​သည် မိ​မိ​တို့​ထိုး​ဖောက်​သော​သူ​ကို ရှု​မြင်​ရ​ကြ​လိမ့်​မည်”​<sup class="fnm"><a name="fnm15" href="#fn15">15</a></sup>ဟု ဆို​ထား​၏။</div>
<div class="v" id="v38"><h2>ယေ​ရှု​ကိုသင်္ဂြိုလ်​ခြင်း</h2><span class="vn">38</span> <span class="br-p"><br><br></span>ထို​သို့​ဖြစ်​ပြီး​သည့်​နောက် ဂျူး​လူ​မျိုး​တို့​ကို​ကြောက်​သော​ကြောင့် လျှို့​ဝှက်​စွာ ယေ​ရှု​၏​တ​ပည့်​တော်​ဖြစ်​နေ​သော အ​ရိ​မ​သဲ​မြို့​သား ယော​သပ်​ဆို​သူ​သည် ယေ​ရှု​၏​အ​လောင်း​တော်​ကို ယူ​သွား​ခွင့်​ပြု​ရန် ပိ​လတ်​မင်း​အား တောင်း​ဆို​လေ​၏။ ပိ​လတ်​မင်း​သည်​လည်း ခွင့်​ပြု​လိုက်​သ​ဖြင့်<sup class="fnm"><a name="fnm16" href="#fn16">16</a></sup> သူ​သည်​လာ​၍ အ​လောင်း​တော်​ကို ယူ​သွား​လေ​၏။</div>
<div class="v" id="v39"><span class="vn">39</span> ယ​ခင်​က ယေ​ရှု​ထံ​သို့ ည​အ​ချိန်​လာ​ဖူး​သော နိ​ကော​ဒင်​သည်​လည်း မု​ရန်​နှင့်​အ​ကျော်​ရော​နှော​ထား​သော​နံ့​သာ ပိဿာ​နှစ်​ဆယ်​<sup class="fnm"><a name="fnm17" href="#fn17">17</a></sup>ခန့်​ကို ယူ​ဆောင်​၍​လာ​လေ​၏။</div>
<div class="v" id="v40"><span class="vn">40</span> ထို​သူ​တို့​သည် ယေ​ရှု​၏​အ​လောင်း​တော်​ကို​ယူ​၍ ဂျူး​လူ​မျိုး​တို့​၏​သင်္ဂြိုဟ်​ခြင်း​ဆိုင်​ရာ ဓ​လေ့​ထုံး​စံ​အ​တိုင်း အ​လောင်း​တော်​ကို အ​မွှေး​နံ့​သာ​နှင့်​အ​တူ ပိတ်​ထည်​များ​ဖြင့်​ပတ်​စည်း​ကြ​၏။</div>
<div class="v" id="v41"><span class="vn">41</span> လက်​ဝါး​ကပ်​တိုင်​ပေါ်​၌​တင်​ခြင်း​ခံ​တော်​မူ​သော​အ​ရပ်​တွင် ဥ​ယျာဉ်​တစ်​ခု​ရှိ​၍ ထို​ဥ​ယျာဉ်​၌ မည်​သူ့​ကို​မျှ မ​သင်္ဂြိုဟ်​ဖူး​သေး​သော သင်္ချိုင်း​ဂူ​သစ်​တစ်​ခု​ရှိ​၏။</div>
<div class="v" id="v42"><span class="vn">42</span> ထို​နေ့​သည် ဂျူး​လူ​မျိုး​တို့​၏​ပြင်​ဆင်​ရာ​နေ့​ဖြစ်​ပြီး<sup class="fnm"><a name="fnm18" href="#fn18">18</a></sup> ထို​သင်္ချိုင်း​ဂူ​သည်​လည်း အ​နီး​တွင်​ရှိ​သော​ကြောင့် ယေ​ရှု​ကို ထို​ဂူ​၌​သင်္ဂြိုဟ်​ကြ​၏။<sup class="fnm"><a name="fnm19" href="#fn19">19</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၇:၂၈-၃၀၊ မာ ၁၅:၁၇-၁၉။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “ဆဋ္ဌ​မ​နာ​ရီ”</div>
<div class="fn"><sup class="fnt"><a name="fn3" href="#fnm3">3</a></sup> မ ၂၇:၂၃၊ မာ ၁၅:၁၄၊ လု ၂၃:၂၂-၂၃၊ တ ၁၃:၂၈။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၇:၂၆၊ မာ ၁၅:၁၅၊ လု ၂၃:၂၄-၂၅။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၇:၃၃၊ ၃၅၊ ၃၈၊ မာ ၁၅:၂၂၊ ၂၇၊ လု ၂၃:၃၃။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၇:၃၇၊ မာ ၁၅:၂၆၊ လု ၂၃:၃၈။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၇:၃၅၊ မာ ၁၅:၂၄၊ လု ၂၃:၃၄။</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၂၂:၁၈)</div>
<div class="fn"><sup class="fnt"><a name="fn9" href="#fnm9">9</a></sup> မ ၂၇:၅၅-၅၆၊ မာ ၁၅:၄၀-၄၁၊ လု ၂၃:၄၉။</div>
<div class="fn"><sup class="fnt"><a name="fn10" href="#fnm10">10</a></sup> မ ၂၇:၄၈၊ မာ ၁၅:၃၆။ ဆာ ၆၉:၂၁။</div>
<div class="fn"><sup class="fnt"><a name="fn11" href="#fnm11">11</a></sup> မ ၂၇:၅၀၊ မာ ၁၅:၃၇၊ လု ၂၃:၄၆။</div>
<div class="fn"><sup class="fnt"><a name="fn12" href="#fnm12">12</a></sup> ငြိမ်​ဝပ်​ရာ​နေ့​အ​တွက်​ပြင်​ဆင်​ရ​သည့်​အ​ကြို​နေ့</div>
<div class="fn"><sup class="fnt"><a name="fn13" href="#fnm13">13</a></sup> မာ ၁၅:၄၂၊ လု ၂၃:၅၄၊ ယော ၁၉:၄၂။</div>
<div class="fn"><sup class="fnt"><a name="fn14" href="#fnm14">14</a></sup> (ထွ ၁၂:၄၆) တော ၉:၁၂၊ ဆာ ၃၄:၂၀။</div>
<div class="fn"><sup class="fnt"><a name="fn15" href="#fnm15">15</a></sup> ဗျာ ၁:၇။ (ဇာ ၁၂:၁၀)</div>
<div class="fn"><sup class="fnt"><a name="fn16" href="#fnm16">16</a></sup> မ ၂၇:၅၇-၅၈၊ မာ ၁၅:၄၂-၄၃၊ လု ၂၃:၅၀-၅၂။</div>
<div class="fn"><sup class="fnt"><a name="fn17" href="#fnm17">17</a></sup> တိုက်​ရိုက်​ပြန်​ဆို​လျှင် “လီ​ထြာ​တစ်​ရာ” {၁ လီ​ထြာ = ၂၀ သား​}</div>
<div class="fn"><sup class="fnt"><a name="fn18" href="#fnm18">18</a></sup> မာ ၁၅:၄၂၊ လု ၂၃:၅၄၊ ယော ၁၉:၃၁။</div>
<div class="fn"><sup class="fnt"><a name="fn19" href="#fnm19">19</a></sup> မ ၂၇:၅၉-၆၀၊ မာ ၁၅:၄၆၊ လု ၂၃:၅၃၊ တ ၁၃:၂၉။</div>
</div>
<!-- PARSED ABOVE; EDITING MAY BREAK PARSER -->
</body></html>