<html><head>
<meta http-equiv="Content-Type" content="text/html;charset=utf-8" />
<title>John 20 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 20);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_18.html">18</a> <a href="John_19.html">19</a> <b>20</b> <a href="John_21.html">21</a> </div><hr>
<h1>John 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရှင်​ပြန်​ထ​မြောက်​တော်​မူ​ခြင်း</h2><span class="vn">1</span> <span class="br-p"><br><br></span>ရက်​သတ္တ​ပတ်​၏​ပ​ထ​မ​နေ့​၌ မာ​ဂ​ဒ​လ​မြို့​သူ​မာ​ရိ​သည် မှောင်​လျက်​ရှိ​နေ​သေး​သော နံ​နက်​စော​စော​အ​ချိန်​တွင် သင်္ချိုင်း​တော်​သို့​ရောက်​လာ​ရာ ကျောက်​တုံး​အား ဂူ​ဝ​မှ ဖယ်​ရှား​ထား​ပြီး​ဖြစ်​သည်​ကို​မြင်​လေ​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ထို့​ကြောင့် သူ​သည် ရှိ​မုန်​ပေ​တ​ရု​နှင့် ယေ​ရှု​ချစ်​တော်​မူ​သော အ​ခြား​တ​ပည့်​တော်​ထံ​သို့ ပြေး​သွား​၍ “သ​ခင်​ဘု​ရား​ကို သင်္ချိုင်း​ဂူ​ထဲ​မှ သူ​တို့​ယူ​သွား​ကြ​ပြီ။ အ​ဘယ်​မှာ​ထား​ကြ​သည်​ကို​မ​သိ​ပါ”​ဟု ဆို​လေ​၏။</div>
<div class="v" id="v3"><span class="vn">3</span> <span class="br-p"><br><br></span>ထို​အ​ခါ ပေ​တ​ရု​နှင့် ထို​အ​ခြား​တ​ပည့်​တော်​သည် ထွက်​လာ​၍ သင်္ချိုင်း​တော်​သို့​သွား​ကြ​၏။</div>
<div class="v" id="v4"><span class="vn">4</span> သူ​တို့​နှစ်​ဦး​သည် အ​တူ​တူ​ပြေး​ကြ​သော်​လည်း အ​ခြား​တ​ပည့်​တော်​သည် ပေ​တ​ရု​ထက် လျင်​မြန်​စွာ​ပြေး​၍ သင်္ချိုင်း​တော်​သို့​ဦး​စွာ​ရောက်​သ​ဖြင့်</div>
<div class="v" id="v5"><span class="vn">5</span> ငုံ့​ကြည့်​လိုက်​ရာ ပိတ်​ထည်​များ​ရှိ​နေ​သည်​ကို​မြင်​ရ​၏။<sup class="fnm"><a name="fnm2" href="#fn2">2</a></sup> သို့​သော် သူ​သည် အ​ထဲ​သို့​မ​ဝင်​ဘဲ​နေ​၏။</div>
<div class="v" id="v6"><span class="vn">6</span> ထို​အ​ခါ နောက်​မှ​လိုက်​လာ​သော ရှိ​မုန်​ပေ​တ​ရု​သည်​လည်း​ရောက်​လာ​၍ သင်္ချိုင်း​ဂူ​ထဲ​သို့​ဝင်​ပြီး​လျှင် ပိတ်​ထည်​များ​ရှိ​နေ​သည်​ကို​လည်း​ကောင်း၊</div>
<div class="v" id="v7"><span class="vn">7</span> ကိုယ်​တော်​၏​ဦး​ခေါင်း​တော်​ကို​ပတ်​စည်း​ထား​သော​ပ​ဝါ​သည် ပိတ်​ထည်​များ​နှင့်​အ​တူ​မ​ရှိ​ဘဲ တစ်​နေ​ရာ​တွင်​သီး​ခြား​လိပ်​ထား​သည်​ကို​လည်း​ကောင်း မြင်​လေ​၏။</div>
<div class="v" id="v8"><span class="vn">8</span> ထို့​နောက် သင်္ချိုင်း​တော်​သို့​ဦး​စွာ​ရောက်​သော အ​ခြား​တ​ပည့်​တော်​သည်​လည်း​ဝင်​လာ​၍ မြင်​သ​ဖြင့် ယုံ​ကြည်​လေ​၏။</div>
<div class="v" id="v9"><span class="vn">9</span> (သူ​တို့​သည် သေ​သော​သူ​တို့​ထဲ​မှ ကိုယ်​တော်​ထ​မြောက်​ရ​မည်​ဟူ​သော​ကျမ်း​ချက်​<sup class="fnm"><a name="fnm3" href="#fn3">3</a></sup>ကို နား​မ​လည်​ကြ​သေး။)</div>
<div class="v" id="v10"><span class="vn">10</span> <span class="br-p"><br><br></span>ထို့​နောက် ထို​တ​ပည့်​တော်​တို့​သည် မိ​မိ​တို့​အိမ်​သို့ ပြန်​သွား​ကြ​၏။</div>
<div class="v" id="v11"><h2>မာ​ဂ​ဒ​လ​မြို့​သူ​မာ​ရိ​အား ကိုယ်​ထင်​ရှား​ပြ​တော်​မူ​ခြင်း</h2><span class="vn">11</span> <span class="br-p"><br><br></span>မာ​ရိ​မူ​ကား သင်္ချိုင်း​ဂူ​အ​ပြင်​၌ ငို​ကြွေး​လျက်​ရပ်​နေ​၏။ ထို​သို့​ငို​ကြွေး​ရင်း ဂူ​အ​တွင်း​သို့​ငုံ့​ကြည့်​လိုက်​ရာ</div>
<div class="v" id="v12"><span class="vn">12</span> ဖြူ​သော​အ​ဝတ်​ကို​ဝတ်​ဆင်​သည့် ကောင်း​ကင်​တ​မန်​နှစ်​ပါး​သည် ယေ​ရှု​အ​လောင်း​တော်​လဲ​လျောင်း​ခဲ့​ရာ​အ​ရပ်​၏ ခေါင်း​ရင်း​၌​တစ်​ပါး၊ ခြေ​ရင်း​၌​တစ်​ပါး ထိုင်​နေ​ကြ​သည်​ကို မြင်​လေ​၏။<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> ထို​ကောင်း​ကင်​တ​မန်​တို့​က “အ​သင်​မိန်း​မ၊ အ​ဘယ်​ကြောင့်​ငို​ကြွေး​နေ​သ​နည်း”​ဟု မေး​ကြ​လျှင် မာ​ရိ​က “ကျွန်​မ​၏​သ​ခင်​ဘု​ရား​ကို သူ​တို့​ယူ​သွား​ကြ​ပြီ။ အ​ဘယ်​မှာ​ထား​ကြ​သည်​ကို​မ​သိ​ပါ”​ဟု ဆို​၏။</div>
<div class="v" id="v14"><span class="vn">14</span> ထို​သို့​ဆို​ပြီး​မှ နောက်​သို့​လှည့်​ကြည့်​လိုက်​ရာ ယေ​ရှု​ရပ်​လျက်​နေ​တော်​မူ​သည်​ကို မြင်​သော်​လည်း ယေ​ရှု​ဖြစ်​ကြောင်း​ကို​မ​သိ။</div>
<div class="v" id="v15"><span class="vn">15</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">အ​သင်</span>​<span class="fmt-words-of-jesus">မိန်း​မ</span><span class="fmt-words-of-jesus">၊</span> <span class="fmt-words-of-jesus">အ​ဘယ်​ကြောင့်</span>​<span class="fmt-words-of-jesus">ငို​ကြွေး</span>​<span class="fmt-words-of-jesus">နေ</span>​<span class="fmt-words-of-jesus">သ​နည်း</span><span class="fmt-words-of-jesus">။</span> <span class="fmt-words-of-jesus">မည်​သူ့</span>​<span class="fmt-words-of-jesus">ကို</span>​<span class="fmt-words-of-jesus">ရှာ</span>​<span class="fmt-words-of-jesus">နေ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​၏။ မာ​ရိ​သည် ကိုယ်​တော်​ကို ဥ​ယျာဉ်​စောင့်​ဖြစ်​သည်​ဟု​ထင်​မှတ်​၍ “အ​ရှင်၊ အ​ရှင်​သည် သူ့​ကို​ယူ​သွား​ခဲ့​လျှင် အ​ဘယ်​မှာ​ထား​သည်​ကို ကျွန်​မ​အား​ပြော​ပါ။ သူ့​ကို​ကျွန်​မ​ယူ​သွား​ပါ​မည်”​ဟု ဆို​လေ​၏။</div>
<div class="v" id="v16"><span class="vn">16</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မာ​ရိ</span><span class="fmt-words-of-jesus">”</span>​ဟု​ခေါ်​တော်​မူ​လျှင် မာ​ရိ​သည်​လှည့်​၍ ဟေ​ဗြဲ​ဘာ​သာ​စ​ကား​အား​ဖြင့် “ရဗ္ဗု​နိ”​ဟု​ထူး​လေ​၏။ (ရဗ္ဗု​နိ​အ​ဓိပ္ပာယ်​မှာ ဆ​ရာ​ဟူ​၍​ဖြစ်​၏။)</div>
<div class="v" id="v17"><span class="vn">17</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">ထံ​သို့</span> <span class="fmt-words-of-jesus">မ</span>​<span class="fmt-words-of-jesus">တက်</span>​<span class="fmt-words-of-jesus">သွား</span>​<span class="fmt-words-of-jesus">ရ</span>​<span class="fmt-words-of-jesus">သေး</span>​<span class="fmt-words-of-jesus">သ​ဖြင့်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ထိ</span>​<span class="fmt-words-of-jesus">နှင့်</span>​<span class="fmt-words-of-jesus">ဦး</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ညီ​အစ်​ကို</span>​<span class="fmt-words-of-jesus">တို့</span>​<span class="fmt-words-of-jesus">ထံ​သို့</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">‘</span><span class="fmt-words-of-jesus">ငါ့</span>​<span class="fmt-words-of-jesus">ခ​မည်း​တော်</span>​<span class="fmt-words-of-jesus">တည်း​ဟူ​သော</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ခ​မည်း​တော်</span><span class="fmt-words-of-jesus">၊</span> <span class="fmt-words-of-jesus">ငါ့</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">တည်း​ဟူ​သော</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ထံ​သို့</span> <span class="fmt-words-of-jesus">ငါ</span>​<span class="fmt-words-of-jesus">တက်</span>​<span class="fmt-words-of-jesus">သွား</span>​<span class="fmt-words-of-jesus">တော့​မည်</span><span class="fmt-words-of-jesus">’</span>​<span class="fmt-words-of-jesus">ဟူ​၍</span> <span class="fmt-words-of-jesus">ပြော​ကြား</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v18"><span class="vn">18</span> <span class="br-p"><br><br></span>မာ​ဂ​ဒ​လ​မြို့​သူ​မာ​ရိ​သည် သွား​၍ “သ​ခင်​ဘု​ရား​ကို ကျွန်​မ​တွေ့​မြင်​ခဲ့​ပြီ”​ဟု တ​ပည့်​တော်​တို့​အား​ဆို​ပြီး​လျှင် မိ​မိ​အား​မိန့်​မှာ​တော်​မူ​သော​အ​ရာ​များ​ကို​ပြော​ကြား​လေ​၏။</div>
<div class="v" id="v19"><h2>တ​ပည့်​တော်​တို့​အား ကိုယ်​ထင်​ရှား​ပြ​တော်​မူ​ခြင်း</h2><span class="vn">19</span> <span class="br-p"><br><br></span>ရက်​သတ္တ​ပတ်​တွင် ပ​ထ​မ​နေ့​ဖြစ်​သော ထို​နေ့​၏​ည​နေ​ချမ်း​အ​ချိန်​တွင် တ​ပည့်​တော်​တို့​သည် ဂျူး​လူ​မျိုး​တို့​ကို​ကြောက်​သ​ဖြင့် မိ​မိ​တို့​ရှိ​ရာ​<sup class="fnm"><a name="fnm5" href="#fn5">5</a></sup>နေ​ရာ​၌ တံ​ခါး​များ​ကို​ပိတ်​ထား​လျက်​နေ​ကြ​ရာ ယေ​ရှု​သည်​ကြွ​လာ​၍ သူ​တို့​အ​လယ်​၌​ရပ်​တော်​မူ​ပြီး​လျှင် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">ငြိမ်​သက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">ပါ​စေ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v20"><span class="vn">20</span> ထို​သို့​မိန့်​တော်​မူ​ပြီး​နောက် လက်​တော်​နှင့်​နံ​ဘေး​တော်​တို့​ကို သူ​တို့​အား​ပြ​တော်​မူ​၏။ တ​ပည့်​တော်​တို့​သည် သ​ခင်​ဘု​ရား​ကို​မြင်​ရ​သော​အ​ခါ ဝမ်း​မြောက်​ကြ​၏။</div>
<div class="v" id="v21"><span class="vn">21</span> တစ်​ဖန် ယေ​ရှု​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">ငြိမ်​သက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">ပါ​စေ</span><span class="fmt-words-of-jesus">။</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သ​ကဲ့​သို့</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v22"><span class="vn">22</span> ထို​သို့​မိန့်​တော်​မူ​ပြီး​နောက် သူ​တို့​အ​ပေါ်​မှုတ်​တော်​မူ​လျက် <span class="fmt-words-of-jesus">“</span><span class="fmt-words-of-jesus">သန့်​ရှင်း</span>​<span class="fmt-words-of-jesus">သော</span>​<span class="fmt-words-of-jesus">ဝိ​ညာဉ်</span>​<span class="fmt-words-of-jesus">တော်</span>​<span class="fmt-words-of-jesus">ကို</span>​<span class="fmt-words-of-jesus">ခံ​ယူ</span>​<span class="fmt-words-of-jesus">ရ​ရှိ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v23"><span class="vn">23</span> <span class="fmt-words-of-jesus">တစ်​စုံ​တစ်​ဦး</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">အ​ပြစ်</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">ခံ​ရ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">တစ်​စုံ​တစ်​ဦး</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ချည်​နှောင်</span>​<span class="fmt-words-of-jesus">ထား</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">သည်</span> <span class="fmt-words-of-jesus">သူ</span>​<span class="fmt-words-of-jesus">၌</span> <span class="fmt-words-of-jesus">ချည်​နှောင်</span>​<span class="fmt-words-of-jesus">ထား</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v24"><h2>ယေ​ရှု​ကို​မြင်​မှ ယုံ​ကြည်​သည့်​သော​မ</h2><span class="vn">24</span> <span class="br-p"><br><br></span>တစ်​ဆယ့်​နှစ်​ပါး​သော​တ​ပည့်​တော်​တို့​ထဲ​မှ တစ်​ပါး​ဖြစ်​ပြီး ဒိ​ဒု​မု​<sup class="fnm"><a name="fnm7" href="#fn7">7</a></sup>ဟု​ခေါ်​သည့် သော​မ​ကား ယေ​ရှု​ကြွ​လာ​တော်​မူ​သော​အ​ချိန်​တွင် သူ​တို့​နှင့်​အ​တူ​မ​ရှိ​ခဲ့​ချေ။</div>
<div class="v" id="v25"><span class="vn">25</span> သို့​ဖြစ်​၍ အ​ခြား​သော​တ​ပည့်​တော်​တို့​က သော​မ​အား “ငါ​တို့​သည် သ​ခင်​ဘု​ရား​ကို​မြင်​ရ​ပြီ”​ဟု ဆို​ကြ​၏။ သို့​သော် သော​မ​က “ငါ​သည် လက်​တော်​တို့​၌ သံ​ရိုက်​ရာ​ကို​မ​မြင်၊ ထို​သံ​ရိုက်​ရာ​ထဲ​သို့ ငါ့​လက်​ညှိုး​ကို​မ​ထိုး​မ​သွင်း၊ နံ​ဘေး​တော်​ထဲ​သို့​လည်း ငါ့​လက်​ကို​မ​ထိုး​မ​သွင်း​ရ​လျှင် မည်​သည့်​အ​ခါ​မျှ​ယုံ​မည်​မ​ဟုတ်”​ဟု ဆို​လေ​၏။</div>
<div class="v" id="v26"><span class="vn">26</span> <span class="br-p"><br><br></span>ထို့​နောက် ရှစ်​ရက်​ကြာ​သော် တ​ပည့်​တော်​တို့​သည် တစ်​ဖန် အ​ထဲ​၌​ရှိ​ကြ​၍ သော​မ​သည်​လည်း သူ​တို့​နှင့်​အ​တူ​ရှိ​၏။ တံ​ခါး​များ​ကို​ပိတ်​ထား​သော်​လည်း ယေ​ရှု​သည်​ကြွ​လာ​၍ သူ​တို့​အ​လယ်​၌​ရပ်​တော်​မူ​ပြီး​လျှင် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">ငြိမ်​သက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">ပါ​စေ</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v27"><span class="vn">27</span> ထို့​နောက် သော​မ​အား <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လက်​ညှိုး</span>​<span class="fmt-words-of-jesus">ဖြင့်</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">ကို</span>​<span class="fmt-words-of-jesus">တို့</span>​<span class="fmt-words-of-jesus">၍</span> <span class="fmt-words-of-jesus">ငါ့</span>​<span class="fmt-words-of-jesus">လက်</span>​<span class="fmt-words-of-jesus">ကို</span>​<span class="fmt-words-of-jesus">ကြည့်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လက်</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">ဆန့်</span>​<span class="fmt-words-of-jesus">၍</span> <span class="fmt-words-of-jesus">ငါ့</span>​<span class="fmt-words-of-jesus">နံ​ဘေး</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ထိုး​သွင်း</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">မ</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">ဘဲ</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v28"><span class="vn">28</span> ထို​အ​ခါ သော​မ​က “အ​ကျွန်ုပ်​၏​အ​ရှင်၊ အ​ကျွန်ုပ်​၏​ဘု​ရား​သ​ခင်”​ဟု ပြန်​လျှောက်​လေ​၏။</div>
<div class="v" id="v29"><span class="vn">29</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">ပြီ</span>​<span class="fmt-words-of-jesus">တ​ကား</span><span class="fmt-words-of-jesus">။</span> <span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">ဘဲ</span>​<span class="fmt-words-of-jesus">လျက်</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မင်္ဂ​လာ</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v30"><h2>ဤ​ကျမ်း​၏​ရည်​ရွယ်​ချက်</h2><span class="vn">30</span> <span class="br-p"><br><br></span>ယေ​ရှု​သည် ဤ​ကျမ်း​၌​ရေး​၍​မ​ထား​သော အ​ခြား​နိ​မိတ်​လက္ခ​ဏာ​များ​စွာ​တို့​ကို​လည်း တ​ပည့်​တော်​တို့​ရှေ့​မှောက်​တွင် ပြု​တော်​မူ​၏။</div>
<div class="v" id="v31"><span class="vn">31</span> သို့​သော် ယေ​ရှု​သည် ဘု​ရား​သ​ခင်​၏​သား​တော် ခ​ရစ်​တော်​ဖြစ်​ကြောင်း​ကို သင်​တို့​ယုံ​ကြည်​ကြ​ရန်​နှင့် ထို​သို့​ယုံ​ကြည်​ခြင်း​အား​ဖြင့် ကိုယ်​တော်​၏​နာ​မ​တော်​၌ အ​သက်​ကို​ရ​ရှိ​ကြ​ရန် ဤ​အ​ရာ​များ​ကို​ရေး​ထား​ခြင်း​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၈:၁၊ မာ ၁၆:၁-၂၊ ၄၊ လု ၂၄:၁-၂။</div>
<div class="fn"><sup class="fnt"><a name="fn2" href="#fnm2">2</a></sup> လု ၂၄:၁၂။</div>
<div class="fn"><sup class="fnt"><a name="fn3" href="#fnm3">3</a></sup> တ ၁၇:၃။ ဟေ​ရှာ ၅၃:၁-၁၂။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၈:၂-၃၊ လု ၂၄:၄။</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “မိ​မိ​တို့​စု​ဝေး​ရာ”</div>
<div class="fn"><sup class="fnt"><a name="fn6" href="#fnm6">6</a></sup> လု ၂၄:၃၆။</div>
<div class="fn"><sup class="fnt"><a name="fn7" href="#fnm7">7</a></sup> “အ​မြွှာ​ပူး”ဟူ​သော​အ​ဓိပ္ပာယ်​ရှိ​၏။</div>
</div>
<!-- PARSED ABOVE; EDITING MAY BREAK PARSER -->
</body></html>