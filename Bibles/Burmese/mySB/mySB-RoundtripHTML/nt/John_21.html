<html><head>
<meta http-equiv="Content-Type" content="text/html;charset=utf-8" />
<title>John 21 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 21);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_19.html">19</a> <a href="John_20.html">20</a> <b>21</b> </div><hr>
<h1>John 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တိ​ဗေ​ရိ​ပင်​လယ်​နား​တွင်​ကိုယ်​ထင်​ရှား​ပြ​တော်​မူ​ခြင်း</h2><span class="vn">1</span> <span class="br-p"><br><br></span>ထို့​နောက် ယေ​ရှု​သည် တိ​ဗေ​ရိ​ပင်​လယ်​နား​တွင် တ​ပည့်​တော်​တို့​အား နောက်​တစ်​ဖန် ကိုယ်​ထင်​ရှား​ပြ​တော်​မူ​၏။ ထင်​ရှား​ပြ​တော်​မူ​ပုံ​ကား ဤ​သို့​ဖြစ်​၏။</div>
<div class="v" id="v2"><span class="vn">2</span> ရှိ​မုန်​ပေ​တ​ရု​နှင့် ဒိ​ဒု​မု​<sup class="fnm"><a name="fnm1" href="#fn1">1</a></sup>ဟု​ခေါ်​သည့်​သော​မ၊ ဂါ​လိ​လဲ​နယ် ကာ​န​မြို့​သား နာ​သ​နေ​လ၊ ဇေ​ဗေ​ဒဲ​၏​သား​တို့​နှင့် အ​ခြား​တ​ပည့်​တော်​နှစ်​ပါး​တို့​သည် အ​တူ​ရှိ​နေ​ကြ​စဉ်</div>
<div class="v" id="v3"><span class="vn">3</span> ရှိ​မုန်​ပေ​တ​ရု​က “အ​ကျွန်ုပ်​ငါး​သွား​ဖမ်း​မည်”​ဟု ဆို​၏။ ထို​သူ​တို့​က “အ​ကျွန်ုပ်​တို့​လည်း သင်​နှင့်​အ​တူ​လိုက်​မည်”​ဟု ဆို​လျက် ထွက်​သွား​၍ လှေ​ပေါ်​သို့​တက်​ကြ​၏။ သို့​သော် ထို​ည​တွင် မည်​သည့်​အ​ရာ​ကို​မျှ​မ​ရ​ကြ​ချေ။</div>
<div class="v" id="v4"><span class="vn">4</span> <span class="br-p"><br><br></span>မိုး​လင်း​ချိန်​ရောက်​သော​အ​ခါ ယေ​ရှု​သည် ကမ်း​စပ်​တွင်​ရပ်​နေ​တော်​မူ​၏။ သို့​ရာ​တွင် တ​ပည့်​တော်​တို့​သည် ယေ​ရှု​ဖြစ်​ကြောင်း​ကို​မ​သိ​ကြ။</div>
<div class="v" id="v5"><span class="vn">5</span> <span class="br-p"><br><br></span>ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">ချစ်</span>​<span class="fmt-words-of-jesus">သား</span>​<span class="fmt-words-of-jesus">တို့</span><span class="fmt-words-of-jesus">၊</span> <span class="fmt-words-of-jesus">သား​ငါး</span>​<span class="fmt-words-of-jesus">တစ်​စုံ​တစ်​ရာ</span>​<span class="fmt-words-of-jesus">ရှိ</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု သူ​တို့​အား​မေး​တော်​မူ​လျှင် သူ​တို့​က “မ​ရှိ​ပါ”​ဟု ပြန်​ပြော​ကြ​၏။</div>
<div class="v" id="v6"><span class="vn">6</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">လှေ</span>​<span class="fmt-words-of-jesus">၏</span>​<span class="fmt-words-of-jesus">ယာ</span>​<span class="fmt-words-of-jesus">ဘက်</span>​<span class="fmt-words-of-jesus">တွင်</span> <span class="fmt-words-of-jesus">ပိုက်​ကွန်</span>​<span class="fmt-words-of-jesus">ကို</span>​<span class="fmt-words-of-jesus">ပစ်​ချ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ထို​သို့​ပြု​လျှင်</span> <span class="fmt-words-of-jesus">ရ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။ ထို့​ကြောင့် သူ​တို့​သည် ပိုက်​ကွန်​ကို​ပစ်​ချ​ကြ​ရာ ငါး​များ​စွာ​မိ​သ​ဖြင့် ပိုက်​ကွန်​ကို​ဆွဲ​တင်​၍​မ​ရ​နိုင်​ကြ​တော့​ပေ။</div>
<div class="v" id="v7"><span class="vn">7</span> ထို​အ​ခါ ယေ​ရှု​ချစ်​တော်​မူ​သော​တ​ပည့်​တော်​က ပေ​တ​ရု​အား “သ​ခင်​ဘု​ရား​ပေ​တည်း”​ဟု ဆို​လေ​၏။ ရှိ​မုန်​ပေ​တ​ရု​သည် သ​ခင်​ဘု​ရား​ဖြစ်​ကြောင်း ကြား​သော​အ​ခါ အ​ဝတ်​ချွတ်​ထား​သည်​ဖြစ်​၍ အ​ပေါ်​အ​ဝတ်​ကို ခါး​၌​စည်း​ပြီး​လျှင် ပင်​လယ်​ထဲ​သို့​ခုန်​ဆင်း​လေ​၏။</div>
<div class="v" id="v8"><span class="vn">8</span> အ​ခြား​တ​ပည့်​တော်​တို့​မူ​ကား ကမ်း​နှင့်​မ​ဝေး​လှ​ဘဲ ကိုက်​တစ်​ရာ​<sup class="fnm"><a name="fnm2" href="#fn2">2</a></sup>ခန့်​သာ​ကွာ​သည့်​နေ​ရာ​၌​ရှိ​ကြ​သော​ကြောင့် ငါး​နှင့်​ပြည့်​နေ​သော​ပိုက်​ကွန်​ကို​ဆွဲ​လျက် လှေ​ငယ်​ဖြင့်​လာ​ကြ​၏။</div>
<div class="v" id="v9"><span class="vn">9</span> <span class="br-p"><br><br></span>ဤ​သို့​ဖြင့် သူ​တို့​သည် ကုန်း​ပေါ်​သို့​ရောက်​ကြ​သော​အ​ခါ မီး​ခဲ​ပုံ​နှင့် ထို​မီး​ခဲ​ပုံ​ပေါ်​တင်​ထား​သော​ငါး​ကို​လည်း​ကောင်း၊ မုန့်​ကို​လည်း​ကောင်း တွေ့​ကြ​၏။</div>
<div class="v" id="v10"><span class="vn">10</span> ယေ​ရှု​က <span class="fmt-words-of-jesus">“</span><span class="fmt-words-of-jesus">ယ​ခု</span>​<span class="fmt-words-of-jesus">ဖမ်း​မိ</span>​<span class="fmt-words-of-jesus">သော</span>​<span class="fmt-words-of-jesus">ငါး</span>​<span class="fmt-words-of-jesus">အ​ချို့</span>​<span class="fmt-words-of-jesus">ကို</span> <span class="fmt-words-of-jesus">ယူ</span>​<span class="fmt-words-of-jesus">ခဲ့</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​သ​ဖြင့်</div>
<div class="v" id="v11"><span class="vn">11</span> ရှိ​မုန်​ပေ​တ​ရု​သည် လှေ​ပေါ်​သို့​တက်​၍ ပိုက်​ကွန်​ကို ကုန်း​ပေါ်​သို့​ဆွဲ​တင်​ရာ ငါး​ကြီး​တစ်​ရာ​ငါး​ဆယ့်​သုံး​ကောင်​နှင့်​ပြည့်​လျက်​ရှိ​၏။ ထို​မျှ​လောက်​များ​သော်​လည်း ပိုက်​ကွန်​သည်​မ​စုတ်​ပြဲ​ခဲ့​ပေ။</div>
<div class="v" id="v12"><span class="vn">12</span> ယေ​ရှု​က <span class="fmt-words-of-jesus">“</span><span class="fmt-words-of-jesus">လာ</span>​<span class="fmt-words-of-jesus">၍</span>​<span class="fmt-words-of-jesus">နံ​နက်​စာ</span>​<span class="fmt-words-of-jesus">ကို</span>​<span class="fmt-words-of-jesus">စား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။ တ​ပည့်​တော်​တို့​သည် သ​ခင်​ဘု​ရား​ဖြစ်​ကြောင်း သိ​ကြ​သော​ကြောင့် မည်​သူ​က​မျှ “အ​ရှင်​သည်​မည်​သူ​နည်း”​ဟု မ​မေး​ဝံ့​ကြ။</div>
<div class="v" id="v13"><span class="vn">13</span> ယေ​ရှု​သည်​လာ​၍ မုန့်​ကို​ယူ​ပြီး​လျှင် သူ​တို့​အား​ပေး​တော်​မူ​၏။ ငါး​ကို​လည်း ထို​နည်း​တူ​ပေး​တော်​မူ​၏။</div>
<div class="v" id="v14"><span class="vn">14</span> ဤ​သည်​ကား ယေ​ရှု​သည် သေ​သော​သူ​တို့​ထဲ​မှ ထ​မြောက်​တော်​မူ​ပြီး​နောက် တ​ပည့်​တော်​တို့​အား တ​တိ​ယ​အ​ကြိမ် ကိုယ်​ထင်​ရှား​ပြ​တော်​မူ​ခြင်း​ဖြစ်​၏။</div>
<div class="v" id="v15"><h2>ပေ​တ​ရု​ကို​သုံး​ကြိမ်​မေး​မြန်း​တော်​မူ​ခြင်း</h2><span class="vn">15</span> <span class="br-p"><br><br></span>ထို​သို့ နံ​နက်​စာ​ကို သူ​တို့​စား​ကြ​ပြီး​သော​အ​ခါ ယေ​ရှု​က ရှိ​မုန်​ပေ​တ​ရု​အား <span class="fmt-words-of-jesus">“</span><span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<sup class="fnm"><a name="fnm3" href="#fn3">3</a></sup><span class="fmt-words-of-jesus">ရှိ​မုန်</span><span class="fmt-words-of-jesus">၊</span> <span class="fmt-words-of-jesus">ဤ</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ချစ်</span>​<span class="fmt-words-of-jesus">သည်</span>​<span class="fmt-words-of-jesus">ထက်</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ပို​၍</span>​<span class="fmt-words-of-jesus">ချစ်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​၏။ ပေ​တ​ရု​က “ဟုတ်​ပါ​၏ သ​ခင်​ဘု​ရား၊ ကိုယ်​တော်​ကို အ​ကျွန်ုပ်​ချစ်​ခင်​ကြောင်း ကိုယ်​တော်​သိ​ပါ​၏”​ဟု လျှောက်​လေ​၏။ ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">သိုး​သ​ငယ်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ကျွေး​မွေး</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v16"><span class="vn">16</span> တစ်​ဖန် <span class="fmt-words-of-jesus">“</span><span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<sup class="fnm"><a name="fnm4" href="#fn4">4</a></sup><span class="fmt-words-of-jesus">ရှိ​မုန်</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ချစ်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု ဒု​တိ​ယ​အ​ကြိမ်​မေး​တော်​မူ​၏။ ပေ​တ​ရု​က “ဟုတ်​ပါ​၏ သ​ခင်​ဘု​ရား၊ ကိုယ်​တော်​ကို အ​ကျွန်ုပ်​ချစ်​ခင်​ကြောင်း ကိုယ်​တော်​သိ​ပါ​၏”​ဟု လျှောက်​လေ​၏။ ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">သိုး</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">အုပ်​ထိန်း</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v17"><span class="vn">17</span> တ​တိ​ယ​အ​ကြိမ်​၌ ကိုယ်​တော်​က <span class="fmt-words-of-jesus">“</span><span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<sup class="fnm"><a name="fnm5" href="#fn5">5</a></sup><span class="fmt-words-of-jesus">ရှိ​မုန်</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ချစ်​ခင်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​၏။ ကိုယ်​တော်​က တ​တိ​ယ​အ​ကြိမ်​၌ <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ချစ်​ခင်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​သော​ကြောင့် ပေ​တ​ရု​သည် စိတ်​မ​ကောင်း​ဖြစ်​၍ “သ​ခင်​ဘု​ရား၊ ကိုယ်​တော်​သည် အ​ရာ​ခပ်​သိမ်း​တို့​ကို​သိ​ပါ​၏။ ကိုယ်​တော်​ကို အ​ကျွန်ုပ်​ချစ်​ခင်​ကြောင်း ကိုယ်​တော်​သိ​ပါ​၏”​ဟု လျှောက်​လေ​၏။ ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">သိုး</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ကျွေး​မွေး</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်​အ​ကန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငယ်​ရွယ်</span>​<span class="fmt-words-of-jesus">စဉ်</span>​<span class="fmt-words-of-jesus">အ​ခါ</span>​<span class="fmt-words-of-jesus">၌</span> <span class="fmt-words-of-jesus">ကိုယ်​ကိုယ်​တိုင်</span>​<span class="fmt-words-of-jesus">ခါး​ပန်း</span>​<span class="fmt-words-of-jesus">စည်း</span>​<span class="fmt-words-of-jesus">၍</span> <span class="fmt-words-of-jesus">ကိုယ်</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">ရာ</span>​<span class="fmt-words-of-jesus">အ​ရပ်</span>​<span class="fmt-words-of-jesus">သို့</span> <span class="fmt-words-of-jesus">သွား​လာ</span>​<span class="fmt-words-of-jesus">လေ့</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">အို​မင်း</span>​<span class="fmt-words-of-jesus">သော​အ​ခါ</span>​<span class="fmt-words-of-jesus">၌</span>​<span class="fmt-words-of-jesus">မူ​ကား</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ကိုယ့်</span>​<span class="fmt-words-of-jesus">လက်</span>​<span class="fmt-words-of-jesus">နှစ်</span>​<span class="fmt-words-of-jesus">ဖက်</span>​<span class="fmt-words-of-jesus">ကို</span>​<span class="fmt-words-of-jesus">ဆန့်</span>​<span class="fmt-words-of-jesus">၍</span> <span class="fmt-words-of-jesus">သူ​တစ်​ပါး</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">ခါး</span>​<span class="fmt-words-of-jesus">ကို</span> <span class="fmt-words-of-jesus">ခါး​ပန်း</span>​<span class="fmt-words-of-jesus">စည်း</span>​<span class="fmt-words-of-jesus">ကာ</span> <span class="fmt-words-of-jesus">သင်</span>​<span class="fmt-words-of-jesus">အ​လို</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ရာ</span>​<span class="fmt-words-of-jesus">အ​ရပ်</span>​<span class="fmt-words-of-jesus">သို့</span> <span class="fmt-words-of-jesus">ခေါ်​ဆောင်</span>​<span class="fmt-words-of-jesus">သွား</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v19"><span class="vn">19</span> ဤ​သို့​မိန့်​တော်​မူ​ခြင်း​မှာ ပေ​တ​ရု​သည် မည်​သို့​သော​သေ​ခြင်း​မျိုး​ဖြင့် ဘု​ရား​သ​ခင်​၏​ဘုန်း​တော်​ကို​ထင်​ရှား​စေ​မည်​ကို အ​ရိပ်​အ​မြွက်​မိန့်​တော်​မူ​ခြင်း​ဖြစ်​၏။ ဤ​အ​ရာ​ကို​မိန့်​တော်​မူ​ပြီး​နောက် <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု ပေ​တ​ရု​အား မိန့်​တော်​မူ​၏။</div>
<div class="v" id="v20"><span class="vn">20</span> <span class="br-p"><br><br></span>ပေ​တ​ရု​သည် လှည့်​ကြည့်​လိုက်​ရာ ယေ​ရှု​ချစ်​တော်​မူ​သော​တ​ပည့်​တော်​သည် နောက်​မှ​လိုက်​လာ​သည်​ကို မြင်​လေ​၏။ ထို​တ​ပည့်​တော်​သည် ယ​ခင်​ည​စာ​စား​စဉ်​က ယေ​ရှု​၏​ရင်​ခွင်​တော်​သို့​ချဉ်း​ကပ်​လျက် “သ​ခင်​ဘု​ရား၊ ကိုယ်​တော်​ကို​အပ်​နှံ​မည့်​သူ​သည် မည်​သူ​နည်း”​ဟု မေး​လျှောက်​ခဲ့​သူ​လည်း​ဖြစ်​၏။</div>
<div class="v" id="v21"><span class="vn">21</span> ထို​တ​ပည့်​တော်​ကို​မြင်​သော​အ​ခါ ပေ​တ​ရု​က “သ​ခင်​ဘု​ရား၊ ဤ​သူ​ကား မည်​သို့​ဖြစ်​မည်​နည်း”​ဟု ယေ​ရှု​အား မေး​လျှောက်​၏။</div>
<div class="v" id="v22"><span class="vn">22</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ကြွ​လာ</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">အ​သက်​ရှင်</span>​<span class="fmt-words-of-jesus">စေ​ရန်</span> <span class="fmt-words-of-jesus">ငါ</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">လျှင်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">နှင့်</span>​<span class="fmt-words-of-jesus">မည်​သို့</span>​<span class="fmt-words-of-jesus">ဆိုင်</span>​<span class="fmt-words-of-jesus">သ​နည်း</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v23"><span class="vn">23</span> <span class="br-p"><br><br></span>သို့​ဖြစ်​၍ “ထို​တ​ပည့်​တော်​သည် သေ​ရ​မည်​မ​ဟုတ်”​ဟူ​သော​စ​ကား​သည် ညီ​အစ်​ကို​တို့​ကြား​တွင် ပျံ့​နှံ့​သွား​၏။ သို့​သော် ယေ​ရှု​က “ထို​သူ​သည် သေ​ရ​မည်​မ​ဟုတ်”​ဟု မိန့်​တော်​မူ​သည်​မ​ဟုတ်​ဘဲ <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">ကြွ​လာ</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">အ​သက်​ရှင်</span>​<span class="fmt-words-of-jesus">စေ​ရန်</span> <span class="fmt-words-of-jesus">ငါ</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">လျှင်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">နှင့်</span>​<span class="fmt-words-of-jesus">မည်​သို့</span>​<span class="fmt-words-of-jesus">ဆိုင်</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟူ​၍​သာ မိန့်​တော်​မူ​၏။</div>
<div class="v" id="v24"><h2>နိ​ဂုံး</h2><span class="vn">24</span> <span class="br-p"><br><br></span>ဤ​အ​ကြောင်း​အ​ရာ​များ​ကို သက်​သေ​ခံ​၍ ရေး​ထား​သော​သူ​မှာ ထို​တ​ပည့်​တော်​ပင်​ဖြစ်​၏။ သူ​၏​သက်​သေ​ခံ​ချက်​မှန်​ကန်​ကြောင်း​ကို​လည်း ငါ​တို့​သိ​ကြ​၏။</div>
<div class="v" id="v25"><span class="vn">25</span> <span class="br-p"><br><br></span>ယေ​ရှု​ပြု​တော်​မူ​သော အ​ခြား​အ​မှု​အ​ရာ​များ​စွာ​ရှိ​သေး​၏။ ထို​အ​မှု​အ​ရာ​များ​ကို တစ်​ခု​ချင်း​ရေး​ထား​ပါ​က ဤ​ကမ္ဘာ​ကြီး​၌​ပင် ထို​ရေး​ထား​သော​ကျမ်း​ဂန်​များ​ဆန့်​မည်​မ​ဟုတ်​ဟု ငါ​ထင်​မှတ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> “အ​မြွှာ​ပူး”ဟူ​သော​အ​ဓိပ္ပာယ်​ရှိ​၏။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “နှစ်​ရာ ပေ​ကုတ်” {၁ ပေ​ကုတ် = ၁ တောင်​}</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “ယော​န​၏​သား”</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ယော​န​၏​သား”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ယော​န​၏​သား”</div>
</div>
<!-- PARSED ABOVE; EDITING MAY BREAK PARSER -->
</body></html>