<html><head>
<meta http-equiv="Content-Type" content="text/html;charset=utf-8" />
<title>John 4 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 4);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> <a href="John_2.html">2</a> <a href="John_3.html">3</a> <b>4</b> <a href="John_5.html">5</a> <a href="John_6.html">6</a> ... <a href="John_21.html">21</a> </div><hr>
<h1>John 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ယေ​ရှု​နှင့်​ရှ​မာ​ရိ​အ​မျိုး​သ​မီး</h2><span class="vn">1</span> <span class="br-p"><br><br></span>ယေ​ရှု​သည် ယော​ဟန်​ထက် ပို​၍​များ​သော​သူ​တို့​ကို​တ​ပည့်​တော်​ဖြစ်​စေ​၍ ဗတ္တိ​ဇံ​ပေး​နေ​သည်​ဟု ဖာ​ရိ​ရှဲ​တို့​ကြား​သိ​ကြောင်း ယေ​ရှု​သိ​တော်​မူ​သော​အ​ခါ</div>
<div class="v" id="v2"><span class="vn">2</span> (အ​မှန်​အား​ဖြင့် ယေ​ရှု​ကိုယ်​တိုင်​ဗတ္တိ​ဇံ​ပေး​တော်​မူ​သည်​မ​ဟုတ်​ဘဲ တ​ပည့်​တော်​တို့​က​သာ​ပေး​ခြင်း​ဖြစ်​၏။)</div>
<div class="v" id="v3"><span class="vn">3</span> ကိုယ်​တော်​<sup class="fnm"><a name="fnm1" href="#fn1">1</a></sup>သည် ယု​ဒ​နယ်​မှ​ထွက်​ခွာ​၍ ဂါ​လိ​လဲ​နယ်​သို့ တစ်​ဖန်​ကြွ​တော်​မူ​၏။</div>
<div class="v" id="v4"><span class="vn">4</span> <span class="br-p"><br><br></span>ကိုယ်​တော်​သည် ရှ​မာ​ရိ​နယ်​ကို​ဖြတ်​သွား​ရ​သည်​ဖြစ်​၍</div>
<div class="v" id="v5"><span class="vn">5</span> ယာ​ကုပ်​က မိ​မိ​၏​သား​ယော​သပ်​အား ပေး​ခဲ့​သည့်​မြေ​ကွက်​<sup class="fnm"><a name="fnm2" href="#fn2">2</a></sup>အ​နီး​ရှိ ရှု​ခါ​ဟု​ခေါ်​သော ရှ​မာ​ရိ​နယ်​မှ မြို့​တစ်​မြို့​သို့​ရောက်​တော်​မူ​၏။</div>
<div class="v" id="v6"><span class="vn">6</span> ထို​အ​ရပ်​၌ ယာ​ကုပ်​၏​ရေ​တွင်း​ရှိ​လေ​ရာ ယေ​ရှု​သည် ခ​ရီး​ပန်း​သ​ဖြင့် ထို​ရေ​တွင်း​နား​မှာ​ထိုင်​နေ​တော်​မူ​၏။ အ​ချိန်​ကား မွန်း​တည့်​ချိန်​<sup class="fnm"><a name="fnm3" href="#fn3">3</a></sup>ခန့်​ဖြစ်​၏။</div>
<div class="v" id="v7"><span class="vn">7</span> <span class="br-p"><br><br></span>ရှ​မာ​ရိ​အ​မျိုး​သ​မီး​တစ်​ဦး​သည် ရေ​ခပ်​ရန်​ရောက်​ရှိ​လာ​ရာ ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သောက်</span>​<span class="fmt-words-of-jesus">ဖို့</span>​<span class="fmt-words-of-jesus">ရေ</span>​<span class="fmt-words-of-jesus">ပေး</span>​<span class="fmt-words-of-jesus">ပါ</span><span class="fmt-words-of-jesus">”</span>​ဟု ထို​အ​မျိုး​သ​မီး​အား မိန့်​တော်​မူ​၏။</div>
<div class="v" id="v8"><span class="vn">8</span> တ​ပည့်​တော်​တို့​ကား အ​စား​အ​စာ​ဝယ်​ရန် မြို့​ထဲ​သို့​သွား​နေ​ခိုက်​ဖြစ်​၏။</div>
<div class="v" id="v9"><span class="vn">9</span> ထို​ရှ​မာ​ရိ​အ​မျိုး​သ​မီး​က​လည်း “သင်​သည် ဂျူး​လူ​မျိုး​ဖြစ်​လျက်​နှင့် ရှ​မာ​ရိ​အ​မျိုး​သ​မီး​ဖြစ်​သော​ကျွန်​မ​ထံ​မှ သောက်​ရေ​ကို အ​ဘယ်​ကြောင့်​တောင်း​ရ​သ​နည်း”​ဟု ဆို​၏။ [ထို​သို့​ဆို​သည့်​အ​ကြောင်း​မှာ ဂျူး​လူ​မျိုး​တို့​သည် ရှ​မာ​ရိ​နယ်​သား​တို့​နှင့် ပေါင်း​သင်း​ဆက်​ဆံ​လေ့​မ​ရှိ​သော​ကြောင့်​ဖြစ်​၏။]<sup class="fnm"><a name="fnm4" href="#fn4">4</a></sup></div>
<div class="v" id="v10"><span class="vn">10</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ကောင်း​ချီး</span>​<span class="fmt-words-of-jesus">လက်​ဆောင်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">ငါ</span>​<span class="fmt-words-of-jesus">သောက်</span>​<span class="fmt-words-of-jesus">ဖို့</span>​<span class="fmt-words-of-jesus">ရေ</span>​<span class="fmt-words-of-jesus">ပေး</span>​<span class="fmt-words-of-jesus">ပါ</span>​<span class="fmt-words-of-jesus">ဟု</span> <span class="fmt-words-of-jesus">ပြော​ဆို</span>​<span class="fmt-words-of-jesus">နေ</span>​<span class="fmt-words-of-jesus">သူ</span>​<span class="fmt-words-of-jesus">မှာ</span> <span class="fmt-words-of-jesus">မည်​သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">သင်</span>​<span class="fmt-words-of-jesus">သိ</span>​<span class="fmt-words-of-jesus">ခဲ့</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">က</span>​<span class="fmt-words-of-jesus">သာ</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">တောင်း</span>​<span class="fmt-words-of-jesus">၍</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">အ​သက်</span>​<span class="fmt-words-of-jesus">ရေ</span>​<span class="fmt-words-of-jesus">ကို</span>​<span class="fmt-words-of-jesus">ပေး</span>​<span class="fmt-words-of-jesus">ခဲ့</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v11"><span class="vn">11</span> ထို​အ​မျိုး​သ​မီး​က “အ​ရှင်၊ အ​ရှင့်​မှာ​ရေ​ခပ်​စ​ရာ​တစ်​စုံ​တစ်​ခု​မျှ​မ​ရှိ။ ဤ​ရေ​တွင်း​လည်း​နက်​သည်​ဖြစ်​၍ ထို​အ​သက်​ရေ​ကို အ​ဘယ်​က​ရ​ပါ​မည်​နည်း။</div>
<div class="v" id="v12"><span class="vn">12</span> အ​ရှင်​သည် ကျွန်​မ​တို့​၏​အ​ဖ ယာ​ကုပ်​ထက် ကြီး​မြတ်​ပါ​သ​လော။ ယာ​ကုပ်​သည် ဤ​ရေ​တွင်း​ကို ကျွန်​မ​တို့​အား​ပေး​ခဲ့​ပြီး သူ​ကိုယ်​တိုင်​မှ​စ​၍ သူ​၏​သား​သ​မီး​များ​နှင့် သူ​မွေး​မြူ​သော​တိ​ရစ္ဆာန်​များ​သည်​လည်း ဤ​တွင်း​ရေ​ကို သောက်​ခဲ့​ကြ​ပါ​သည်”​ဟု လျှောက်​လေ​၏။</div>
<div class="v" id="v13"><span class="vn">13</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">ရေ</span>​<span class="fmt-words-of-jesus">ကို</span>​<span class="fmt-words-of-jesus">သောက်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တိုင်း</span> <span class="fmt-words-of-jesus">နောက်​တစ်​ဖန်</span>​<span class="fmt-words-of-jesus">ရေ​ငတ်</span>​<span class="fmt-words-of-jesus">ဦး</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v14"><span class="vn">14</span> <span class="fmt-words-of-jesus">ငါ</span>​<span class="fmt-words-of-jesus">ပေး</span>​<span class="fmt-words-of-jesus">မည့်</span>​<span class="fmt-words-of-jesus">ရေ</span>​<span class="fmt-words-of-jesus">ကို</span>​<span class="fmt-words-of-jesus">သောက်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">မူ​ကား</span> <span class="fmt-words-of-jesus">ကာ​လ</span>​<span class="fmt-words-of-jesus">အ​စဉ်​အ​ဆက်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခါ</span>​<span class="fmt-words-of-jesus">မျှ</span> <span class="fmt-words-of-jesus">ရေ​ငတ်</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ထို​ထက်​မ​က</span> <span class="fmt-words-of-jesus">ငါ</span>​<span class="fmt-words-of-jesus">ပေး</span>​<span class="fmt-words-of-jesus">မည့်</span>​<span class="fmt-words-of-jesus">ရေ</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">၌</span> <span class="fmt-words-of-jesus">ထာ​ဝ​ရ</span>​<span class="fmt-words-of-jesus">အ​သက်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">ရေ</span>​<span class="fmt-words-of-jesus">ပန်း​ထွက်</span>​<span class="fmt-words-of-jesus">ရာ</span> <span class="fmt-words-of-jesus">စမ်း​ရေ</span>​<span class="fmt-words-of-jesus">ပေါက်</span>​<span class="fmt-words-of-jesus">ဖြစ်</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။</div>
<div class="v" id="v15"><span class="vn">15</span> ထို​အ​မျိုး​သ​မီး​က “အ​ရှင်၊ ကျွန်​မ​သည် ရေ​မ​ငတ်​စေ​ရန်​နှင့် ဤ​နေ​ရာ​သို့​လာ​၍ ရေ​မ​ခပ်​ရ​လေ​အောင် ထို​ရေ​ကို ကျွန်​မ​အား​ပေး​တော်​မူ​ပါ”​ဟု လျှောက်​လျှင်</div>
<div class="v" id="v16"><span class="vn">16</span> ယေ​ရှု​က <span class="fmt-words-of-jesus">“</span><span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ယောက်ျား</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">ပြီး</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">သို့</span>​<span class="fmt-words-of-jesus">လာ</span>​<span class="fmt-words-of-jesus">ခဲ့</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v17"><span class="vn">17</span> ထို​အ​မျိုး​သ​မီး​က​လည်း “ကျွန်​မ​မှာ ယောက်ျား​မ​ရှိ​ပါ”​ဟု ပြန်​လျှောက်​လေ​၏။ ယေ​ရှု​က <span class="fmt-words-of-jesus">“</span><span class="fmt-words-of-jesus">ယောက်ျား</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">ပြော</span>​<span class="fmt-words-of-jesus">သည်</span>​<span class="fmt-words-of-jesus">မှာ</span> <span class="fmt-words-of-jesus">မှန်</span>​<span class="fmt-words-of-jesus">ပေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">အ​ဘယ်​ကြောင့်</span>​<span class="fmt-words-of-jesus">ဆို​သော်</span> <span class="fmt-words-of-jesus">သင်</span>​<span class="fmt-words-of-jesus">၌</span> <span class="fmt-words-of-jesus">ယောက်ျား</span>​<span class="fmt-words-of-jesus">ငါး</span>​<span class="fmt-words-of-jesus">ယောက်</span>​<span class="fmt-words-of-jesus">ရှိ</span>​<span class="fmt-words-of-jesus">ခဲ့</span>​<span class="fmt-words-of-jesus">လေ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">ယ​ခု</span> <span class="fmt-words-of-jesus">သင်</span>​<span class="fmt-words-of-jesus">ပေါင်း</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ယောက်ျား</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">သော​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">ပြော</span>​<span class="fmt-words-of-jesus">သော</span>​<span class="fmt-words-of-jesus">စ​ကား</span>​<span class="fmt-words-of-jesus">သည်</span> <span class="fmt-words-of-jesus">မှန်</span>​<span class="fmt-words-of-jesus">ပေ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v19"><span class="vn">19</span> ထို​အ​မျိုး​သ​မီး​က​လည်း “အ​ရှင်၊ အ​ရှင်​သည် ပ​ရော​ဖက်​ဖြစ်​သည်​ကို ကျွန်​မ​ရိပ်​မိ​ပါ​၏။</div>
<div class="v" id="v20"><span class="vn">20</span> ကျွန်​မ​တို့​၏​ဘိုး​ဘေး​များ​သည် ဤ​တောင်​ပေါ်​၌ ဝတ်​ပြု​ကိုး​ကွယ်​ခဲ့​ကြ​ပါ​၏။ အ​ရှင်​တို့​က​မူ ဝတ်​ပြု​ကိုး​ကွယ်​ရ​မည့်​နေ​ရာ​သည် ဂျေ​ရု​ဆ​လင်​မြို့​၌​ရှိ​သည်​ဟူ​၍ ပြော​ဆို​ကြ​ပါ​၏”​ဟု လျှောက်​လေ​၏။</div>
<div class="v" id="v21"><span class="vn">21</span> <span class="br-p"><br><br></span>ယေ​ရှု​က <span class="fmt-words-of-jesus">“</span><span class="fmt-words-of-jesus">အ​သင်</span>​<span class="fmt-words-of-jesus">မိန်း​မ</span><span class="fmt-words-of-jesus">၊</span> <span class="fmt-words-of-jesus">ငါ့</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">ယုံ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">တောင်</span>​<span class="fmt-words-of-jesus">ပေါ်​၌</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">၊</span> <span class="fmt-words-of-jesus">ဂျေ​ရု​ဆ​လင်</span>​<span class="fmt-words-of-jesus">မြို့</span>​<span class="fmt-words-of-jesus">၌</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">သည့်</span>​<span class="fmt-words-of-jesus">အ​ရပ်</span>​<span class="fmt-words-of-jesus">တွင်</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">ကို</span> <span class="fmt-words-of-jesus">ကိုး​ကွယ်</span>​<span class="fmt-words-of-jesus">မည့်</span>​<span class="fmt-words-of-jesus">အ​ချိန်</span>​<span class="fmt-words-of-jesus">ကာ​လ</span>​<span class="fmt-words-of-jesus">ရောက်</span>​<span class="fmt-words-of-jesus">လာ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v22"><span class="vn">22</span> <span class="fmt-words-of-jesus">ကယ်​တင်</span>​<span class="fmt-words-of-jesus">ခြင်း</span>​<span class="fmt-words-of-jesus">သည်</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span>​<span class="fmt-words-of-jesus">ဖြစ်</span>​<span class="fmt-words-of-jesus">ပေါ်​လာ</span>​<span class="fmt-words-of-jesus">သည်</span>​<span class="fmt-words-of-jesus">ဖြစ်​၍</span> <span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ကိုယ်</span>​<span class="fmt-words-of-jesus">သိ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">ကိုး​ကွယ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ကိုယ်</span>​<span class="fmt-words-of-jesus">မ</span>​<span class="fmt-words-of-jesus">သိ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">ကိုး​ကွယ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v23"><span class="vn">23</span> <span class="fmt-words-of-jesus">သို့​သော်</span> <span class="fmt-words-of-jesus">စစ်​မှန်</span>​<span class="fmt-words-of-jesus">သော</span>​<span class="fmt-words-of-jesus">ကိုး​ကွယ်</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">နှင့်</span>​<span class="fmt-words-of-jesus">သမ္မာ​တ​ရား</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">ကို</span> <span class="fmt-words-of-jesus">ကိုး​ကွယ်</span>​<span class="fmt-words-of-jesus">မည့်</span>​<span class="fmt-words-of-jesus">အ​ချိန်</span>​<span class="fmt-words-of-jesus">ရောက်</span>​<span class="fmt-words-of-jesus">လာ</span>​<span class="fmt-words-of-jesus">မည်</span>​<span class="fmt-words-of-jesus">ဖြစ်​ရာ</span> <span class="fmt-words-of-jesus">ယ​ခု</span>​<span class="fmt-words-of-jesus">ပင်</span>​<span class="fmt-words-of-jesus">ရောက်​လာ</span>​<span class="fmt-words-of-jesus">လေ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">သည်</span> <span class="fmt-words-of-jesus">ထို​သို့</span>​<span class="fmt-words-of-jesus">ကိုး​ကွယ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">အ​လို​ရှိ</span>​<span class="fmt-words-of-jesus">တော်​မူ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v24"><span class="vn">24</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">သည်</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">ဖြစ်</span>​<span class="fmt-words-of-jesus">တော်​မူ</span>​<span class="fmt-words-of-jesus">၍</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ကို</span>​<span class="fmt-words-of-jesus">ကိုး​ကွယ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">နှင့်</span>​<span class="fmt-words-of-jesus">သမ္မာ​တ​ရား</span>​<span class="fmt-words-of-jesus">အား​ဖြင့်</span> <span class="fmt-words-of-jesus">ကိုး​ကွယ်</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v25"><span class="vn">25</span> ထို​အ​မျိုး​သ​မီး​က​လည်း “ခ​ရစ်​တော်​ဟု​ခေါ်​ဝေါ်​သော မေ​ရှိ​ယ​ကြွ​လာ​တော်​မူ​မည်​ကို ကျွန်​မ​သိ​ပါ​၏။ ထို​အ​ရှင်​ကြွ​လာ​တော်​မူ​သော​အ​ခါ ကျွန်​မ​တို့​အား အ​လုံး​စုံ​တို့​ကို​ဖော်​ပြ​တော်​မူ​လိမ့်​မည်”​ဟု လျှောက်​လျှင်</div>
<div class="v" id="v26"><span class="vn">26</span> ယေ​ရှု​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">နှင့်</span>​<span class="fmt-words-of-jesus">စ​ကား</span>​<span class="fmt-words-of-jesus">ပြော</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">အ​ရှင်</span>​<span class="fmt-words-of-jesus">ပင်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v27"><h2>ရိတ်​သိမ်း​ရန်​အ​ချိန်​ကျ​ရောက်​ခြင်း</h2><span class="vn">27</span> <span class="br-p"><br><br></span>ထို​အ​ချိန်​တွင် တ​ပည့်​တော်​တို့​သည်​ပြန်​လာ​၍ အ​မျိုး​သ​မီး​တစ်​ဦး​နှင့် ယေ​ရှု​စ​ကား​ပြော​လျက်​နေ​တော်​မူ​သည်​ကို အံ့​သြ​ကြ​၏။ သို့​သော် ‘မည်​သည့်​အ​လို​ရှိ​တော်​မူ​သ​နည်း’​ဟူ​၍​လည်း​ကောင်း၊ ‘အ​ဘယ်​ကြောင့် ထို​အ​မျိုး​သ​မီး​နှင့် စ​ကား​ပြော​လျက်​နေ​တော်​မူ​သ​နည်း’​ဟူ​၍​လည်း​ကောင်း မည်​သူ​မျှ မ​မေး​လျှောက်​ကြ​ချေ။</div>
<div class="v" id="v28"><span class="vn">28</span> <span class="br-p"><br><br></span>ထို​အ​မျိုး​သ​မီး​သည်​လည်း မိ​မိ​၏​ရေ​အိုး​ကို​ထား​ခဲ့​၍ မြို့​ထဲ​သို့​သွား​ပြီး​လျှင်</div>
<div class="v" id="v29"><span class="vn">29</span> “ကျွန်​မ​ပြု​ခဲ့​သ​မျှ​သော​အ​ရာ​တို့​ကို ကျွန်​မ​အား​ထုတ်​ဖော်​ပြော​ဆို​သော​သူ​ကို လာ​ကြည့်​ကြ​ပါ။ သူ​သည် ခ​ရစ်​တော်​ဖြစ်​လေ​မည်​လော”​ဟု လူ​တို့​အား​ဆို​သ​ဖြင့်</div>
<div class="v" id="v30"><span class="vn">30</span> လူ​တို့​သည် မြို့​ထဲ​မှ​ထွက်​၍ ကိုယ်​တော်​ထံ​သို့​လာ​ကြ​၏။</div>
<div class="v" id="v31"><span class="vn">31</span> <span class="br-p"><br><br></span>ထို​အ​ချိန်​အ​တော​အ​တွင်း​၌ တ​ပည့်​တော်​တို့​က “ရဗ္ဗိ၊ သုံး​ဆောင်​တော်​မူ​ပါ”​ဟု ကိုယ်​တော်​အား​ပန်​ကြား​ကြ​၏။</div>
<div class="v" id="v32"><span class="vn">32</span> သို့​သော် ကိုယ်​တော်​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">၌</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မ</span>​<span class="fmt-words-of-jesus">သိ</span>​<span class="fmt-words-of-jesus">သော</span>​<span class="fmt-words-of-jesus">စား​စ​ရာ</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v33"><span class="vn">33</span> ထို့​ကြောင့် တ​ပည့်​တော်​တို့​က “တစ်​စုံ​တစ်​ယောက်​သည် ကိုယ်​တော်​အား စား​စ​ရာ​ကို​ယူ​လာ​ပေး​ပြီ​လော”​ဟု အ​ချင်း​ချင်း​ပြော​ဆို​ကြ​၏။</div>
<div class="v" id="v34"><span class="vn">34</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">အ​လို</span>​<span class="fmt-words-of-jesus">တော်</span>​<span class="fmt-words-of-jesus">ကို</span> <span class="fmt-words-of-jesus">ဆောင်​ရွက်</span>​<span class="fmt-words-of-jesus">၍</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">အ​မှု</span>​<span class="fmt-words-of-jesus">တော်</span>​<span class="fmt-words-of-jesus">ကို</span>​<span class="fmt-words-of-jesus">ပြီး​မြောက်</span>​<span class="fmt-words-of-jesus">စေ</span>​<span class="fmt-words-of-jesus">ခြင်း</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">အ​စား​အ​စာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm5" href="#fn5">5</a></sup></div>
<div class="v" id="v35"><span class="vn">35</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">က</span> <span class="fmt-words-of-jesus">‘</span><span class="fmt-words-of-jesus">ရိတ်​သိမ်း</span>​<span class="fmt-words-of-jesus">ချိန်</span>​<span class="fmt-words-of-jesus">ရောက်</span>​<span class="fmt-words-of-jesus">ရန်</span> <span class="fmt-words-of-jesus">လေး</span>​<span class="fmt-words-of-jesus">လ</span>​<span class="fmt-words-of-jesus">လို</span>​<span class="fmt-words-of-jesus">သေး</span>​<span class="fmt-words-of-jesus">၏</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">ကြ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">သည်</span>​<span class="fmt-words-of-jesus">ကား</span> <span class="fmt-words-of-jesus">လယ်​ပြင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">မျှော်​ကြည့်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">ရန်</span>​<span class="fmt-words-of-jesus">အ​သင့်</span>​<span class="fmt-words-of-jesus">ရှိ</span>​<span class="fmt-words-of-jesus">လျက်</span> <span class="fmt-words-of-jesus">ဝင်း​မှည့်</span>​<span class="fmt-words-of-jesus">နေ</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v36"><span class="vn">36</span> <span class="fmt-words-of-jesus">မျိုး​ကြဲ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">နှင့်</span>​<span class="fmt-words-of-jesus">ရိတ်​သိမ်း</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">အ​တူ​တ​ကွ</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ကြ</span>​<span class="fmt-words-of-jesus">မည့်</span>​<span class="fmt-words-of-jesus">အ​ကြောင်း</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဆု​လာဘ်</span>​<span class="fmt-words-of-jesus">ကို</span>​<span class="fmt-words-of-jesus">ရ​ရှိ</span>​<span class="fmt-words-of-jesus">လျက်</span> <span class="fmt-words-of-jesus">ထာ​ဝ​ရ</span>​<span class="fmt-words-of-jesus">အ​သက်</span>​<span class="fmt-words-of-jesus">အ​တွက်</span> <span class="fmt-words-of-jesus">အ​သီး​အ​နှံ</span>​<span class="fmt-words-of-jesus">ကို</span>​<span class="fmt-words-of-jesus">စု​သိမ်း</span>​<span class="fmt-words-of-jesus">နှင့်</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v37"><span class="vn">37</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">‘</span><span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">က</span> <span class="fmt-words-of-jesus">မျိုး​ကြဲ</span>​<span class="fmt-words-of-jesus">လျက်</span> <span class="fmt-words-of-jesus">အ​ခြား</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">က</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">၏</span><span class="fmt-words-of-jesus">’</span>​<span class="fmt-words-of-jesus">ဟူ​သော</span>​<span class="fmt-words-of-jesus">ဆို​ရိုး</span>​<span class="fmt-words-of-jesus">စ​ကား</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">၌</span> <span class="fmt-words-of-jesus">မှန်​ကန်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v38"><span class="vn">38</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">လုပ်​အား</span>​<span class="fmt-words-of-jesus">မ</span>​<span class="fmt-words-of-jesus">စိုက်</span>​<span class="fmt-words-of-jesus">ခဲ့</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">ရန်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">အ​ခြား</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">လုပ်​အား</span>​<span class="fmt-words-of-jesus">စိုက်</span>​<span class="fmt-words-of-jesus">ခဲ့</span>​<span class="fmt-words-of-jesus">၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">အား​စိုက်</span>​<span class="fmt-words-of-jesus">မှု</span>​<span class="fmt-words-of-jesus">ရ​လဒ်</span>​<span class="fmt-words-of-jesus">၌</span> <span class="fmt-words-of-jesus">ပါ​ဝင်</span>​<span class="fmt-words-of-jesus">ကြ</span>​<span class="fmt-words-of-jesus">ရ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v39"><h2>လော​က​၏​ကယ်​တင်​ရှင်</h2><span class="vn">39</span> <span class="br-p"><br><br></span>“ကျွန်​မ​ပြု​ခဲ့​သ​မျှ​သော​အ​ရာ​တို့​ကို ထို​သူ​ထုတ်​ဖော်​ပြော​ဆို​ခဲ့​သည်”​ဟု သက်​သေ​ခံ​သော​ရှ​မာ​ရိ​အ​မျိုး​သ​မီး​၏​စ​ကား​ကြောင့် ထို​မြို့​မှ​ရှ​မာ​ရိ​နယ်​သား​များ​စွာ​တို့​သည် ကိုယ်​တော်​ကို​ယုံ​ကြည်​ကြ​၏။</div>
<div class="v" id="v40"><span class="vn">40</span> သို့​ဖြစ်​၍ ရှ​မာ​ရိ​နယ်​သား​တို့​သည် ကိုယ်​တော်​ထံ​သို့​ရောက်​လာ​ကြ​သော​အ​ခါ မိ​မိ​တို့​ထံ​၌ တည်း​ခို​တော်​မူ​ရန် ကိုယ်​တော်​အား​တောင်း​ပန်​ကြ​သ​ဖြင့် ကိုယ်​တော်​သည် ထို​အ​ရပ်​တွင် နှစ်​ရက်​တည်း​ခို​တော်​မူ​၏။</div>
<div class="v" id="v41"><span class="vn">41</span> ထို​အ​ခါ ပို​၍​များ​စွာ​သော​သူ​တို့​သည် ကိုယ်​တော်​၏​စ​ကား​တော်​ကြောင့် ယုံ​ကြည်​ကြ​၏။</div>
<div class="v" id="v42"><span class="vn">42</span> သူ​တို့​က ထို​အ​မျိုး​သ​မီး​အား “ယ​ခု ငါ​တို့​ယုံ​ကြည်​ကြ​သည်​မှာ သင်​ပြော​ဆို​သော​စ​ကား​ကြောင့်​မ​ဟုတ်​တော့​ပါ။ ငါ​တို့​ကိုယ်​တိုင်​ကြား​နာ​ရ​သ​ဖြင့် ဤ​သူ​သည် လော​က​၏​ကယ်​တင်​ရှင်​<sup class="fnm"><a name="fnm6" href="#fn6">6</a></sup>အ​စစ်​အ​မှန်​ဖြစ်​ကြောင်း​ကို သိ​ကြ​ပြီ”​ဟု ဆို​ကြ​၏။</div>
<div class="v" id="v43"><h2>ဂါ​လိ​လဲ​နယ်​သား​တို့​ယေ​ရှု​ကို​ကြို​ဆို​လက်​ခံ​ခြင်း</h2><span class="vn">43</span> <span class="br-p"><br><br></span>နှစ်​ရက်​လွန်​သော် ကိုယ်​တော်​သည် ထို​အ​ရပ်​မှ​ထွက်​ခွာ​၍ ဂါ​လိ​လဲ​နယ်​သို့​ကြွ​တော်​မူ​၏။</div>
<div class="v" id="v44"><span class="vn">44</span> ပ​ရော​ဖက်​သည် မိ​မိ​၏​နေ​ရင်း​မြို့​၌ ဂုဏ်​သ​ရေ​မ​ရှိ​ကြောင်း ယေ​ရှု​ကိုယ်​တိုင်​သက်​သေ​ခံ​တော်​မူ​၏။<sup class="fnm"><a name="fnm7" href="#fn7">7</a></sup></div>
<div class="v" id="v45"><span class="vn">45</span> ဂါ​လိ​လဲ​နယ်​သို့​ရောက်​တော်​မူ​သော​အ​ခါ ဂါ​လိ​လဲ​နယ်​သား​တို့​သည် ကိုယ်​တော်​ကို​ကြို​ဆို​လက်​ခံ​ကြ​၏။ အ​ကြောင်း​မူ​ကား သူ​တို့​သည်​လည်း ပွဲ​တော်​သို့​သွား​ရောက်​ခဲ့​၍ ပွဲ​တော်​ကာ​လ​အ​တွင်း ဂျေ​ရု​ဆ​လင်​မြို့​၌ ကိုယ်​တော်​ပြု​တော်​မူ​သော​အ​မှု​အ​ရာ​အား​လုံး​တို့​ကို မြင်​ခဲ့​ကြ​၏။</div>
<div class="v" id="v46"><h2>မှူး​မတ်​၏​သား​ကို​အ​ကောင်း​ပ​က​တိ​ဖြစ်​စေ​ခြင်း</h2><span class="vn">46</span> <span class="br-p"><br><br></span>ထို့​နောက် ယေ​ရှု​သည် ရေ​ကို​စ​ပျစ်​ဝိုင်​ဖြစ်​စေ​ခဲ့​ရာ ဂါ​လိ​လဲ​နယ်၊ ကာ​န​မြို့​သို့ တစ်​ဖန်​ကြွ​တော်​မူ​၏။ ထို​အ​ခါ​၌ က​ပေ​ရ​နောင်​မြို့​တွင် မှူး​မတ်​တစ်​ဦး​ရှိ​၍ သူ့​သား​သည် နာ​မ​ကျန်း​ဖြစ်​နေ​၏။</div>
<div class="v" id="v47"><span class="vn">47</span> ယု​ဒ​နယ်​မှ ဂါ​လိ​လဲ​နယ်​သို့ ယေ​ရှု​ကြွ​လာ​တော်​မူ​ကြောင်း​ကို ထို​မှူး​မတ်​သည်​ကြား​သော​အ​ခါ သူ​၏​သား သေ​အံ့​ဆဲ​ဆဲ​ဖြစ်​သော​ကြောင့် ကိုယ်​တော်​ထံ​သို့​သွား​ပြီး​လျှင် ကြွ​လာ​၍ သား​၏​အ​နာ​ရော​ဂါ​ကို ပျောက်​ကင်း​စေ​တော်​မူ​ပါ​ရန် တောင်း​ပန်​လေ​၏။</div>
<div class="v" id="v48"><span class="vn">48</span> <span class="br-p"><br><br></span>ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">နိ​မိတ်</span>​<span class="fmt-words-of-jesus">လက္ခ​ဏာ</span>​<span class="fmt-words-of-jesus">နှင့်</span>​<span class="fmt-words-of-jesus">အံ့​ဩ​ဖွယ်​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">လျှင်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခါ</span>​<span class="fmt-words-of-jesus">မျှ</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v49"><span class="vn">49</span> ထို​မှူး​မတ်​က “သ​ခင်​ဘု​ရား၊ အ​ကျွန်ုပ်​၏​သား​မ​သေ​မီ ကြွ​လာ​တော်​မူ​ပါ”​ဟု လျှောက်​လေ​၏။</div>
<div class="v" id="v50"><span class="vn">50</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သွား</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">သား</span> <span class="fmt-words-of-jesus">အ​သက်</span>​<span class="fmt-words-of-jesus">ချမ်း​သာ</span>​<span class="fmt-words-of-jesus">ရာ</span>​<span class="fmt-words-of-jesus">ရ</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု မိန့်​တော်​မူ​၏။ ထို​မှူး​မတ်​သည် မိ​မိ​အား ယေ​ရှု​မိန့်​တော်​မူ​သော​စ​ကား​ကို​ယုံ​ကြည်​၍ ပြန်​သွား​လေ​၏။</div>
<div class="v" id="v51"><span class="vn">51</span> <span class="br-p"><br><br></span>အ​ပြန်​လမ်း​တွင် သူ​၏​အ​စေ​အ​ပါး​တို့​သည် သူ့​ကို​ဆီး​ကြို​လျက် သူ့​သား​အ​သက်​ချမ်း​သာ​ရာ​ရ​ပြီ​ဖြစ်​ကြောင်း ပြော​ကြား​ကြ​၏။</div>
<div class="v" id="v52"><span class="vn">52</span> ထို​အ​ခါ သူ​သည် မိ​မိ​၏​သား သက်​သာ​သွား​သည့်​အ​ချိန်​ကို အ​စေ​ခံ​တို့​အား​မေး​မြန်း​လျှင် သူ​တို့​က “မ​နေ့​မွန်း​လွဲ​တစ်​နာ​ရီ​<sup class="fnm"><a name="fnm8" href="#fn8">8</a></sup>တွင် အ​ဖျား​ပျောက်​သွား​ပါ​သည်”​ဟု လျှောက်​ကြ​၏။</div>
<div class="v" id="v53"><span class="vn">53</span> ထို​အ​ချိန်​သည် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">သား</span> <span class="fmt-words-of-jesus">အ​သက်</span>​<span class="fmt-words-of-jesus">ချမ်း​သာ</span>​<span class="fmt-words-of-jesus">ရာ</span>​<span class="fmt-words-of-jesus">ရ</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု ယေ​ရှု​မိန့်​တော်​မူ​သော​အ​ချိန်​ဖြစ်​ကြောင်း​ကို ဖ​ခင်​သိ​သ​ဖြင့် သူ​ကိုယ်​တိုင်​မှ​စ​၍ သူ​၏​အိမ်​သူ​အိမ်​သား​အ​ပေါင်း​တို့​သည် ယုံ​ကြည်​ကြ​၏။</div>
<div class="v" id="v54"><span class="vn">54</span> <span class="br-p"><br><br></span>ဤ​သည်​ကား ယု​ဒ​နယ်​မှ ဂါ​လိ​လဲ​နယ်​ထဲ​သို့ ယေ​ရှု​ကြွ​လာ​တော်​မူ​ပြီး​နောက် ထပ်​မံ​၍​ပြု​တော်​မူ​သော ဒု​တိ​ယ​နိ​မိတ်​လက္ခ​ဏာ​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သ​ခင်​ဘု​ရား”</div>
<div class="fn"><sup class="fnt"><a name="fn2" href="#fnm2">2</a></sup> က ၃၃:၁၉၊ ယော​ရှု ၂၄:၃၂။</div>
<div class="fn"><sup class="fnt"><a name="fn3" href="#fnm3">3</a></sup> တိုက်​ရိုက်​ပြန်​ဆို​လျှင် “ဆဋ္ဌ​မ​နာ​ရီ”</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ ကွင်း​ထဲ​မှ​ကျမ်း​ပိုဒ်​မ​ပါ။</div>
<div class="fn"><sup class="fnt"><a name="fn5" href="#fnm5">5</a></sup> ယော ၆:၂၉၊ ၄၀၊ ၁ကော ၁:၂၁၊ ၁တိ ၂:၄။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ကယ်​တင်​ရှင် ခ​ရစ်​တော်”</div>
<div class="fn"><sup class="fnt"><a name="fn7" href="#fnm7">7</a></sup> မ ၁၃:၅၇၊ မာ ၆:၄၊ လု ၄:၂၄။</div>
<div class="fn"><sup class="fnt"><a name="fn8" href="#fnm8">8</a></sup> တိုက်​ရိုက်​ပြန်​ဆို​လျှင် “သတ္တ​မ​နာ​ရီ”</div>
</div>
<!-- PARSED ABOVE; EDITING MAY BREAK PARSER -->
</body></html>