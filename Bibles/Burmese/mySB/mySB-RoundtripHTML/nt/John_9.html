<html><head>
<meta http-equiv="Content-Type" content="text/html;charset=utf-8" />
<title>John 9 &ndash; ရှင်​ယော​ဟန်​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('John', 9);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယော​ဟန်​ခ​ရစ်​ဝင်</b> &ndash; <a href="John_1.html">1</a> ... <a href="John_7.html">7</a> <a href="John_8.html">8</a> <b>9</b> <a href="John_10.html">10</a> <a href="John_11.html">11</a> ... <a href="John_21.html">21</a> </div><hr>
<h1>John 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မွေး​ရာ​ပါ​မျက်​မ​မြင်​ကို​မြင်​စေ​တော်​မူ​ခြင်း</h2><span class="vn">1</span> <span class="br-p"><br><br></span>ယေ​ရှု​သည် လမ်း​၌​ကြွ​တော်​မူ​စဉ် မွေး​ရာ​ပါ​မျက်​မ​မြင်​တစ်​ဦး​ကို တွေ့​တော်​မူ​၏။</div>
<div class="v" id="v2"><span class="vn">2</span> ထို​အ​ခါ တ​ပည့်​တော်​တို့​က “ရဗ္ဗိ၊ မည်​သူ​က အ​ပြစ်​ပြု​သော​ကြောင့် ဤ​သူ​သည် မျက်​မ​မြင်​အ​ဖြစ်​မွေး​လာ​ရ​သ​နည်း။ သူ​ကိုယ်​တိုင်​လော သို့​မ​ဟုတ် သူ​၏​မိ​ဘ​လော”​ဟု ကိုယ်​တော်​အား မေး​လျှောက်​ကြ​၏။</div>
<div class="v" id="v3"><span class="vn">3</span> <span class="br-p"><br><br></span>ယေ​ရှု​က <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">သူ</span>​<span class="fmt-words-of-jesus">အ​ပြစ်</span>​<span class="fmt-words-of-jesus">ပြု</span>​<span class="fmt-words-of-jesus">သော​ကြောင့်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">၊</span> <span class="fmt-words-of-jesus">သူ့</span>​<span class="fmt-words-of-jesus">မိ​ဘ</span>​<span class="fmt-words-of-jesus">က</span>​<span class="fmt-words-of-jesus">အ​ပြစ်</span>​<span class="fmt-words-of-jesus">ပြု</span>​<span class="fmt-words-of-jesus">သော​ကြောင့်</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">၌</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">အ​မှု</span>​<span class="fmt-words-of-jesus">တော်</span>​<span class="fmt-words-of-jesus">များ</span>​<span class="fmt-words-of-jesus">ထင်​ရှား</span>​<span class="fmt-words-of-jesus">စေ​ရန်</span>​<span class="fmt-words-of-jesus">အ​တွက်</span>​<span class="fmt-words-of-jesus">သာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v4"><span class="vn">4</span> <span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">သည်</span><sup class="fnm"><a name="fnm1" href="#fn1">1</a></sup><span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရှင်</span>​<span class="fmt-words-of-jesus">၏</span>​<span class="fmt-words-of-jesus">အ​မှု</span>​<span class="fmt-words-of-jesus">တော်</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">နေ့</span>​<span class="fmt-words-of-jesus">အ​ချိန်</span>​<span class="fmt-words-of-jesus">ရှိ</span>​<span class="fmt-words-of-jesus">စဉ်</span> <span class="fmt-words-of-jesus">လုပ်​ဆောင်</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">မည်​သူ​မျှ</span>​<span class="fmt-words-of-jesus">အ​လုပ်</span>​<span class="fmt-words-of-jesus">မ</span>​<span class="fmt-words-of-jesus">လုပ်</span>​<span class="fmt-words-of-jesus">နိုင်</span>​<span class="fmt-words-of-jesus">သော</span> <span class="fmt-words-of-jesus">ည</span>​<span class="fmt-words-of-jesus">အ​ချိန်</span>​<span class="fmt-words-of-jesus">ရောက်</span>​<span class="fmt-words-of-jesus">လာ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v5"><span class="vn">5</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">စဉ်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">၏</span>​<span class="fmt-words-of-jesus">အ​လင်း</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> ထို​သို့​မိန့်​တော်​မူ​ပြီး​နောက် မြေ​ပေါ်​သို့​တံ​တွေး​ထွေး​၍ တံ​တွေး​နှင့်​ရွှံ့​လုပ်​ပြီး​လျှင် မျက်​မ​မြင်​၏​မျက်​စိ​ကို ထို​ရွှံ့​နှင့်​လူး​လျက်</div>
<div class="v" id="v7"><span class="vn">7</span> <span class="fmt-words-of-jesus">“</span><span class="fmt-words-of-jesus">ရှိ​လောင်</span>​<span class="fmt-words-of-jesus">ရေ​ကန်</span>​<span class="fmt-words-of-jesus">သို့</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">ဆေး</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။ (ရှိ​လောင်​၏​အ​ဓိပ္ပာယ်​မှာ စေ​လွှတ်​ခြင်း​ခံ​ရ​သူ ဟူ​၍​ဖြစ်​၏။) ထို့​ကြောင့် သူ​သည်​သွား​၍​ဆေး​လိုက်​ရာ မျက်​စိ​မြင်​လျက်​ပြန်​လာ​၏။</div>
<div class="v" id="v8"><span class="vn">8</span> <span class="br-p"><br><br></span>ထို​အ​ခါ အိမ်​နီး​ချင်း​များ​နှင့် ယ​ခင်​က သူ​သည် သူ​တောင်း​စား​<sup class="fnm"><a name="fnm3" href="#fn3">3</a></sup>ဖြစ်​ခဲ့​ကြောင်း​ကို သိ​မြင်​သော​သူ​တို့​က “ဤ​သူ​သည် ထိုင်​လျက်​တောင်း​စား​နေ​ခဲ့​သူ​မ​ဟုတ်​လော”​ဟု ဆို​ကြ​၏။</div>
<div class="v" id="v9"><span class="vn">9</span> လူ​အ​ချို့​တို့​က “ထို​သူ​ပင်​ဖြစ်​သည်”​ဟု ဆို​ကြ​၏။ အ​ချို့​တို့​က​လည်း “မ​ဟုတ်​ပါ။ ထို​သူ​နှင့်​တူ​ရုံ​သာ​ဖြစ်​သည်”​ဟု ဆို​ကြ​၏။ သူ​ကိုယ်​တိုင်​က “အ​ကျွန်ုပ်​ပင်​ဖြစ်​သည်”​ဟု ဆို​၏။</div>
<div class="v" id="v10"><span class="vn">10</span> လူ​တို့​က​လည်း “သို့​ဖြစ်​လျှင် သင်​သည် မည်​ကဲ့​သို့​မျက်​စိ​မြင်​လာ​သ​နည်း”​ဟု မေး​မြန်း​ကြ​၏။</div>
<div class="v" id="v11"><span class="vn">11</span> ထို​သူ​က “ယေ​ရှု​ဟု​ခေါ်​သော​သူ​တစ်​ဦး​သည် ရွှံ့​လုပ်​၍ အ​ကျွန်ုပ်​၏​မျက်​စိ​ကို​လူး​လျက် <span class="fmt-words-of-jesus">‘</span><span class="fmt-words-of-jesus">ရှိ​လောင်</span>​<span class="fmt-words-of-jesus">ရေ​ကန်</span>​<span class="fmt-words-of-jesus">သို့</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">ဆေး</span>​<span class="fmt-words-of-jesus">လော့</span><span class="fmt-words-of-jesus">’</span>​ဟု ဆို​သည့်​အ​တိုင်း အ​ကျွန်ုပ်​သွား​၍​ဆေး​လိုက်​ရာ မျက်​စိ​မြင်​လာ​ပါ​သည်”​ဟု ဖြေ​ကြား​၏။</div>
<div class="v" id="v12"><span class="vn">12</span> သူ​တို့​က​လည်း “ထို​သူ​သည် အ​ဘယ်​မှာ​ရှိ​သ​နည်း”​ဟု မေး​မြန်း​ကြ​သော် သူ​က “အ​ကျွန်ုပ်​မ​သိ​ပါ”​ဟု ဆို​၏။</div>
<div class="v" id="v13"><h2>မျက်​စိ​မြင်​လာ​သော​သူ​၏​သက်​သေ​ခံ​ချက်</h2><span class="vn">13</span> <span class="br-p"><br><br></span>လူ​တို့​သည် ယ​ခင်​က မျက်​မ​မြင်​ဖြစ်​ခဲ့​သော​ထို​သူ​ကို ဖာ​ရိ​ရှဲ​တို့​ထံ​သို့​ခေါ်​သွား​ကြ​၏။</div>
<div class="v" id="v14"><span class="vn">14</span> ယေ​ရှု​သည် ရွှံ့​လုပ်​၍ ထို​သူ​ကို​မျက်​စိ​မြင်​အောင်​ပြု​လုပ်​တော်​မူ​သော​နေ့​ကား ဥ​ပုသ်​နေ့​ဖြစ်​၏။</div>
<div class="v" id="v15"><span class="vn">15</span> ထို့​ကြောင့် ဖာ​ရိ​ရှဲ​တို့​သည်​လည်း သူ​၏​မျက်​စိ​မြင်​လာ​ခဲ့​ပုံ​ကို သူ့​အား မေး​မြန်း​ကြ​ပြန်​၏။ သူ​က​လည်း “ထို​သူ​သည် အ​ကျွန်ုပ်​၏​မျက်​စိ​ပေါ်​တွင် ရွှံ့​ကို​လူး​၍ အ​ကျွန်ုပ်​ဆေး​လိုက်​ရာ မျက်​စိ​မြင်​လာ​ပါ​သည်”​ဟု ဆို​၏။</div>
<div class="v" id="v16"><span class="vn">16</span> ထို​အ​ခါ ဖာ​ရိ​ရှဲ​အ​ချို့​တို့​က “ဤ​သူ​သည် ဥ​ပုသ်​နေ့​ကို​မ​စောင့်​ထိန်း​သော​ကြောင့် ဘု​ရား​သ​ခင်​ထံ​မှ​လာ​သော​သူ​မ​ဟုတ်”​ဟု ဆို​ကြ​၏။ သို့​သော် အ​ချို့​တို့​က “အ​ပြစ်​သား​ဖြစ်​သော​သူ​တစ်​ဦး​သည် ဤ​သို့​သော​နိ​မိတ်​လက္ခ​ဏာ​များ​ကို မည်​သို့​ပြု​နိုင်​မည်​နည်း”​ဟု ဆို​ကြ​သ​ဖြင့် သူ​တို့​ထဲ​တွင်​ကွဲ​ပြား​ခြင်း​ရှိ​၏။</div>
<div class="v" id="v17"><span class="vn">17</span> <span class="br-p"><br><br></span>ထို့​ကြောင့် ဖာ​ရိ​ရှဲ​တို့​သည် ထို​မျက်​မ​မြင်​အား “သင့်​ကို​မျက်​စိ​မြင်​စေ​သော​သူ​၏​အ​ကြောင်း​ကို သင်​မည်​သို့​ဆို​မည်​နည်း”​ဟု နောက်​တစ်​ဖန်​မေး​မြန်း​ကြ​လျှင် “ပ​ရော​ဖက်​ဖြစ်​သည်”​ဟု ဖြေ​ကြား​လေ​၏။</div>
<div class="v" id="v18"><span class="vn">18</span> <span class="br-p"><br><br></span>သို့​ဖြစ်​လင့်​က​စား ဂျူး​လူ​မျိုး​တို့​သည် ယ​ခင်​က မျက်​မ​မြင်​ဖြစ်​ခဲ့​သော်​လည်း ယ​ခု​မြင်​လာ​ပြီ​ဟူ​သော ထို​သူ​၏​အ​ကြောင်း​ကို မ​ယုံ​ကြ​သ​ဖြင့် နောက်​ဆုံး​တွင် မျက်​စိ​မြင်​လာ​သော ထို​သူ​၏​မိ​ဘ​တို့​ကို​ခေါ်​၍</div>
<div class="v" id="v19"><span class="vn">19</span> “ဤ​သူ​သည် မွေး​ရာ​ပါ​မျက်​မ​မြင်​ဖြစ်​သည်​ဟု သင်​တို့​ဆို​သော သင်​တို့​၏​သား​မှန်​သ​လော။ မှန်​သည်​ဆို​လျှင် သူ​သည် ယ​ခု မည်​သို့​မျက်​စိ​မြင်​လာ​သ​နည်း”​ဟု မေး​မြန်း​ကြ​၏။</div>
<div class="v" id="v20"><span class="vn">20</span> မိ​ဘ​တို့​က​လည်း “ဤ​သူ​သည် အ​ကျွန်ုပ်​တို့​၏​သား​မှန်​သည်​ကို​လည်း​ကောင်း၊ မွေး​ရာ​ပါ​မျက်​မ​မြင်​ဖြစ်​သည်​ကို​လည်း​ကောင်း အ​ကျွန်ုပ်​တို့​သိ​ကြ​ပါ​၏။</div>
<div class="v" id="v21"><span class="vn">21</span> သို့​သော် ယ​ခု မည်​သို့​မျက်​စိ​မြင်​လာ​သည်​ကို အ​ကျွန်ုပ်​တို့​မ​သိ​ကြ​ပါ။ သူ့​ကို​မျက်​စိ​မြင်​အောင် မည်​သူ​ပြု​လုပ်​ပေး​ခဲ့​သည်​ကို​လည်း မ​သိ​ကြ​ပါ။ သူ့​ကို​မေး​ကြ​ပါ​လော့။ သူ​သည် အ​ရွယ်​ရောက်​နေ​ပါ​ပြီ။ သူ့​အ​ကြောင်း​ကို သူ​ကိုယ်​တိုင်​ပြော​ပြ​ပါ​လိမ့်​မည်”​ဟု ပြန်​ပြော​ကြ​၏။</div>
<div class="v" id="v22"><span class="vn">22</span> သူ​၏​မိ​ဘ​တို့​သည် ဂျူး​လူ​မျိုး​တို့​ကို​ကြောက်​၍ ဤ​သို့​ပြော​ဆို​ကြ​ခြင်း​ဖြစ်​၏။ အ​ကြောင်း​မူ​ကား ဂျူး​လူ​မျိုး​တို့​သည် မည်​သူ​မ​ဆို ယေ​ရှု​ကို ခ​ရစ်​တော်​ဖြစ်​ကြောင်း​ဝန်​ခံ​လျှင် ဝတ်​ပြု​စည်း​ဝေး​ကျောင်း​မှ ထုတ်​ပယ်​မည်​ဟု သ​ဘော​တူ​ဆုံး​ဖြတ်​ထား​သော​ကြောင့်​ဖြစ်​၏။</div>
<div class="v" id="v23"><span class="vn">23</span> ထို​အ​ကြောင်း​ကြောင့် သူ​၏​မိ​ဘ​တို့​က “သူ​သည် အ​ရွယ်​ရောက်​နေ​ပါ​ပြီ။ သူ့​ကို​မေး​ကြ​ပါ​လော့”​ဟု ဆို​ကြ​ခြင်း​ဖြစ်​၏။</div>
<div class="v" id="v24"><span class="vn">24</span> <span class="br-p"><br><br></span>ထို​အ​ခါ ဂျူး​လူ​မျိုး​တို့​သည် မျက်​မ​မြင်​ဖြစ်​ခဲ့​သူ​ကို ဒု​တိ​ယ​အ​ကြိမ်​ခေါ်​၍ “ဘု​ရား​သ​ခင်​၏​ဘုန်း​တော်​ကို​ချီး​မွမ်း​လော့။<sup class="fnm"><a name="fnm4" href="#fn4">4</a></sup> ထို​သူ​သည် အ​ပြစ်​သား​ဖြစ်​ကြောင်း​ကို ငါ​တို့​သိ​၏”​ဟု ဆို​ကြ​၏။</div>
<div class="v" id="v25"><span class="vn">25</span> သူ​က​လည်း “ထို​သူ​သည် အ​ပြစ်​သား​ဖြစ်​သည် မ​ဖြစ်​သည်​ကို အ​ကျွန်ုပ်​မ​သိ​ပါ။ အ​ကျွန်ုပ်​သိ​သော​အ​ရာ​တစ်​ခု​မှာ အ​ကျွန်ုပ်​သည် မျက်​မ​မြင်​ဖြစ်​ခဲ့​သော်​လည်း ယ​ခု​မြင်​ရ​သည့်​အ​ကြောင်း​ဖြစ်​သည်”​ဟု ဖြေ​ကြား​လေ​၏။</div>
<div class="v" id="v26"><span class="vn">26</span> ထို​သူ​တို့​က​လည်း “သူ​သည် သင်​၌ မည်​သည့်​အ​ရာ​ကို​ပြု​သ​နည်း။ သင်​၏​မျက်​စိ​ကို​မည်​ကဲ့​သို့​မြင်​စေ​သ​နည်း”​ဟု မေး​မြန်း​ကြ​လျှင်</div>
<div class="v" id="v27"><span class="vn">27</span> သူ​က “သင်​တို့​ကို​အ​ကျွန်ုပ်​ပြော​ပြီး​ပြီ။ သို့​သော် သင်​တို့​နား​မ​ထောင်​ကြ။ အ​ဘယ်​ကြောင့် ထပ်​၍​ကြား​လို​ကြ​သ​နည်း။ သင်​တို့​သည်​လည်း ထို​သူ​၏​တ​ပည့်​ဖြစ်​လို​ကြ​သ​လော”​ဟု ပြန်​ပြော​၏။</div>
<div class="v" id="v28"><span class="vn">28</span> <span class="br-p"><br><br></span>ထို​အ​ခါ ဂျူး​လူ​မျိုး​တို့​က “သင်​သည် သူ့​တ​ပည့်​ဖြစ်​၏။ ငါ​တို့​မူ​ကား မော​ရှေ​၏​တ​ပည့်​များ​ဖြစ်​ကြ​၏။</div>
<div class="v" id="v29"><span class="vn">29</span> ဘု​ရား​သ​ခင်​သည် မော​ရှေ​အား အ​မိန့်​ရှိ​တော်​မူ​ကြောင်း​ကို ငါ​တို့​သိ​ကြ​၏။ ထို​သူ​ကား မည်​သည့်​အ​ရပ်​မှ​လာ​သည်​ကို ငါ​တို့​မ​သိ”​ဟု သူ့​ကို​ပုတ်​ခတ်​ပြော​ဆို​ကြ​၏။</div>
<div class="v" id="v30"><span class="vn">30</span> သူ​က​လည်း “အ​ကျွန်ုပ်​၏​မျက်​စိ​ကို​ဖွင့်​ပေး​လျက်​နှင့်​ပင် ထို​သူ​မည်​သည့်​အ​ရပ်​မှ​လာ​သည်​ကို သင်​တို့​မ​သိ​ကြ​သည်​မှာ အံ့​ဩ​ဖွယ်​ကောင်း​၏။</div>
<div class="v" id="v31"><span class="vn">31</span> ဘု​ရား​သ​ခင်​သည် အ​ပြစ်​သား​တို့​ကို​နား​ညောင်း​တော်​မ​မူ။ သို့​သော် မည်​သူ​မ​ဆို ဘု​ရား​သ​ခင်​ကို​ရို​သေ​လေး​မြတ်​၍ အ​လို​တော်​ကို​ဆောင်​ရွက်​လျှင် ထို​သူ​ကို​ဘု​ရား​သ​ခင်​နား​ညောင်း​တော်​မူ​ကြောင်း အ​ကျွန်ုပ်​တို့​သိ​ကြ​ပါ​၏။</div>
<div class="v" id="v32"><span class="vn">32</span> မွေး​ရာ​ပါ​မျက်​မ​မြင်​ဖြစ်​သော​သူ​ကို တစ်​စုံ​တစ်​ယောက်​က မျက်​စိ​မြင်​စေ​ခဲ့​သည်​ဟူ​သော​အ​ကြောင်း​ကို ကမ္ဘာ​ဦး​မှ​စ​၍ မ​ကြား​ခဲ့​ဖူး​ပါ။</div>
<div class="v" id="v33"><span class="vn">33</span> ထို​သူ​သည် ဘု​ရား​သ​ခင်​ထံ​မှ​လာ​သော​သူ​မ​ဟုတ်​လျှင် မည်​သည့်​အ​ရာ​ကို​မျှ ပြု​နိုင်​ခဲ့​မည်​မ​ဟုတ်”​ဟု ဆို​၏</div>
<div class="v" id="v34"><span class="vn">34</span> ဂျူး​လူ​မျိုး​တို့​က​လည်း “သင်​သည် တစ်​ကိုယ်​လုံး​အ​ပြစ်​နှင့်​ပြည့်​နှက်​ပြီး မွေး​ဖွား​လာ​သူ​ဖြစ်​လျက်​နှင့် ငါ​တို့​ကို​သွန်​သင်​မည်​လော”​ဟု ပြန်​၍​ပြော​ဆို​ကာ သူ့​ကို အ​ပြင်​သို့​နှင်​ထုတ်​လိုက်​ကြ​၏။</div>
<div class="v" id="v35"><h2>ဝိ​ညာဉ်​မျက်​စိ​မ​မြင်​သော​ဖာ​ရိ​ရှဲ​များ</h2><span class="vn">35</span> <span class="br-p"><br><br></span>ဂျူး​လူ​မျိုး​တို့​သည် သူ့​ကို အ​ပြင်​သို့​နှင်​ထုတ်​လိုက်​ကြောင်း ယေ​ရှု​ကြား​တော်​မူ​၍ သူ့​ကို​တွေ့​ရှိ​လျှင် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">လူ့​သား</span>​<sup class="fnm"><a name="fnm5" href="#fn5">5</a></sup><span class="fmt-words-of-jesus">ကို</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​၏။</div>
<div class="v" id="v36"><span class="vn">36</span> သူ​က​လည်း “သ​ခင်​ဘု​ရား၊ သူ့​ကို​ယုံ​ကြည်​နိုင်​ရန် ထို​သူ​မည်​သူ​ဖြစ်​သည်​ကို သိ​လို​ပါ​၏”​ဟု ပြန်​လျှောက်​လေ​၏။</div>
<div class="v" id="v37"><span class="vn">37</span> ယေ​ရှု​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">ပြီး</span>​<span class="fmt-words-of-jesus">သည်</span>​<span class="fmt-words-of-jesus">သာ​မ​က</span> <span class="fmt-words-of-jesus">ယ​ခု</span>​<span class="fmt-words-of-jesus">သင်</span>​<span class="fmt-words-of-jesus">နှင့်</span>​<span class="fmt-words-of-jesus">စ​ကား</span>​<span class="fmt-words-of-jesus">ပြော</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">လူ့​သား</span>​<span class="fmt-words-of-jesus">ပင်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v38"><span class="vn">38</span> ထို​သူ​က​လည်း “အ​ကျွန်ုပ်​ယုံ​ကြည်​ပါ​၏ သ​ခင်​ဘု​ရား”​ဟု လျှောက်​လျက် ကိုယ်​တော်​ကို​ရှိ​ခိုး​လေ​၏။</div>
<div class="v" id="v39"><span class="vn">39</span> ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">စေ</span>​<span class="fmt-words-of-jesus">၍</span> <span class="fmt-words-of-jesus">မြင်</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">မျက်​မ​မြင်</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">မည့်</span>​<span class="fmt-words-of-jesus">အ​ကြောင်း</span> <span class="fmt-words-of-jesus">တ​ရား</span>​<span class="fmt-words-of-jesus">စီ​ရင်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​တွက်</span> <span class="fmt-words-of-jesus">ဤ</span>​<span class="fmt-words-of-jesus">လော​က</span>​<span class="fmt-words-of-jesus">သို့</span>​<span class="fmt-words-of-jesus">ကြွ​လာ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v40"><span class="vn">40</span> ကိုယ်​တော်​နှင့်​အ​တူ​ရှိ​နေ​သော ဖာ​ရိ​ရှဲ​အ​ချို့​တို့​သည် ထို​စ​ကား​ကို​ကြား​လျှင် “အ​ကျွန်ုပ်​တို့​သည်​လည်း မျက်​မ​မြင်​များ​ဖြစ်​ကြ​သ​လော”​ဟု မေး​လျှောက်​ကြ​၏။</div>
<div class="v" id="v41"><span class="vn">41</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မျက်​မ​မြင်</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ခဲ့</span>​<span class="fmt-words-of-jesus">ကြ</span>​<span class="fmt-words-of-jesus">လျှင်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">အ​ပြစ်</span>​<span class="fmt-words-of-jesus">ရှိ</span>​<span class="fmt-words-of-jesus">ခဲ့</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">‘</span><span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">မြင်</span>​<span class="fmt-words-of-jesus">သည်</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ယ​ခု</span>​<span class="fmt-words-of-jesus">ဆို</span>​<span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">သည်</span> <span class="fmt-words-of-jesus">တည်​မြဲ</span>​<span class="fmt-words-of-jesus">တည်</span>​<span class="fmt-words-of-jesus">၏</span><span class="fmt-words-of-jesus">။</span></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ငါ​သည်”</div>
<div class="fn"><sup class="fnt"><a name="fn2" href="#fnm2">2</a></sup> ယော ၁:၄၊ ၉၊ ၈:၁၂၊ ၁၂:၄၆။</div>
<div class="fn"><sup class="fnt"><a name="fn3" href="#fnm3">3</a></sup> အ​ချို့​မူ​ရင်း​ကျမ်း​၌ “မျက်​မ​မြင်”</div>
<div class="fn"><sup class="fnt"><a name="fn4" href="#fnm4">4</a></sup> သို့​မ​ဟုတ် “ဘု​ရား​သ​ခင်​ရှေ့​တော်​၌ အ​မှန်​ကို​သာ​ပြော​ဆို​လော့”</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​၏​သား​တော်”</div>
</div>
<!-- PARSED ABOVE; EDITING MAY BREAK PARSER -->
</body></html>