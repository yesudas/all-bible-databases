<html><head>
<meta http-equiv="Content-Type" content="text/html;charset=utf-8" />
<title>ရှင်​ယု​ဒ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Jude', 1);">
<div id="navbar"><a href="../index.html">Myanmar Standard Bible</a> &ndash; <b>ရှင်​ယု​ဒ​ဩ​ဝါ​ဒ​စာ</b></div><hr>
<h1>Jude</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နိ​ဒါန်း</h2><span class="vn">1</span> <span class="br-p"><br><br></span>ယေ​ရှု​ခ​ရစ်​တော်​၏​အ​စေ​အ​ပါး၊ ယာ​ကုပ်​၏​ညီ ငါ​ယု​ဒ​သည် ခ​မည်း​တော်​ဘု​ရား​သ​ခင်​၏​ချစ်​ခြင်း​မေတ္တာ​ကို​ခံ​စား​ရ​၍<sup class="fnm"><a name="fnm1" href="#fn1">1</a></sup> ယေ​ရှု​ခ​ရစ်​တော်​၏​စောင့်​ရှောက်​မှု​အောက်​၌​ရှိ​သော ခေါ်​ယူ​တော်​မူ​ခြင်း​ခံ​ရ​သူ​တို့​ထံ​သို့ စာ​ရေး​လိုက်​ပါ​၏။</div>
<div class="v" id="v2"><span class="vn">2</span> က​ရု​ဏာ​တော်၊ ငြိမ်​သက်​ခြင်း​နှင့် ချစ်​ခြင်း​မေတ္တာ​သည် သင်​တို့​၌ တိုး​ပွား​ပါ​စေ​သော။</div>
<div class="v" id="v3"><h2>ဤ​စာ​ကို​ရေး​သား​ရ​သည့်​ရည်​ရွယ်​ချက်</h2><span class="vn">3</span> <span class="br-p"><br><br></span>ချစ်​ရ​သော​သူ​တို့၊ ငါ​တို့​အား​လုံး​နှင့်​ဆိုင်​သော​ကယ်​တင်​ခြင်း​အ​ကြောင်း​ကို သင်​တို့​ထံ​ရေး​သား​ပေး​ပို့​ရန် အ​လွန်​ကြိုး​စား​လျက်​နေ​စဉ်​မှာ​ပင် သန့်​ရှင်း​သူ​တို့​ထံ တစ်​ကြိမ်​တည်း​နှင့်​အ​ပြီး​ပေး​အပ်​တော်​မူ​သော​ယုံ​ကြည်​ခြင်း​အ​တွက် ကြိုး​စား​တိုက်​ခိုက်​ကြ​မည့်​အ​ကြောင်း သင်​တို့​အား စာ​ရေး​၍​တိုက်​တွန်း​နှိုး​ဆော်​ရန် လို​အပ်​သည်​ဟု ငါ​တွေ့​ရ​၏။</div>
<div class="v" id="v4"><span class="vn">4</span> အ​ကြောင်း​မူ​ကား ငါ​တို့​ဘု​ရား​သ​ခင်​၏​ကျေး​ဇူး​တော်​ကို ကာ​မ​ဂုဏ်​လိုက်​စား​ခြင်း​အ​ဖြစ်​သို့ ပြောင်း​လဲ​စေ​၍ တစ်​ပါး​တည်း​သော​အ​ရှင်​<sup class="fnm"><a name="fnm2" href="#fn2">2</a></sup>ဖြစ်​တော်​မူ​သော ငါ​တို့​၏​သ​ခင်​ယေ​ရှု​ခ​ရစ်​တော်​ကို ငြင်း​ပယ်​ကြ​သည့် ဘု​ရား​တ​ရား​မဲ့​သော​သူ​အ​ချို့​တို့​သည် တိတ်​တ​ခိုး​ဝင်​ရောက်​လာ​ကြ​၏။ သူ​တို့​သည် ဤ​ပြစ်​ဒဏ်​စီ​ရင်​ခြင်း​ကို​ခံ​ရ​မည်​ဟု ရှေး​ယ​ခင်​က​ပင် ရေး​ထား​လေ​ပြီ။<sup class="fnm"><a name="fnm3" href="#fn3">3</a></sup></div>
<div class="v" id="v5"><h2>ယ​ခင်​နှင့်​ယ​ခု သစ္စာ​ဖောက်​များ</h2><span class="vn">5</span> <span class="br-p"><br><br></span>သင်​တို့​သည် ဤ​အ​ရာ​အား​လုံး​ကို​<sup class="fnm"><a name="fnm4" href="#fn4">4</a></sup>သိ​ကြ​ပြီ​ဖြစ်​သော်​လည်း သင်​တို့​ကို ငါ​သ​တိ​ပေး​နှိုး​ဆော်​လို​သည်​မှာ ထာ​ဝ​ရ​ဘု​ရား​သည် လူ​မျိုး​တော်​ကို အီ​ဂျစ်​ပြည်​မှ အ​ပြီး​အ​ပိုင်​ကယ်​လွှတ်​တော်​မူ​ပြီး​နောက် မ​ယုံ​ကြည်​သော​သူ​တို့​ကို တစ်​ဖန်​ဖျက်​ဆီး​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v6"><span class="vn">6</span> ထို့​ပြင် မိ​မိ​တို့​၏​မူ​လ​အ​ခွင့်​အာ​ဏာ​ကို​မ​ထိန်း​သိမ်း​ဘဲ မိ​မိ​တို့​စံ​ရာ​အ​ရပ်​ကို စွန့်​ခွာ​သွား​ကြ​သည့် ကောင်း​ကင်​တ​မန်​များ​အား တ​ရား​စီ​ရင်​တော်​မူ​ရာ​နေ့​ကြီး​အ​တွက် ထာ​ဝ​ရ​အ​ချုပ်​အ​နှောင်​အား​ဖြင့် မှောင်​မည်း​ခြင်း​အောက်​၌ ထိန်း​သိမ်း​ထား​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v7"><span class="vn">7</span> ထို​ကဲ့​သို့​ပင် သော​ဒုံ​မြို့၊ ဂေါ​မော​ရ​မြို့​နှင့် ၎င်း​တို့​၏​ပတ်​ဝန်း​ကျင်​မြို့​များ​သည်​လည်း ထို​သူ​တို့​နည်း​တူ တ​ရား​နှင့်​မ​ညီ​မေ​ထုန်​ပြု​ခြင်း​၌​ကျင်​လည်​၍ သ​ဘာ​ဝ​နှင့်​ဆန့်​ကျင်​သော သွေး​သား​တပ်​မက်​ခြင်း​အ​လို​သို့​လိုက်​ကြ​သ​ဖြင့် ထာ​ဝ​ရ​မီး​နှင့်​ဆိုင်​သော အ​ပြစ်​ဒဏ်​ကို​ခံ​ရ​လျက် သင်​ခန်း​စာ​ယူ​စ​ရာ​ဖြစ်​လာ​ကြ​၏။<sup class="fnm"><a name="fnm7" href="#fn7">7</a></sup></div>
<div class="v" id="v8"><span class="vn">8</span> <span class="br-p"><br><br></span>ထို​နည်း​တူ ဤ​အိပ်​မက်​မြင်​မက်​တတ်​သော​သူ​တို့​သည်​လည်း ကိုယ်​ကာ​ယ​ကို​ညစ်​ညူး​စေ​လျက် အုပ်​စိုး​ခြင်း​ကို​ဝန်​မ​ခံ​ဘဲ ဘုန်း​အ​သ​ရေ​ရှိ​သော​သူ​ကို စော်​ကား​ပြော​ဆို​တတ်​ကြ​၏။<sup class="fnm"><a name="fnm8" href="#fn8">8</a></sup></div>
<div class="v" id="v9"><span class="vn">9</span> ကောင်း​ကင်​တ​မန်​မင်း​မိက္ခေ​လ​ပင် မာရ်​နတ်​နှင့်​ငြင်း​ခုံ​လျက် မော​ရှေ​၏​ကိုယ်​ခန္ဓာ​နှင့်​ပတ်​သက်​၍ အ​ချေ​အ​တင်​ပြော​ဆို​ကြ​သော​အ​ခါ ရှုတ်​ချ​ပြစ်​တင်​သည့်​စီ​ရင်​ခြင်း​ကို​မ​ပြု​ဝံ့​ဘဲ “ထာ​ဝ​ရ​ဘု​ရား​သည် သင့်​ကို ဆုံး​မ​တော်​မူ​ပါ​စေ”​<sup class="fnm"><a name="fnm9" href="#fn9">9</a></sup>ဟူ​၍​သာ ပြော​ဆို​ခဲ့​၏။</div>
<div class="v" id="v10"><span class="vn">10</span> သူ​တို့​မူ​ကား မိ​မိ​တို့​မ​သိ​သော​အ​ရာ​များ​ကို စော်​ကား​ပြော​ဆို​ကြ​လျက် ဆင်​ခြင်​ဉာဏ်​မ​ရှိ​သော တိ​ရစ္ဆာန်​များ​ကဲ့​သို့ ပင်​ကို​သ​ဘာ​ဝ​အ​ရ​သိ​ထား​သည့်​အ​ရာ​များ​၌​ပင် ပျက်​စီး​ခြင်း​သို့​ရောက်​တတ်​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v11"><span class="vn">11</span> <span class="br-p"><br><br></span>သူ​တို့​သည် အမင်္ဂ​လာ​ရှိ​ကြ​၏။ အ​ကြောင်း​မူ​ကား သူ​တို့​သည် ကာ​ဣ​န​၏​လမ်း​စဉ်​ကို​လိုက်​၍<sup class="fnm"><a name="fnm11" href="#fn11">11</a></sup> အ​ခ​ကြေး​ငွေ​အ​တွက် ဗာ​လမ်​၏​မှား​ယွင်း​ခြင်း​ထဲ​သို့​ကျ​ရောက်​သွား​ကာ<sup class="fnm"><a name="fnm12" href="#fn12">12</a></sup> ကော​ရ​၏​ဆန့်​ကျင်​မှု​မျိုး​၌ ပျက်​စီး​ဆုံး​ရှုံး​ကြ​၏။<sup class="fnm"><a name="fnm13" href="#fn13">13</a></sup></div>
<div class="v" id="v12"><h2>သစ္စာ​ဖောက်​များ​၏​ပျက်​စီး​ခြင်း</h2><span class="vn">12</span> <span class="br-p"><br><br></span>သူ​တို့​သည် သင်​တို့​နှင့်​အ​တူ​စား​သောက်​သော​အ​ခါ ရှက်​ကြောက်​ခြင်း​မ​ရှိ​ဘဲ မိ​မိ​တို့​အ​တွက်​သာ ဂ​ရု​စိုက်​လျက် သင်​တို့​၏​မေတ္တာ​ပွဲ​၌ အ​စွန်း​အ​ထင်း​များ​ဖြစ်​ကြ​၏။<sup class="fnm"><a name="fnm14" href="#fn14">14</a></sup> သူ​တို့​သည် လေ​၌​လွင့်​ပါ​သွား​သော မိုး​ရေ​မ​ပါ​သည့်​မိုး​တိမ်​များ၊ အ​မြစ်​ပါ​မ​ကျန်​ဆွဲ​နုတ်​ခံ​ရ​၍ နှစ်​ကြိမ်​သေ​သည့် အ​သီး​မ​သီး​သော ဆောင်း​ဦး​ကာ​လ​သစ်​ပင်​များ၊</div>
<div class="v" id="v13"><span class="vn">13</span> မိ​မိ​တို့​အ​ရှက်​ကို အ​မြှုပ်​ကဲ့​သို့​ပေါ်​စေ​သည့် ပြင်း​ထန်​သော​ပင်​လယ်​လှိုင်း​တံ​ပိုး​များ၊ လှည့်​လည်​သွား​လာ​သော ကြယ်​များ​ဖြစ်​ကြ​၏။ သူ​တို့​အ​တွက် မှောင်​မည်း​သော​အ​မှောင်​ကို ထာ​ဝ​ရ​ထိန်း​သိမ်း​ထား​လျက်​ရှိ​၏။<sup class="fnm"><a name="fnm15" href="#fn15">15</a></sup></div>
<div class="v" id="v14"><span class="vn">14</span> <span class="br-p"><br><br></span>အာ​ဒံ​မှ ခု​နစ်​ဆက်​မြောက်​သော​မျိုး​ဆက်​ဖြစ်​သည့် ဧ​နောက်​သည်​လည်း သူ​တို့​နှင့်​ပတ်​သက်​၍ ပ​ရော​ဖက်​ပြု​ဟော​ပြော​လျက် “ကြည့်​ရှု​လော့။ ထာ​ဝ​ရ​ဘု​ရား​သည် အ​တိုင်း​မ​သိ​များ​စွာ​သော မိ​မိ​၏​သန့်​ရှင်း​သူ​တို့​နှင့်​အ​တူ ကြွ​လာ​တော်​မူ​လိမ့်​မည်။</div>
<div class="v" id="v15"><span class="vn">15</span> ဤ​သည်​ကား လူ​အ​ပေါင်း​တို့​ကို​တ​ရား​စီ​ရင်​ရန်​နှင့် ဘု​ရား​တ​ရား​မဲ့​စွာ​ဖြင့်​ပြု​ခဲ့​သော​သူ​တို့​၏​ဘု​ရား​တ​ရား​မဲ့​ခြင်း​အ​မှု​အ​လုံး​စုံ​အ​တွက်​လည်း​ကောင်း၊ ဘု​ရား​တ​ရား​မဲ့​သော​အ​ပြစ်​သား​တို့​သည် ဘု​ရား​သ​ခင်​ကို​ဆန့်​ကျင်​ပြော​ဆို​သည့် ပြင်း​ထန်​သော​စ​ကား​အ​လုံး​စုံ​အ​တွက်​လည်း​ကောင်း သူ​တို့​အား​လုံး​၏​အ​ပြစ်​ကို​ဖော်​ပြ​ရန်​ဖြစ်​၏”​ဟု ဆို​ထား​၏။</div>
<div class="v" id="v16"><span class="vn">16</span> သူ​တို့​သည် ညည်း​ညူ​တတ်​သော​သူ၊ သူ​တစ်​ပါး​၏​အ​ပြစ်​ကို​ရှာ​တတ်​သော​သူ​ဖြစ်​ကြ​ပြီး မိ​မိ​တို့​၏​တပ်​မက်​ခြင်း​အ​တိုင်း လျှောက်​လှမ်း​နေ​ကြ​၏။ သူ​တို့​၏​နှုတ်​သည်​လည်း ချဲ့​ထွင်​ဝါ​ကြွား​ပြော​ဆို​တတ်​၍ ကိုယ်​ကျိုး​အ​တွက် လူ​တို့​ကို​မြှောက်​ပင့်​တတ်​ကြ​၏။<sup class="fnm"><a name="fnm16" href="#fn16">16</a></sup></div>
<div class="v" id="v17"><span class="vn">17</span> <span class="br-p"><br><br></span>ချစ်​ရ​သော​သူ​တို့၊ သင်​တို့​မူ​ကား ငါ​တို့​သ​ခင်​ယေ​ရှု​ခ​ရစ်​တော်​၏​တ​မန်​တော်​များ ကြို​တင်​ပြော​ထား​ခဲ့​သော​စ​ကား​တို့​ကို သ​တိ​ရ​ကြ​လော့။</div>
<div class="v" id="v18"><span class="vn">18</span> သူ​တို့​က “နောက်​ဆုံး​သော​ကာ​လ​၌ မိ​မိ​တို့​၏​ဘု​ရား​တ​ရား​မဲ့​ခြင်း​နှင့်​ဆိုင်​သော တပ်​မက်​ခြင်း​များ​အ​တိုင်း​လျှောက်​လှမ်း​သည့် ပြက်​ရယ်​ပြု​တတ်​သော​သူ​များ ပေါ်​လာ​ကြ​လိမ့်​မည်”​<sup class="fnm"><a name="fnm17" href="#fn17">17</a></sup>ဟု သင်​တို့​အား ပြော​ထား​ခဲ့​ကြ​၏။</div>
<div class="v" id="v19"><span class="vn">19</span> ထို​သူ​တို့​သည် ကွဲ​ပြား​မှု​ကို​ဖြစ်​စေ​သော​သူ၊ ဇာ​တိ​နှင့်​ဆိုင်​သော​သူ၊ ဝိ​ညာဉ်​တော်​ကို​မ​ရ​သော​သူ​များ​ဖြစ်​ကြ​၏။</div>
<div class="v" id="v20"><h2>တိုက်​တွန်း​နှိုး​ဆော်​ခြင်း​နှင့်​ကောင်း​ချီး​ပေး​ခြင်း</h2><span class="vn">20</span> <span class="br-p"><br><br></span>ချစ်​ရ​သော​သူ​တို့၊ သင်​တို့​မူ​ကား မိ​မိ​တို့​၏​အ​လွန်​သန့်​ရှင်း​သော​ယုံ​ကြည်​ခြင်း​အ​ပေါ်​၌ မိ​မိ​တို့​ကိုယ်​ကို​တည်​ဆောက်​လျက် သန့်​ရှင်း​သော​ဝိ​ညာဉ်​တော်​အား​ဖြင့် ဆု​တောင်း​ကြ​လော့။</div>
<div class="v" id="v21"><span class="vn">21</span> ဘု​ရား​သ​ခင်​၏​မေတ္တာ​တော်​၌ မိ​မိ​ကိုယ်​ကို​စောင့်​ထိန်း​၍ ထာ​ဝ​ရ​အ​သက်​သို့​ပို့​ဆောင်​သည့် ငါ​တို့​သ​ခင်​ယေ​ရှု​ခ​ရစ်​တော်​၏​က​ရု​ဏာ​တော်​ကို စောင့်​မျှော်​ကြ​လော့။</div>
<div class="v" id="v22"><span class="vn">22</span> <span class="br-p"><br><br></span>သံ​သ​ယ​ရှိ​သော​သူ​တို့​အ​ပေါ်​က​ရု​ဏာ​ထား​ကြ​လော့။</div>
<div class="v" id="v23"><span class="vn">23</span> အ​ချို့​သော​သူ​တို့​ကို မီး​ထဲ​မှ​ဆွဲ​ထုတ်​ကယ်​တင်​ကြ​လော့။ အ​ချို့​တို့​ကို​မူ သူ​တို့​၏ သွေး​သား​ဇာ​တိ​ဖြင့်​ညစ်​ညူး​စွန်း​ထင်း​နေ​သော​အင်္ကျီ​ကို​ပင်​ရွံ​မုန်း​လျက် ကြောက်​ရွံ့​သော​စိတ်​နှင့်​တ​ကွ သူ​တို့​ကို​က​ရု​ဏာ​ထား​ကြ​လော့။</div>
<div class="v" id="v24"><span class="vn">24</span> <span class="br-p"><br><br></span>သင်​တို့​အား မှား​ယွင်း​ခြင်း​နှင့်​ကင်း​စေ​ရန် စောင့်​ရှောက်​နိုင်​စွမ်း​ရှိ​တော်​မူ​၍ သင်​တို့​ကို အ​ပြစ်​အ​နာ​အ​ဆာ​ကင်း​လျက် ရွှင်​မြူး​သော​စိတ်​ဖြင့် ဘုန်း​အ​သ​ရေ​တော်​ရှေ့​၌​ရပ်​စေ​နိုင်​သော</div>
<div class="v" id="v25"><span class="vn">25</span> ငါ​တို့​၏​ကယ်​တင်​ရှင်၊ တစ်​ဆူ​တည်း​သော​ဘု​ရား​သ​ခင်​၌ ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ဘုန်း​အ​သ​ရေ​တော်၊ အာ​နု​ဘော်​တော်၊ တန်​ခိုး​အ​ရှိန်​အ​ဝါ​နှင့် အာ​ဏာ​စက်​တို့​သည် ယ​ခင်​ကာ​လ​အ​စဉ်​အ​ဆက်၊<sup class="fnm"><a name="fnm18" href="#fn18">18</a></sup> ယ​ခု​ကာ​လ​နှင့် နောင်​လာ​မည့်​ကာ​လ​အ​စဉ်​အ​ဆက်​ရှိ​တော်​မူ​ပါ​စေ​သော။ အာ​မင်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​သန့်​ရှင်း​စေ​တော်​မူ​၍”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်” ပါ​သည်။</div>
<div class="fn"><sup class="fnt"><a name="fn3" href="#fnm3">3</a></sup> ၂ပေ ၂:၁။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ဤ​အ​ရာ​အား​လုံး​ကို” မ​ပါ။</div>
<div class="fn"><sup class="fnt"><a name="fn5" href="#fnm5">5</a></sup> ၁ကော ၁၀:၁-၁၁။ ထွ ၁၂:၅၁၊ တော ၁၄:၂၉-၃၀။</div>
<div class="fn"><sup class="fnt"><a name="fn6" href="#fnm6">6</a></sup> ၂ပေ ၂:၄။</div>
<div class="fn"><sup class="fnt"><a name="fn7" href="#fnm7">7</a></sup> ၂ပေ ၂:၆။ က ၁၉:၁-၂၉။</div>
<div class="fn"><sup class="fnt"><a name="fn8" href="#fnm8">8</a></sup> ၂ပေ ၂:၁၀။</div>
<div class="fn"><sup class="fnt"><a name="fn9" href="#fnm9">9</a></sup> (ဇာ ၃:၂)</div>
<div class="fn"><sup class="fnt"><a name="fn10" href="#fnm10">10</a></sup> ၂ပေ ၂:၁၂။</div>
<div class="fn"><sup class="fnt"><a name="fn11" href="#fnm11">11</a></sup> ၁ယော ၃:၁၂။ က ၄:၁-၈။</div>
<div class="fn"><sup class="fnt"><a name="fn12" href="#fnm12">12</a></sup> ၂ပေ ၂:၁၅။ တော ၂၂:၁-၂၄:၂၅၊ ၃၁:၁၆။</div>
<div class="fn"><sup class="fnt"><a name="fn13" href="#fnm13">13</a></sup> တော ၁၆:၁-၃၃။</div>
<div class="fn"><sup class="fnt"><a name="fn14" href="#fnm14">14</a></sup> ၂ပေ ၂:၁၃။</div>
<div class="fn"><sup class="fnt"><a name="fn15" href="#fnm15">15</a></sup> ၂ပေ ၂:၁၇။</div>
<div class="fn"><sup class="fnt"><a name="fn16" href="#fnm16">16</a></sup> ၂ပေ ၂:၁၈။</div>
<div class="fn"><sup class="fnt"><a name="fn17" href="#fnm17">17</a></sup> ၂ပေ ၃:၃။</div>
<div class="fn"><sup class="fnt"><a name="fn18" href="#fnm18">18</a></sup> အ​ချို့​မူ​ရင်း​ကျမ်း​၌ “ယ​ခင်​ကာ​လ​အ​စဉ်​အ​ဆက်”မ​ပါ။</div>
</div>
<!-- PARSED ABOVE; EDITING MAY BREAK PARSER -->
</body></html>