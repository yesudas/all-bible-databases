<html><head>
<meta http-equiv="Content-Type" content="text/html;charset=utf-8" />
<title>Luke 15 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 15);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_13.html">13</a> <a href="Luke_14.html">14</a> <b>15</b> <a href="Luke_16.html">16</a> <a href="Luke_17.html">17</a> ... <a href="Luke_24.html">24</a> </div><hr>
<h1>Luke 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပျောက်​သော​သိုး​ပုံ​ဥ​ပ​မာ</h2><span class="vn">1</span> <span class="br-p"><br><br></span>အ​ခွန်​ကောက်​ခံ​သူ​များ​နှင့် အ​ပြစ်​သား​အ​ပေါင်း​တို့​သည် ကိုယ်​တော်​၏​တ​ရား​တော်​ကို​နား​ထောင်​ရန် အ​ထံ​တော်​သို့​ချဉ်း​ကပ်​လာ​ကြ​၏။</div>
<div class="v" id="v2"><span class="vn">2</span> ထို​အ​ခါ ဖာ​ရိ​ရှဲ​နှင့်​ကျမ်း​ပြု​ဆ​ရာ​တို့​က “ဤ​သူ​သည် အ​ပြစ်​သား​များ​ကို​လက်​ခံ​၍ သူ​တို့​နှင့်​အ​တူ​စား​သောက်​ပါ​သည်​တ​ကား”​ဟု ဝေ​ဖန်​ပြစ်​တင်​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> သို့​သော် ကိုယ်​တော်​သည် သူ​တို့​အား ဤ​ပုံ​ဥ​ပ​မာ​ကို​ပေး​၍​မြွက်​ဆို​တော်​မူ​သည်​မှာ</div>
<div class="v" id="v4"><span class="vn">4</span> <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span> <span class="fmt-words-of-jesus">တစ်​စုံ​တစ်​ဦး</span>​<span class="fmt-words-of-jesus">၌</span> <span class="fmt-words-of-jesus">သိုး</span>​<span class="fmt-words-of-jesus">အ​ကောင်</span>​<span class="fmt-words-of-jesus">တစ်​ရာ</span>​<span class="fmt-words-of-jesus">ရှိ</span>​<span class="fmt-words-of-jesus">ပြီး</span> <span class="fmt-words-of-jesus">၎င်း</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span> <span class="fmt-words-of-jesus">တစ်</span>​<span class="fmt-words-of-jesus">ကောင်</span>​<span class="fmt-words-of-jesus">သည်</span>​<span class="fmt-words-of-jesus">ပျောက်​ဆုံး</span>​<span class="fmt-words-of-jesus">လျှင်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကိုး​ဆယ့်​ကိုး</span>​<span class="fmt-words-of-jesus">ကောင်</span>​<span class="fmt-words-of-jesus">ကို</span> <span class="fmt-words-of-jesus">တော</span>​<span class="fmt-words-of-jesus">ကန္တာ​ရ</span>​<span class="fmt-words-of-jesus">၌</span>​<span class="fmt-words-of-jesus">ထား</span>​<span class="fmt-words-of-jesus">ခဲ့</span>​<span class="fmt-words-of-jesus">၍</span> <span class="fmt-words-of-jesus">ပျောက်​ဆုံး</span>​<span class="fmt-words-of-jesus">သော</span>​<span class="fmt-words-of-jesus">သိုး</span>​<span class="fmt-words-of-jesus">ကို</span>​<span class="fmt-words-of-jesus">မ​တွေ့​မ​ချင်း</span>​<span class="fmt-words-of-jesus">လိုက်​ရှာ</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> <span class="fmt-words-of-jesus">ထို</span>​<span class="fmt-words-of-jesus">သိုး</span>​<span class="fmt-words-of-jesus">ကို</span>​<span class="fmt-words-of-jesus">တွေ့</span>​<span class="fmt-words-of-jesus">လျှင်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဝမ်း​မြောက်</span>​<span class="fmt-words-of-jesus">လျက်</span> <span class="fmt-words-of-jesus">၎င်း</span>​<span class="fmt-words-of-jesus">ကို</span> <span class="fmt-words-of-jesus">မိ​မိ</span>​<span class="fmt-words-of-jesus">ပ​ခုံး</span>​<span class="fmt-words-of-jesus">ပေါ်</span>​<span class="fmt-words-of-jesus">တင်</span>​<span class="fmt-words-of-jesus">၍</span></div>
<div class="v" id="v6"><span class="vn">6</span> <span class="fmt-words-of-jesus">အိမ်</span>​<span class="fmt-words-of-jesus">သို့</span>​<span class="fmt-words-of-jesus">ပြန်​လာ</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">မိတ်​ဆွေ</span>​<span class="fmt-words-of-jesus">များ</span>​<span class="fmt-words-of-jesus">နှင့်</span> <span class="fmt-words-of-jesus">အိမ်​နီး​ချင်း</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">လျက်</span> <span class="fmt-words-of-jesus">‘</span><span class="fmt-words-of-jesus">ပျောက်​ဆုံး</span>​<span class="fmt-words-of-jesus">သော</span>​<span class="fmt-words-of-jesus">ငါ့</span>​<span class="fmt-words-of-jesus">သိုး</span>​<span class="fmt-words-of-jesus">ကို</span> <span class="fmt-words-of-jesus">ပြန်</span>​<span class="fmt-words-of-jesus">တွေ့</span>​<span class="fmt-words-of-jesus">ပြီ</span>​<span class="fmt-words-of-jesus">ဖြစ်​၍</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v7"><span class="vn">7</span> <span class="fmt-words-of-jesus">ထို​နည်း​တူ</span> <span class="fmt-words-of-jesus">နောင်​တ​ရ</span>​<span class="fmt-words-of-jesus">စ​ရာ</span>​<span class="fmt-words-of-jesus">မ</span>​<span class="fmt-words-of-jesus">လို</span>​<span class="fmt-words-of-jesus">သည့်</span> <span class="fmt-words-of-jesus">ဖြောင့်​မတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ကိုး​ဆယ့်​ကိုး</span>​<span class="fmt-words-of-jesus">ဦး</span>​<span class="fmt-words-of-jesus">အ​တွက်</span>​<span class="fmt-words-of-jesus">ထက်</span> <span class="fmt-words-of-jesus">နောင်​တ​ရ</span>​<span class="fmt-words-of-jesus">သည့်</span>​<span class="fmt-words-of-jesus">အ​ပြစ်​သား</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">အ​တွက်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">ဘုံ</span>​<span class="fmt-words-of-jesus">၌</span> <span class="fmt-words-of-jesus">ပို​၍</span>​<span class="fmt-words-of-jesus">ကြီး​စွာ</span>​<span class="fmt-words-of-jesus">သော</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">လိမ့်​မည်</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span>​<span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm3" href="#fn3">3</a></sup></div>
<div class="v" id="v8"><h2>ပျောက်​သောဒင်္ဂါး​ပုံ​ဥ​ပ​မာ</h2><span class="vn">8</span> <span class="br-p"><br><br></span><span class="fmt-words-of-jesus">ထို​မှ​တစ်​ပါး</span> <span class="fmt-words-of-jesus">အ​မျိုး​သ​မီး</span>​<span class="fmt-words-of-jesus">တစ်​ဦး</span>​<span class="fmt-words-of-jesus">၌</span> <span class="fmt-words-of-jesus">ငွေ</span>​<span class="fmt-words-of-jesus">ဒင်္ဂါး</span>​<span class="fmt-words-of-jesus">ဆယ်</span>​<span class="fmt-words-of-jesus">ပြား</span>​<span class="fmt-words-of-jesus">ရှိ</span>​<span class="fmt-words-of-jesus">ပြီး</span> <span class="fmt-words-of-jesus">၎င်း</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span> <span class="fmt-words-of-jesus">တစ်</span>​<span class="fmt-words-of-jesus">ပြား</span>​<span class="fmt-words-of-jesus">သည်</span>​<span class="fmt-words-of-jesus">ပျောက်​ဆုံး</span>​<span class="fmt-words-of-jesus">လျှင်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဆီ​မီး</span>​<span class="fmt-words-of-jesus">ထွန်း</span>​<span class="fmt-words-of-jesus">၍</span> <span class="fmt-words-of-jesus">အိမ်</span>​<span class="fmt-words-of-jesus">ကို</span>​<span class="fmt-words-of-jesus">လှဲ​ကျင်း</span>​<span class="fmt-words-of-jesus">ကာ</span> <span class="fmt-words-of-jesus">၎င်း</span>​<span class="fmt-words-of-jesus">ကို</span>​<span class="fmt-words-of-jesus">မ​တွေ့​မ​ချင်း</span>​<span class="fmt-words-of-jesus">သေ​ချာ</span>​<span class="fmt-words-of-jesus">စွာ</span>​<span class="fmt-words-of-jesus">ရှာ</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">။</span></div>
<div class="v" id="v9"><span class="vn">9</span> <span class="fmt-words-of-jesus">ထို</span>​<span class="fmt-words-of-jesus">ဒင်္ဂါး</span>​<span class="fmt-words-of-jesus">ကို</span>​<span class="fmt-words-of-jesus">တွေ့</span>​<span class="fmt-words-of-jesus">လျှင်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">မိတ်​ဆွေ</span>​<span class="fmt-words-of-jesus">များ</span>​<span class="fmt-words-of-jesus">နှင့်</span> <span class="fmt-words-of-jesus">အိမ်​နီး​ချင်း</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">လျက်</span> <span class="fmt-words-of-jesus">‘</span><span class="fmt-words-of-jesus">ပျောက်​ဆုံး</span>​<span class="fmt-words-of-jesus">သော</span>​<span class="fmt-words-of-jesus">ငွေ</span>​<span class="fmt-words-of-jesus">ဒင်္ဂါး</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ပြန်</span>​<span class="fmt-words-of-jesus">တွေ့</span>​<span class="fmt-words-of-jesus">ပြီ</span>​<span class="fmt-words-of-jesus">ဖြစ်​၍</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v10"><span class="vn">10</span> <span class="fmt-words-of-jesus">ထို​နည်း​တူ</span> <span class="fmt-words-of-jesus">နောင်​တ​ရ</span>​<span class="fmt-words-of-jesus">သော</span>​<span class="fmt-words-of-jesus">အ​ပြစ်​သား</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">အ​တွက်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">တ​မန်</span>​<span class="fmt-words-of-jesus">များ</span>​<span class="fmt-words-of-jesus">ထဲ​တွင်</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">၏</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">၏</span><span class="fmt-words-of-jesus">”</span>​ဟူ​၍ မိန့်​တော်​မူ​၏။</div>
<div class="v" id="v11"><h2>ပျောက်​သော​သား​ပုံ​ဥ​ပ​မာ</h2><span class="vn">11</span> <span class="br-p"><br><br></span>တစ်​ဖန် ကိုယ်​တော်​က <span class="fmt-words-of-jesus">“</span><span class="fmt-words-of-jesus">လူ</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">၌</span> <span class="fmt-words-of-jesus">သား</span>​<span class="fmt-words-of-jesus">နှစ်</span>​<span class="fmt-words-of-jesus">ယောက်</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v12"><span class="vn">12</span> <span class="fmt-words-of-jesus">သား​ငယ်</span>​<span class="fmt-words-of-jesus">သည်</span> <span class="fmt-words-of-jesus">ဖ​ခင်</span>​<span class="fmt-words-of-jesus">အား</span> <span class="fmt-words-of-jesus">‘</span><span class="fmt-words-of-jesus">အ​ဖေ</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">ရ</span>​<span class="fmt-words-of-jesus">ထိုက်</span>​<span class="fmt-words-of-jesus">သော</span>​<span class="fmt-words-of-jesus">အ​မွေ</span>​<span class="fmt-words-of-jesus">ပစ္စည်း</span>​<span class="fmt-words-of-jesus">ကို</span> <span class="fmt-words-of-jesus">ခွဲ​ဝေ</span>​<span class="fmt-words-of-jesus">ပေး</span>​<span class="fmt-words-of-jesus">ပါ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">သ​ဖြင့်</span> <span class="fmt-words-of-jesus">ဖ​ခင်</span>​<span class="fmt-words-of-jesus">သည်</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">ဥစ္စာ</span>​<span class="fmt-words-of-jesus">ပစ္စည်း</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ခွဲ​ဝေ</span>​<span class="fmt-words-of-jesus">ပေး</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v13"><span class="vn">13</span> <span class="br-p"><br><br></span><span class="fmt-words-of-jesus">ထို့​နောက်</span> <span class="fmt-words-of-jesus">ရက်</span>​<span class="fmt-words-of-jesus">များ</span>​<span class="fmt-words-of-jesus">မ​ကြာ​မီ</span> <span class="fmt-words-of-jesus">သား​ငယ်</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">၌</span>​<span class="fmt-words-of-jesus">ရှိ​သ​မျှ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">စု​စည်း</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">ဝေး​လံ</span>​<span class="fmt-words-of-jesus">သော</span>​<span class="fmt-words-of-jesus">တိုင်း​ပြည်</span>​<span class="fmt-words-of-jesus">သို့</span>​<span class="fmt-words-of-jesus">ခ​ရီး​ထွက်</span>​<span class="fmt-words-of-jesus">၍</span> <span class="fmt-words-of-jesus">ထို</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span> <span class="fmt-words-of-jesus">အ​ထိန်း</span>​<span class="fmt-words-of-jesus">အ​ကွပ်</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">အ​သက်​ရှင်</span>​<span class="fmt-words-of-jesus">လျက်</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">အ​မွေ</span>​<span class="fmt-words-of-jesus">ပစ္စည်း</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ဖြုန်း​တီး</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v14"><span class="vn">14</span> <span class="fmt-words-of-jesus">မိ​မိ</span>​<span class="fmt-words-of-jesus">၌</span>​<span class="fmt-words-of-jesus">ရှိ​သ​မျှ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">အ​ကုန်</span>​<span class="fmt-words-of-jesus">သုံး​စွဲ</span>​<span class="fmt-words-of-jesus">ပြီး</span>​<span class="fmt-words-of-jesus">သော​အ​ခါ</span> <span class="fmt-words-of-jesus">ထို</span>​<span class="fmt-words-of-jesus">ပြည်</span>​<span class="fmt-words-of-jesus">အ​နှံ့</span>​<span class="fmt-words-of-jesus">တွင်</span> <span class="fmt-words-of-jesus">ကြီး​စွာ</span>​<span class="fmt-words-of-jesus">သော</span>​<span class="fmt-words-of-jesus">ငတ်​မွတ်</span>​<span class="fmt-words-of-jesus">ခေါင်း​ပါး</span>​<span class="fmt-words-of-jesus">ခြင်း</span>​<span class="fmt-words-of-jesus">ဘေး</span>​<span class="fmt-words-of-jesus">ကျ​ရောက်</span>​<span class="fmt-words-of-jesus">သ​ဖြင့်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဆင်း​ရဲ</span>​<span class="fmt-words-of-jesus">နွမ်း​ပါး</span>​<span class="fmt-words-of-jesus">ခြင်း</span>​<span class="fmt-words-of-jesus">သို့</span>​<span class="fmt-words-of-jesus">ရောက်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v15"><span class="vn">15</span> <span class="fmt-words-of-jesus">ထို​အ​ခါ</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">ပြည်</span>​<span class="fmt-words-of-jesus">မှ</span>​<span class="fmt-words-of-jesus">ပြည်​သား</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ထံ</span> <span class="fmt-words-of-jesus">သွား​ရောက်</span>​<span class="fmt-words-of-jesus">မှီ​ခို</span>​<span class="fmt-words-of-jesus">ရာ</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဝက်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ထိန်း​ကျောင်း</span>​<span class="fmt-words-of-jesus">ရန်</span> <span class="fmt-words-of-jesus">သူ့</span>​<span class="fmt-words-of-jesus">ကို</span> <span class="fmt-words-of-jesus">မိ​မိ</span>​<span class="fmt-words-of-jesus">လယ်</span>​<span class="fmt-words-of-jesus">သို့</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v16"><span class="vn">16</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဝက်</span>​<span class="fmt-words-of-jesus">များ</span>​<span class="fmt-words-of-jesus">စား</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">ပဲ​တောင့်</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">ပင်</span> <span class="fmt-words-of-jesus">ဝ​လင်</span>​<span class="fmt-words-of-jesus">စွာ</span>​<span class="fmt-words-of-jesus">စား</span>​<span class="fmt-words-of-jesus">ရ</span>​<span class="fmt-words-of-jesus">ရန်</span> <span class="fmt-words-of-jesus">တောင့်​တ</span>​<span class="fmt-words-of-jesus">ခဲ့</span>​<span class="fmt-words-of-jesus">သော်​လည်း</span> <span class="fmt-words-of-jesus">မည်​သူ</span>​<span class="fmt-words-of-jesus">က</span>​<span class="fmt-words-of-jesus">မျှ</span> <span class="fmt-words-of-jesus">သူ့</span>​<span class="fmt-words-of-jesus">ကို</span> <span class="fmt-words-of-jesus">စား​စ​ရာ</span>​<span class="fmt-words-of-jesus">မ</span>​<span class="fmt-words-of-jesus">ပေး</span>​<span class="fmt-words-of-jesus">ခဲ့</span>​<span class="fmt-words-of-jesus">ချေ</span><span class="fmt-words-of-jesus">။</span></div>
<div class="v" id="v17"><span class="vn">17</span> <span class="br-p"><br><br></span><span class="fmt-words-of-jesus">ထို​အ​ခါ</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">အ​သိ​တ​ရား</span>​<span class="fmt-words-of-jesus">ပြန်</span>​<span class="fmt-words-of-jesus">ရ</span>​<span class="fmt-words-of-jesus">၍</span> <span class="fmt-words-of-jesus">‘</span><span class="fmt-words-of-jesus">ငါ့</span>​<span class="fmt-words-of-jesus">အ​ဖေ</span>​<span class="fmt-words-of-jesus">ထံ​၌</span> <span class="fmt-words-of-jesus">အ​လုပ်​သ​မား</span>​<span class="fmt-words-of-jesus">မည်​မျှ​ပင်</span>​<span class="fmt-words-of-jesus">များ</span>​<span class="fmt-words-of-jesus">စေ​ကာ​မူ</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">တွင်</span> <span class="fmt-words-of-jesus">စား​စ​ရာ</span>​<sup class="fnm"><a name="fnm4" href="#fn4">4</a></sup><span class="fmt-words-of-jesus">အ​လျှံ​ပယ်</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">မူ​ကား</span> <span class="fmt-words-of-jesus">ဤ</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span> <span class="fmt-words-of-jesus">အ​စာ​ငတ်</span>​<span class="fmt-words-of-jesus">လျက်</span> <span class="fmt-words-of-jesus">သေ</span>​<span class="fmt-words-of-jesus">လု​မ​တတ်</span>​<span class="fmt-words-of-jesus">ဖြစ်</span>​<span class="fmt-words-of-jesus">နေ</span>​<span class="fmt-words-of-jesus">ရ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">ငါ့</span>​<span class="fmt-words-of-jesus">အ​ဖေ</span>​<span class="fmt-words-of-jesus">ထံ​သို့</span>​<span class="fmt-words-of-jesus">သွား</span>​<span class="fmt-words-of-jesus">ပြီး</span> <span class="fmt-words-of-jesus">‘</span><span class="fmt-words-of-jesus">အ​ဖေ</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">အ​ဖေ့</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">ပြစ်​မှား</span>​<span class="fmt-words-of-jesus">ခဲ့</span>​<span class="fmt-words-of-jesus">ပါ</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v19"><span class="vn">19</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ဟူ​၍</span>​<span class="fmt-words-of-jesus">အ​ခေါ်</span>​<span class="fmt-words-of-jesus">ခံ</span>​<span class="fmt-words-of-jesus">ရန်</span> <span class="fmt-words-of-jesus">မ</span>​<span class="fmt-words-of-jesus">ထိုက်​တန်</span>​<span class="fmt-words-of-jesus">တော့</span>​<span class="fmt-words-of-jesus">ပါ</span><span class="fmt-words-of-jesus">။</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">ကို</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">အ​လုပ်​သ​မား</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">အ​ဖြစ်</span>​<span class="fmt-words-of-jesus">ထား</span>​<span class="fmt-words-of-jesus">ပါ</span><span class="fmt-words-of-jesus">’</span>​<span class="fmt-words-of-jesus">ဟူ​၍</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">မည်</span>​<span class="fmt-words-of-jesus">ဟု</span>​<span class="fmt-words-of-jesus">ဆို</span>​<span class="fmt-words-of-jesus">ပြီး​လျှင်</span></div>
<div class="v" id="v20"><span class="vn">20</span> <span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">မိ​မိ</span>​<span class="fmt-words-of-jesus">ဖ​ခင်</span>​<span class="fmt-words-of-jesus">ထံ​သို့</span>​<span class="fmt-words-of-jesus">ပြန်​လာ</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">အ​ဝေး</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">စဉ်</span>​<span class="fmt-words-of-jesus">ပင်</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">ဖ​ခင်</span>​<span class="fmt-words-of-jesus">သည်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">လျှင်</span> <span class="fmt-words-of-jesus">ကြင်​နာ</span>​<span class="fmt-words-of-jesus">စိတ်</span>​<span class="fmt-words-of-jesus">ရှိ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">ပြေး</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">ဖက်</span>​<span class="fmt-words-of-jesus">လျက်</span> <span class="fmt-words-of-jesus">နမ်း</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v21"><span class="vn">21</span> <span class="br-p"><br><br></span><span class="fmt-words-of-jesus">သား</span>​<span class="fmt-words-of-jesus">က</span>​<span class="fmt-words-of-jesus">လည်း</span> <span class="fmt-words-of-jesus">‘</span><span class="fmt-words-of-jesus">အ​ဖေ</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">အ​ဖေ့</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">ပြစ်​မှား</span>​<span class="fmt-words-of-jesus">ခဲ့</span>​<span class="fmt-words-of-jesus">ပါ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ဟူ​၍</span>​<span class="fmt-words-of-jesus">အ​ခေါ်</span>​<span class="fmt-words-of-jesus">ခံ</span>​<span class="fmt-words-of-jesus">ရန်</span> <span class="fmt-words-of-jesus">မ</span>​<span class="fmt-words-of-jesus">ထိုက်​တန်</span>​<span class="fmt-words-of-jesus">တော့</span>​<span class="fmt-words-of-jesus">ပါ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v22"><span class="vn">22</span> <span class="fmt-words-of-jesus">သို့​သော်</span> <span class="fmt-words-of-jesus">ဖ​ခင်</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">အ​စေ​အ​ပါး</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">‘</span><span class="fmt-words-of-jesus">အ​ကောင်း​ဆုံး</span>​<span class="fmt-words-of-jesus">သော</span>​<span class="fmt-words-of-jesus">ဝတ်​လုံ</span>​<span class="fmt-words-of-jesus">ကို</span> <span class="fmt-words-of-jesus">အ​မြန်</span>​<span class="fmt-words-of-jesus">ယူ​ခဲ့</span>​<span class="fmt-words-of-jesus">၍</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">ဝတ်</span>​<span class="fmt-words-of-jesus">ပေး</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">လက်</span>​<span class="fmt-words-of-jesus">၌</span> <span class="fmt-words-of-jesus">လက်​စွပ်</span>​<span class="fmt-words-of-jesus">ကို</span>​<span class="fmt-words-of-jesus">စွပ်</span>​<span class="fmt-words-of-jesus">ပေး</span>​<span class="fmt-words-of-jesus">၍</span> <span class="fmt-words-of-jesus">ခြေ</span>​<span class="fmt-words-of-jesus">၌</span> <span class="fmt-words-of-jesus">ဖိ​နပ်</span>​<span class="fmt-words-of-jesus">ကို</span>​<span class="fmt-words-of-jesus">စီး</span>​<span class="fmt-words-of-jesus">စေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v23"><span class="vn">23</span> <span class="fmt-words-of-jesus">ဆူ​ဖြိုး</span>​<span class="fmt-words-of-jesus">သော</span>​<span class="fmt-words-of-jesus">နွား​သ​ငယ်</span>​<span class="fmt-words-of-jesus">ကို</span>​<span class="fmt-words-of-jesus">လည်း</span>​<span class="fmt-words-of-jesus">ဆွဲ</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">သတ်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ပျော်​ရွှင်</span>​<span class="fmt-words-of-jesus">စွာ</span>​<span class="fmt-words-of-jesus">စား</span>​<span class="fmt-words-of-jesus">ကြ</span>​<span class="fmt-words-of-jesus">စို့</span><span class="fmt-words-of-jesus">။</span></div>
<div class="v" id="v24"><span class="vn">24</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ဤ</span>​<span class="fmt-words-of-jesus">သား</span>​<span class="fmt-words-of-jesus">သည်</span> <span class="fmt-words-of-jesus">သေ​ဆုံး</span>​<span class="fmt-words-of-jesus">ခဲ့</span>​<span class="fmt-words-of-jesus">သော်​လည်း</span> <span class="fmt-words-of-jesus">ပြန်</span>​<span class="fmt-words-of-jesus">ရှင်​လာ</span>​<span class="fmt-words-of-jesus">ပြီး</span> <span class="fmt-words-of-jesus">ပျောက်​ဆုံး</span>​<span class="fmt-words-of-jesus">ခဲ့</span>​<span class="fmt-words-of-jesus">သော်​လည်း</span> <span class="fmt-words-of-jesus">ပြန်</span>​<span class="fmt-words-of-jesus">တွေ့</span>​<span class="fmt-words-of-jesus">ရ</span>​<span class="fmt-words-of-jesus">ပြီ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လေ</span>​<span class="fmt-words-of-jesus">၏</span>​။ <span class="fmt-words-of-jesus">ထို့​နောက်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ပျော်​ပွဲ​ရွှင်​ပွဲ</span>​<span class="fmt-words-of-jesus">ကို</span>​<span class="fmt-words-of-jesus">အ​စ​ပြု</span>​<span class="fmt-words-of-jesus">ကြ</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v25"><span class="vn">25</span> <span class="br-p"><br><br></span><span class="fmt-words-of-jesus">လယ်</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သော</span> <span class="fmt-words-of-jesus">သား</span>​<span class="fmt-words-of-jesus">ကြီး</span>​<span class="fmt-words-of-jesus">မူ​ကား</span> <span class="fmt-words-of-jesus">ပြန်​လာ</span>​<span class="fmt-words-of-jesus">၍</span> <span class="fmt-words-of-jesus">အိမ်</span>​<span class="fmt-words-of-jesus">အ​နီး</span>​<span class="fmt-words-of-jesus">သို့</span>​<span class="fmt-words-of-jesus">ရောက်​လာ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">တီး​မှုတ်</span>​<span class="fmt-words-of-jesus">သံ</span>​<span class="fmt-words-of-jesus">နှင့်</span>​<span class="fmt-words-of-jesus">က​ခုန်</span>​<span class="fmt-words-of-jesus">သံ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">ရ</span>​<span class="fmt-words-of-jesus">သ​ဖြင့်</span></div>
<div class="v" id="v26"><span class="vn">26</span> <span class="fmt-words-of-jesus">အ​စေ​ခံ</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">၍</span> <span class="fmt-words-of-jesus">‘</span><span class="fmt-words-of-jesus">မည်​သည့်</span>​<span class="fmt-words-of-jesus">အ​ခြင်း​အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ဖြစ်​ပျက်</span>​<span class="fmt-words-of-jesus">နေ</span>​<span class="fmt-words-of-jesus">သ​နည်း</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">မေး​မြန်း</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v27"><span class="vn">27</span> <span class="fmt-words-of-jesus">အ​စေ​ခံ</span>​<span class="fmt-words-of-jesus">က</span>​<span class="fmt-words-of-jesus">လည်း</span> <span class="fmt-words-of-jesus">‘</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ညီ</span>​<span class="fmt-words-of-jesus">ပြန်</span>​<span class="fmt-words-of-jesus">ရောက်​လာ</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">ကျန်း​မာ</span>​<span class="fmt-words-of-jesus">စွာ</span>​<span class="fmt-words-of-jesus">ဖြင့်</span> <span class="fmt-words-of-jesus">ပြန်</span>​<span class="fmt-words-of-jesus">တွေ့</span>​<span class="fmt-words-of-jesus">ရ</span>​<span class="fmt-words-of-jesus">သည့်</span>​<span class="fmt-words-of-jesus">အ​တွက်</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ဖ​ခင်</span>​<span class="fmt-words-of-jesus">သည်</span> <span class="fmt-words-of-jesus">ဆူ​ဖြိုး</span>​<span class="fmt-words-of-jesus">သော</span>​<span class="fmt-words-of-jesus">နွား​သ​ငယ်</span>​<span class="fmt-words-of-jesus">ကို</span>​<span class="fmt-words-of-jesus">သတ်</span>​<span class="fmt-words-of-jesus">ပါ</span>​<span class="fmt-words-of-jesus">ပြီ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ပြော​ဆို</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v28"><span class="vn">28</span> <span class="br-p"><br><br></span><span class="fmt-words-of-jesus">ထို​အ​ခါ</span> <span class="fmt-words-of-jesus">သား</span>​<span class="fmt-words-of-jesus">ကြီး</span>​<span class="fmt-words-of-jesus">သည်</span> <span class="fmt-words-of-jesus">အ​မျက်​ထွက်</span>​<span class="fmt-words-of-jesus">၍</span> <span class="fmt-words-of-jesus">အ​ထဲ​သို့</span>​<span class="fmt-words-of-jesus">မ</span>​<span class="fmt-words-of-jesus">ဝင်</span>​<span class="fmt-words-of-jesus">လို</span>​<span class="fmt-words-of-jesus">သော​ကြောင့်</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">ဖ​ခင်</span>​<span class="fmt-words-of-jesus">သည်</span> <span class="fmt-words-of-jesus">အ​ပြင်</span>​<span class="fmt-words-of-jesus">သို့</span>​<span class="fmt-words-of-jesus">ထွက်​လာ</span>​<span class="fmt-words-of-jesus">၍</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">ဖျောင်း​ဖျ</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v29"><span class="vn">29</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဖ​ခင်</span>​<span class="fmt-words-of-jesus">အား</span> <span class="fmt-words-of-jesus">‘</span><span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">နှစ်</span>​<span class="fmt-words-of-jesus">ပေါင်း</span>​<span class="fmt-words-of-jesus">များ​စွာ</span> <span class="fmt-words-of-jesus">အ​ဖေ့</span>​<span class="fmt-words-of-jesus">ကို</span>​<span class="fmt-words-of-jesus">အ​စေ​ခံ</span>​<span class="fmt-words-of-jesus">၍</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">အ​မိန့်</span>​<span class="fmt-words-of-jesus">ကို</span> <span class="fmt-words-of-jesus">တစ်​ခါ​မျှ</span>​<span class="fmt-words-of-jesus">မ</span>​<span class="fmt-words-of-jesus">လွန်​ဆန်</span>​<span class="fmt-words-of-jesus">ခဲ့</span>​<span class="fmt-words-of-jesus">ပါ</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">သည်</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">၏</span>​<span class="fmt-words-of-jesus">မိတ်​ဆွေ</span>​<span class="fmt-words-of-jesus">များ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ပျော်​ရွှင်</span>​<span class="fmt-words-of-jesus">ရန်</span> <span class="fmt-words-of-jesus">အ​ဖေ</span>​<span class="fmt-words-of-jesus">သည်</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">အား</span>​<span class="fmt-words-of-jesus">ဆိတ်</span>​<span class="fmt-words-of-jesus">တစ်</span>​<span class="fmt-words-of-jesus">ကောင်</span>​<span class="fmt-words-of-jesus">ကို</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">ပေး</span>​<span class="fmt-words-of-jesus">ဖူး</span>​<span class="fmt-words-of-jesus">ပါ</span><span class="fmt-words-of-jesus">။</span></div>
<div class="v" id="v30"><span class="vn">30</span> <span class="fmt-words-of-jesus">သို့​ရာ​တွင်</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">ဥစ္စာ</span>​<span class="fmt-words-of-jesus">ပစ္စည်း</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ပြည့်​တန်​ဆာ</span>​<span class="fmt-words-of-jesus">များ</span>​<span class="fmt-words-of-jesus">နှင့်</span>​<span class="fmt-words-of-jesus">ဖြုန်း​တီး</span>​<span class="fmt-words-of-jesus">ခဲ့</span>​<span class="fmt-words-of-jesus">သည့်</span> <span class="fmt-words-of-jesus">အ​ဖေ</span>​<span class="fmt-words-of-jesus">၏</span>​<span class="fmt-words-of-jesus">ဤ</span>​<span class="fmt-words-of-jesus">သား</span>​<span class="fmt-words-of-jesus">ပြန်​လာ</span>​<span class="fmt-words-of-jesus">သော​အ​ခါ</span>​<span class="fmt-words-of-jesus">၌</span>​<span class="fmt-words-of-jesus">မူ</span> <span class="fmt-words-of-jesus">သူ့</span>​<span class="fmt-words-of-jesus">အ​တွက်</span> <span class="fmt-words-of-jesus">ဆူ​ဖြိုး</span>​<span class="fmt-words-of-jesus">သော</span>​<span class="fmt-words-of-jesus">နွား​သ​ငယ်</span>​<span class="fmt-words-of-jesus">ကို</span> <span class="fmt-words-of-jesus">သတ်</span>​<span class="fmt-words-of-jesus">ပေး</span>​<span class="fmt-words-of-jesus">သည်</span>​<span class="fmt-words-of-jesus">တ​ကား</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v31"><span class="vn">31</span> <span class="fmt-words-of-jesus">ဖ​ခင်</span>​<span class="fmt-words-of-jesus">က</span>​<span class="fmt-words-of-jesus">လည်း</span> <span class="fmt-words-of-jesus">‘</span><span class="fmt-words-of-jesus">ငါ့</span>​<span class="fmt-words-of-jesus">သား</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">အ​မြဲ</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ဥစ္စာ</span>​<span class="fmt-words-of-jesus">ရှိ​သ​မျှ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ဥစ္စာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v32"><span class="vn">32</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ညီ</span>​<span class="fmt-words-of-jesus">သည်</span> <span class="fmt-words-of-jesus">သေ​ဆုံး</span>​<span class="fmt-words-of-jesus">ခဲ့</span>​<span class="fmt-words-of-jesus">သော်​လည်း</span> <span class="fmt-words-of-jesus">အ​သက်</span>​<span class="fmt-words-of-jesus">ပြန်</span>​<span class="fmt-words-of-jesus">ရှင်</span>​<span class="fmt-words-of-jesus">ပြီး</span> <span class="fmt-words-of-jesus">ပျောက်​ဆုံး</span>​<span class="fmt-words-of-jesus">ခဲ့</span>​<span class="fmt-words-of-jesus">သော်​လည်း</span> <span class="fmt-words-of-jesus">ပြန်</span>​<span class="fmt-words-of-jesus">တွေ့</span>​<span class="fmt-words-of-jesus">ရ</span>​<span class="fmt-words-of-jesus">သည်</span>​<span class="fmt-words-of-jesus">ဖြစ်​၍</span> <span class="fmt-words-of-jesus">ယ​ခု</span>​<span class="fmt-words-of-jesus">ဝမ်း​မြောက်</span>​<span class="fmt-words-of-jesus">ပျော်​ရွှင်</span>​<span class="fmt-words-of-jesus">သင့်</span>​<span class="fmt-words-of-jesus">၏</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">”</span>​ဟူ​၍ မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၉:၁၁၊ မာ ၂:၁၆၊ လု ၅:၃၀။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၈:၁၂။</div>
<div class="fn"><sup class="fnt"><a name="fn3" href="#fnm3">3</a></sup> မ ၁၈:၁၃။</div>
<div class="fn"><sup class="fnt"><a name="fn4" href="#fnm4">4</a></sup> တိုက်​ရိုက်​ပြန်​ဆို​လျှင် “မုန့်”</div>
</div>
<!-- PARSED ABOVE; EDITING MAY BREAK PARSER -->
</body></html>