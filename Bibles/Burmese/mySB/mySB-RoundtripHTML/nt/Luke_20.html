<html><head>
<meta http-equiv="Content-Type" content="text/html;charset=utf-8" />
<title>Luke 20 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 20);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_18.html">18</a> <a href="Luke_19.html">19</a> <b>20</b> <a href="Luke_21.html">21</a> <a href="Luke_22.html">22</a> ... <a href="Luke_24.html">24</a> </div><hr>
<h1>Luke 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ယေ​ရှု​၏​အ​ခွင့်​အာ​ဏာ​ကို​မေး​မြန်း​ခြင်း</h2><span class="vn">1</span> <span class="br-p"><br><br></span>တစ်​နေ့​သ​၌ ကိုယ်​တော်​သည် ဗိ​မာန်​တော်​တွင် လူ​တို့​အား​သွန်​သင်​လျက် ကောင်း​မြတ်​သော​သ​တင်း​ကို​ဟော​ပြော​တော်​မူ​စဉ် ယဇ်​ပု​ရော​ဟိတ်​အ​ကြီး​အ​ကဲ​များ၊ ကျမ်း​ပြု​ဆ​ရာ​များ​နှင့် သက်​ကြီး​ဝါ​ကြီး​တို့​သည် ရောက်​လာ​၍</div>
<div class="v" id="v2"><span class="vn">2</span> “သင်​သည် ဤ​အ​မှု​အ​ရာ​များ​ကို မည်​သည့်​အ​ခွင့်​အာ​ဏာ​နှင့်​ပြု​သည်​ကို​လည်း​ကောင်း၊ ထို​အ​ခွင့်​အာ​ဏာ​ကို မည်​သူ​က သင့်​အား​ပေး​သည်​ကို​လည်း​ကောင်း အ​ကျွန်ုပ်​တို့​ကို​ပြော​ပါ”​ဟု ကိုယ်​တော်​အား ဆို​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">မေး​ခွန်း</span>​<span class="fmt-words-of-jesus">တစ်</span>​<span class="fmt-words-of-jesus">ခု</span>​<span class="fmt-words-of-jesus">မေး</span>​<span class="fmt-words-of-jesus">ဦး</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ဖြေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> <span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">ဗတ္တိ​ဇံ</span>​<span class="fmt-words-of-jesus">သည်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">မှ</span>​<span class="fmt-words-of-jesus">ဖြစ်</span>​<span class="fmt-words-of-jesus">သ​လော</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">ထံ​မှ</span>​<span class="fmt-words-of-jesus">ဖြစ်</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု ပြန်​၍​မေး​တော်​မူ​၏။</div>
<div class="v" id="v5"><span class="vn">5</span> <span class="br-p"><br><br></span>ထို​အ​ခါ သူ​တို့​သည် အ​ချင်း​ချင်း​ဆွေး​နွေး​ကြ​ကာ “‘ကောင်း​ကင်​မှ​ဖြစ်​သည်’​ဟု ငါ​တို့​ပြော​လျှင် သူ​က ‘အ​ဘယ်​ကြောင့် ယော​ဟန်​ကို​မ​ယုံ​ကြ​သ​နည်း’​ဟု ပြော​လိမ့်​မည်။<sup class="fnm"><a name="fnm3" href="#fn3">3</a></sup></div>
<div class="v" id="v6"><span class="vn">6</span> ‘လူ​တို့​ထံ​မှ​ဖြစ်​သည်’​ဟု ငါ​တို့​ပြော​လျှင်​လည်း လူ​အ​ပေါင်း​တို့​သည် ယော​ဟန်​ကို ပ​ရော​ဖက်​တစ်​ပါး​ဖြစ်​သည်​ဟု ယုံ​ကြည်​ကြ​သော​ကြောင့် သူ​တို့​သည် ငါ​တို့​ကို ခဲ​နှင့်​ပေါက်​သတ်​ကြ​လိမ့်​မည်”​ဟု ပြော​ဆို​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v7"><span class="vn">7</span> ထို့​ကြောင့် သူ​တို့​က “အ​ဘယ်​က​ဖြစ်​သည်​ကို အ​ကျွန်ုပ်​တို့​မ​သိ​ပါ”​ဟု ပြန်​ဖြေ​ကြ​၏။</div>
<div class="v" id="v8"><span class="vn">8</span> ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ဤ</span>​<span class="fmt-words-of-jesus">အ​မှု​အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခွင့်</span>​<span class="fmt-words-of-jesus">အာ​ဏာ</span>​<span class="fmt-words-of-jesus">နှင့်</span>​<span class="fmt-words-of-jesus">ပြု</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ပြော</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v9"><h2>စ​ပျစ်​ခြံ​ပိုင်​ရှင်​ပုံ​ဥ​ပ​မာ</h2><span class="vn">9</span> <span class="br-p"><br><br></span>ထို့​နောက် ကိုယ်​တော်​သည် လူ​တို့​အား ဤ​ပုံ​ဥ​ပ​မာ​ကို​ပေး​၍​မြွက်​ဆို​တော်​မူ​သည်​မှာ <span class="fmt-words-of-jesus">“</span><span class="fmt-words-of-jesus">လူ</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">သည်</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">ကို</span>​<span class="fmt-words-of-jesus">စိုက်​ပျိုး</span>​<span class="fmt-words-of-jesus">၍</span> <span class="fmt-words-of-jesus">ခြံ​သ​မား</span>​<span class="fmt-words-of-jesus">တို့</span>​<span class="fmt-words-of-jesus">အား</span>​<span class="fmt-words-of-jesus">ငှား​ရမ်း</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">ကာ​လ</span>​<span class="fmt-words-of-jesus">အ​တန်​ကြာ</span>​<span class="fmt-words-of-jesus">ခ​ရီး​ထွက်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm6" href="#fn6">6</a></sup></div>
<div class="v" id="v10"><span class="vn">10</span> <span class="fmt-words-of-jesus">အ​သီး</span>​<span class="fmt-words-of-jesus">ပေါ်</span>​<span class="fmt-words-of-jesus">ချိန်</span>​<span class="fmt-words-of-jesus">ရောက်</span>​<span class="fmt-words-of-jesus">သော​အ​ခါ</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">ထွက်</span>​<span class="fmt-words-of-jesus">အ​သီး</span>​<span class="fmt-words-of-jesus">အ​ချို့</span>​<span class="fmt-words-of-jesus">ကို</span>​<span class="fmt-words-of-jesus">မိ​မိ</span>​<span class="fmt-words-of-jesus">အား</span>​<span class="fmt-words-of-jesus">ပေး</span>​<span class="fmt-words-of-jesus">စေ​ရန်</span> <span class="fmt-words-of-jesus">အ​စေ​အ​ပါး</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ကို</span> <span class="fmt-words-of-jesus">ခြံ​သ​မား</span>​<span class="fmt-words-of-jesus">တို့</span>​<span class="fmt-words-of-jesus">ထံ​သို့</span> <span class="fmt-words-of-jesus">စေ​လွှတ်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">ခြံ​သ​မား</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">အ​စေ​အ​ပါး</span>​<span class="fmt-words-of-jesus">ကို</span>​<span class="fmt-words-of-jesus">ရိုက်​နှက်</span>​<span class="fmt-words-of-jesus">ကာ</span> <span class="fmt-words-of-jesus">လက်​ချည်း</span>​<span class="fmt-words-of-jesus">သက်​သက်</span>​<span class="fmt-words-of-jesus">ပြန်​လွှတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm7" href="#fn7">7</a></sup></div>
<div class="v" id="v11"><span class="vn">11</span> <span class="fmt-words-of-jesus">တစ်​ဖန်</span> <span class="fmt-words-of-jesus">အ​ခြား</span>​<span class="fmt-words-of-jesus">အ​စေ​အ​ပါး</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ကို</span> <span class="fmt-words-of-jesus">ထပ်​၍</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">လည်း</span>​<span class="fmt-words-of-jesus">ရိုက်​နှက်</span>​<span class="fmt-words-of-jesus">၍</span> <span class="fmt-words-of-jesus">အ​ရှက်​ခွဲ</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">လက်​ချည်း</span>​<span class="fmt-words-of-jesus">သက်​သက်</span>​<span class="fmt-words-of-jesus">ပြန်​လွှတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm8" href="#fn8">8</a></sup></div>
<div class="v" id="v12"><span class="vn">12</span> <span class="fmt-words-of-jesus">နောက်​တစ်​ဖန်</span> <span class="fmt-words-of-jesus">တ​တိ​ယ</span>​<span class="fmt-words-of-jesus">အ​စေ​အ​ပါး</span>​<span class="fmt-words-of-jesus">ကို</span> <span class="fmt-words-of-jesus">ထပ်​၍</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">ထို</span>​<span class="fmt-words-of-jesus">အ​စေ​အ​ပါး</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">အ​နာ​တ​ရ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">ပြီး​မှ</span> <span class="fmt-words-of-jesus">နှင်​ထုတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm9" href="#fn9">9</a></sup></div>
<div class="v" id="v13"><span class="vn">13</span> <span class="fmt-words-of-jesus">ထို​အ​ခါ</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">ပိုင်​ရှင်</span>​<span class="fmt-words-of-jesus">က</span> <span class="fmt-words-of-jesus">‘</span><span class="fmt-words-of-jesus">ငါ</span>​<span class="fmt-words-of-jesus">မည်​သို့</span>​<span class="fmt-words-of-jesus">ပြု</span>​<span class="fmt-words-of-jesus">ရ</span>​<span class="fmt-words-of-jesus">မည်​နည်း</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ချစ်</span>​<span class="fmt-words-of-jesus">သား</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<sup class="fnm"><a name="fnm10" href="#fn10">10</a></sup><span class="fmt-words-of-jesus">ရို​သေ</span>​<span class="fmt-words-of-jesus">ကောင်း</span>​<span class="fmt-words-of-jesus">ရို​သေ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm11" href="#fn11">11</a></sup></div>
<div class="v" id="v14"><span class="vn">14</span> <span class="fmt-words-of-jesus">သို့​သော်</span> <span class="fmt-words-of-jesus">ခြံ​သ​မား</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">သူ့</span>​<span class="fmt-words-of-jesus">သား</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">လျှင်</span> <span class="fmt-words-of-jesus">‘</span><span class="fmt-words-of-jesus">ဤ</span>​<span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">အ​မွေ​ခံ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm12" href="#fn12">12</a></sup><span class="fmt-words-of-jesus">အ​မွေ</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">ဥစ္စာ</span>​<span class="fmt-words-of-jesus">ဖြစ်​လာ</span>​<span class="fmt-words-of-jesus">ရန်</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">သတ်</span>​<span class="fmt-words-of-jesus">ကြ</span>​<span class="fmt-words-of-jesus">စို့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">အ​ချင်း​ချင်း</span>​<span class="fmt-words-of-jesus">ဆွေး​နွေး</span>​<span class="fmt-words-of-jesus">ပြော​ဆို</span>​<span class="fmt-words-of-jesus">ကြ</span>​<span class="fmt-words-of-jesus">ပြီး​လျှင်</span><sup class="fnm"><a name="fnm13" href="#fn13">13</a></sup></div>
<div class="v" id="v15"><span class="vn">15</span> <span class="fmt-words-of-jesus">သူ့</span>​<span class="fmt-words-of-jesus">ကို</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">အ​ပြင်</span>​<span class="fmt-words-of-jesus">သို့</span>​<span class="fmt-words-of-jesus">နှင်​ထုတ်</span>​<span class="fmt-words-of-jesus">ကာ</span> <span class="fmt-words-of-jesus">သတ်</span>​<span class="fmt-words-of-jesus">ပစ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm14" href="#fn14">14</a></sup><span class="fmt-words-of-jesus">သို့​ဖြစ်​လျှင်</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">ပိုင်​ရှင်</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">မည်​သို့</span>​<span class="fmt-words-of-jesus">ပြု</span>​<span class="fmt-words-of-jesus">မည်​နည်း</span><span class="fmt-words-of-jesus">။</span></div>
<div class="v" id="v16"><span class="vn">16</span> <span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">ထို</span>​<span class="fmt-words-of-jesus">ခြံ​သ​မား</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">အ​ဆုံး​စီ​ရင်</span>​<span class="fmt-words-of-jesus">ကာ</span> <span class="fmt-words-of-jesus">စ​ပျစ်​ခြံ</span>​<span class="fmt-words-of-jesus">ကို</span> <span class="fmt-words-of-jesus">အ​ခြား</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ပေး</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​<sup class="fnm"><a name="fnm15" href="#fn15">15</a></sup>ဟု မိန့်​တော်​မူ​၏။ ကြား​ရ​သော​သူ​တို့​က​လည်း “ထို​သို့​မ​ဖြစ်​ပါ​စေ​နှင့်”​ဟု ဆို​ကြ​၏။</div>
<div class="v" id="v17"><span class="vn">17</span> <span class="br-p"><br><br></span>ကိုယ်​တော်​သည် သူ​တို့​ကို​စူး​စိုက်​ကြည့်​လျက် <span class="fmt-words-of-jesus">“</span><span class="fmt-words-of-jesus">‘</span><span class="fmt-words-of-jesus">တိုက်</span>​<span class="fmt-words-of-jesus">ဆောက်</span>​<span class="fmt-words-of-jesus">သူ</span>​<span class="fmt-words-of-jesus">များ</span>​<span class="fmt-words-of-jesus">ပယ်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">ကျောက်</span>​<span class="fmt-words-of-jesus">သည်</span> <span class="fmt-words-of-jesus">ထိပ်​ဆုံး</span>​<span class="fmt-words-of-jesus">ထောင့်​ချုပ်</span>​<span class="fmt-words-of-jesus">ကျောက်</span>​<span class="fmt-words-of-jesus">ဖြစ်​လာ</span>​<span class="fmt-words-of-jesus">၏</span><span class="fmt-words-of-jesus">’</span>​<sup class="fnm"><a name="fnm16" href="#fn16">16</a></sup><span class="fmt-words-of-jesus">ဟု</span>​<span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">သည်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span>​<span class="fmt-words-of-jesus">ဆို​လို</span>​<span class="fmt-words-of-jesus">သ​နည်း</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">ထို</span>​<span class="fmt-words-of-jesus">ကျောက်</span>​<span class="fmt-words-of-jesus">ပေါ်​သို့</span>​<span class="fmt-words-of-jesus">ကျ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တိုင်း</span>​<span class="fmt-words-of-jesus">သည်</span> <span class="fmt-words-of-jesus">အ​ပိုင်း​ပိုင်း</span>​<span class="fmt-words-of-jesus">ကျိုး</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ထို</span>​<span class="fmt-words-of-jesus">ကျောက်</span>​<span class="fmt-words-of-jesus">သည်</span> <span class="fmt-words-of-jesus">တစ်​စုံ​တစ်​ဦး</span>​<span class="fmt-words-of-jesus">အ​ပေါ်​သို့</span>​<span class="fmt-words-of-jesus">ကျ</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ညက်​ညက်​ကြေ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm17" href="#fn17">17</a></sup></div>
<div class="v" id="v19"><span class="vn">19</span> <span class="br-p"><br><br></span>ကျမ်း​ပြု​ဆ​ရာ​များ​နှင့် ယဇ်​ပု​ရော​ဟိတ်​အ​ကြီး​အ​ကဲ​တို့​သည် မိ​မိ​တို့​အား​ရည်​ညွှန်း​၍ ဤ​ပုံ​ဥ​ပ​မာ​ကို​မိန့်​တော်​မူ​ကြောင်း သိ​ကြ​သ​ဖြင့် ထို​အ​ချိန်​မှာ​ပင် ကိုယ်​တော်​ကို​ဖမ်း​ဆီး​ရန် ရှာ​ကြံ​ကြ​၏။ သို့​သော်​သူ​တို့​သည် လူ​တို့​ကို​ကြောက်​ကြ​၏။<sup class="fnm"><a name="fnm18" href="#fn18">18</a></sup></div>
<div class="v" id="v20"><h2>ဘု​ရား​သ​ခင်​နှင့်​ဆီ​ဇာ​ဧ​က​ရာဇ်</h2><span class="vn">20</span> <span class="br-p"><br><br></span>ထို့​ကြောင့် သူ​တို့​သည် ကိုယ်​တော်​ကို​စောင့်​ကြည့်​လျက် နှုတ်​တော်​ထွက်​စ​ကား​တွင် အ​ပြစ်​ရှာ​၍ ကိုယ်​တော်​ကို ဘု​ရင်​ခံ​၏​အုပ်​ချုပ်​မှု​အာ​ဏာ​အောက်​သို့ အပ်​နှံ​နိုင်​ရန် ဖြောင့်​မတ်​သူ​အ​ဖြစ် ဟန်​ဆောင်​သော​သူ​လျှို​များ​ကို စေ​လွှတ်​ကြ​၏။<sup class="fnm"><a name="fnm19" href="#fn19">19</a></sup></div>
<div class="v" id="v21"><span class="vn">21</span> ထို​သူ​လျှို​တို့​က “ဆ​ရာ၊ ဆ​ရာ​သည် မှန်​ကန်​စွာ​ဟော​ပြော​သွန်​သင်​၍ လူ့​မျက်​နှာ​ကို​မ​ထောက်​ဘဲ ဘု​ရား​သ​ခင်​၏​တ​ရား​လမ်း​ကို သမ္မာ​တ​ရား​နှင့်​အ​ညီ​သွန်​သင်​ကြောင်း အ​ကျွန်ုပ်​တို့​သိ​ကြ​ပါ​၏။<sup class="fnm"><a name="fnm20" href="#fn20">20</a></sup></div>
<div class="v" id="v22"><span class="vn">22</span> ဆီ​ဇာ​ဧ​က​ရာဇ်​ကို အ​ကျွန်ုပ်​တို့​အ​ခွန်​ဆက်​သ​ခြင်း​သည် တ​ရား​တော်​နှင့်​ညီ​သ​လော သို့​မ​ဟုတ် မ​ညီ​သ​လော”​ဟု ကိုယ်​တော်​အား​မေး​လျှောက်​ကြ​၏။<sup class="fnm"><a name="fnm21" href="#fn21">21</a></sup></div>
<div class="v" id="v23"><span class="vn">23</span> <span class="br-p"><br><br></span>သို့​သော် ကိုယ်​တော်​သည် သူ​တို့​၏​ပ​ရိ​ယာယ်​ကို​သိ​တော်​မူ​၍<sup class="fnm"><a name="fnm22" href="#fn22">22</a></sup></div>
<div class="v" id="v24"><span class="vn">24</span> <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">ဒေ​နာ​ရိ</span>​<span class="fmt-words-of-jesus">တစ်</span>​<span class="fmt-words-of-jesus">ပြား</span>​<span class="fmt-words-of-jesus">ပြ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm23" href="#fn23">23</a></sup><span class="fmt-words-of-jesus">၎င်း</span>​<span class="fmt-words-of-jesus">တွင်</span> <span class="fmt-words-of-jesus">မည်​သူ</span>​<span class="fmt-words-of-jesus">၏</span>​<span class="fmt-words-of-jesus">ပုံ</span><span class="fmt-words-of-jesus">၊</span> <span class="fmt-words-of-jesus">မည်​သူ</span>​<span class="fmt-words-of-jesus">၏</span>​<span class="fmt-words-of-jesus">ကမ္ပည်း​စာ</span>​<span class="fmt-words-of-jesus">ပါ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​လျှင် သူ​တို့​က “ဆီ​ဇာ​ဧ​က​ရာဇ်​၏​ပုံ​နှင့် ကမ္ပည်း​စာ​ပါ​ပါ​သည်”​ဟု လျှောက်​ကြ​၏။<sup class="fnm"><a name="fnm24" href="#fn24">24</a></sup></div>
<div class="v" id="v25"><span class="vn">25</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">ဆီ​ဇာ</span>​<span class="fmt-words-of-jesus">ဧ​က​ရာဇ်</span>​<span class="fmt-words-of-jesus">နှင့်​ဆိုင်​သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ဆီ​ဇာ</span>​<span class="fmt-words-of-jesus">ဧ​က​ရာဇ်</span>​<span class="fmt-words-of-jesus">အား</span>​<span class="fmt-words-of-jesus">ဆက်​သ</span>​<span class="fmt-words-of-jesus">၍</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">နှင့်​ဆိုင်​သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">အား</span>​<span class="fmt-words-of-jesus">ဆက်​သ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​<sup class="fnm"><a name="fnm25" href="#fn25">25</a></sup>ဟု မိန့်​တော်​မူ​၏။</div>
<div class="v" id="v26"><span class="vn">26</span> <span class="br-p"><br><br></span>သူ​တို့​သည် လူ​တို့​ရှေ့​တွင် ကိုယ်​တော်​၏​စ​ကား​အ​မှား​ကို ကျော့​ဖမ်း​၍​မ​ရ​နိုင်​သည့်​အ​ပြင် ကိုယ်​တော်​၏​ဖြေ​ကြား​ပုံ​ကို​အံ့​သြ​လျက် တိတ်​ဆိတ်​သွား​ကြ​၏။</div>
<div class="v" id="v27"><h2>ဇဒ္ဒု​ကဲ​များ​နှင့်​ရှင်​ပြန်​ထ​မြောက်​ခြင်း</h2><span class="vn">27</span> <span class="br-p"><br><br></span>ထို့​နောက် ရှင်​ပြန်​ထ​မြောက်​ခြင်း​မ​ရှိ​ဟု​ပြော​ကြ​သော ဇဒ္ဒု​ကဲ​အ​ချို့​တို့​သည် ချဉ်း​ကပ်​လာ​၍<sup class="fnm"><a name="fnm26" href="#fn26">26</a></sup></div>
<div class="v" id="v28"><span class="vn">28</span> “ဆ​ရာ၊ တစ်​စုံ​တစ်​ဦး​၏​အစ်​ကို​သည် မ​ယား​ရှိ​သော်​လည်း သား​သ​မီး​မ​ထွန်း​ကား​ဘဲ သေ​ဆုံး​သွား​လျှင် ညီ​ဖြစ်​သူ​သည် မိ​မိ​အစ်​ကို​၏​မျိုး​ဆက်​ကို​ပေါက်​ပွား​စေ​ရန် ထို​မိန်း​မ​ကို​ယူ​ရ​မည်​<sup class="fnm"><a name="fnm27" href="#fn27">27</a></sup>ဟု အ​ကျွန်ုပ်​တို့​အား မော​ရှေ​စီ​ရင်​ရေး​ထား​ခဲ့​ပါ​သည်။<sup class="fnm"><a name="fnm28" href="#fn28">28</a></sup></div>
<div class="v" id="v29"><span class="vn">29</span> တစ်​ခါ​က ညီ​အစ်​ကို​ခု​နစ်​ဦး​ရှိ​ခဲ့​ရာ အစ်​ကို​အ​ကြီး​ဆုံး​သည် မိန်း​မ​ယူ​ပြီး သား​သ​မီး​မ​ထွန်း​ကား​ဘဲ​သေ​ဆုံး​သွား​ပါ​သည်။<sup class="fnm"><a name="fnm29" href="#fn29">29</a></sup></div>
<div class="v" id="v30"><span class="vn">30</span> ထို​အ​ခါ ဒု​တိ​ယ​ညီ၊<sup class="fnm"><a name="fnm30" href="#fn30">30</a></sup></div>
<div class="v" id="v31"><span class="vn">31</span> ထို့​နောက် တ​တိ​ယ​ညီ​သည် ထို​မိန်း​မ​ကို​ယူ​ပါ​သည်။ ဤ​သို့​ဖြင့် ခု​နစ်​ဦး​စ​လုံး သား​သ​မီး​မ​ထွန်း​ကား​ဘဲ​သေ​ဆုံး​သွား​ကြ​သည်။<sup class="fnm"><a name="fnm31" href="#fn31">31</a></sup></div>
<div class="v" id="v32"><span class="vn">32</span> နောက်​ဆုံး​တွင် ထို​မိန်း​မ​သည်​လည်း သေ​ဆုံး​သွား​ပါ​သည်။<sup class="fnm"><a name="fnm32" href="#fn32">32</a></sup></div>
<div class="v" id="v33"><span class="vn">33</span> သို့​ဖြစ်​လျှင် ရှင်​ပြန်​ထ​မြောက်​ရာ​ကာ​လ​၌ ထို​မိန်း​မ​သည် သူ​တို့​ထဲ​မှ မည်​သူ​၏​မ​ယား​ဖြစ်​ပါ​မည်​နည်း။ အ​ကြောင်း​မူ​ကား ခု​နစ်​ဦး​စ​လုံး ထို​မိန်း​မ​ကို မ​ယား​အ​ဖြစ်​ပေါင်း​ဖက်​ခဲ့​ကြ​ပါ​သည်”​ဟု မေး​လျှောက်​ကြ​၏။<sup class="fnm"><a name="fnm33" href="#fn33">33</a></sup></div>
<div class="v" id="v34"><span class="vn">34</span> <span class="br-p"><br><br></span>ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မျက်​မှောက်</span>​<span class="fmt-words-of-jesus">ကာ​လ</span>​<span class="fmt-words-of-jesus">၏</span>​<span class="fmt-words-of-jesus">သား​သ​မီး</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထိမ်း​မြား</span>​<span class="fmt-words-of-jesus">စုံ​ဖက်</span>​<span class="fmt-words-of-jesus">၍</span> <span class="fmt-words-of-jesus">ပေး​စား</span>​<span class="fmt-words-of-jesus">ဆောင်​နှင်း</span>​<span class="fmt-words-of-jesus">တတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v35"><span class="vn">35</span> <span class="fmt-words-of-jesus">သို့​သော်</span> <span class="fmt-words-of-jesus">တ​မ​လွန်</span>​<span class="fmt-words-of-jesus">ကာ​လ</span>​<span class="fmt-words-of-jesus">သို့</span>​<span class="fmt-words-of-jesus">ဝင်​စား</span>​<span class="fmt-words-of-jesus">ရန်</span>​<span class="fmt-words-of-jesus">နှင့်</span> <span class="fmt-words-of-jesus">သေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span>​<span class="fmt-words-of-jesus">ရှင်​ပြန်</span>​<span class="fmt-words-of-jesus">ထ​မြောက်</span>​<span class="fmt-words-of-jesus">ရန်</span> <span class="fmt-words-of-jesus">ထိုက်​တန်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span>​<span class="fmt-words-of-jesus">မှတ်​ယူ</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထိမ်း​မြား</span>​<span class="fmt-words-of-jesus">စုံ​ဖက်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ပြု</span><span class="fmt-words-of-jesus">၊</span> <span class="fmt-words-of-jesus">ပေး​စား</span>​<span class="fmt-words-of-jesus">ဆောင်​နှင်း</span>​<span class="fmt-words-of-jesus">ခြင်း</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span><sup class="fnm"><a name="fnm34" href="#fn34">34</a></sup></div>
<div class="v" id="v36"><span class="vn">36</span> <span class="fmt-words-of-jesus">နောက်​တစ်​ဖန်</span> <span class="fmt-words-of-jesus">သေ</span>​<span class="fmt-words-of-jesus">သည်</span>​<span class="fmt-words-of-jesus">ဟူ​၍</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">နိုင်</span>​<span class="fmt-words-of-jesus">ကြ</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">တ​မန်</span>​<span class="fmt-words-of-jesus">များ</span>​<span class="fmt-words-of-jesus">နှင့်</span>​<span class="fmt-words-of-jesus">တူ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ရှင်​ပြန်</span>​<span class="fmt-words-of-jesus">ထ​မြောက်</span>​<span class="fmt-words-of-jesus">ခြင်း</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">များ</span>​<span class="fmt-words-of-jesus">လည်း</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v37"><span class="vn">37</span> <span class="fmt-words-of-jesus">မော​ရှေ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ချုံ​ပုတ်</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">အ​ခန်း</span>​<span class="fmt-words-of-jesus">တွင်</span> <span class="fmt-words-of-jesus">ထာ​ဝ​ရ</span>​<span class="fmt-words-of-jesus">ဘု​ရား</span>​<span class="fmt-words-of-jesus">ကို</span> <span class="fmt-words-of-jesus">‘</span><span class="fmt-words-of-jesus">အာ​ဗြ​ဟံ</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span><span class="fmt-words-of-jesus">၊</span> <span class="fmt-words-of-jesus">ဣ​ဇက်</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span><span class="fmt-words-of-jesus">၊</span> <span class="fmt-words-of-jesus">ယာ​ကုပ်</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span><span class="fmt-words-of-jesus">’</span>​<sup class="fnm"><a name="fnm35" href="#fn35">35</a></sup><span class="fmt-words-of-jesus">ဟု</span>​<span class="fmt-words-of-jesus">ခေါ်</span>​<span class="fmt-words-of-jesus">၍</span> <span class="fmt-words-of-jesus">သေ​လွန်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ထ​မြောက်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ကို</span> <span class="fmt-words-of-jesus">ဖော်​ပြ</span>​<span class="fmt-words-of-jesus">ခဲ့</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v38"><span class="vn">38</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">သည်</span> <span class="fmt-words-of-jesus">သေ​လွန်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">ဘဲ</span> <span class="fmt-words-of-jesus">အ​သက်​ရှင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm36" href="#fn36">36</a></sup><span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">လူ</span>​<span class="fmt-words-of-jesus">အ​ပေါင်း</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၌</span> <span class="fmt-words-of-jesus">အ​သက်​ရှင်</span>​<span class="fmt-words-of-jesus">လျက်</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v39"><span class="vn">39</span> <span class="br-p"><br><br></span>ထို​အ​ခါ ကျမ်း​ပြု​ဆ​ရာ​အ​ချို့​တို့​က “ဆ​ရာ၊ ဆ​ရာ​သည် လျောက်​ပတ်​စွာ​ဖြေ​ကြား​လေ​ပြီ”​ဟု လျှောက်​ကြ​၏။</div>
<div class="v" id="v40"><span class="vn">40</span> ထို​အ​ချိန်​မှ​စ​၍ သူ​တို့​သည် ကိုယ်​တော်​အား မည်​သည့်​အ​ရာ​ကို​မျှ မ​မေး​ဝံ့​တော့​ချေ။<sup class="fnm"><a name="fnm37" href="#fn37">37</a></sup></div>
<div class="v" id="v41"><h2>ခ​ရစ်​တော်​နှင့်​ပတ်​သက်​သည့်​မေး​ခွန်း</h2><span class="vn">41</span> <span class="br-p"><br><br></span>ထို့​နောက် ကိုယ်​တော်​က <span class="fmt-words-of-jesus">“</span><span class="fmt-words-of-jesus">ခ​ရစ်​တော်</span>​<span class="fmt-words-of-jesus">သည်</span> <span class="fmt-words-of-jesus">ဒါ​ဝိဒ်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span> <span class="fmt-words-of-jesus">မည်​သို့</span>​<span class="fmt-words-of-jesus">ပြော​ဆို</span>​<span class="fmt-words-of-jesus">နိုင်</span>​<span class="fmt-words-of-jesus">ကြ</span>​<span class="fmt-words-of-jesus">မည်​နည်း</span><span class="fmt-words-of-jesus">။</span><sup class="fnm"><a name="fnm38" href="#fn38">38</a></sup></div>
<div class="v" id="v42"><span class="vn">42</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ဒါ​ဝိဒ်</span>​<span class="fmt-words-of-jesus">ကိုယ်​တိုင်</span>​<span class="fmt-words-of-jesus">သည်</span> <span class="fmt-words-of-jesus">ဆာ​လံ</span>​<span class="fmt-words-of-jesus">ကျမ်း</span>​<span class="fmt-words-of-jesus">တွင်</span> <span class="fmt-words-of-jesus">‘</span><span class="fmt-words-of-jesus">ထာ​ဝ​ရ</span>​<span class="fmt-words-of-jesus">ဘု​ရား</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">သ​ခင်</span>​<span class="fmt-words-of-jesus">အား</span></div>
<div class="v" id="v43"><span class="vn">43</span> <span class="fmt-words-of-jesus">သင့်</span>​<span class="fmt-words-of-jesus">ရန်​သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ခြေ</span>​<span class="fmt-words-of-jesus">တင်</span>​<span class="fmt-words-of-jesus">ခုံ</span>​<span class="fmt-words-of-jesus">အ​ဖြစ်</span> <span class="fmt-words-of-jesus">ငါ</span>​<span class="fmt-words-of-jesus">ချ</span>​<span class="fmt-words-of-jesus">ထား</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">လက်​ယာ</span>​<span class="fmt-words-of-jesus">ဘက်</span>​<span class="fmt-words-of-jesus">၌</span> <span class="fmt-words-of-jesus">ထိုင်</span>​<span class="fmt-words-of-jesus">နေ</span>​<span class="fmt-words-of-jesus">လော့</span>​<span class="fmt-words-of-jesus">ဟု</span> <span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">၏</span><span class="fmt-words-of-jesus">’</span>​<sup class="fnm"><a name="fnm39" href="#fn39">39</a></sup><span class="fmt-words-of-jesus">ဟူ​၍</span> <span class="fmt-words-of-jesus">ဆို</span>​<span class="fmt-words-of-jesus">ထား</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v44"><span class="vn">44</span> <span class="fmt-words-of-jesus">ထို​သို့</span> <span class="fmt-words-of-jesus">ဒါ​ဝိဒ်</span>​<span class="fmt-words-of-jesus">သည်</span> <span class="fmt-words-of-jesus">ခ​ရစ်​တော်</span>​<span class="fmt-words-of-jesus">ကို</span> <span class="fmt-words-of-jesus">သ​ခင်</span>​<span class="fmt-words-of-jesus">ဟု</span> <span class="fmt-words-of-jesus">ခေါ်</span>​<span class="fmt-words-of-jesus">လျှင်</span> <span class="fmt-words-of-jesus">ခ​ရစ်​တော်</span>​<span class="fmt-words-of-jesus">သည်</span> <span class="fmt-words-of-jesus">မည်​ကဲ့​သို့</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ဖြစ်</span>​<span class="fmt-words-of-jesus">နိုင်</span>​<span class="fmt-words-of-jesus">မည်​နည်း</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm40" href="#fn40">40</a></sup></div>
<div class="v" id="v45"><h2>ကျမ်း​ပြု​ဆ​ရာ​တို့​ကို​သ​တိ​ထား​ကြ​လော့</h2><span class="vn">45</span> <span class="br-p"><br><br></span>လူ​အ​ပေါင်း​တို့​သည် နား​ထောင်​လျက်​နေ​ကြ​စဉ် ကိုယ်​တော်​သည် တ​ပည့်​တော်​တို့​အား</div>
<div class="v" id="v46"><span class="vn">46</span> <span class="fmt-words-of-jesus">“</span><span class="fmt-words-of-jesus">ကျမ်း​ပြု</span>​<span class="fmt-words-of-jesus">ဆ​ရာ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သ​တိ​ထား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဝတ်​လုံ</span>​<span class="fmt-words-of-jesus">ကို</span>​<span class="fmt-words-of-jesus">ဝတ်</span>​<span class="fmt-words-of-jesus">လျက်</span> <span class="fmt-words-of-jesus">သွား​လာ</span>​<span class="fmt-words-of-jesus">ရန်</span> <span class="fmt-words-of-jesus">အ​လို​ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၍</span> <span class="fmt-words-of-jesus">ဈေး</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span> <span class="fmt-words-of-jesus">နှုတ်​ဆက်</span>​<span class="fmt-words-of-jesus">ခံ​ရ</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">ဝတ်​ပြု</span>​<span class="fmt-words-of-jesus">စည်း​ဝေး</span>​<span class="fmt-words-of-jesus">ကျောင်း</span>​<span class="fmt-words-of-jesus">များ</span>​<span class="fmt-words-of-jesus">၌</span> <span class="fmt-words-of-jesus">အ​ထူး</span>​<span class="fmt-words-of-jesus">ထိုင်​ခုံ</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">စား​သောက်​ပွဲ</span>​<span class="fmt-words-of-jesus">များ</span>​<span class="fmt-words-of-jesus">၌</span> <span class="fmt-words-of-jesus">အ​ထူး</span>​<span class="fmt-words-of-jesus">နေ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">နှစ်​သက်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm41" href="#fn41">41</a></sup></div>
<div class="v" id="v47"><span class="vn">47</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မု​ဆိုး​မ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">အိမ်</span>​<span class="fmt-words-of-jesus">ကို</span>​<span class="fmt-words-of-jesus">မ​တ​ရား</span>​<span class="fmt-words-of-jesus">သိမ်း​ယူ</span>​<span class="fmt-words-of-jesus">ပြီး</span> <span class="fmt-words-of-jesus">ဟန်​ပြ</span>​<span class="fmt-words-of-jesus">၍</span> <span class="fmt-words-of-jesus">ရှည်​လျား</span>​<span class="fmt-words-of-jesus">စွာ</span>​<span class="fmt-words-of-jesus">ဆု​တောင်း</span>​<span class="fmt-words-of-jesus">တတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ပို​၍</span>​<span class="fmt-words-of-jesus">ကြီး​လေး</span>​<span class="fmt-words-of-jesus">သော</span>​<span class="fmt-words-of-jesus">ပြစ်​ဒဏ်</span>​<span class="fmt-words-of-jesus">စီ​ရင်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span> <span class="fmt-words-of-jesus">ခံ​ရ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​<sup class="fnm"><a name="fnm42" href="#fn42">42</a></sup>ဟု မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၁:၂၃၊ မာ ၁၁:၂၇-၂၈။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၁:၂၄၊ မာ ၁၁:၂၉။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၁:၂၅၊ မာ ၁၁:၃၀-၃၁။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၁:၂၆၊ မာ ၁၁:၃၂။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၁:၂၇၊ မာ ၁၁:၃၃။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၁:၃၃၊ မာ ၁၂:၁။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၁:၃၄-၃၅၊ မာ ၁၂:၂-၃။</div>
<div class="fn"><sup class="fnt"><a name="fn8" href="#fnm8">8</a></sup> မ ၂၁:၃၆၊ မာ ၁၂:၄။</div>
<div class="fn"><sup class="fnt"><a name="fn9" href="#fnm9">9</a></sup> မာ ၁၂:၅။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “သူ့​ကို​မြင်​လျှင်”</div>
<div class="fn"><sup class="fnt"><a name="fn11" href="#fnm11">11</a></sup> မ ၂၁:၃၇၊ မာ ၁၂:၆။</div>
<div class="fn"><sup class="fnt"><a name="fn12" href="#fnm12">12</a></sup> အ​ချို့​မူ​ရင်း​ကျမ်း​၌ “လာ​ကြ ၊” ပါ​သည်။</div>
<div class="fn"><sup class="fnt"><a name="fn13" href="#fnm13">13</a></sup> မ ၂၁:၃၈၊ မာ ၁၂:၇။</div>
<div class="fn"><sup class="fnt"><a name="fn14" href="#fnm14">14</a></sup> မ ၂၁:၃၉၊ မာ ၁၂:၈။</div>
<div class="fn"><sup class="fnt"><a name="fn15" href="#fnm15">15</a></sup> မ ၂၁:၄၀-၄၁၊ မာ ၁၂:၉။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၁:၄၂၊ မာ ၁၂:၁၀၊ တ ၄:၁၁၊ ၁ပေ ၂:၇။ (ဆာ ၁၁၈:၂၂)</div>
<div class="fn"><sup class="fnt"><a name="fn17" href="#fnm17">17</a></sup> မ ၂၁:၄၄။</div>
<div class="fn"><sup class="fnt"><a name="fn18" href="#fnm18">18</a></sup> မ ၂၁:၄၅-၄၆၊ မာ ၁၂:၁၂။</div>
<div class="fn"><sup class="fnt"><a name="fn19" href="#fnm19">19</a></sup> မ ၂၂:၁၅၊ မာ ၁၂:၁၃၊ လု ၁၁:၅၄။</div>
<div class="fn"><sup class="fnt"><a name="fn20" href="#fnm20">20</a></sup> မ ၂၂:၁၆၊ မာ ၁၂:၁၄။</div>
<div class="fn"><sup class="fnt"><a name="fn21" href="#fnm21">21</a></sup> မ ၂၂:၁၇၊ မာ ၁၂:၁၄။</div>
<div class="fn"><sup class="fnt"><a name="fn22" href="#fnm22">22</a></sup> အ​ချို့​မူ​ရင်း​ကျမ်း​၌ “သင်​တို့​သည် ငါ့​ကို အ​ဘယ်​ကြောင့်​စုံ​စမ်း​ကြ​သ​နည်း။” ပါ​သည်။</div>
<div class="fn"><sup class="fnt"><a name="fn23" href="#fnm23">23</a></sup> မ ၂၂:၁၈-၁၉၊ မာ ၁၂:၁၅။</div>
<div class="fn"><sup class="fnt"><a name="fn24" href="#fnm24">24</a></sup> မ ၂၂:၂၀-၂၁၊ မာ ၁၂:၁၆။</div>
<div class="fn"><sup class="fnt"><a name="fn25" href="#fnm25">25</a></sup> မ ၂၂:၂၁၊ မာ ၁၂:၁၇။</div>
<div class="fn"><sup class="fnt"><a name="fn26" href="#fnm26">26</a></sup> မ ၂၂:၂၃၊ မာ ၁၂:၁၈၊ တ ၂၃:၈။</div>
<div class="fn"><sup class="fnt"><a name="fn27" href="#fnm27">27</a></sup> (တ​ရား ၂၅:၅)</div>
<div class="fn"><sup class="fnt"><a name="fn28" href="#fnm28">28</a></sup> မ ၂၂:၂၄၊ မာ ၁၂:၁၉။</div>
<div class="fn"><sup class="fnt"><a name="fn29" href="#fnm29">29</a></sup> မ ၂၂:၂၅၊ မာ ၁၂:၂၀။</div>
<div class="fn"><sup class="fnt"><a name="fn30" href="#fnm30">30</a></sup> အ​ချို့​မူ​ရင်း​ကျမ်း​တွင် “ဒု​တိ​ယ​ညီ​သည်​လည်း ထို​မိန်း​မ​ကို​ယူ​ပြီး သား​သ​မီး​မ​ရ​ဘဲ​သေ​ဆုံး​သွား​၏။”</div>
<div class="fn"><sup class="fnt"><a name="fn31" href="#fnm31">31</a></sup> မ ၂၂:၂၆၊ မာ ၁၂:၂၁-၂၂။</div>
<div class="fn"><sup class="fnt"><a name="fn32" href="#fnm32">32</a></sup> မ ၂၂:၂၇၊ မာ ၁၂:၂၂။</div>
<div class="fn"><sup class="fnt"><a name="fn33" href="#fnm33">33</a></sup> မ ၂၂:၂၈၊ မာ ၁၂:၂၃။</div>
<div class="fn"><sup class="fnt"><a name="fn34" href="#fnm34">34</a></sup> မ ၂၂:၃၀၊ မာ ၁၂:၂၅၊</div>
<div class="fn"><sup class="fnt"><a name="fn35" href="#fnm35">35</a></sup> (ထွ ၃:၆၊ ၃:၁၅-၁၆)</div>
<div class="fn"><sup class="fnt"><a name="fn36" href="#fnm36">36</a></sup> မ ၂၂:၃၁၊ မာ ၁၂:၂၆-၂၇။</div>
<div class="fn"><sup class="fnt"><a name="fn37" href="#fnm37">37</a></sup> မ ၂၂:၄၆၊ မာ ၁၂:၃၄။</div>
<div class="fn"><sup class="fnt"><a name="fn38" href="#fnm38">38</a></sup> မ ၂၂:၄၂၊ မာ ၁၂:၃၅။</div>
<div class="fn"><sup class="fnt"><a name="fn39" href="#fnm39">39</a></sup> မ ၂၂:၄၄၊ ၂၆:၆၄၊ မာ ၁၂:၃၆၊ ၁၄:၆၂၊ ၁၆:၁၉၊ လု ၂၂:၆၉၊ တ ၂:၃၃၊ ၃၅၊ ၇:၅၅-၅၆၊ ရော ၈:၃၄၊ ဧ ၁:၂၁၊ ကော ၃:၁၊ ဟေ​ဗြဲ ၁:၃၊ ၁၃၊ ၈:၁၊ ၁၀:၁၂-၁၃၊ ၁၂:၂၊ ၁ပေ ၃:၂၂။ (ဆာ ၁၁၀:၁) ဆာ ၁၆:၁၁။</div>
<div class="fn"><sup class="fnt"><a name="fn40" href="#fnm40">40</a></sup> မ ၂၂:၄၅၊ မာ ၁၂:၃၇။</div>
<div class="fn"><sup class="fnt"><a name="fn41" href="#fnm41">41</a></sup> မ ၂၃:၆-၇၊ မာ ၁၂:၃၈-၃၉၊ လု ၁၁:၄၃။</div>
<div class="fn"><sup class="fnt"><a name="fn42" href="#fnm42">42</a></sup> မ ၂၃:၁၄၊ မာ ၁၂:၄၀။</div>
</div>
<!-- PARSED ABOVE; EDITING MAY BREAK PARSER -->
</body></html>