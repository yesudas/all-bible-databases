<html><head>
<meta http-equiv="Content-Type" content="text/html;charset=utf-8" />
<title>Luke 24 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 24);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_22.html">22</a> <a href="Luke_23.html">23</a> <b>24</b> </div><hr>
<h1>Luke 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရှင်​ပြန်​ထ​မြောက်​တော်​မူ​ခြင်း</h2><span class="vn">1</span> <span class="br-p"><br><br></span>ရက်​သတ္တ​ပတ်​၏​ပ​ထ​မ​နေ့ အ​ရုဏ်​တက်​စ​အ​ချိန်​၌ သူ​တို့​သည်<sup class="fnm"><a name="fnm1" href="#fn1">1</a></sup> မိ​မိ​တို့​ပြင်​ဆင်​ထား​သော​အ​မွှေး​နံ့​သာ​ကို​ယူ​ဆောင်​၍ သင်္ချိုင်း​တော်​သို့​သွား​ကြ​ရာ<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> ကျောက်​တုံး​အား သင်္ချိုင်း​ဂူ​မှ လှိမ့်​ဖယ်​ထား​ပြီး​ဖြစ်​သည်​ကို​တွေ့​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v3"><span class="vn">3</span> အ​တွင်း​သို့​ဝင်​ကြ​သော​အ​ခါ သ​ခင်​ယေ​ရှု​၏​အ​လောင်း​တော်​ကို​မ​တွေ့​ကြ​ချေ။</div>
<div class="v" id="v4"><span class="vn">4</span> သူ​တို့​သည် ဤ​အ​ခြင်း​အ​ရာ​တို့​ကို​တွေး​မ​ရ​ဖြစ်​နေ​ကြ​စဉ် တောက်​ပ​ပြောင်​လက်​သော​အ​ဝတ်​ကို​ဝတ်​ဆင်​ထား​သည့် လူ​နှစ်​ဦး​သည် ရုတ်​တ​ရက်​ပေါ်​လာ​ပြီး သူ​တို့​အ​နီး​၌​ရပ်​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> အ​မျိုး​သ​မီး​တို့​သည် ကြောက်​လန့်​၍ ခေါင်း​ကို အောက်​သို့​ငုံ့​လျက်​နေ​ကြ​ရာ ထို​သူ​တို့​က “သင်​တို့​သည် သေ​သော​သူ​တို့​တွင် အ​သက်​ရှင်​သော​သူ​ကို အ​ဘယ်​ကြောင့်​ရှာ​ကြ​သ​နည်း။</div>
<div class="v" id="v6"><span class="vn">6</span> ကိုယ်​တော်​သည် ဤ​အ​ရပ်​၌​မ​ရှိ။ ထ​မြောက်​တော်​မူ​ပြီ။<sup class="fnm"><a name="fnm5" href="#fn5">5</a></sup> ဂါ​လိ​လဲ​နယ်​၌​ရှိ​တော်​မူ​စဉ် သင်​တို့​အား​မည်​သို့​မိန့်​တော်​မူ​ခဲ့​သည်​ကို သ​တိ​ရ​ကြ​လော့။</div>
<div class="v" id="v7"><span class="vn">7</span> ကိုယ်​တော်​က <span class="fmt-words-of-jesus">လူ့​သား</span>​<span class="fmt-words-of-jesus">သည်</span> <span class="fmt-words-of-jesus">အ​ပြစ်​သား</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">လက်</span>​<span class="fmt-words-of-jesus">သို့</span>​<span class="fmt-words-of-jesus">အပ်​နှံ</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">ခံ​ရ</span>​<span class="fmt-words-of-jesus">လျက်</span> <span class="fmt-words-of-jesus">လက်​ဝါး​ကပ်​တိုင်</span>​<span class="fmt-words-of-jesus">ပေါ်​၌</span>​<span class="fmt-words-of-jesus">တင်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီး</span> <span class="fmt-words-of-jesus">သုံး</span>​<span class="fmt-words-of-jesus">ရက်</span>​<span class="fmt-words-of-jesus">မြောက်</span>​<span class="fmt-words-of-jesus">သော</span>​<span class="fmt-words-of-jesus">နေ့</span>​<span class="fmt-words-of-jesus">၌</span> <span class="fmt-words-of-jesus">ထ​မြောက်</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​ဖြစ်​ကြောင်း မိန့်​တော်​မူ​ခဲ့​သည်​<sup class="fnm"><a name="fnm6" href="#fn6">6</a></sup>မ​ဟုတ်​လော”​ဟု မြွက်​ဆို​ကြ​၏။</div>
<div class="v" id="v8"><span class="vn">8</span> ထို​အ​ခါ အ​မျိုး​သ​မီး​တို့​သည် ကိုယ်​တော်​၏​စ​ကား​တော်​များ​ကို သ​တိ​ရ​၍</div>
<div class="v" id="v9"><span class="vn">9</span> သင်္ချိုင်း​တော်​မှ ပြန်​သွား​ပြီး​လျှင် တစ်​ဆယ့်​တစ်​ပါး​သော​တ​ပည့်​တော်​နှင့် အ​ခြား​သော​သူ​အား​လုံး​တို့​အား ဤ​အ​ကြောင်း​အ​ရာ​အ​လုံး​စုံ​တို့​ကို ပြော​ပြ​ကြ​၏။</div>
<div class="v" id="v10"><span class="vn">10</span> <span class="br-p"><br><br></span>တ​မန်​တော်​တို့​အား ဤ​အ​ကြောင်း​အ​ရာ​များ​ကို​ပြော​ပြ​သော​သူ​တို့​မှာ မာ​ဂ​ဒ​လ​မြို့​သူ​မာ​ရိ၊ ယော​ဟန္န၊ ယာ​ကုပ်​၏​မိ​ခင်​ဖြစ်​သူ​မာ​ရိ​မှ​စ​၍ သူ​တို့​နှင့်​အ​တူ​ရှိ​သော အ​ခြား​အ​မျိုး​သ​မီး​များ​ဖြစ်​ကြ​၏။</div>
<div class="v" id="v11"><span class="vn">11</span> သို့​သော် ထို​စ​ကား​များ​သည် တ​မန်​တော်​တို့​အ​တွက် ယုံ​တမ်း​စ​ကား​ကဲ့​သို့​ဖြစ်​သော​ကြောင့် သူ​တို့​မ​ယုံ​ကြ​ချေ။<sup class="fnm"><a name="fnm7" href="#fn7">7</a></sup></div>
<div class="v" id="v12"><span class="vn">12</span> သို့​ရာ​တွင် ပေ​တ​ရု​သည်​ထ​၍ သင်္ချိုင်း​တော်​သို့​ပြေး​သွား​ပြီး ငုံ့​ကြည့်​လိုက်​ရာ ပိတ်​ထည်​<sup class="fnm"><a name="fnm8" href="#fn8">8</a></sup>ကို​သာ​တွေ့​သ​ဖြင့်​<sup class="fnm"><a name="fnm9" href="#fn9">9</a></sup>ထို​အ​ဖြစ်​အ​ပျက်​ကို​အံ့​သြ​လျက် မိ​မိ​အိမ်​သို့​ပြန်​သွား​လေ​၏။</div>
<div class="v" id="v13"><h2>တ​ပည့်​တော်​နှစ်​ပါး​ထံ ထင်​ရှား​တော်​မူ​ခြင်း</h2><span class="vn">13</span> <span class="br-p"><br><br></span>ထို​နေ့​၌​ပင် သူ​တို့​ထဲ​မှ​နှစ်​ဦး​သည် ဂျေ​ရု​ဆ​လင်​မြို့​မှ ခု​နစ်​<sup class="fnm"><a name="fnm10" href="#fn10">10</a></sup>မိုင်​ခန့်​ဝေး​သည့် ဧ​မောက်​ဟု​ခေါ်​သော​ရွာ​သို့ သွား​ကြ​၏။</div>
<div class="v" id="v14"><span class="vn">14</span> သူ​တို့​သည် ဖြစ်​ပျက်​ခဲ့​သော​အ​ရာ​အ​လုံး​စုံ​တို့​ကို အ​ချင်း​ချင်း​ပြော​ဆို​နေ​ကြ​၏။</div>
<div class="v" id="v15"><span class="vn">15</span> ထို​သို့​ပြော​ဆို​လျက်​ဆွေး​နွေး​နေ​ကြ​စဉ် ယေ​ရှု​ကိုယ်​တော်​တိုင်​ချဉ်း​ကပ်​လာ​၍ သူ​တို့​နှင့်​အ​တူ​ကြွ​တော်​မူ​၏။</div>
<div class="v" id="v16"><span class="vn">16</span> သို့​သော် သူ​တို့​၏​မျက်​စိ​သည် ကာ​ဆီး​ထား​ခြင်း​ခံ​ရ​သ​ဖြင့် သူ​တို့​သည် ကိုယ်​တော်​ကို​မ​မှတ်​မိ​ကြ​ချေ။</div>
<div class="v" id="v17"><span class="vn">17</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">လမ်း​သွား</span>​<span class="fmt-words-of-jesus">ရင်း</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ကြောင်း​အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">အ​ချင်း​ချင်း</span>​<span class="fmt-words-of-jesus">ဆွေး​နွေး</span>​<span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​ရာ သူ​တို့​သည် မျက်​နှာ​ညှိုး​ငယ်​လျက်​ရပ်​နေ​ကြ​၏။</div>
<div class="v" id="v18"><span class="vn">18</span> ထို့​နောက် က​လော​ဖ​အ​မည်​ရှိ​သူ​က “သင်​သည်​ဂျေ​ရု​ဆ​လင်​မြို့​၌ ဧည့်​သည်​အ​ဖြစ်​နေ​ထိုင်​လျက်​ပင် ဤ​ရက်​များ​အ​တွင်း ထို​မြို့​၌​ဖြစ်​ပျက်​ခဲ့​သော​အ​ရာ​များ​ကို သင်​တစ်​ဦး​တည်း​မ​သိ​ဘဲ​နေ​သ​လော”​ဟု ဆို​၏။</div>
<div class="v" id="v19"><span class="vn">19</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">နည်း</span><span class="fmt-words-of-jesus">”</span>​ဟု မေး​တော်​မူ​လျှင် သူ​တို့​က “နာ​ဇ​ရက်​မြို့​သား​ယေ​ရှု​နှင့်​ပတ်​သက်​သော​အ​ရာ​များ​ဖြစ်​၏။ သူ​သည် ဘု​ရား​သ​ခင်​ရှေ့၊ လူ​အ​ပေါင်း​တို့​ရှေ့​တွင် လုပ်​ဆောင်​မှု​နှင့်​ပြော​ဆို​မှု​တို့​၌ အ​စွမ်း​သတ္တိ​နှင့်​ပြည့်​စုံ​သော​ပ​ရော​ဖက်​ဖြစ်​၏။</div>
<div class="v" id="v20"><span class="vn">20</span> သို့​သော် ယဇ်​ပု​ရော​ဟိတ်​အ​ကြီး​အ​ကဲ​များ​နှင့် ငါ​တို့​ကို​အုပ်​ချုပ်​သူ​များ​သည် သူ့​ကို​သေ​ဒဏ်​စီ​ရင်​ရန်​အပ်​နှံ​၍ လက်​ဝါး​ကပ်​တိုင်​ပေါ်​၌ တင်​ခဲ့​ကြ​၏။</div>
<div class="v" id="v21"><span class="vn">21</span> ထို​အ​ရှင်​သည် အစ္စ​ရေး​လူ​မျိုး​ကို ရွေး​နုတ်​ကယ်​တင်​မည့်​အ​ရှင်​ဖြစ်​သည်​ဟု ငါ​တို့​မျှော်​လင့်​ထား​ကြ​၏။ ထို​မျှ​မ​က ဤ​အ​မှု​အ​ရာ​များ​ဖြစ်​ပျက်​ခဲ့​ပြီး​နောက် ယ​ခု​သုံး​ရက်​မြောက်​ဖြစ်​သော​အ​ခါ</div>
<div class="v" id="v22"><span class="vn">22</span> ငါ​တို့​ထဲ​မှ အ​မျိုး​သ​မီး​အ​ချို့​တို့​သည် ငါ​တို့​ကို​အံ့​ဩ​ငေး​မော​စေ​ကြ​၏။ သူ​တို့​သည် နံ​နက်​စော​စော​သင်္ချိုင်း​သို့​သွား​ကြ​ရာ</div>
<div class="v" id="v23"><span class="vn">23</span> ထို​အ​ရှင်​၏​အ​လောင်း​ကို​မ​တွေ့​ခဲ့​ကြ​ပေ။ သူ​တို့​သည်​ပြန်​လာ​၍ ထို​အ​ရှင်​အ​သက်​ရှင်​လျက်​ရှိ​ကြောင်း​မြွက်​ဆို​သည့်​ကောင်း​ကင်​တ​မန်​များ​ကို ဗျာ​ဒိတ်​ရူ​ပါ​ရုံ​၌​တွေ့​မြင်​ရ​ကြောင်း ပြော​ပြ​ကြ​၏။</div>
<div class="v" id="v24"><span class="vn">24</span> ငါ​တို့​ထဲ​မှ လူ​အ​ချို့​တို့​သည် သင်္ချိုင်း​သို့​သွား​ကြ​ရာ အ​မျိုး​သ​မီး​များ​ပြော​ခဲ့​သည့်​အ​တိုင်း​ဖြစ်​ပြီး ထို​အ​ရှင်​ကို​မ​တွေ့​ခဲ့​ကြ​ပါ”​ဟု ဆို​ကြ​၏။</div>
<div class="v" id="v25"><span class="vn">25</span> ထို​အ​ခါ ကိုယ်​တော်​က <span class="fmt-words-of-jesus">“</span><span class="fmt-words-of-jesus">အို</span> <span class="fmt-words-of-jesus">မိုက်​မဲ</span>​<span class="fmt-words-of-jesus">၍</span> <span class="fmt-words-of-jesus">ပ​ရော​ဖက်</span>​<span class="fmt-words-of-jesus">များ</span>​<span class="fmt-words-of-jesus">ဟော​ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">သ​မျှ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ရန်</span> <span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထိုင်း​မှိုင်း</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span><span class="fmt-words-of-jesus">၊</span></div>
<div class="v" id="v26"><span class="vn">26</span> <span class="fmt-words-of-jesus">ခ​ရစ်​တော်</span>​<span class="fmt-words-of-jesus">သည်</span> <span class="fmt-words-of-jesus">ဤ​သို့</span>​<span class="fmt-words-of-jesus">ဒုက္ခ</span>​<span class="fmt-words-of-jesus">ဝေ​ဒ​နာ</span>​<span class="fmt-words-of-jesus">ခံ​စား</span>​<span class="fmt-words-of-jesus">ရ</span>​<span class="fmt-words-of-jesus">၍</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">အ​သ​ရေ</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ဝင်​စား</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<sup class="fnm"><a name="fnm11" href="#fn11">11</a></sup><span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။</div>
<div class="v" id="v27"><span class="vn">27</span> ထို့​နောက် ကိုယ်​တော်​သည် မော​ရှေ​နှင့်​ပ​ရော​ဖက်​အ​ပေါင်း​တို့​၏​ကျမ်း​များ​မှ​အ​စ​ပြု​၍ ကျမ်း​စာ​တစ်​ခု​လုံး​တွင် မိ​မိ​နှင့်​ပတ်​သက်​၍ ရေး​ထား​သည့်​အ​ကြောင်း​အ​ရာ​တို့​ကို သူ​တို့​အား ရှင်း​ပြ​တော်​မူ​၏။</div>
<div class="v" id="v28"><span class="vn">28</span> <span class="br-p"><br><br></span>သူ​တို့​သွား​နေ​သည့်​ရွာ​အ​နီး​သို့​ရောက်​ကြ​သော​အ​ခါ ကိုယ်​တော်​သည် ရှေ့​သို့​ခ​ရီး​ဆက်​မည့်​ဟန်​ရှိ​သ​ဖြင့်</div>
<div class="v" id="v29"><span class="vn">29</span> သူ​တို့​က “မိုး​ချုပ်​ခါ​နီး​၍ တစ်​နေ့​တာ​လည်း ကုန်​လု​နီး​ပြီ​ဖြစ်​သော​ကြောင့် အ​ကျွန်ုပ်​တို့​နှင့်​အ​တူ​တည်း​ခို​ပါ”​ဟု ဆို​လျက် ကိုယ်​တော်​ကို​မ​ရ​အ​ရ​ဖိတ်​ခေါ်​ကြ​၏။ ထို့​ကြောင့် ကိုယ်​တော်​သည်​သူ​တို့​နှင့်​အ​တူ​တည်း​ခို​ရန် လိုက်​သွား​တော်​မူ​၏။</div>
<div class="v" id="v30"><span class="vn">30</span> <span class="br-p"><br><br></span>သူ​တို့​နှင့်​အ​တူ စား​ပွဲ​၌​ထိုင်​တော်​မူ​သော​အ​ခါ ကိုယ်​တော်​သည် မုန့်​ကို​ယူ​၍ ကျေး​ဇူး​တော်​ချီး​မွမ်း​ပြီး​လျှင် မုန့်​ကို​ဖဲ့​၍ သူ​တို့​အား ပေး​တော်​မူ​၏။</div>
<div class="v" id="v31"><span class="vn">31</span> ထို​စဉ် သူ​တို့​၏​မျက်​စိ​သည်​ပွင့်​လာ​၍ ကိုယ်​တော်​ဖြစ်​ကြောင်း​သိ​ကြ​၏။ ထို​အ​ခါ ကိုယ်​တော်​သည် သူ​တို့​၏​မြင်​ကွင်း​မှ ပျောက်​ကွယ်​သွား​လေ​၏။</div>
<div class="v" id="v32"><span class="vn">32</span> သူ​တို့​က​လည်း “လမ်း​၌ ငါ​တို့​နှင့်​စ​ကား​ပြော​တော်​မူ​သော​အ​ခါ​၌​ဖြစ်​စေ၊ ငါ​တို့​အား ကျမ်း​စာ​အ​နက်​ကို ဖွင့်​ပြ​တော်​မူ​သော​အ​ခါ​၌​ဖြစ်​စေ ငါ​တို့​၏​စိတ်​နှ​လုံး​ထဲ​တွင် မီး​တောက်​လောင်​သ​ကဲ့​သို့​ဖြစ်​ခဲ့​သည်​မ​ဟုတ်​လော”​ဟု အ​ချင်း​ချင်း​ပြော​ဆို​ကြ​၏။</div>
<div class="v" id="v33"><span class="vn">33</span> <span class="br-p"><br><br></span>သူ​တို့​သည် ချက်​ချင်း​ထ​၍ ဂျေ​ရု​ဆ​လင်​မြို့​သို့​ပြန်​သွား​ကြ​ရာ တစ်​ဆယ့်​တစ်​ပါး​သော​တ​ပည့်​တော်​တို့​နှင့် သူ​တို့​၏​အ​ပေါင်း​အ​ဖော်​များ စု​ဝေး​နေ​ကြ​သည်​ကို​တွေ့​ရ​ကြ​၏။</div>
<div class="v" id="v34"><span class="vn">34</span> ထို​သူ​အ​ပေါင်း​တို့​က “သ​ခင်​ဘု​ရား​သည် အ​မှန်​ပင်​ထ​မြောက်​တော်​မူ​၍ ရှိ​မုန်​ထံ​ထင်​ရှား​ပြ​တော်​မူ​ပြီ”​ဟု ပြော​ဆို​နေ​ကြ​၏။</div>
<div class="v" id="v35"><span class="vn">35</span> ထို​သူ​နှစ်​ဦး​တို့​က​လည်း လမ်း​၌​ဖြစ်​ပျက်​ခဲ့​သည့်​အ​ကြောင်း​အ​ရာ​များ​နှင့် မုန့်​ကို​ဖဲ့​တော်​မူ​စဉ် ကိုယ်​တော်​ဖြစ်​ကြောင်း​သိ​ခဲ့​ရ​ပုံ​တို့​ကို ပြော​ပြ​ကြ​၏။</div>
<div class="v" id="v36"><h2>ထ​မြောက်​သော​ယေ​ရှု​၏​ထင်​ရှား​တော်​မူ​ခြင်း</h2><span class="vn">36</span> <span class="br-p"><br><br></span>ဤ​အ​ကြောင်း​အ​ရာ​များ​ကို သူ​တို့​ပြော​ဆို​နေ​ကြ​စဉ် ကိုယ်​တော်​သည် သူ​တို့​အ​လယ်​၌​ရပ်​လျက် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">ငြိမ်​သက်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">ပါ</span>​<span class="fmt-words-of-jesus">စေ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v37"><span class="vn">37</span> <span class="br-p"><br><br></span>သို့​သော် သူ​တို့​သည် တစ္ဆေ​ကို​မြင်​နေ​ကြ​သည်​ဟု​ထင်​မှတ်​၍ ထိတ်​လန့်​ကြောက်​ရွံ့​ကြ​၏။</div>
<div class="v" id="v38"><span class="vn">38</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">အ​ဘယ်​ကြောင့်</span>​<span class="fmt-words-of-jesus">တုန်​လှုပ်</span>​<span class="fmt-words-of-jesus">ချောက်​ချား</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">။</span> <span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထဲ​၌</span> <span class="fmt-words-of-jesus">သံ​သ​ယ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">။</span></div>
<div class="v" id="v39"><span class="vn">39</span> <span class="fmt-words-of-jesus">ငါ့</span>​<span class="fmt-words-of-jesus">လက်</span>​<span class="fmt-words-of-jesus">နှင့်</span>​<span class="fmt-words-of-jesus">ငါ့</span>​<span class="fmt-words-of-jesus">ခြေ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ကြည့်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">ကိုယ်​တိုင်</span>​<span class="fmt-words-of-jesus">ပင်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">တို့​ထိ</span>​<span class="fmt-words-of-jesus">စမ်း​သပ်</span>​<span class="fmt-words-of-jesus">၍</span> <span class="fmt-words-of-jesus">ကြည့်​ရှု</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">တစ္ဆေ</span>​<span class="fmt-words-of-jesus">၌</span> <span class="fmt-words-of-jesus">အ​ရိုး</span>​<span class="fmt-words-of-jesus">အ​သား</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">၌</span>​<span class="fmt-words-of-jesus">မူ​ကား</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မြင်</span>​<span class="fmt-words-of-jesus">ရ</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">အ​ရိုး</span>​<span class="fmt-words-of-jesus">အ​သား</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု</div>
<div class="v" id="v40"><span class="vn">40</span> မိန့်​တော်​မူ​ပြီး​လျှင် မိ​မိ​၏​လက်​တော်​နှင့်​ခြေ​တော်​တို့​ကို သူ​တို့​အား ပြ​တော်​မူ​၏။</div>
<div class="v" id="v41"><span class="vn">41</span> သူ​တို့​သည် ဝမ်း​မြောက်​သ​ဖြင့် မ​ယုံ​နိုင်​သေး​ဘဲ​ရှိ​၍ အံ့​ဩ​လျက်​နေ​ကြ​စဉ် ကိုယ်​တော်​က <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">တွင်</span> <span class="fmt-words-of-jesus">စား​စ​ရာ</span>​<span class="fmt-words-of-jesus">တစ်​စုံ​တစ်​ခု</span>​<span class="fmt-words-of-jesus">ရှိ</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​၏။</div>
<div class="v" id="v42"><span class="vn">42</span> ထို​အ​ခါ သူ​တို့​သည် ငါး​ကင်​တစ်​ပိုင်း​ကို<sup class="fnm"><a name="fnm13" href="#fn13">13</a></sup> ကိုယ်​တော်​အား ပေး​ကြ​ရာ</div>
<div class="v" id="v43"><span class="vn">43</span> ကိုယ်​တော်​သည်​ယူ​၍ သူ​တို့​ရှေ့​တွင် သုံး​ဆောင်​တော်​မူ​၏။</div>
<div class="v" id="v44"><span class="vn">44</span> တစ်​ဖန် ကိုယ်​တော်​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ရှိ</span>​<span class="fmt-words-of-jesus">စဉ်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">ခဲ့</span>​<span class="fmt-words-of-jesus">သော</span>​<span class="fmt-words-of-jesus">စ​ကား</span>​<span class="fmt-words-of-jesus">မှာ</span> <span class="fmt-words-of-jesus">မော​ရှေ</span>​<span class="fmt-words-of-jesus">၏</span>​<span class="fmt-words-of-jesus">ပ​ညတ်</span>​<span class="fmt-words-of-jesus">တ​ရား</span>​<span class="fmt-words-of-jesus">ကျမ်း</span><span class="fmt-words-of-jesus">၊</span> <span class="fmt-words-of-jesus">ပ​ရော​ဖက်</span>​<span class="fmt-words-of-jesus">ကျမ်း</span>​<span class="fmt-words-of-jesus">များ</span>​<span class="fmt-words-of-jesus">နှင့်</span> <span class="fmt-words-of-jesus">ဆာ​လံ</span>​<span class="fmt-words-of-jesus">ကျမ်း</span>​<span class="fmt-words-of-jesus">တို့</span>​<span class="fmt-words-of-jesus">တွင်</span> <span class="fmt-words-of-jesus">ငါ</span>​<span class="fmt-words-of-jesus">နှင့်</span>​<span class="fmt-words-of-jesus">ပတ်​သက်​၍</span> <span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">သ​မျှ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ပြည့်​စုံ</span>​<span class="fmt-words-of-jesus">ခြင်း</span>​<span class="fmt-words-of-jesus">သို့</span>​<span class="fmt-words-of-jesus">ရောက်</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<span class="fmt-words-of-jesus">ဟူ​၍</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v45"><span class="vn">45</span> <span class="br-p"><br><br></span>ထို့​နောက် ကျမ်း​စာ​ကို​နား​လည်​ကြ​စေ​ရန် သူ​တို့​၏​အ​သိ​စိတ်​ကို​ဖွင့်​ပေး​တော်​မူ​ပြီး​လျှင်</div>
<div class="v" id="v46"><span class="vn">46</span> သူ​တို့​အား​မြွက်​ဆို​တော်​မူ​သည်​မှာ <span class="fmt-words-of-jesus">“</span><span class="fmt-words-of-jesus">ကျမ်း​စာ</span>​<span class="fmt-words-of-jesus">၌</span>​<span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">သည်</span>​<span class="fmt-words-of-jesus">ကား</span> <span class="fmt-words-of-jesus">ခ​ရစ်​တော်</span>​<span class="fmt-words-of-jesus">သည်</span> <span class="fmt-words-of-jesus">ဒုက္ခ</span>​<span class="fmt-words-of-jesus">ဝေ​ဒ​နာ</span>​<span class="fmt-words-of-jesus">ခံ​စား</span>​<span class="fmt-words-of-jesus">ရ</span>​<span class="fmt-words-of-jesus">၍</span> <span class="fmt-words-of-jesus">သုံး</span>​<span class="fmt-words-of-jesus">ရက်</span>​<span class="fmt-words-of-jesus">မြောက်</span>​<span class="fmt-words-of-jesus">သော</span>​<span class="fmt-words-of-jesus">နေ့</span>​<span class="fmt-words-of-jesus">၌</span> <span class="fmt-words-of-jesus">သေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ထဲ​မှ</span> <span class="fmt-words-of-jesus">ထ​မြောက်</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm14" href="#fn14">14</a></sup></div>
<div class="v" id="v47"><span class="vn">47</span> <span class="fmt-words-of-jesus">ထို့​နောက်</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">တော်</span>​<span class="fmt-words-of-jesus">အား​ဖြင့်</span> <span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ကျေး​ဇူး</span>​<span class="fmt-words-of-jesus">နှင့်​ဆိုင်​သော</span>​<span class="fmt-words-of-jesus">နောင်​တ</span>​<span class="fmt-words-of-jesus">တ​ရား</span>​<span class="fmt-words-of-jesus">ကို</span><sup class="fnm"><a name="fnm15" href="#fn15">15</a></sup><span class="fmt-words-of-jesus">ဂျေ​ရု​ဆ​လင်</span>​<span class="fmt-words-of-jesus">မြို့</span>​<span class="fmt-words-of-jesus">မှ</span>​<span class="fmt-words-of-jesus">အ​စ​ပြု</span>​<span class="fmt-words-of-jesus">၍</span> <span class="fmt-words-of-jesus">လူ​မျိုး</span>​<span class="fmt-words-of-jesus">တ​ကာ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ဟော​ပြော</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<span class="fmt-words-of-jesus">ဟူ​၍</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm16" href="#fn16">16</a></sup></div>
<div class="v" id="v48"><span class="vn">48</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဤ</span>​<span class="fmt-words-of-jesus">အ​ကြောင်း​အ​ရာ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">သက်​သေ</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm17" href="#fn17">17</a></sup></div>
<div class="v" id="v49"><span class="vn">49</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ခ​မည်း​တော်</span>​<span class="fmt-words-of-jesus">၏</span>​<span class="fmt-words-of-jesus">က​တိ</span>​<span class="fmt-words-of-jesus">တော်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ထံ​သို့</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">အ​ထက်</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">မှ</span>​<span class="fmt-words-of-jesus">တန်​ခိုး</span>​<span class="fmt-words-of-jesus">ဖြင့်</span> <span class="fmt-words-of-jesus">လွှမ်း​ခြုံ</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">သည်</span>​<span class="fmt-words-of-jesus">အ​ထိ</span> <span class="fmt-words-of-jesus">ဂျေ​ရု​ဆ​လင်</span>​<span class="fmt-words-of-jesus">မြို့</span>​<span class="fmt-words-of-jesus">၌</span> <span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">ဦး</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm18" href="#fn18">18</a></sup></div>
<div class="v" id="v50"><h2>ကောင်း​ကင်​သို့​တက်​ကြွ​တော်​မူ​ခြင်း</h2><span class="vn">50</span> <span class="br-p"><br><br></span>ထို့​နောက် ကိုယ်​တော်​သည် ဗေ​သ​နိ​ရွာ​သို့​တိုင်​အောင် သူ​တို့​ကို​ခေါ်​ဆောင်​သွား​ပြီး​လျှင် လက်​တော်​ကို​မြှောက်​၍ သူ​တို့​ကို​ကောင်း​ချီး​ပေး​တော်​မူ​၏။</div>
<div class="v" id="v51"><span class="vn">51</span> ထို​သို့​ကောင်း​ချီး​ပေး​တော်​မူ​စဉ်​၌​ပင် ကိုယ်​တော်​သည် သူ​တို့​ထံ​မှ ခွဲ​ခွာ​၍ ကောင်း​ကင်​သို့​ဆောင်​ယူ​ခြင်း​ကို​ခံ​တော်​မူ​၏။<sup class="fnm"><a name="fnm19" href="#fn19">19</a></sup></div>
<div class="v" id="v52"><span class="vn">52</span> သူ​တို့​သည် ကိုယ်​တော်​ကို​ရှိ​ခိုး​ပြီး​လျှင် အ​လွန်​ဝမ်း​မြောက်​လျက် ဂျေ​ရု​ဆ​လင်​မြို့​သို့​ပြန်​သွား​ကြ​ကာ</div>
<div class="v" id="v53"><span class="vn">53</span> ဗိ​မာန်​တော်​၌ ဘု​ရား​သ​ခင်​၏​ကျေး​ဇူး​တော်​ကို အ​စဉ်​မ​ပြတ်​ချီး​မွမ်း​လျက်​နေ​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “သူ​တို့​သည် အ​ခြား​သော မိန်း​မ​တို့​နှင့်​တ​ကွ”</div>
<div class="fn"><sup class="fnt"><a name="fn2" href="#fnm2">2</a></sup> မ ၂၈:၁၊ မာ ၁၆:၁-၂၊ ယော ၂၀:၁။</div>
<div class="fn"><sup class="fnt"><a name="fn3" href="#fnm3">3</a></sup> မာ ၁၆:၄၊ ယော ၂၀:၁။</div>
<div class="fn"><sup class="fnt"><a name="fn4" href="#fnm4">4</a></sup> မ ၂၈:၂-၃၊ ယော ၂၀:၁၂။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၈:၅-၆၊ မာ ၁၆:၆။</div>
<div class="fn"><sup class="fnt"><a name="fn6" href="#fnm6">6</a></sup> မ ၁၆:၂၁၊ ၁၇:၂၂-၂၃၊ ၂၀:၁၉၊ မာ ၈:၃၁၊ ၉:၃၁၊ ၁၀:၃၄၊ လု ၉:၂၂၊ ၄၄၊ ၁၈:၃၃၊ ၂၄:၄၆၊ တ ၂:၂၃-၂၄၊ ၃၂၊ ၁၀:၃၉-၄၀၊ ရော ၈:၃၄၊ ၁ကော ၁၅:၃-၄။ ဆာ ၁၆:၁၀၊ ဟေ​ရှာ ၅၃:၂-၁၂၊ ဟော ၆:၂။</div>
<div class="fn"><sup class="fnt"><a name="fn7" href="#fnm7">7</a></sup> မာ ၁၆:၁၁။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ထို​နေ​ရာ​၌​ရှိ​နေ​သည့်​ပိတ်​ထည်”</div>
<div class="fn"><sup class="fnt"><a name="fn9" href="#fnm9">9</a></sup> ယော ၂၀:၄-၅။</div>
<div class="fn"><sup class="fnt"><a name="fn10" href="#fnm10">10</a></sup> တိုက်​ရိုက်​ပြန်​ဆို​လျှင် “၆၀ စ​တာ​ဒီ​ယွန်” {၁ စ​တာ​ဒီ​ယွန် = ၆၀၇ ပေ​}</div>
<div class="fn"><sup class="fnt"><a name="fn11" href="#fnm11">11</a></sup> တ ၃:၁၈၊ ၁၇:၃။ ဟေ​ရှာ ၅၃:၁-၁၂။</div>
<div class="fn"><sup class="fnt"><a name="fn12" href="#fnm12">12</a></sup> ယော ၂၀:၁၉။</div>
<div class="fn"><sup class="fnt"><a name="fn13" href="#fnm13">13</a></sup> အ​ချို့​မူ​ရင်း​ကျမ်း​၌ “ငါး​ကင်​တစ်​ပိုင်း​နှင့်​ပျား​လ​ပို့​တို့​ကို”</div>
<div class="fn"><sup class="fnt"><a name="fn14" href="#fnm14">14</a></sup> မ ၁၆:၂၁၊ ၁၇:၂၃၊ ၂၀:၁၉၊ မာ ၈:၃၁၊ ၉:၃၁၊ ၁၀:၃၄၊ လု ၉:၂၂၊ ၁၈:၃၃၊ ၂၄:၇၊ တ ၂:၂၃-၂၄၊ ၃၂၊ ၁၀:၃၉-၄၀၊ ရော ၈:၃၄၊ ၁ကော ၁၅:၃-၄။ ဆာ ၁၆:၁၀၊ ဟေ​ရှာ ၅၃:၂-၁၂၊ ဟော ၆:၂။</div>
<div class="fn"><sup class="fnt"><a name="fn15" href="#fnm15">15</a></sup> အ​ချို့​မူ​ရင်း​ကျမ်း​၌ “အ​ပြစ်​များ​ခွင့်​လွှတ်​ခြင်း​ကျေး​ဇူး​နှင့် နောင်​တ​တ​ရား​ကို”</div>
<div class="fn"><sup class="fnt"><a name="fn16" href="#fnm16">16</a></sup> မ ၂၈:၁၉၊ မာ ၁၆:၁၅။</div>
<div class="fn"><sup class="fnt"><a name="fn17" href="#fnm17">17</a></sup> တ ၁:၈၊ ၂:၃၂။</div>
<div class="fn"><sup class="fnt"><a name="fn18" href="#fnm18">18</a></sup> တ ၁:၄-၅။</div>
<div class="fn"><sup class="fnt"><a name="fn19" href="#fnm19">19</a></sup> မာ ၁၆:၁၉၊ တ ၁:၉။</div>
</div>
<!-- PARSED ABOVE; EDITING MAY BREAK PARSER -->
</body></html>