<html><head>
<meta http-equiv="Content-Type" content="text/html;charset=utf-8" />
<title>Luke 5 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 5);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_3.html">3</a> <a href="Luke_4.html">4</a> <b>5</b> <a href="Luke_6.html">6</a> <a href="Luke_7.html">7</a> ... <a href="Luke_24.html">24</a> </div><hr>
<h1>Luke 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပ​ထ​မ​ဦး​ဆုံး​တ​ပည့်​တော်​များ</h2><span class="vn">1</span> <span class="br-p"><br><br></span>တစ်​နေ့​သ​၌ ယေ​ရှု​သည် ဂင်​နေ​သ​ရက်​အိုင်​နား​တွင် ရပ်​လျက်​နေ​တော်​မူ​စဉ် လူ​ထု​ပ​ရိ​သတ်​တို့​သည် ဘု​ရား​သ​ခင်​၏​နှုတ်​က​ပတ်​တ​ရား​ကို​ကြား​နာ​ရန် ကိုယ်​တော်​ထံ​သို့​တိုး​ဝှေ့​လာ​ကြ​၏။</div>
<div class="v" id="v2"><span class="vn">2</span> ကိုယ်​တော်​သည် ကမ်း​နား​တွင်​ဆိုက်​ထား​သော​လှေ​နှစ်​စင်း​ကို မြင်​တော်​မူ​၏။ တံ​ငါ​သည်​တို့​သည် ထို​လှေ​များ​ပေါ်​မှ​ဆင်း​၍ ပိုက်​ကွန်​များ​ကို​ဆေး​ကြော​နေ​ကြ​၏။</div>
<div class="v" id="v3"><span class="vn">3</span> ကိုယ်​တော်​သည် ထို​လှေ​တို့​အ​နက် ရှိ​မုန်​၏​လှေ​ပေါ်​သို့​တက်​၍ လှေ​ကို ကမ်း​မှ​အ​နည်း​ငယ်​ခွာ​ရန် သူ့​အား မိန့်​တော်​မူ​၏။ ထို့​နောက် ထိုင်​၍ လူ​ထု​ပ​ရိ​သတ်​တို့​အား လှေ​ပေါ်​မှ သွန်​သင်​တော်​မူ​၏။</div>
<div class="v" id="v4"><span class="vn">4</span> ဟော​ပြော​သွန်​သင်​ပြီး​သော​အ​ခါ ကိုယ်​တော်​သည် ရှိ​မုန်​အား <span class="fmt-words-of-jesus">“</span><span class="fmt-words-of-jesus">ရေ</span>​<span class="fmt-words-of-jesus">နက်</span>​<span class="fmt-words-of-jesus">ရာ</span>​<span class="fmt-words-of-jesus">သို့</span>​<span class="fmt-words-of-jesus">ရွှေ့</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ပိုက်​ကွန်</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">ချ</span>​<span class="fmt-words-of-jesus">၍</span> <span class="fmt-words-of-jesus">ငါး</span>​<span class="fmt-words-of-jesus">ဖမ်း</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v5"><span class="vn">5</span> ရှိ​မုန်​က​လည်း “သ​ခင်၊ အ​ကျွန်ုပ်​တို့​သည် တစ်​ည​လုံး​ကြိုး​စား​ဖမ်း​ကြ​သော်​လည်း တစ်​ကောင်​ကို​မျှ​မ​ရ​ကြ​ပါ။ သို့​သော် ကိုယ်​တော်​အ​မိန့်​ရှိ​တော်​မူ​သည်​ဖြစ်​၍ ပိုက်​ကွန်​များ​ကို​ချ​ပါ​မည်”​ဟု လျှောက်​ပြီး​နောက်</div>
<div class="v" id="v6"><span class="vn">6</span> ထို​အ​တိုင်း​ပြု​လေ​ရာ ငါး​အ​မြောက်​အ​မြား​ကို​ဖမ်း​မိ​သ​ဖြင့် သူ​တို့​ပိုက်​ကွန်​များ​စုတ်​လု​မ​တတ်​ဖြစ်​လေ​၏။</div>
<div class="v" id="v7"><span class="vn">7</span> ထို​အ​ခါ သူ​တို့​သည် အ​ခြား​သော​လှေ​ပေါ်​တွင်​ရှိ​သော​အ​ပေါင်း​အ​ဖော်​တို့​အား လာ​၍ မိ​မိ​တို့​ကို​ကူ​ညီ​ကြ​ရန် အ​ချက်​ပြ​သ​ဖြင့် ထို​သူ​တို့​သည်​လာ​၍ လှေ​နှစ်​စင်း​စ​လုံး​တွင် ငါး​ကို​အ​ပြည့်​ထည့်​လိုက်​ရာ လှေ​သည်​နစ်​လု​မ​တတ်​ဖြစ်​လေ​၏။</div>
<div class="v" id="v8"><span class="vn">8</span> <span class="br-p"><br><br></span>ရှိ​မုန်​ပေ​တ​ရု​သည် ထို​အ​ခြင်း​အ​ရာ​ကို​မြင်​လျှင် ယေ​ရှု​၏​ခြေ​တော်​ရင်း​၌ ပျပ်​ဝပ်​လျက် “သ​ခင်၊ အ​ကျွန်ုပ်​သည် အ​ပြစ်​များ​သော​သူ​ဖြစ်​၍ အ​ကျွန်ုပ်​ထံ​မှ ကြွ​သွား​တော်​မူ​ပါ”​ဟု လျှောက်​လေ​၏။</div>
<div class="v" id="v9"><span class="vn">9</span> ဤ​သို့​လျှောက်​သည်​မှာ ဖမ်း​မိ​သော​ငါး​များ​ပြား​သ​ဖြင့် ရှိ​မုန်​နှင့် သူ​၏​အ​ပေါင်း​အ​ဖော်​အား​လုံး​သည် အံ့​အား​သင့်​ကြ​သော​ကြောင့်​ဖြစ်​၏။</div>
<div class="v" id="v10"><span class="vn">10</span> ရှိ​မုန်​၏​အ​ပေါင်း​အ​ဖော်​များ​ဖြစ်​ကြ​သော ဇေ​ဗေ​ဒဲ​၏​သား ယာ​ကုပ်​နှင့်​ယော​ဟန်​တို့​သည်​လည်း အံ့​အား​သင့်​ကြ​၏။ ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မ</span>​<span class="fmt-words-of-jesus">ကြောက်</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ယ​ခု</span>​<span class="fmt-words-of-jesus">မှ​စ​၍</span> <span class="fmt-words-of-jesus">လူ</span>​<span class="fmt-words-of-jesus">ကို</span>​<span class="fmt-words-of-jesus">ဖမ်း</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ရှိ​မုန်​အား မိန့်​တော်​မူ​၏။<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> ထို​အ​ခါ သူ​တို့​သည် လှေ​ကို ကုန်း​ပေါ်​တင်​ပြီး​လျှင် ရှိ​သ​မျှ​ကို​စွန့်​၍ နောက်​တော်​သို့​လိုက်​ကြ​၏။<sup class="fnm"><a name="fnm2" href="#fn2">2</a></sup></div>
<div class="v" id="v12"><h2>အ​နာ​ကြီး​ရော​ဂါ​သည်​ကို​စင်​ကြယ်​စေ​ခြင်း</h2><span class="vn">12</span> <span class="br-p"><br><br></span>ကိုယ်​တော်​သည် မြို့​တစ်​မြို့​၌​ရှိ​တော်​မူ​စဉ် တစ်​ကိုယ်​လုံး​အ​နာ​ကြီး​ရော​ဂါ​စွဲ​ကပ်​နေ​သူ​တစ်​ဦး​သည် ယေ​ရှု​ကို​မြင်​လျှင် ပျပ်​ဝပ်​လျက် “သ​ခင်​ဘု​ရား၊ ကိုယ်​တော်​အ​လို​ရှိ​လျှင် အ​ကျွန်ုပ်​ကို စင်​ကြယ်​စေ​နိုင်​ပါ​သည်”​ဟု တောင်း​ပန်​လေ​၏။<sup class="fnm"><a name="fnm3" href="#fn3">3</a></sup></div>
<div class="v" id="v13"><span class="vn">13</span> ကိုယ်​တော်​သည်​လက်​တော်​ကို​ဆန့်​၍ ထို​သူ​ကို​တို့​ထိ​ကာ <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">စင်​ကြယ်</span>​<span class="fmt-words-of-jesus">ခြင်း</span>​<span class="fmt-words-of-jesus">သို့</span>​<span class="fmt-words-of-jesus">ရောက်</span>​<span class="fmt-words-of-jesus">စေ</span><span class="fmt-words-of-jesus">”</span>​ဟု မိန့်​တော်​မူ​၏။ ထို​ခ​ဏ​ချင်း​တွင် သူ​၏​အ​နာ​ကြီး​ရော​ဂါ​သည် ပျောက်​ကင်း​သွား​လေ​၏။<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> ထို​အ​ခါ ကိုယ်​တော်​သည် မည်​သူ့​ကို​မျှ​မ​ပြော​ရန် သူ့​အား​မိန့်​မှာ​လျက် <span class="fmt-words-of-jesus">“</span><span class="fmt-words-of-jesus">ယဇ်​ပု​ရော​ဟိတ်</span>​<span class="fmt-words-of-jesus">ထံ​သို့</span>​<span class="fmt-words-of-jesus">သာ</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">သင့်​ကိုယ်​သင်</span>​<span class="fmt-words-of-jesus">ပြ</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">ရှေ့​၌</span> <span class="fmt-words-of-jesus">သက်​သေ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ​ရန်</span> <span class="fmt-words-of-jesus">မော​ရှေ</span>​<span class="fmt-words-of-jesus">ပ​ညတ်</span>​<span class="fmt-words-of-jesus">ထား</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">စင်​ကြယ်</span>​<span class="fmt-words-of-jesus">ခြင်း</span>​<span class="fmt-words-of-jesus">ဝတ်</span>​<span class="fmt-words-of-jesus">အ​တွက်</span> <span class="fmt-words-of-jesus">ပူ​ဇော်​သက္ကာ</span>​<span class="fmt-words-of-jesus">ကို</span> <span class="fmt-words-of-jesus">ဆက်​သ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v15"><span class="vn">15</span> <span class="br-p"><br><br></span>သို့​ရာ​တွင် ကိုယ်​တော်​၏​သ​တင်း​သည် ပို​၍​ပျံ့​နှံ့​သွား​သ​ဖြင့် များ​စွာ​သော​လူ​ထု​ပ​ရိ​သတ်​တို့​သည် တ​ရား​တော်​ကို​ကြား​နာ​ရန်​နှင့် မိ​မိ​တို့​၏​အ​နာ​ရော​ဂါ​များ​ငြိမ်း​စေ​ခြင်း​ကို​ခံ​ယူ​ရန် စု​ဝေး​လာ​ကြ​၏။</div>
<div class="v" id="v16"><span class="vn">16</span> သို့​သော် ကိုယ်​တော်​သည် လူ​သူ​ကင်း​ဝေး​ရာ​အ​ရပ်​သို့​သွား​၍ ဆု​တောင်း​လေ့​ရှိ​တော်​မူ​၏။</div>
<div class="v" id="v17"><h2>အ​ပြစ်​များ​ခွင့်​လွှတ်​ပိုင်​ခွင့်</h2><span class="vn">17</span> <span class="br-p"><br><br></span>တစ်​နေ့​သ​၌ ကိုယ်​တော်​သည် သွန်​သင်​လျက်​နေ​တော်​မူ​စဉ် ဂါ​လိ​လဲ​နယ်​နှင့် ယု​ဒ​နယ်​ရှိ ကျေး​ရွာ​အ​ပေါင်း​တို့​မှ​လည်း​ကောင်း၊ ဂျေ​ရု​ဆ​လင်​မြို့​မှ​လည်း​ကောင်း ရောက်​လာ​ကြ​သော ဖာ​ရိ​ရှဲ​နှင့်​ကျမ်း​တတ်​ဆ​ရာ​တို့​သည် ထိုင်​နေ​ကြ​၏။ အ​နာ​ရော​ဂါ​ငြိမ်း​စေ​ရန် ထာ​ဝ​ရ​ဘု​ရား​၏​တန်​ခိုး​တော်​သည် ကိုယ်​တော်​၌​ရှိ​၏။</div>
<div class="v" id="v18"><span class="vn">18</span> ထို​အ​ခါ လူ​တို့​သည် လေ​ဖြတ်​သော​သူ​တစ်​ဦး​ကို အိပ်​ရာ​နှင့်​တ​ကွ​သယ်​ဆောင်​လာ​ပြီး သူ့​ကို​အ​ထဲ​သို့​သွင်း​၍ ကိုယ်​တော်​ရှေ့​၌​ချ​ထား​ရန် ကြိုး​စား​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v19"><span class="vn">19</span> သို့​ရာ​တွင် လူ​အ​စု​အ​ဝေး​တို့​ကြောင့် သူ့​ကို​သယ်​သွား​ရ​မည့်​လမ်း​ကို မ​တွေ့​သ​ဖြင့် လေ​သာ​ဆောင်​အ​ပေါ်​သို့​တက်​ကာ အုတ်​ကြွပ်​ကို​ခွာ​၍ လူ​နာ​ကို ပ​ရိ​သတ်​အ​လယ် ယေ​ရှု​၏​ရှေ့​တော်​သို့ အိပ်​ရာ​နှင့်​တ​ကွ​လျှော​ချ​ကြ​၏။<sup class="fnm"><a name="fnm7" href="#fn7">7</a></sup></div>
<div class="v" id="v20"><span class="vn">20</span> ကိုယ်​တော်​သည် ထို​သူ​တို့​၏​ယုံ​ကြည်​ခြင်း​ကို​မြင်​လျှင် <span class="fmt-words-of-jesus">“</span><span class="fmt-words-of-jesus">အ​ချင်း</span>​<span class="fmt-words-of-jesus">လူ</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm8" href="#fn8">8</a></sup></div>
<div class="v" id="v21"><span class="vn">21</span> ထို​အ​ခါ ကျမ်း​ပြု​ဆ​ရာ​နှင့်​ဖာ​ရိ​ရှဲ​တို့​က “ဘု​ရား​သ​ခင်​ကို​စော်​ကား​ပြော​ဆို​သော​ဤ​သူ​ကား မည်​သူ​နည်း။ ဘု​ရား​သ​ခင်​မှ​တစ်​ပါး မည်​သူ​သည် အ​ပြစ်​များ​ကို​ခွင့်​လွှတ်​နိုင်​သ​နည်း”​ဟု တွေး​တော​ဆင်​ခြင်​ကြ​၏။<sup class="fnm"><a name="fnm9" href="#fn9">9</a></sup></div>
<div class="v" id="v22"><span class="vn">22</span> <span class="br-p"><br><br></span>ယေ​ရှု​သည် သူ​တို့​၏​တွေး​တော​ဆင်​ခြင်​မှု​များ​ကို သိ​တော်​မူ​၍ <span class="fmt-words-of-jesus">“</span><span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထဲ​၌</span> <span class="fmt-words-of-jesus">ထို​သို့</span>​<span class="fmt-words-of-jesus">တွေး​တော</span>​<span class="fmt-words-of-jesus">ဆင်​ခြင်</span>​<span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">။</span><sup class="fnm"><a name="fnm10" href="#fn10">10</a></sup></div>
<div class="v" id="v23"><span class="vn">23</span> <span class="fmt-words-of-jesus">‘</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">ရန်</span>​<span class="fmt-words-of-jesus">နှင့်</span> <span class="fmt-words-of-jesus">‘</span><span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">လမ်း​လျှောက်</span>​<span class="fmt-words-of-jesus">လော့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">ရန်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">က</span> <span class="fmt-words-of-jesus">ပို​၍</span>​<span class="fmt-words-of-jesus">လွယ်​ကူ</span>​<span class="fmt-words-of-jesus">သ​နည်း</span><span class="fmt-words-of-jesus">။</span><sup class="fnm"><a name="fnm11" href="#fn11">11</a></sup></div>
<div class="v" id="v24"><span class="vn">24</span> <span class="fmt-words-of-jesus">သို့​သော်</span> <span class="fmt-words-of-jesus">လူ့​သား</span>​<span class="fmt-words-of-jesus">သည်</span> <span class="fmt-words-of-jesus">မြေ​ကြီး</span>​<span class="fmt-words-of-jesus">ပေါ်​တွင်</span> <span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ပိုင်​ခွင့်</span>​<span class="fmt-words-of-jesus">ရှိ</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သိ</span>​<span class="fmt-words-of-jesus">စေ​ရန်</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​ပြီး​လျှင် လေ​ဖြတ်​သော​သူ​အား <span class="fmt-words-of-jesus">“</span><span class="fmt-words-of-jesus">သင့်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ထ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အိပ်​ရာ</span>​<span class="fmt-words-of-jesus">ကို</span>​<span class="fmt-words-of-jesus">ဆောင်​ယူ</span>​<span class="fmt-words-of-jesus">၍</span> <span class="fmt-words-of-jesus">အိမ်</span>​<span class="fmt-words-of-jesus">သို့</span>​<span class="fmt-words-of-jesus">ပြန်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v25"><span class="vn">25</span> ထို​အ​ခါ လေ​ဖြတ်​သော​သူ​သည် လူ​တို့​ရှေ့​တွင် ချက်​ချင်း​ထ​၍ မိ​မိ​လဲ​လျောင်း​ခဲ့​သော​အိပ်​ရာ​ကို ဆောင်​ယူ​ပြီး​လျှင် ဘု​ရား​သ​ခင်​၏​ဘုန်း​တော်​ကို​ချီး​မွမ်း​လျက် မိ​မိ​အိမ်​သို့​ပြန်​သွား​လေ​၏။<sup class="fnm"><a name="fnm13" href="#fn13">13</a></sup></div>
<div class="v" id="v26"><span class="vn">26</span> လူ​အ​ပေါင်း​တို့​သည် မိန်း​မော​တွေ​ဝေ​၍ ဘု​ရား​သ​ခင်​၏​ဘုန်း​တော်​ကို​ချီး​မွမ်း​ကာ “ယ​နေ့ ငါ​တို့​သည် အံ့​ဖွယ်​သော​အ​မှု​ကို မြင်​ရ​ကြ​ပြီ”​ဟု အ​လွန်​ထိတ်​လန့်​အံ့​ဩ​သော​စိတ်​ဖြင့်​ပြော​ဆို​ကြ​၏။<sup class="fnm"><a name="fnm14" href="#fn14">14</a></sup></div>
<div class="v" id="v27"><h2>လေ​ဝိ​ကို​ခေါ်​ယူ​တော်​မူ​ခြင်း</h2><span class="vn">27</span> <span class="br-p"><br><br></span>ထို့​နောက် ကိုယ်​တော်​သည် ထွက်​ခွာ​သွား​၍ အ​ခွန်​ကောက်​ခံ​ရာ​စ​ခန်း​တွင်​ထိုင်​နေ​သည့် လေ​ဝိ​<sup class="fnm"><a name="fnm15" href="#fn15">15</a></sup>အ​မည်​ရှိ အ​ခွန်​ကောက်​ခံ​သူ​တစ်​ဦး​ကို​မြင်​သ​ဖြင့် <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​သော်</div>
<div class="v" id="v28"><span class="vn">28</span> သူ​သည် ရှိ​သ​မျှ​တို့​ကို​စွန့်​ပြီး ထ​၍ နောက်​တော်​သို့​လိုက်​လေ​၏။<sup class="fnm"><a name="fnm16" href="#fn16">16</a></sup></div>
<div class="v" id="v29"><span class="vn">29</span> <span class="br-p"><br><br></span>လေ​ဝိ​သည် မိ​မိ​၏​အိမ်​၌ ကိုယ်​တော်​အ​တွက် ဧည့်​ခံ​ပွဲ​ကြီး​ကို​ကျင်း​ပ​လေ​ရာ အ​ခွန်​ကောက်​ခံ​သူ​အ​စု​အ​ဝေး​နှင့်​အ​ခြား​သော​သူ​များ​စွာ​တို့​သည် သူ​တို့​နှင့်​အ​တူ​ထိုင်​၍ စား​သောက်​နေ​ကြ​၏။<sup class="fnm"><a name="fnm17" href="#fn17">17</a></sup></div>
<div class="v" id="v30"><span class="vn">30</span> ထို​အ​ခါ ဖာ​ရိ​ရှဲ​များ​နှင့် သူ​တို့​ထဲ​မှ​ကျမ်း​ပြု​ဆ​ရာ​တို့​က “သင်​တို့​သည် အ​ဘယ်​ကြောင့် အ​ခွန်​ကောက်​ခံ​သူ​များ၊ အ​ပြစ်​သား​များ​နှင့်​အ​တူ စား​သောက်​ကြ​သ​နည်း”​ဟု တ​ပည့်​တော်​တို့​အား မ​ကျေ​မ​နပ်​ပြော​ဆို​ကြ​၏။<sup class="fnm"><a name="fnm18" href="#fn18">18</a></sup></div>
<div class="v" id="v31"><span class="vn">31</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ကျန်း​မာ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဆေး​ဆ​ရာ</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">လို​အပ်</span>​<span class="fmt-words-of-jesus">ကြ</span>​<span class="fmt-words-of-jesus">ပေ</span><span class="fmt-words-of-jesus">။</span> <span class="fmt-words-of-jesus">နာ​မ​ကျန်း</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သာ​လျှင်</span> <span class="fmt-words-of-jesus">လို​အပ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm19" href="#fn19">19</a></sup></div>
<div class="v" id="v32"><span class="vn">32</span> <span class="fmt-words-of-jesus">ဖြောင့်​မတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">ရန်</span> <span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">အ​ပြစ်​သား</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">နောင်​တ</span>​<span class="fmt-words-of-jesus">သို့</span>​<span class="fmt-words-of-jesus">ခေါ်</span>​<span class="fmt-words-of-jesus">ရန်</span>​<span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm20" href="#fn20">20</a></sup></div>
<div class="v" id="v33"><h2>အ​စာ​ရှောင်​ခြင်း​နှင့်​ဆိုင်​သော​မေး​ခွန်း</h2><span class="vn">33</span> <span class="br-p"><br><br></span>လူ​အ​ချို့​တို့​က “ယော​ဟန်​၏​တ​ပည့်​များ​သည် မ​ကြာ​ခ​ဏ အ​စာ​ရှောင်​၍ ဆု​တောင်း​ခြင်း​အ​မှု​ကို​ပြု​ကြ​သည်။ ဖာ​ရိ​ရှဲ​တို့​၏​တ​ပည့်​များ​သည်​လည်း ထို​နည်း​တူ​ပြု​ကြ​သည်။ ကိုယ်​တော်​၏​တ​ပည့်​တော်​တို့​မူ​ကား စား​သောက်​လျက်​နေ​ကြ​ပါ​သည်​တ​ကား”​ဟု လျှောက်​ကြ​၏။<sup class="fnm"><a name="fnm21" href="#fn21">21</a></sup></div>
<div class="v" id="v34"><span class="vn">34</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သ​တို့​သား</span>​<span class="fmt-words-of-jesus">၏</span>​<span class="fmt-words-of-jesus">ဆွေ​မျိုး</span>​<span class="fmt-words-of-jesus">မိတ်သင်္ဂ​ဟ</span>​<span class="fmt-words-of-jesus">များ</span>​<sup class="fnm"><a name="fnm22" href="#fn22">22</a></sup><span class="fmt-words-of-jesus">သည်</span> <span class="fmt-words-of-jesus">သ​တို့​သား</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">စဉ်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">အ​စာ​ရှောင်</span>​<span class="fmt-words-of-jesus">စေ</span>​<span class="fmt-words-of-jesus">နိုင်</span>​<span class="fmt-words-of-jesus">မည်​လော</span><span class="fmt-words-of-jesus">။</span><sup class="fnm"><a name="fnm23" href="#fn23">23</a></sup></div>
<div class="v" id="v35"><span class="vn">35</span> <span class="fmt-words-of-jesus">သို့​သော်</span> <span class="fmt-words-of-jesus">သ​တို့​သား</span>​<span class="fmt-words-of-jesus">ကို</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ထံ​မှ</span>​<span class="fmt-words-of-jesus">ခေါ်​ဆောင်</span>​<span class="fmt-words-of-jesus">သွား</span>​<span class="fmt-words-of-jesus">မည့်</span>​<span class="fmt-words-of-jesus">နေ့​ရက်</span>​<span class="fmt-words-of-jesus">များ</span>​<span class="fmt-words-of-jesus">ရောက်​လာ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ထို</span>​<span class="fmt-words-of-jesus">နေ့​ရက်</span>​<span class="fmt-words-of-jesus">များ</span>​<span class="fmt-words-of-jesus">ရောက်​လာ</span>​<span class="fmt-words-of-jesus">သည့်</span>​<span class="fmt-words-of-jesus">အ​ခါ</span>​<span class="fmt-words-of-jesus">၌</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">အ​စာ​ရှောင်</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm24" href="#fn24">24</a></sup></div>
<div class="v" id="v36"><span class="vn">36</span> ထို့​နောက် သူ​တို့​အား ပုံ​ဥ​ပ​မာ​တစ်​ခု​မြွက်​ဆို​တော်​မူ​သည်​မှာ <span class="fmt-words-of-jesus">“</span><span class="fmt-words-of-jesus">မည်​သူ</span>​<span class="fmt-words-of-jesus">မျှ</span> <span class="fmt-words-of-jesus">အ​ဝတ်</span>​<span class="fmt-words-of-jesus">အ​သစ်</span>​<span class="fmt-words-of-jesus">မှ</span>​<span class="fmt-words-of-jesus">ပိတ်​စ</span>​<span class="fmt-words-of-jesus">ကို</span>​<span class="fmt-words-of-jesus">ဆုတ်​ဖြဲ</span>​<span class="fmt-words-of-jesus">၍</span> <span class="fmt-words-of-jesus">အ​ဝတ်</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">ကို</span> <span class="fmt-words-of-jesus">ဖာ</span>​<span class="fmt-words-of-jesus">လေ့</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ထို​သို့​ပြု​လျှင်</span> <span class="fmt-words-of-jesus">အ​ဝတ်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span> <span class="fmt-words-of-jesus">ဆုတ်​ဖြဲ</span>​<span class="fmt-words-of-jesus">ရ</span>​<span class="fmt-words-of-jesus">သည်</span>​<span class="fmt-words-of-jesus">သာ​မ​က</span> <span class="fmt-words-of-jesus">ဖာ</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">ပိတ်​စ</span>​<span class="fmt-words-of-jesus">အ​သစ်</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">အ​ဝတ်</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">နှင့်</span> <span class="fmt-words-of-jesus">လိုက်​ဖက်</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span><sup class="fnm"><a name="fnm25" href="#fn25">25</a></sup></div>
<div class="v" id="v37"><span class="vn">37</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">မည်​သူ</span>​<span class="fmt-words-of-jesus">မျှ</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">၌</span> <span class="fmt-words-of-jesus">ထည့်</span>​<span class="fmt-words-of-jesus">လေ့</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ထို​သို့​ပြု​လျှင်</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">သည်</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">ကို</span>​<span class="fmt-words-of-jesus">ပေါက်​ပြဲ</span>​<span class="fmt-words-of-jesus">စေ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">ယို​ထွက်</span>​<span class="fmt-words-of-jesus">ကာ</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">လည်း</span> <span class="fmt-words-of-jesus">ပျက်​စီး</span>​<span class="fmt-words-of-jesus">သွား</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v38"><span class="vn">38</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">အ​သစ်</span>​<span class="fmt-words-of-jesus">၌</span>​<span class="fmt-words-of-jesus">သာ</span> <span class="fmt-words-of-jesus">ထည့်</span>​<span class="fmt-words-of-jesus">ရ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm26" href="#fn26">26</a></sup><sup class="fnm"><a name="fnm27" href="#fn27">27</a></sup></div>
<div class="v" id="v39"><span class="vn">39</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">ကို</span> <span class="fmt-words-of-jesus">သောက်</span>​<span class="fmt-words-of-jesus">ပြီး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">‘</span><span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">သည်</span> <span class="fmt-words-of-jesus">ကောင်း</span>​<span class="fmt-words-of-jesus">၏</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လျက်</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span> <span class="fmt-words-of-jesus">သောက်</span>​<span class="fmt-words-of-jesus">လို</span>​<span class="fmt-words-of-jesus">စိတ်</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">တတ်</span><span class="fmt-words-of-jesus">”</span>​ဟု မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၄:၁၉၊ လု ၁:၁၇။</div>
<div class="fn"><sup class="fnt"><a name="fn2" href="#fnm2">2</a></sup> မ ၄:၂၀၊ ၂၂၊ မာ ၁:၁၈၊ ၂၀။</div>
<div class="fn"><sup class="fnt"><a name="fn3" href="#fnm3">3</a></sup> မ ၈:၂၊ မာ ၁:၄၀။</div>
<div class="fn"><sup class="fnt"><a name="fn4" href="#fnm4">4</a></sup> မ ၈:၃၊ မာ ၁:၄၁-၄၃။</div>
<div class="fn"><sup class="fnt"><a name="fn5" href="#fnm5">5</a></sup> မ ၈:၄၊ မာ ၁:၄၄။ ဝတ် ၁၄:၁-၃၂။</div>
<div class="fn"><sup class="fnt"><a name="fn6" href="#fnm6">6</a></sup> မ ၉:၂၊ မာ ၂:၃။</div>
<div class="fn"><sup class="fnt"><a name="fn7" href="#fnm7">7</a></sup> မာ ၂:၄။</div>
<div class="fn"><sup class="fnt"><a name="fn8" href="#fnm8">8</a></sup> မ ၉:၂၊ မာ ၂:၅။</div>
<div class="fn"><sup class="fnt"><a name="fn9" href="#fnm9">9</a></sup> မ ၉:၃၊ မာ ၂:၆-၇။</div>
<div class="fn"><sup class="fnt"><a name="fn10" href="#fnm10">10</a></sup> မ ၉:၄၊ မာ ၂:၈။</div>
<div class="fn"><sup class="fnt"><a name="fn11" href="#fnm11">11</a></sup> မ ၉:၅၊ မာ ၂:၉။</div>
<div class="fn"><sup class="fnt"><a name="fn12" href="#fnm12">12</a></sup> မ ၉:၆၊ မာ ၂:၁၀-၁၁။</div>
<div class="fn"><sup class="fnt"><a name="fn13" href="#fnm13">13</a></sup> မ ၉:၇၊ မာ ၂:၁၂။</div>
<div class="fn"><sup class="fnt"><a name="fn14" href="#fnm14">14</a></sup> မ ၉:၈၊ မာ ၂:၁၂။</div>
<div class="fn"><sup class="fnt"><a name="fn15" href="#fnm15">15</a></sup> “မဿဲ”ဟု​လည်း​ခေါ်​သည်။</div>
<div class="fn"><sup class="fnt"><a name="fn16" href="#fnm16">16</a></sup> မ ၉:၉၊ မာ ၂:၁၄။</div>
<div class="fn"><sup class="fnt"><a name="fn17" href="#fnm17">17</a></sup> မ ၉:၁၀၊ မာ ၂:၁၅။</div>
<div class="fn"><sup class="fnt"><a name="fn18" href="#fnm18">18</a></sup> မ ၉:၁၁၊ မာ ၂:၁၆၊ လု ၁၅:၂။</div>
<div class="fn"><sup class="fnt"><a name="fn19" href="#fnm19">19</a></sup> မ ၉:၁၂၊ မာ ၂:၁၇။</div>
<div class="fn"><sup class="fnt"><a name="fn20" href="#fnm20">20</a></sup> မ ၉:၁၃၊ မာ ၂:၁၇။</div>
<div class="fn"><sup class="fnt"><a name="fn21" href="#fnm21">21</a></sup> မ ၉:၁၄၊ မာ ၂:၁၈။</div>
<div class="fn"><sup class="fnt"><a name="fn22" href="#fnm22">22</a></sup> တိုက်​ရိုက်​ပြန်​ဆို​လျှင် “သား​များ”</div>
<div class="fn"><sup class="fnt"><a name="fn23" href="#fnm23">23</a></sup> မ ၉:၁၅၊ မာ ၂:၁၉။</div>
<div class="fn"><sup class="fnt"><a name="fn24" href="#fnm24">24</a></sup> မ ၉:၁၅၊ မာ ၂:၂၀။</div>
<div class="fn"><sup class="fnt"><a name="fn25" href="#fnm25">25</a></sup> မ ၉:၁၆၊ မာ ၂:၂၁။</div>
<div class="fn"><sup class="fnt"><a name="fn26" href="#fnm26">26</a></sup> အ​ချို့​မူ​ရင်း​ကျမ်း​၌ “ထို​သို့​ပြု​လျှင် နှစ်​မျိုး​စ​လုံး​ကို​တာ​ရှည်​ထိန်း​သိမ်း​နိုင်​၏” ပါ​သည်။</div>
<div class="fn"><sup class="fnt"><a name="fn27" href="#fnm27">27</a></sup> မ ၉:၁၇၊ မာ ၂:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>