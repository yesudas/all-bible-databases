<html><head>
<meta http-equiv="Content-Type" content="text/html;charset=utf-8" />
<title>Luke 8 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 8);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_6.html">6</a> <a href="Luke_7.html">7</a> <b>8</b> <a href="Luke_9.html">9</a> <a href="Luke_10.html">10</a> ... <a href="Luke_24.html">24</a> </div><hr>
<h1>Luke 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​မှု​တော်​ကို​ပံ့​ပိုး​ပေး​သော​အ​မျိုး​သ​မီး​များ</h2><span class="vn">1</span> <span class="br-p"><br><br></span>ထို့​နောက် မ​ကြာ​မီ ကိုယ်​တော်​သည် တစ်​မြို့​ပြီး​တစ်​မြို့၊ တစ်​ရွာ​ပြီး​တစ်​ရွာ​လှည့်​လည်​ကာ ဘု​ရား​သ​ခင်​၏​နိုင်​ငံ​တော်​နှင့်​ဆိုင်​သည့် ကောင်း​မြတ်​သော​သ​တင်း​ကို​ဟော​ပြော​တော်​မူ​၏။<sup class="fnm"><a name="fnm1" href="#fn1">1</a></sup> တစ်​ဆယ့်​နှစ်​ပါး​သော​တ​ပည့်​တော်​တို့​သည်​လည်း ကိုယ်​တော်​နှင့်​အ​တူ​လိုက်​ကြ​၏။</div>
<div class="v" id="v2"><span class="vn">2</span> သူ​တို့​အ​ပြင်​အ​နာ​ရော​ဂါ​များ​နှင့် နတ်​ဆိုး​တို့​ဘေး​မှ လွတ်​ငြိမ်း​ချမ်း​သာ​ခွင့်​ရ​ခဲ့​သော အ​မျိုး​သ​မီး​အ​ချို့​ဖြစ်​ကြ​သည့် နတ်​ဆိုး​ခု​နစ်​ကောင်​ထွက်​သွား​ခဲ့​သော မာ​ဂ​ဒ​လ​မြို့​သူ​ဟု​ခေါ်​သည့်​မာ​ရိ၊</div>
<div class="v" id="v3"><span class="vn">3</span> နယ်​စား​ဟေ​ရုဒ်​၏​အိမ်​မှု​ကိစ္စ​စီ​မံ​ကွပ်​ကဲ​သူ ခု​ဇ​၏​ဇ​နီး ယော​ဟန္န​မှ​စ​၍ ရှု​ရှန္န​အ​ပါ​အ​ဝင် အ​ခြား​အ​မျိုး​သ​မီး​အ​မြောက်​အ​မြား​ရှိ​ကြ​၏။ ဤ​အ​မျိုး​သ​မီး​တို့​သည် မိ​မိ​တို့​၏​ဥစ္စာ​ပစ္စည်း​များ​ဖြင့် ကိုယ်​တော်​နှင့်​တ​ပည့်​တော်​တို့​ကို လုပ်​ကျွေး​ပြု​စု​ကြ​၏။</div>
<div class="v" id="v4"><h2>မျိုး​ကြဲ​သော​သူ​၏​ပုံ​ဥ​ပ​မာ</h2><span class="vn">4</span> <span class="br-p"><br><br></span>များ​စွာ​သော​လူ​ထု​ပ​ရိ​သတ်​တို့​သည် စု​ရုံး​လာ​ကြ​၍ မြို့​ရွာ​အ​ရပ်​ရပ်​မှ​လူ​တို့​သည်​လည်း အ​ထံ​တော်​သို့​ရောက်​လာ​ကြ​သ​ဖြင့်<sup class="fnm"><a name="fnm2" href="#fn2">2</a></sup> ကိုယ်​တော်​သည် ပုံ​ဥ​ပ​မာ​ကို​ဆောင်​လျက် မြွက်​ဆို​တော်​မူ​သည်​မှာ</div>
<div class="v" id="v5"><span class="vn">5</span> <span class="fmt-words-of-jesus">“</span><span class="fmt-words-of-jesus">မျိုး​ကြဲ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">မျိုး​စေ့</span>​<span class="fmt-words-of-jesus">များ</span>​<span class="fmt-words-of-jesus">ကို</span>​<span class="fmt-words-of-jesus">ကြဲ</span>​<span class="fmt-words-of-jesus">ရန်</span> <span class="fmt-words-of-jesus">ထွက်​သွား</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm3" href="#fn3">3</a></sup><span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">မျိုး​ကြဲ</span>​<span class="fmt-words-of-jesus">စဉ်​တွင်</span> <span class="fmt-words-of-jesus">အ​ချို့</span>​<span class="fmt-words-of-jesus">သော</span>​<span class="fmt-words-of-jesus">မျိုး​စေ့</span>​<span class="fmt-words-of-jesus">သည်</span> <span class="fmt-words-of-jesus">လမ်း</span>​<span class="fmt-words-of-jesus">ဘေး</span>​<span class="fmt-words-of-jesus">တွင်</span>​<span class="fmt-words-of-jesus">ကျ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">နင်း​ခြေ</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">၍</span> <span class="fmt-words-of-jesus">မိုး</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">ငှက်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">၎င်း</span>​<span class="fmt-words-of-jesus">ကို</span> <span class="fmt-words-of-jesus">ကောက်​စား</span>​<span class="fmt-words-of-jesus">ကြ</span>​<span class="fmt-words-of-jesus">၏</span>။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> <span class="fmt-words-of-jesus">အ​ချို့</span>​<span class="fmt-words-of-jesus">မူ​ကား</span> <span class="fmt-words-of-jesus">ကျောက်</span>​<span class="fmt-words-of-jesus">ပေါ်​၌</span>​<span class="fmt-words-of-jesus">ကျ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">အ​ပင်</span>​<span class="fmt-words-of-jesus">ပေါက်​လာ</span>​<span class="fmt-words-of-jesus">သော်​လည်း</span><sup class="fnm"><a name="fnm5" href="#fn5">5</a></sup><span class="fmt-words-of-jesus">အ​စို​ဓာတ်</span>​<span class="fmt-words-of-jesus">မ</span>​<span class="fmt-words-of-jesus">ရ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ညှိုး​နွမ်း</span>​<span class="fmt-words-of-jesus">ခြောက်​သွေ့</span>​<span class="fmt-words-of-jesus">သွား</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm6" href="#fn6">6</a></sup></div>
<div class="v" id="v7"><span class="vn">7</span> <span class="fmt-words-of-jesus">အ​ချို့</span>​<span class="fmt-words-of-jesus">မူ​ကား</span> <span class="fmt-words-of-jesus">ဆူး​ပင်</span>​<span class="fmt-words-of-jesus">တို့</span>​<span class="fmt-words-of-jesus">အ​လယ်</span>​<span class="fmt-words-of-jesus">တွင်</span>​<span class="fmt-words-of-jesus">ကျ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">အ​တူ</span>​<span class="fmt-words-of-jesus">ပေါက်​လာ</span>​<span class="fmt-words-of-jesus">သည့်</span>​<span class="fmt-words-of-jesus">ဆူး​ပင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">၎င်း</span>​<span class="fmt-words-of-jesus">ကို</span> <span class="fmt-words-of-jesus">ကာ​ဆီး</span>​<span class="fmt-words-of-jesus">ပိတ်​ဆို့</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm7" href="#fn7">7</a></sup></div>
<div class="v" id="v8"><span class="vn">8</span> <span class="fmt-words-of-jesus">အ​ချို့</span>​<span class="fmt-words-of-jesus">မူ​ကား</span> <span class="fmt-words-of-jesus">ကောင်း</span>​<span class="fmt-words-of-jesus">သော</span>​<span class="fmt-words-of-jesus">မြေ</span>​<span class="fmt-words-of-jesus">၌</span>​<span class="fmt-words-of-jesus">ကျ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">အ​ပင်</span>​<span class="fmt-words-of-jesus">ပေါက်</span>​<span class="fmt-words-of-jesus">၍</span> <span class="fmt-words-of-jesus">အ​ဆ</span>​<span class="fmt-words-of-jesus">တစ်​ရာ</span> <span class="fmt-words-of-jesus">အ​သီး</span>​<span class="fmt-words-of-jesus">ဖြစ်​ထွန်း</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm8" href="#fn8">8</a></sup> ထို​သို့​မိန့်​တော်​မူ​ပြီး​နောက် <span class="fmt-words-of-jesus">“</span><span class="fmt-words-of-jesus">ကြား</span>​<span class="fmt-words-of-jesus">စ​ရာ</span>​<span class="fmt-words-of-jesus">နား</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကြား</span>​<span class="fmt-words-of-jesus">ပါ​စေ</span><span class="fmt-words-of-jesus">”</span>​<sup class="fnm"><a name="fnm9" href="#fn9">9</a></sup>ဟု ကြွေး​ကြော်​တော်​မူ​၏။</div>
<div class="v" id="v9"><h2>ပုံ​ဥ​ပ​မာ​သုံး​ရ​ခြင်း​၏​အ​ကြောင်း​ရင်း</h2><span class="vn">9</span> <span class="br-p"><br><br></span>တ​ပည့်​တော်​တို့​က ဤ​ပုံ​ဥ​ပ​မာ​သည် မည်​သည့်​အ​ရာ​ကို​ဆို​လို​ကြောင်း ကိုယ်​တော်​အား​မေး​လျှောက်​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v10"><span class="vn">10</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">နှင့်​ဆိုင်​သည့်</span> <span class="fmt-words-of-jesus">လျှို့​ဝှက်</span>​<span class="fmt-words-of-jesus">နက်​နဲ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သိ</span>​<span class="fmt-words-of-jesus">ခွင့်</span>​<span class="fmt-words-of-jesus">ပေး</span>​<span class="fmt-words-of-jesus">ထား</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm11" href="#fn11">11</a></sup><span class="fmt-words-of-jesus">အ​ခြား</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">မူ​ကား</span> <span class="fmt-words-of-jesus">မြင်</span>​<span class="fmt-words-of-jesus">လျက်</span>​<span class="fmt-words-of-jesus">ပင်</span> <span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">စေ​ရန်</span>​<span class="fmt-words-of-jesus">နှင့်</span> <span class="fmt-words-of-jesus">ကြား</span>​<span class="fmt-words-of-jesus">လျက်</span>​<span class="fmt-words-of-jesus">ပင်</span> <span class="fmt-words-of-jesus">နား</span>​<span class="fmt-words-of-jesus">မ</span>​<span class="fmt-words-of-jesus">လည်</span>​<span class="fmt-words-of-jesus">စေ​ရန်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ပုံ</span>​<span class="fmt-words-of-jesus">ဥ​ပ​မာ</span>​<span class="fmt-words-of-jesus">များ</span>​<span class="fmt-words-of-jesus">ဖြင့်</span>​<span class="fmt-words-of-jesus">ဟော​ပြော</span>​<span class="fmt-words-of-jesus">ရ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm12" href="#fn12">12</a></sup></div>
<div class="v" id="v11"><h2>မျိုး​ကြဲ​သော​သူ​၏​ပုံ​ဥ​ပ​မာ​ကို​ရှင်း​ပြ​ခြင်း</h2><span class="vn">11</span> <span class="br-p"><br><br></span><span class="fmt-words-of-jesus">ပုံ</span>​<span class="fmt-words-of-jesus">ဥ​ပ​မာ</span>​<span class="fmt-words-of-jesus">၏</span>​<span class="fmt-words-of-jesus">အ​ဓိပ္ပာယ်</span>​<span class="fmt-words-of-jesus">ကား</span> <span class="fmt-words-of-jesus">ဤ​သို့</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မျိုး​စေ့</span>​<span class="fmt-words-of-jesus">သည်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v12"><span class="vn">12</span> <span class="fmt-words-of-jesus">လမ်း</span>​<span class="fmt-words-of-jesus">ဘေး</span>​<span class="fmt-words-of-jesus">တွင်</span>​<span class="fmt-words-of-jesus">ကျ</span>​<span class="fmt-words-of-jesus">သည်</span>​<span class="fmt-words-of-jesus">ဆို​သည်​မှာ</span> <span class="fmt-words-of-jesus">ဤ​သို့​သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆို​လို</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကြား</span>​<span class="fmt-words-of-jesus">သော်​လည်း</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">၍</span>​<span class="fmt-words-of-jesus">ကယ်​တင်</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ခံ​ရ</span>​<span class="fmt-words-of-jesus">စေ​ရန်</span> <span class="fmt-words-of-jesus">မာရ်​နတ်</span>​<span class="fmt-words-of-jesus">သည်</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထဲ​မှ</span>​<span class="fmt-words-of-jesus">နုတ်​ယူ</span>​<span class="fmt-words-of-jesus">လေ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm13" href="#fn13">13</a></sup></div>
<div class="v" id="v13"><span class="vn">13</span> <span class="fmt-words-of-jesus">ကျောက်</span>​<span class="fmt-words-of-jesus">ပေါ်​၌</span>​<span class="fmt-words-of-jesus">ကျ</span>​<span class="fmt-words-of-jesus">သည်</span>​<span class="fmt-words-of-jesus">ဆို​သည်​မှာ</span> <span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">၍</span> <span class="fmt-words-of-jesus">ဝမ်း​မြောက်</span>​<span class="fmt-words-of-jesus">စွာ</span>​<span class="fmt-words-of-jesus">ဖြင့်</span>​<span class="fmt-words-of-jesus">လက်​ခံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆို</span>​<span class="fmt-words-of-jesus">လို</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">အ​မြစ်</span>​<span class="fmt-words-of-jesus">မ</span>​<span class="fmt-words-of-jesus">စွဲ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">ခေတ္တ</span>​<span class="fmt-words-of-jesus">ခ​ဏ</span>​<span class="fmt-words-of-jesus">သာ</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">၍</span> <span class="fmt-words-of-jesus">စုံ​စမ်း</span>​<span class="fmt-words-of-jesus">နှောင့်​ယှက်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​ချိန်</span>​<span class="fmt-words-of-jesus">၌</span> <span class="fmt-words-of-jesus">ဖောက်​ပြန်</span>​<span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm14" href="#fn14">14</a></sup></div>
<div class="v" id="v14"><span class="vn">14</span> <span class="fmt-words-of-jesus">ဆူး​ပင်</span>​<span class="fmt-words-of-jesus">တို့</span>​<span class="fmt-words-of-jesus">တွင်</span>​<span class="fmt-words-of-jesus">ကျ</span>​<span class="fmt-words-of-jesus">သည်</span>​<span class="fmt-words-of-jesus">ဆို​သည်​မှာ</span> <span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">သော်​လည်း</span> <span class="fmt-words-of-jesus">သွား​လာ</span>​<span class="fmt-words-of-jesus">နေ​ထိုင်</span>​<span class="fmt-words-of-jesus">စဉ်</span> <span class="fmt-words-of-jesus">ဘ​ဝ</span>​<span class="fmt-words-of-jesus">အ​သက်​တာ</span>​<span class="fmt-words-of-jesus">နှင့်​ဆိုင်​သော</span>​<span class="fmt-words-of-jesus">စိုး​ရိမ်</span>​<span class="fmt-words-of-jesus">ပူ​ပန်</span>​<span class="fmt-words-of-jesus">ခြင်း</span><span class="fmt-words-of-jesus">၊</span> <span class="fmt-words-of-jesus">စည်း​စိမ်</span>​<span class="fmt-words-of-jesus">ကြွယ်​ဝ</span>​<span class="fmt-words-of-jesus">ခြင်း</span>​<span class="fmt-words-of-jesus">နှင့်</span> <span class="fmt-words-of-jesus">ကာ​မ​ဂုဏ်</span>​<span class="fmt-words-of-jesus">ခံ​စား</span>​<span class="fmt-words-of-jesus">ခြင်း</span>​<span class="fmt-words-of-jesus">တို့</span>​<span class="fmt-words-of-jesus">ဖြင့်</span> <span class="fmt-words-of-jesus">ကာ​ဆီး</span>​<span class="fmt-words-of-jesus">ပိတ်​ဆို့</span>​<span class="fmt-words-of-jesus">ခံ​ရ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">အ​သီး</span>​<span class="fmt-words-of-jesus">မ</span>​<span class="fmt-words-of-jesus">အောင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆို</span>​<span class="fmt-words-of-jesus">လို</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm15" href="#fn15">15</a></sup></div>
<div class="v" id="v15"><span class="vn">15</span> <span class="fmt-words-of-jesus">ကောင်း</span>​<span class="fmt-words-of-jesus">သော</span>​<span class="fmt-words-of-jesus">မြေ</span>​<span class="fmt-words-of-jesus">၌</span>​<span class="fmt-words-of-jesus">ကျ</span>​<span class="fmt-words-of-jesus">သည်</span>​<span class="fmt-words-of-jesus">ဆို​သည်​မှာ</span> <span class="fmt-words-of-jesus">ကြည်​လင်</span>​<span class="fmt-words-of-jesus">ကောင်း​မြတ်</span>​<span class="fmt-words-of-jesus">သော</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ဖြင့်</span> <span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">၍</span> <span class="fmt-words-of-jesus">၎င်း</span>​<span class="fmt-words-of-jesus">ကို</span>​<span class="fmt-words-of-jesus">စွဲ​ကိုင်</span>​<span class="fmt-words-of-jesus">ထား</span>​<span class="fmt-words-of-jesus">ကာ</span> <span class="fmt-words-of-jesus">သည်း​ခံ</span>​<span class="fmt-words-of-jesus">သော</span>​<span class="fmt-words-of-jesus">အား​ဖြင့်</span> <span class="fmt-words-of-jesus">အ​သီး</span>​<span class="fmt-words-of-jesus">သီး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆို​လို</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm16" href="#fn16">16</a></sup></div>
<div class="v" id="v16"><h2>မိ​မိ​အ​လင်း​ကို​အ​သုံး​ပြု​ခြင်း</h2><span class="vn">16</span> <span class="br-p"><br><br></span><span class="fmt-words-of-jesus">ဆီ​မီး</span>​<span class="fmt-words-of-jesus">ကို</span>​<span class="fmt-words-of-jesus">ထွန်း</span>​<span class="fmt-words-of-jesus">၍</span> <span class="fmt-words-of-jesus">အိုး</span>​<span class="fmt-words-of-jesus">ဖြင့်</span>​<span class="fmt-words-of-jesus">ဖုံး​အုပ်</span>​<span class="fmt-words-of-jesus">သော</span>​<span class="fmt-words-of-jesus">သူ</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">ခု​တင်</span>​<span class="fmt-words-of-jesus">အောက်</span>​<span class="fmt-words-of-jesus">တွင်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">သူ</span> <span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ဝင်​လာ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">အ​လင်း</span>​<span class="fmt-words-of-jesus">ကို</span>​<span class="fmt-words-of-jesus">မြင်</span>​<span class="fmt-words-of-jesus">စေ​ရန်</span> <span class="fmt-words-of-jesus">ဆီ​မီး​ခုံ</span>​<span class="fmt-words-of-jesus">ပေါ်​၌</span>​<span class="fmt-words-of-jesus">သာ</span> <span class="fmt-words-of-jesus">ထား</span>​<span class="fmt-words-of-jesus">တတ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm17" href="#fn17">17</a></sup></div>
<div class="v" id="v17"><span class="vn">17</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ကွယ်​ဝှက်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">တွင်</span> <span class="fmt-words-of-jesus">မ</span>​<span class="fmt-words-of-jesus">ထင်​ရှား</span>​<span class="fmt-words-of-jesus">လာ</span>​<span class="fmt-words-of-jesus">မည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ဟူ​၍</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ဖုံး​ကွယ်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">တွင်</span>​<span class="fmt-words-of-jesus">လည်း</span> <span class="fmt-words-of-jesus">ဖော်​ပြ</span>​<span class="fmt-words-of-jesus">ခံ​ရ</span>​<span class="fmt-words-of-jesus">ခြင်း</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">သိ​သာ​ထင်​ရှား</span>​<span class="fmt-words-of-jesus">လာ</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ဘဲ</span>​<span class="fmt-words-of-jesus">နေ</span>​<span class="fmt-words-of-jesus">မည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ဟူ​၍</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span><sup class="fnm"><a name="fnm18" href="#fn18">18</a></sup></div>
<div class="v" id="v18"><span class="vn">18</span> <span class="fmt-words-of-jesus">သို့​ဖြစ်​၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မည်​ကဲ့​သို့</span>​<span class="fmt-words-of-jesus">ကြား</span>​<span class="fmt-words-of-jesus">ရ</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">သ​တိ​ပြု</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm19" href="#fn19">19</a></sup><span class="fmt-words-of-jesus">အ​ကြောင်း​မှာ</span> <span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">အား</span> <span class="fmt-words-of-jesus">ထပ်​၍</span>​<span class="fmt-words-of-jesus">ပေး</span>​<span class="fmt-words-of-jesus">ဦး</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">မူ​ကား</span> <span class="fmt-words-of-jesus">သူ</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သည်</span>​<span class="fmt-words-of-jesus">ဟု</span> <span class="fmt-words-of-jesus">ထင်</span>​<span class="fmt-words-of-jesus">ရ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ပင်</span> <span class="fmt-words-of-jesus">သူ့</span>​<span class="fmt-words-of-jesus">ထံ​မှ</span> <span class="fmt-words-of-jesus">သိမ်း​ယူ</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​<sup class="fnm"><a name="fnm20" href="#fn20">20</a></sup>ဟု မိန့်​တော်​မူ​၏။</div>
<div class="v" id="v19"><h2>တော်​စပ်​မှု​အ​စစ်​အ​မှန်</h2><span class="vn">19</span> <span class="br-p"><br><br></span>ထို​အ​ခါ ကိုယ်​တော်​၏​မယ်​တော်​နှင့်​ညီ​တော်​တို့​သည် အ​ထံ​တော်​သို့​လာ​ကြ​၏။ သို့​သော် လူ​အ​စု​အ​ဝေး​တို့​ကြောင့် ကိုယ်​တော်​အ​နား​သို့​မ​ရောက်​နိုင်​ကြ​သ​ဖြင့်</div>
<div class="v" id="v20"><span class="vn">20</span> လူ​တို့​က “ကိုယ်​တော်​၏​မယ်​တော်​နှင့်​ညီ​တော်​တို့​သည် ကိုယ်​တော်​ကို​တွေ့​လို​၍ အ​ပြင်​၌​ရပ်​နေ​ကြ​ပါ​သည်”​ဟု လျှောက်​ကြ​၏။<sup class="fnm"><a name="fnm21" href="#fn21">21</a></sup></div>
<div class="v" id="v21"><span class="vn">21</span> သို့​သော် ကိုယ်​တော်​က “<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နှုတ်​က​ပတ်</span>​<span class="fmt-words-of-jesus">တ​ရား</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">၍</span> <span class="fmt-words-of-jesus">ကျင့်​သုံး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">အ​မိ</span>​<span class="fmt-words-of-jesus">နှင့်</span> <span class="fmt-words-of-jesus">ငါ့</span>​<span class="fmt-words-of-jesus">ညီ</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span>”​ဟု မိန့်​တော်​မူ​၏။<sup class="fnm"><a name="fnm22" href="#fn22">22</a></sup></div>
<div class="v" id="v22"><h2>လှိုင်း​လေ​တို့ သ​ခင်​ဘု​ရား​ကို​နာ​ခံ​ကြ​ခြင်း</h2><span class="vn">22</span> <span class="br-p"><br><br></span>တစ်​နေ့​သ​၌ ကိုယ်​တော်​သည် တ​ပည့်​တော်​တို့​နှင့်​အ​တူ လှေ​ပေါ်​သို့​တက်​ပြီး​လျှင် <span class="fmt-words-of-jesus">“</span><span class="fmt-words-of-jesus">အိုင်</span>​<span class="fmt-words-of-jesus">တစ်​ဖက်​ကမ်း</span>​<span class="fmt-words-of-jesus">သို့</span>​<span class="fmt-words-of-jesus">ကူး</span>​<span class="fmt-words-of-jesus">ကြ</span>​<span class="fmt-words-of-jesus">စို့</span><span class="fmt-words-of-jesus">”</span>​ဟု မိန့်​တော်​မူ​သ​ဖြင့်<sup class="fnm"><a name="fnm23" href="#fn23">23</a></sup> သူ​တို့​သည် ရွက်​လွှင့်​သွား​ကြ​၏။</div>
<div class="v" id="v23"><span class="vn">23</span> သူ​တို့​ရွက်​လွှင့်​နေ​စဉ် ကိုယ်​တော်​သည် အိပ်​စက်​တော်​မူ​၏။ ထို​အ​ခါ အိုင်​ပေါ်​တွင် လေ​မုန်​တိုင်း​ကျ​လာ​သ​ဖြင့် လှေ​သည် ရေ​နှင့်​ပြည့်​လု​နီး​ပါး​ဖြစ်​၍ သူ​တို့​သည် အန္တ​ရာယ်​နှင့်​ရင်​ဆိုင်​ရ​ကြ​၏။<sup class="fnm"><a name="fnm24" href="#fn24">24</a></sup></div>
<div class="v" id="v24"><span class="vn">24</span> <span class="br-p"><br><br></span>တ​ပည့်​တော်​တို့​သည်​ချဉ်း​ကပ်​၍ ကိုယ်​တော်​ကို​နှိုး​လျက် “သ​ခင်၊ သ​ခင်၊ အ​ကျွန်ုပ်​တို့​သေ​ရ​ပါ​တော့​မည်”​ဟု လျှောက်​ကြ​၏။ ကိုယ်​တော်​သည်​ထ​၍ လေ​နှင့်​လှိုင်း​တံ​ပိုး​တို့​ကို​ဆုံး​မ​တော်​မူ​ရာ ၎င်း​တို့​သည်​ရပ်​တန့်​ကြ​ပြီး ငြိမ်​သက်​သာ​ယာ​သွား​လေ​၏။<sup class="fnm"><a name="fnm25" href="#fn25">25</a></sup></div>
<div class="v" id="v25"><span class="vn">25</span> ထို့​နောက် ကိုယ်​တော်​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​ဘယ်​မှာ</span>​<span class="fmt-words-of-jesus">ရှိ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​၏။ တ​ပည့်​တော်​တို့​သည်​ကြောက်​ရွံ့​အံ့​သြ​လျက် “ဤ​သူ​ကား မည်​သူ​ဖြစ်​သ​နည်း။ လေ​နှင့်​ရေ​တို့​ကို​ပင် အ​မိန့်​ပေး​သော​အ​ခါ ၎င်း​တို့​သည် သူ့​ကို​နာ​ခံ​ကြ​ပါ​သည်​တ​ကား”​ဟု အ​ချင်း​ချင်း​ပြော​ဆို​ကြ​၏။<sup class="fnm"><a name="fnm26" href="#fn26">26</a></sup></div>
<div class="v" id="v26"><h2>နတ်​ဆိုး​တို့​ကို​နှင်​ထုတ်​တော်​မူ​ခြင်း</h2><span class="vn">26</span> <span class="br-p"><br><br></span>ထို့​နောက် သူ​တို့​သည် ဂါ​လိ​လဲ​နယ်​တစ်​ဖက်​ကမ်း​ရှိ ဂါ​ရ​စ​<sup class="fnm"><a name="fnm27" href="#fn27">27</a></sup>နယ်​သို့ ဆက်​၍​ရွက်​လွှင့်​ကြ​၏။<sup class="fnm"><a name="fnm28" href="#fn28">28</a></sup></div>
<div class="v" id="v27"><span class="vn">27</span> ကိုယ်​တော်​သည် ကမ်း​ပေါ်​သို့​တက်​တော်​မူ​သော​အ​ခါ နတ်​ဆိုး​များ​ပူး​သ​ဖြင့် ကာ​လ​အ​တန်​ကြာ အ​ဝတ်​မ​ဝတ်၊ အိမ်​၌​လည်း​မ​နေ​ဘဲ သင်္ချိုင်း​၌​နေ​တတ်​သော ထို​မြို့​မှ​လူ​တစ်​ဦး​သည် ကိုယ်​တော်​ကို​ဆီး​ကြို​လေ​၏။<sup class="fnm"><a name="fnm29" href="#fn29">29</a></sup></div>
<div class="v" id="v28"><span class="vn">28</span> သူ​သည် ယေ​ရှု​ကို​မြင်​လျှင် အော်​ဟစ်​လျက် ရှေ့​တော်​၌​ပျပ်​ဝပ်​ကာ “အ​မြင့်​ဆုံး​သော​ဘု​ရား​သ​ခင်​၏​သား​တော်​ယေ​ရှု၊ ကိုယ်​တော်​နှင့်​အ​ကျွန်ုပ် မည်​သို့​ဆိုင်​သ​နည်း။ အ​ကျွန်ုပ်​ကို​မ​ညှဉ်း​ဆဲ​ပါ​ရန် ကိုယ်​တော်​ကို အ​ကျွန်ုပ်​တောင်း​ပန်​ပါ​၏”​ဟု ကျယ်​လောင်​သော​အ​သံ​ဖြင့် လျှောက်​ထား​လေ​၏။<sup class="fnm"><a name="fnm30" href="#fn30">30</a></sup></div>
<div class="v" id="v29"><span class="vn">29</span> ထို​သို့​လျှောက်​ထား​ခြင်း​မှာ ကိုယ်​တော်​သည် ညစ်​ညူး​သော​နတ်​အား ထို​သူ​အ​ထဲ​မှ​ထွက်​သွား​ရန် အ​မိန့်​ပေး​တော်​မူ​သော​ကြောင့်​ဖြစ်​၏။<sup class="fnm"><a name="fnm31" href="#fn31">31</a></sup> ထို​နတ်​သည် သူ့​ကို​ကြိမ်​ဖန်​များ​စွာ​ပူး​ဝင်​သ​ဖြင့် သူ့​ကို သံ​ကြိုး​နှင့်​ခြေ​ချင်း​တို့​ဖြင့် ချုည်​နှောင်​ဖမ်း​ချုပ်​လျက် စောင့်​ကြပ်​ထား​သော်​လည်း သူ​သည် ထို​အ​ရာ​များ​ကို​ချိုး​ဖြတ်​ကာ တော​ကန္တာ​ရ​သို့ နတ်​ဆိုး​၏​နှင်​ခြင်း​ကို​ခံ​ရ​၏။</div>
<div class="v" id="v30"><span class="vn">30</span> <span class="br-p"><br><br></span>ယေ​ရှု​က​လည်း ထို​သူ​အား <span class="fmt-words-of-jesus">“</span><span class="fmt-words-of-jesus">သင့်</span>​<span class="fmt-words-of-jesus">နာ​မည်</span> <span class="fmt-words-of-jesus">မည်​သို့</span>​<span class="fmt-words-of-jesus">ခေါ်</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​ရာ သူ့​အ​ထဲ​၌ နတ်​ဆိုး​များ​စွာ​ပူး​ဝင်​နေ​သော​ကြောင့် ထို​သူ​က “လေ​ဂေါင်​<sup class="fnm"><a name="fnm32" href="#fn32">32</a></sup>ဖြစ်​ပါ​သည်”​ဟု ပြန်​လျှောက်​လေ​၏။<sup class="fnm"><a name="fnm33" href="#fn33">33</a></sup></div>
<div class="v" id="v31"><span class="vn">31</span> တစ်​ဖန် နတ်​ဆိုး​တို့​က မိ​မိ​တို့​ကို အ​တိုင်း​မ​သိ​နက်​ရှိုင်း​ရာ​ထဲ​သို့​သွား​ရန် အ​မိန့်​မ​ပေး​ပါ​မည့်​အ​ကြောင်း ကိုယ်​တော်​အား​တောင်း​ပန်​ကြ​၏။</div>
<div class="v" id="v32"><span class="vn">32</span> <span class="br-p"><br><br></span>ထို​အ​ရပ်​၌ ဝက်​အုပ်​ကြီး​တစ်​အုပ်​သည် တောင်​ကုန်း​ပေါ်​တွင် ကျက်​စား​လျက်​ရှိ​၏။ နတ်​ဆိုး​တို့​သည် ထို​ဝက်​များ​ထဲ​သို့​ဝင်​ခွင့်​ပြု​ပါ​မည့်​အ​ကြောင်း ကိုယ်​တော်​အား​တောင်း​ပန်​ကြ​သ​ဖြင့်<sup class="fnm"><a name="fnm34" href="#fn34">34</a></sup> ကိုယ်​တော်​သည် ခွင့်​ပြု​တော်​မူ​၏။</div>
<div class="v" id="v33"><span class="vn">33</span> ထို​အ​ခါ နတ်​ဆိုး​တို့​သည် ထို​လူ​ထဲ​မှ​ထွက်​သွား​၍ ဝက်​များ​ထဲ​သို့​ဝင်​ကြ​ရာ ဝက်​အုပ်​သည် တောင်​ကမ်း​ပါး​အ​တိုင်း အိုင်​ထဲ​သို့ တစ်​ဟုန်​ထိုး​ပြေး​ဆင်း​ကာ ရေ​နစ်​သေ​ဆုံး​ကြ​ကုန်​၏။<sup class="fnm"><a name="fnm35" href="#fn35">35</a></sup></div>
<div class="v" id="v34"><span class="vn">34</span> <span class="br-p"><br><br></span>ဝက်​ထိန်း​ကျောင်း​သော​သူ​တို့​သည် ဖြစ်​ပျက်​ခဲ့​သော​အ​ရာ​ကို​မြင်​ကြ​သော​အ​ခါ ထွက်​ပြေး​၍ မြို့​နှင့်​တော​ရွာ​များ​တွင် ပြော​ကြား​ကြ​လေ​၏။<sup class="fnm"><a name="fnm36" href="#fn36">36</a></sup></div>
<div class="v" id="v35"><span class="vn">35</span> လူ​တို့​သည် ဖြစ်​ပျက်​ခဲ့​သော​အ​ရာ​ကို​ကြည့်​ရှု​ရန် ထွက်​လာ​၍ ယေ​ရှု​ထံ​သို့​ရောက်​လာ​ကြ​သော​အ​ခါ နတ်​ဆိုး​များ​ထွက်​သွား​သော​သူ​သည် အ​ဝတ်​ဝတ်​ထား​ကာ ယေ​ရှု​၏​ခြေ​တော်​ရင်း​၌ ပ​က​တိ​စိတ်​ရှိ​လျက် ထိုင်​နေ​သည်​ကို​တွေ့​မြင်​လျှင် ကြောက်​ရွံ့​ကြ​၏။<sup class="fnm"><a name="fnm37" href="#fn37">37</a></sup></div>
<div class="v" id="v36"><span class="vn">36</span> မျက်​မြင်​တွေ့​ရှိ​ခဲ့​သူ​များ​က​လည်း နတ်​ဆိုး​ပူး​သူ မည်​ကဲ့​သို့​အ​ကောင်း​ပ​က​တိ​ဖြစ်​ခဲ့​သည်​ကို ထို​သူ​တို့​အား ပြော​ပြ​ကြ​၏။<sup class="fnm"><a name="fnm38" href="#fn38">38</a></sup></div>
<div class="v" id="v37"><span class="vn">37</span> ထို​အ​ခါ ဂါ​ရ​စ​နယ်​သူ​နယ်​သား​အ​ပေါင်း​တို့​သည် အ​လွန်​ကြောက်​ရွံ့​သ​ဖြင့် သူ​တို့​ထံ​မှ​ထွက်​သွား​တော်​မူ​ရန် ကိုယ်​တော်​အား​တောင်း​ပန်​ကြ​၏။<sup class="fnm"><a name="fnm39" href="#fn39">39</a></sup> ကိုယ်​တော်​သည်​လည်း လှေ​ပေါ်​သို့​တက်​၍ ပြန်​သွား​တော်​မူ​၏။</div>
<div class="v" id="v38"><span class="vn">38</span> <span class="br-p"><br><br></span>နတ်​ဆိုး​များ​ထွက်​သွား​သော​သူ​က ကိုယ်​တော်​နှင့်​အ​တူ​လိုက်​ပါ​ခွင့်​ပြု​ပါ​မည့်​အ​ကြောင်း ကိုယ်​တော်​ကို​တောင်း​ပန်​လေ​၏။<sup class="fnm"><a name="fnm40" href="#fn40">40</a></sup> သို့​သော် ကိုယ်​တော်​က</div>
<div class="v" id="v39"><span class="vn">39</span> <span class="fmt-words-of-jesus">“</span><span class="fmt-words-of-jesus">သင့်</span>​<span class="fmt-words-of-jesus">အိမ်</span>​<span class="fmt-words-of-jesus">သို့</span>​<span class="fmt-words-of-jesus">ပြန်</span>​<span class="fmt-words-of-jesus">၍</span> <span class="fmt-words-of-jesus">သင့်</span>​<span class="fmt-words-of-jesus">အ​ပေါ်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ပြု</span>​<span class="fmt-words-of-jesus">တော်​မူ</span>​<span class="fmt-words-of-jesus">သ​မျှ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ပြော​ကြား</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​ပြီး သူ့​ကို​ပြန်​သွား​စေ​၏။ ထို​အ​ခါ သူ​သည်​ထွက်​သွား​၍ မိ​မိ​အ​ပေါ် ယေ​ရှု​ပြု​တော်​မူ​သ​မျှ​တို့​ကို တစ်​မြို့​လုံး​အ​နှံ့​ပြော​ကြား​လေ​၏။<sup class="fnm"><a name="fnm41" href="#fn41">41</a></sup></div>
<div class="v" id="v40"><h2>အ​သက်​ပြန်​ရှင်​သည့်​သူ​ငယ်​မ​နှင့် ရော​ဂါ​ပျောက်​ကင်း​သော​အ​မျိုး​သ​မီး</h2><span class="vn">40</span> <span class="br-p"><br><br></span>ယေ​ရှု​ပြန်​ကြွ​လာ​သော​အ​ခါ လူ​ထု​ပ​ရိ​သတ်​တို့​သည် ကိုယ်​တော်​ကို​ကြို​ဆို​ကြ​၏။ အ​ကြောင်း​မူ​ကား သူ​တို့​အား​လုံး​သည် ကိုယ်​တော်​ကို​စောင့်​မျှော်​နေ​ကြ​၏။</div>
<div class="v" id="v41"><span class="vn">41</span> ထို​အ​ခါ ယာ​ဣ​ရု​အ​မည်​ရှိ​သော​လူ​တစ်​ဦး​သည် အ​ထံ​တော်​သို့​ရောက်​လာ​၏။ ထို​သူ​သည် ဝတ်​ပြု​စည်း​ဝေး​ကျောင်း​တာ​ဝန်​ခံ​ဖြစ်​၏။ သူ​သည် ယေ​ရှု​၏​ခြေ​တော်​ရင်း​၌​ပျပ်​ဝပ်​ကာ မိ​မိ​အိမ်​သို့​ကြွ​တော်​မူ​ရန် တောင်း​ပန်​၏။<sup class="fnm"><a name="fnm42" href="#fn42">42</a></sup></div>
<div class="v" id="v42"><span class="vn">42</span> အ​ကြောင်း​မူ​ကား တစ်​ဆယ့်​နှစ်​နှစ်​အ​ရွယ်​ခန့်​ရှိ​သော သူ​၏​တစ်​ဦး​တည်း​သော​သ​မီး​သည် သေ​အံ့​ဆဲ​ဆဲ​ဖြစ်​နေ​၏။ ကိုယ်​တော်​ကြွ​တော်​မူ​စဉ် လူ​ထု​ပ​ရိ​သတ်​သည် ကိုယ်​တော်​ထံ​စု​ပြုံ​တိုး​ဝှေ့​ကြ​၏။</div>
<div class="v" id="v43"><span class="vn">43</span> ထို​အ​ခါ တစ်​ဆယ့်​နှစ်​နှစ်​ပတ်​လုံး သွေး​သွန်​ရော​ဂါ​စွဲ​ကပ်​၍ ဆေး​ဆ​ရာ​များ​ထံ မိ​မိ​ပိုင်​ဆိုင်​သော​ဥစ္စာ​ပစ္စည်း​ရှိ​သ​မျှ​တို့​ကို အ​ကုန်​သုံး​စွဲ​ခဲ့​သော်​လည်း မည်​သူ​က​မျှ ကျန်း​မာ​အောင် မ​ကု​ပေး​နိုင်​သော​အ​မျိုး​သ​မီး​တစ်​ဦး​သည်</div>
<div class="v" id="v44"><span class="vn">44</span> ကိုယ်​တော်​၏​နောက်​တော်​သို့​ချဉ်း​ကပ်​လျက် ဝတ်​ရုံ​တော်​၏​ပန်း​ဖွား​ကို​တို့​ထိ​လေ​၏။<sup class="fnm"><a name="fnm43" href="#fn43">43</a></sup> ထို​ခ​ဏ​ချင်း​တွင် သူ​ခံ​စား​ရ​သော​သွေး​သွန်​ခြင်း​သည် ရပ်​သွား​လေ​၏။<sup class="fnm"><a name="fnm44" href="#fn44">44</a></sup></div>
<div class="v" id="v45"><span class="vn">45</span> ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">မည်​သူ</span>​<span class="fmt-words-of-jesus">တို့​ထိ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မေး​တော်​မူ​လျှင် အား​လုံး​က​ငြင်း​ဆို​ကြ​၏။ ပေ​တ​ရု​က “သ​ခင်၊ လူ​ထု​ပ​ရိ​သတ်​သည် ကိုယ်​တော်​ကို​ဝိုင်း​ရံ​လျက် တိုး​ဝှေ့​နေ​ကြ​ပါ​သည်”​<sup class="fnm"><a name="fnm45" href="#fn45">45</a></sup>ဟု လျှောက်​လေ​၏။<sup class="fnm"><a name="fnm46" href="#fn46">46</a></sup></div>
<div class="v" id="v46"><span class="vn">46</span> သို့​သော် ယေ​ရှု​က <span class="fmt-words-of-jesus">“</span><span class="fmt-words-of-jesus">တစ်​စုံ​တစ်​ယောက်</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">တို့​ထိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">အ​ဘယ်​ကြောင့်</span>​<span class="fmt-words-of-jesus">ဆို​သော်</span> <span class="fmt-words-of-jesus">ငါ့</span>​<span class="fmt-words-of-jesus">ထံ​မှ</span>​<span class="fmt-words-of-jesus">တန်​ခိုး</span>​<span class="fmt-words-of-jesus">ထွက်</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">သိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v47"><span class="vn">47</span> <span class="br-p"><br><br></span>ထို​အ​မျိုး​သ​မီး​သည် ဖုံး​ကွယ်​ထား​၍​မ​ရ​ကြောင်း​သိ​သော​အ​ခါ တုန်​လှုပ်​လျက်​ရှေ့​တော်​သို့​လာ​၍ ပျပ်​ဝပ်​ကာ ကိုယ်​တော်​ကို​တို့​ထိ​ရ​သည့်​အ​ကြောင်း​ကို​လည်း​ကောင်း၊ အ​နာ​ရော​ဂါ​ချက်​ချင်း​ပျောက်​ကင်း​ခဲ့​ပုံ​ကို​လည်း​ကောင်း လူ​အ​ပေါင်း​တို့​ရှေ့​တွင် ပြော​ပြ​လေ​၏။<sup class="fnm"><a name="fnm47" href="#fn47">47</a></sup></div>
<div class="v" id="v48"><span class="vn">48</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သ​မီး</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">ကို</span>​<span class="fmt-words-of-jesus">ကျန်း​မာ</span>​<span class="fmt-words-of-jesus">စေ</span>​<span class="fmt-words-of-jesus">ပြီ</span><span class="fmt-words-of-jesus">။</span><sup class="fnm"><a name="fnm48" href="#fn48">48</a></sup><span class="fmt-words-of-jesus">ငြိမ်း​ချမ်း</span>​<span class="fmt-words-of-jesus">စွာ</span>​<span class="fmt-words-of-jesus">သွား</span>​<span class="fmt-words-of-jesus">လော့</span><span class="fmt-words-of-jesus">”</span>​<sup class="fnm"><a name="fnm49" href="#fn49">49</a></sup>ဟု သူ့​အား မိန့်​တော်​မူ​၏။</div>
<div class="v" id="v49"><span class="vn">49</span> ထို​သို့ ကိုယ်​တော်​မိန့်​တော်​မူ​စဉ် ဝတ်​ပြု​စည်း​ဝေး​ကျောင်း​တာ​ဝန်​ခံ​အိမ်​မှ လူ​တစ်​ဦး​သည်​ရောက်​လာ​၍ “သင်​၏​သ​မီး​သေ​ဆုံး​သွား​ပါ​ပြီ။ ဆ​ရာ့​ကို ဆက်​၍​မ​နှောင့်​ယှက်​ပါ​နှင့်”​ဟု ပြော​လေ​၏။<sup class="fnm"><a name="fnm50" href="#fn50">50</a></sup></div>
<div class="v" id="v50"><span class="vn">50</span> ယေ​ရှု​သည်​ကြား​လျှင် <span class="fmt-words-of-jesus">“</span><span class="fmt-words-of-jesus">မ</span>​<span class="fmt-words-of-jesus">စိုး​ရိမ်</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">သာ</span>​<span class="fmt-words-of-jesus">ရှိ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သို့​ပြု​လျှင်</span> <span class="fmt-words-of-jesus">သူ​ငယ်​မ</span>​<span class="fmt-words-of-jesus">သည်</span> <span class="fmt-words-of-jesus">အ​ကောင်း</span>​<span class="fmt-words-of-jesus">ပ​က​တိ</span>​<span class="fmt-words-of-jesus">ဖြစ်</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု ဝတ်​ပြု​စည်း​ဝေး​ကျောင်း​တာ​ဝန်​ခံ​အား မိန့်​တော်​မူ​၏။<sup class="fnm"><a name="fnm51" href="#fn51">51</a></sup></div>
<div class="v" id="v51"><span class="vn">51</span> <span class="br-p"><br><br></span>ထို့​နောက် အိမ်​သို့​ရောက်​သော​အ​ခါ ကိုယ်​တော်​သည် ပေ​တ​ရု၊ ယာ​ကုပ်၊ ယော​ဟန်​နှင့် သူ​ငယ်​မ​၏​မိ​ခင်​ဖ​ခင်​တို့​မှ​တစ်​ပါး မည်​သူ့​ကို​မျှ မိ​မိ​နှင့်​အ​တူ အိမ်​ထဲ​သို့​ဝင်​ခွင့်​ပြု​တော်​မ​မူ။<sup class="fnm"><a name="fnm52" href="#fn52">52</a></sup></div>
<div class="v" id="v52"><span class="vn">52</span> လူ​အ​ပေါင်း​တို့​သည် သူ​ငယ်​မ​အ​တွက် ရင်​ဘတ်​စည်​တီး​လျက်​ငို​ကြွေး​နေ​ကြ​၏။ ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">မ</span>​<span class="fmt-words-of-jesus">ငို​ကြွေး</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">သူ​ငယ်​မ</span>​<span class="fmt-words-of-jesus">သည်</span> <span class="fmt-words-of-jesus">သေ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">အိပ်​ပျော်</span>​<span class="fmt-words-of-jesus">နေ</span>​<span class="fmt-words-of-jesus">ခြင်း</span>​<span class="fmt-words-of-jesus">သာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​ရာ</div>
<div class="v" id="v53"><span class="vn">53</span> သူ​တို့​သည် သူ​ငယ်​မ သေ​ဆုံး​ပြီ​ဖြစ်​ကြောင်း သိ​ကြ​သည်​ဖြစ်​၍ ကိုယ်​တော်​ကို​လှောင်​ပြောင်​ရယ်​မော​ကြ​၏။<sup class="fnm"><a name="fnm53" href="#fn53">53</a></sup></div>
<div class="v" id="v54"><span class="vn">54</span> သို့​သော် ကိုယ်​တော်​သည် သူ​ငယ်​မ​၏​လက်​ကို​ကိုင်​လျက်<sup class="fnm"><a name="fnm54" href="#fn54">54</a></sup> <span class="fmt-words-of-jesus">“</span><span class="fmt-words-of-jesus">သူ​ငယ်​မ</span><span class="fmt-words-of-jesus">၊</span> <span class="fmt-words-of-jesus">ထ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု ခေါ်​တော်​မူ​လျှင်</div>
<div class="v" id="v55"><span class="vn">55</span> သူ​ငယ်​မ​၏​ဝိ​ညာဉ်​သည်​ပြန်​ဝင်​လာ​သ​ဖြင့် သူ​သည် ချက်​ချင်း​ထ​လေ​၏။<sup class="fnm"><a name="fnm55" href="#fn55">55</a></sup> ကိုယ်​တော်​သည်​လည်း သူ့​အား စား​စ​ရာ​ပေး​ရန် အ​မိန့်​ပေး​တော်​မူ​၏။</div>
<div class="v" id="v56"><span class="vn">56</span> ထို​အ​ခါ မိ​ဘ​တို့​သည် အံ့​သြ​ငေး​မော​ကြ​၏။ သို့​ရာ​တွင် ကိုယ်​တော်​သည် ဤ​အ​ဖြစ်​အ​ပျက်​ကို မည်​သူ့​ကို​မျှ​မ​ပြော​ရန် သူ​တို့​အား မိန့်​မှာ​တော်​မူ​၏။<sup class="fnm"><a name="fnm56" href="#fn56">56</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၄:၂၃၊ ၉:၃၅။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၃:၂၊ မာ ၄:၁။</div>
<div class="fn"><sup class="fnt"><a name="fn3" href="#fnm3">3</a></sup> မ ၁၃:၃၊ မာ ၄:၂-၃။</div>
<div class="fn"><sup class="fnt"><a name="fn4" href="#fnm4">4</a></sup> မ ၁၃:၄၊ မာ ၄:၄။</div>
<div class="fn"><sup class="fnt"><a name="fn5" href="#fnm5">5</a></sup> မ ၁၃:၅၊ မာ ၄:၅။</div>
<div class="fn"><sup class="fnt"><a name="fn6" href="#fnm6">6</a></sup> မ ၁၃:၆၊ မာ ၄:၆။</div>
<div class="fn"><sup class="fnt"><a name="fn7" href="#fnm7">7</a></sup> မ ၁၃:၇၊ မာ ၄:၇။</div>
<div class="fn"><sup class="fnt"><a name="fn8" href="#fnm8">8</a></sup> မ ၁၃:၈၊ မာ ၄:၈။</div>
<div class="fn"><sup class="fnt"><a name="fn9" href="#fnm9">9</a></sup> မ ၁၁:၁၅၊ ၁၃:၉၊ ၄၃၊ မာ ၄:၉၊ ၂၃၊ ၇:၁၆၊ လု ၁၄:၃၅၊ ဗျာ ၂:၇၊ ၁၁၊ ၁၇၊ ၂၉၊ ၃:၆၊ ၁၃၊ ၂၂၊ ၁၃:၉။</div>
<div class="fn"><sup class="fnt"><a name="fn10" href="#fnm10">10</a></sup> မ ၁၃:၁၀၊ မာ ၄:၁၀။</div>
<div class="fn"><sup class="fnt"><a name="fn11" href="#fnm11">11</a></sup> မ ၁၃:၁၁၊ မာ ၄:၁၁။</div>
<div class="fn"><sup class="fnt"><a name="fn12" href="#fnm12">12</a></sup> မ ၁၃:၁၃-၁၅၊ မာ ၄:၁၂၊ ရော ၁၁:၈။ (ဟေ​ရှာ ၆:၉) တ​ရား ၂၉:၄၊ ဟေ​ရှာ ၂၉:၁၀။</div>
<div class="fn"><sup class="fnt"><a name="fn13" href="#fnm13">13</a></sup> မ ၁၃:၁၉၊ မာ ၄:၁၅။</div>
<div class="fn"><sup class="fnt"><a name="fn14" href="#fnm14">14</a></sup> မ ၁၃:၂၀-၂၁၊ မာ ၄:၁၆-၁၇။</div>
<div class="fn"><sup class="fnt"><a name="fn15" href="#fnm15">15</a></sup> မ ၁၃:၂၂၊ မာ ၄:၁၈-၁၉။</div>
<div class="fn"><sup class="fnt"><a name="fn16" href="#fnm16">16</a></sup> မ ၁၃:၂၃၊ မာ ၄:၂၀။</div>
<div class="fn"><sup class="fnt"><a name="fn17" href="#fnm17">17</a></sup> မ ၅:၁၅၊ မာ ၄:၂၁၊ လု ၁၁:၃၃။</div>
<div class="fn"><sup class="fnt"><a name="fn18" href="#fnm18">18</a></sup> မ ၁၀:၂၆၊ မာ ၄:၂၂၊ လု ၁၂:၂၊ ၁တိ ၅:၂၅။</div>
<div class="fn"><sup class="fnt"><a name="fn19" href="#fnm19">19</a></sup> မာ ၄:၂၄၊ ဟေ​ဗြဲ ၂:၁။</div>
<div class="fn"><sup class="fnt"><a name="fn20" href="#fnm20">20</a></sup> မ ၁၃:၁၂၊ ၂၅:၂၉၊ မာ ၄:၂၅၊ လု ၁၉:၂၆။</div>
<div class="fn"><sup class="fnt"><a name="fn21" href="#fnm21">21</a></sup> မ ၁၂:၄၇၊ မာ ၃:၂၁။</div>
<div class="fn"><sup class="fnt"><a name="fn22" href="#fnm22">22</a></sup> မ ၁၂:၅၀၊ မာ ၃:၃၅။</div>
<div class="fn"><sup class="fnt"><a name="fn23" href="#fnm23">23</a></sup> မာ ၄:၃၅။</div>
<div class="fn"><sup class="fnt"><a name="fn24" href="#fnm24">24</a></sup> မ ၈:၂၄၊ မာ ၄:၃၇-၃၈။</div>
<div class="fn"><sup class="fnt"><a name="fn25" href="#fnm25">25</a></sup> မ ၈:၂၅-၂၆၊ မာ ၄:၃၈-၃၉။</div>
<div class="fn"><sup class="fnt"><a name="fn26" href="#fnm26">26</a></sup> မ ၈:၂၆-၂၇၊ မာ ၄:၄၀-၄၁။</div>
<div class="fn"><sup class="fnt"><a name="fn27" href="#fnm27">27</a></sup> အ​ချို့​မူ​ရင်း​ကျမ်း​၌ “ဂါ​ဒ​ရ”</div>
<div class="fn"><sup class="fnt"><a name="fn28" href="#fnm28">28</a></sup> မာ ၅:၁။</div>
<div class="fn"><sup class="fnt"><a name="fn29" href="#fnm29">29</a></sup> မာ ၅:၂။</div>
<div class="fn"><sup class="fnt"><a name="fn30" href="#fnm30">30</a></sup> မ ၇:၂၉၊ မာ ၅:၇။</div>
<div class="fn"><sup class="fnt"><a name="fn31" href="#fnm31">31</a></sup> မာ ၅:၈။</div>
<div class="fn"><sup class="fnt"><a name="fn32" href="#fnm32">32</a></sup> စစ်​သည် ၆၀၀၀ ပါ​ဝင်​သော ရော​မ​တပ်​တစ်​တပ်။</div>
<div class="fn"><sup class="fnt"><a name="fn33" href="#fnm33">33</a></sup> မာ ၅:၉။</div>
<div class="fn"><sup class="fnt"><a name="fn34" href="#fnm34">34</a></sup> မ ၈:၃၀-၃၁၊ မာ ၅:၁၁-၁၂။</div>
<div class="fn"><sup class="fnt"><a name="fn35" href="#fnm35">35</a></sup> မ ၈:၃၂၊ မာ ၅:၁၃။</div>
<div class="fn"><sup class="fnt"><a name="fn36" href="#fnm36">36</a></sup> မ ၈:၃၃၊ မာ ၅:၁၄။</div>
<div class="fn"><sup class="fnt"><a name="fn37" href="#fnm37">37</a></sup> မ ၈:၃၄၊ မာ ၅:၁၄-၁၅။</div>
<div class="fn"><sup class="fnt"><a name="fn38" href="#fnm38">38</a></sup> မာ ၅:၁၆။</div>
<div class="fn"><sup class="fnt"><a name="fn39" href="#fnm39">39</a></sup> မ ၈:၃၄၊ မာ ၅:၁၇။</div>
<div class="fn"><sup class="fnt"><a name="fn40" href="#fnm40">40</a></sup> မာ ၅:၁၈။</div>
<div class="fn"><sup class="fnt"><a name="fn41" href="#fnm41">41</a></sup> မာ ၅:၁၉-၂။</div>
<div class="fn"><sup class="fnt"><a name="fn42" href="#fnm42">42</a></sup> မ ၉:၁၈၊ မာ ၅:၂၂-၂၃။</div>
<div class="fn"><sup class="fnt"><a name="fn43" href="#fnm43">43</a></sup> မ ၉:၂၀၊ မာ ၅:၂၅-၂၇။</div>
<div class="fn"><sup class="fnt"><a name="fn44" href="#fnm44">44</a></sup> မာ ၅:၂၉။</div>
<div class="fn"><sup class="fnt"><a name="fn45" href="#fnm45">45</a></sup> အ​ချို့​မူ​ရင်း​ကျမ်း​၌ “တို့​ဝှေ့​နေ​ကြ​ပါ​လျက်​နှင့် ငါ့​ကို မည်​သူ​တို့​ထိ​သ​နည်း​ဟု မေး​တော်​မူ​ရ​ပါ​သ​လော”</div>
<div class="fn"><sup class="fnt"><a name="fn46" href="#fnm46">46</a></sup> မာ ၅:၃၁။</div>
<div class="fn"><sup class="fnt"><a name="fn47" href="#fnm47">47</a></sup> မာ ၅:၃၃။</div>
<div class="fn"><sup class="fnt"><a name="fn48" href="#fnm48">48</a></sup> အ​ချို့​မူ​ရင်း​ကျမ်း​၌ “မ​စိုး​ရိမ်​နှင့်” ပါ​သည်။</div>
<div class="fn"><sup class="fnt"><a name="fn49" href="#fnm49">49</a></sup> မ ၈:၁၃၊ ၉:၂၂၊ ၂၉၊ မာ ၅:၃၄၊ ၁၀:၅၂၊ လု ၇:၅၀၊ ၁၇:၁၉၊ ၁၈:၄၂။</div>
<div class="fn"><sup class="fnt"><a name="fn50" href="#fnm50">50</a></sup> မာ ၅:၃၅။</div>
<div class="fn"><sup class="fnt"><a name="fn51" href="#fnm51">51</a></sup> မာ ၅:၃၆။</div>
<div class="fn"><sup class="fnt"><a name="fn52" href="#fnm52">52</a></sup> မာ ၅:၃၇။</div>
<div class="fn"><sup class="fnt"><a name="fn53" href="#fnm53">53</a></sup> မ ၉:၂၄၊ မာ ၅:၃၉-၄၀။</div>
<div class="fn"><sup class="fnt"><a name="fn54" href="#fnm54">54</a></sup> အ​ချို့​မူ​ရင်း​ကျမ်း​၌ “အား​လုံး​ကို အ​ပြင်​သို့​ထွက်​စေ​ပြီး​လျှင်” ပါ​သည်။</div>
<div class="fn"><sup class="fnt"><a name="fn55" href="#fnm55">55</a></sup> မာ ၅:၄၂။</div>
<div class="fn"><sup class="fnt"><a name="fn56" href="#fnm56">56</a></sup> မာ ၅:၄၃။</div>
</div>
<!-- PARSED ABOVE; EDITING MAY BREAK PARSER -->
</body></html>