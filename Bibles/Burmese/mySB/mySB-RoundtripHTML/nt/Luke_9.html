<html><head>
<meta http-equiv="Content-Type" content="text/html;charset=utf-8" />
<title>Luke 9 &ndash; ရှင်​လု​ကာ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Luke', 9);">
<div id="navbar"><a href="../index.html">Myanmar Standard Bible</a> &ndash; <b>ရှင်​လု​ကာ​ခ​ရစ်​ဝင်</b> &ndash; <a href="Luke_1.html">1</a> ... <a href="Luke_7.html">7</a> <a href="Luke_8.html">8</a> <b>9</b> <a href="Luke_10.html">10</a> <a href="Luke_11.html">11</a> ... <a href="Luke_24.html">24</a> </div><hr>
<h1>Luke 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တစ်​ဆယ့်​နှစ်​ပါး​သော​တ​ပည့်​တော်​တို့​ကို စေ​လွှတ်​တော်​မူ​ခြင်း</h2><span class="vn">1</span> <span class="br-p"><br><br></span>ယေ​ရှု​သည် တစ်​ဆယ့်​နှစ်​ပါး​သော​တ​ပည့်​တော်​တို့​ကို​စု​ရုံး​စေ​ပြီး​လျှင် သူ​တို့​အား နတ်​ဆိုး​အ​ပေါင်း​တို့​ကို​နိုင်​၍ ရော​ဂါ​များ​ကို​ငြိမ်း​စေ​နိုင်​သော တန်​ခိုး​နှင့်​အ​ခွင့်​အာ​ဏာ​တို့​ကို​ပေး​တော်​မူ​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ထို့​နောက် ဘု​ရား​သ​ခင်​၏​နိုင်​ငံ​တော်​အ​ကြောင်း​ကို​ဟော​ပြော​ရန်​နှင့် နာ​မ​ကျန်း​ဖြစ်​သူ​များ​ကို​ကျန်း​မာ​စေ​ရန် သူ​တို့​ကို​စေ​လွှတ်​တော်​မူ​၍</div>
<div class="v" id="v3"><span class="vn">3</span> <span class="fmt-words-of-jesus">“</span><span class="fmt-words-of-jesus">လမ်း</span>​<span class="fmt-words-of-jesus">ခ​ရီး</span>​<span class="fmt-words-of-jesus">အ​တွက်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span>​<span class="fmt-words-of-jesus">မျှ</span> <span class="fmt-words-of-jesus">မ</span>​<span class="fmt-words-of-jesus">ယူ</span>​<span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">တောင်​ဝှေး</span><span class="fmt-words-of-jesus">၊</span> <span class="fmt-words-of-jesus">လွယ်​အိတ်</span><span class="fmt-words-of-jesus">၊</span> <span class="fmt-words-of-jesus">အ​စား​အ​စာ</span>​<sup class="fnm"><a name="fnm2" href="#fn2">2</a></sup><span class="fmt-words-of-jesus">နှင့်</span> <span class="fmt-words-of-jesus">ငွေ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">မ</span>​<span class="fmt-words-of-jesus">ယူ</span>​<span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">အင်္ကျီ</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">အ​ပို</span>​<span class="fmt-words-of-jesus">မ</span>​<span class="fmt-words-of-jesus">ဆောင်</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span><sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> <span class="fmt-words-of-jesus">မည်​သည့်</span>​<span class="fmt-words-of-jesus">အိမ်</span>​<span class="fmt-words-of-jesus">သို့</span>​<span class="fmt-words-of-jesus">မ​ဆို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ဝင်</span>​<span class="fmt-words-of-jesus">ကြ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">ထို</span>​<span class="fmt-words-of-jesus">အ​ရပ်</span>​<span class="fmt-words-of-jesus">မှ</span> <span class="fmt-words-of-jesus">ပြန်​လည်</span>​<span class="fmt-words-of-jesus">ထွက်​ခွာ</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">ထို</span>​<span class="fmt-words-of-jesus">အိမ်</span>​<span class="fmt-words-of-jesus">၌</span>​<span class="fmt-words-of-jesus">တည်း​ခို</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> <span class="fmt-words-of-jesus">မည်​သူ</span>​<span class="fmt-words-of-jesus">မျှ</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">လက်</span>​<span class="fmt-words-of-jesus">မ</span>​<span class="fmt-words-of-jesus">ခံ</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">မြို့</span>​<span class="fmt-words-of-jesus">မှ</span>​<span class="fmt-words-of-jesus">ထွက်​သွား</span>​<span class="fmt-words-of-jesus">ကြ</span>​<span class="fmt-words-of-jesus">စဉ်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">တစ်​ဖက်</span>​<span class="fmt-words-of-jesus">၌</span> <span class="fmt-words-of-jesus">သက်​သေ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ​ရန်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ခြေ​ဖ​ဝါး</span>​<span class="fmt-words-of-jesus">မှ</span>​<span class="fmt-words-of-jesus">မြေ​မှုန့်</span>​<span class="fmt-words-of-jesus">ကို</span> <span class="fmt-words-of-jesus">ခါ​ချ</span>​<span class="fmt-words-of-jesus">ခဲ့</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v6"><span class="vn">6</span> သူ​တို့​သည်​လည်း ထွက်​သွား​ပြီး​လျှင် တစ်​ရွာ​ပြီး​တစ်​ရွာ​လှည့်​လည်​ကာ အ​ရပ်​ရပ်​တို့​တွင် ကောင်း​မြတ်​သော​သ​တင်း​ကို​ဟော​ပြော​လျက် အ​နာ​ရော​ဂါ​များ​ကို​ငြိမ်း​စေ​ကြ​၏။</div>
<div class="v" id="v7"><h2>ယေ​ရှု​ကို​တွေ့​လို​သော​ဟေ​ရုဒ်​၏​ဆန္ဒ</h2><span class="vn">7</span> <span class="br-p"><br><br></span>နယ်​စား​ဟေ​ရုဒ်​သည် ဖြစ်​ပျက်​နေ​သော​အ​ရာ​အား​လုံး​ကို​ကြား​ရ​သော​အ​ခါ ဝေ​ခွဲ​မ​ရ​ဖြစ်​လေ​၏။ အ​ဘယ်​ကြောင့်​ဆို​သော် လူ​အ​ချို့​တို့​က “ယော​ဟန်​သည် သေ​သော​သူ​တို့​ထဲ​မှ ထ​မြောက်​လေ​ပြီ”​ဟူ​၍​လည်း​ကောင်း၊</div>
<div class="v" id="v8"><span class="vn">8</span> အ​ချို့​တို့​က “ဧ​လိ​ယ​ပေါ်​ထွန်း​လေ​ပြီ”​ဟူ​၍​လည်း​ကောင်း၊ အ​ချို့​တို့​က​လည်း “ရှေး​ပ​ရော​ဖက်​တစ်​ပါး​ပါး​ထ​မြောက်​လာ​ပြီ”​ဟူ​၍​လည်း​ကောင်း ပြော​ဆို​နေ​ကြ​သော​ကြောင့်​ဖြစ်​၏။<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> ဟေ​ရုဒ်​က​လည်း “ယော​ဟန်​၏​ဦး​ခေါင်း​ကို ငါ​ဖြတ်​ခဲ့​၏။ သို့​ရာ​တွင် ဤ​မျှ​လောက် ငါ​သ​တင်း​ကြား​နေ​ရ​သော ဤ​သူ​ကား မည်​သူ​နည်း”​ဟု ဆို​လျက် ကိုယ်​တော်​ကို​တွေ့​မြင်​ရ​ရန် ရှာ​ကြံ​လေ​၏။</div>
<div class="v" id="v10"><h2>လူ​ငါး​ထောင်​ကို​ကျွေး​မွေး​တော်​မူ​ခြင်း</h2><span class="vn">10</span> <span class="br-p"><br><br></span>တ​မန်​တော်​တို့​သည် ပြန်​လာ​၍ သူ​တို့​ပြု​ခဲ့​သ​မျှ​တို့​ကို ကိုယ်​တော်​အား ကြား​လျှောက်​ကြ​၏။<sup class="fnm"><a name="fnm7" href="#fn7">7</a></sup> ထို​အ​ခါ ကိုယ်​တော်​သည် သူ​တို့​ကို​သာ​ခေါ်​၍ ဗက်​ဇဲ​ဒ​ဟု​ခေါ်​သော​မြို့​သို့ ကြွ​တော်​မူ​၏။</div>
<div class="v" id="v11"><span class="vn">11</span> သို့​သော် လူ​ထု​ပ​ရိ​သတ်​များ​သည် သိ​ကြ​သ​ဖြင့် နောက်​တော်​သို့​လိုက်​ကြ​၏။<sup class="fnm"><a name="fnm8" href="#fn8">8</a></sup> ထို​အ​ခါ ကိုယ်​တော်​သည် သူ​တို့​ကို​ကြို​ဆို​လျက် ဘု​ရား​သ​ခင်​၏​နိုင်​ငံ​တော်​အ​ကြောင်း​ကို ဟော​ပြော​တော်​မူ​၏။ ကျန်း​မာ​ခြင်း​လို​အပ်​သော​သူ​တို့​ကို​လည်း ကျန်း​မာ​စေ​တော်​မူ​၏။</div>
<div class="v" id="v12"><span class="vn">12</span> <span class="br-p"><br><br></span>ည​နေ​စောင်း​သော​အ​ခါ တစ်​ဆယ့်​နှစ်​ပါး​သော​တ​ပည့်​တော်​တို့​သည် အ​ထံ​တော်​သို့​ချဉ်း​ကပ်​လျက် “အ​ကျွန်ုပ်​တို့​ရှိ​နေ​သော​ဤ​အ​ရပ်​သည် လူ​သူ​ကင်း​ဝေး​ရာ​အ​ရပ်​ဖြစ်​သော​ကြောင့် လူ​ထု​ပ​ရိ​သတ်​တို့​သည် ဝန်း​ကျင်​ရှိ ကျေး​လက်​တော​ရွာ​များ​သို့​သွား​၍ တည်း​ခို​နိုင်​ရန်​နှင့် အ​စား​အ​စာ​များ​ရ​ရှိ​နိုင်​ရန် သူ​တို့​ကို​ပြန်​လွှတ်​တော်​မူ​ပါ”​ဟု လျှောက်​ကြ​၏။<sup class="fnm"><a name="fnm9" href="#fn9">9</a></sup></div>
<div class="v" id="v13"><span class="vn">13</span> သို့​သော် ကိုယ်​တော်​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကိုယ်​တိုင်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">စား</span>​<span class="fmt-words-of-jesus">စ​ရာ</span>​<span class="fmt-words-of-jesus">ပေး</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm10" href="#fn10">10</a></sup> သူ​တို့​က​လည်း “ဤ​လူ​အား​လုံး​အ​တွက် အ​စား​အ​စာ​များ​ကို အ​ကျွန်ုပ်​တို့​သွား​၍​မ​ဝယ်​ပါ​က အ​ကျွန်ုပ်​တို့​၌ မုန့်​ငါး​လုံး​နှင့်​ငါး​နှစ်​ကောင်​သာ​ရှိ​ပါ​သည်”​ဟု လျှောက်​ကြ​၏။<sup class="fnm"><a name="fnm11" href="#fn11">11</a></sup></div>
<div class="v" id="v14"><span class="vn">14</span> (ထို​သို့​လျှောက်​ကြ​ခြင်း​မှာ လူ​ငါး​ထောင်​ခန့်​မျှ​ရှိ​သော​ကြောင့်​ဖြစ်​၏။)<sup class="fnm"><a name="fnm12" href="#fn12">12</a></sup> ထို​အ​ခါ ကိုယ်​တော်​သည် တ​ပည့်​တော်​တို့​အား <span class="fmt-words-of-jesus">“</span><span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ငါး​ဆယ်</span>​<span class="fmt-words-of-jesus">ခန့်</span>​<span class="fmt-words-of-jesus">စီ</span>​<span class="fmt-words-of-jesus">စု</span>​<span class="fmt-words-of-jesus">၍</span> <span class="fmt-words-of-jesus">ထိုင်</span>​<span class="fmt-words-of-jesus">စေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v15"><span class="vn">15</span> တ​ပည့်​တော်​တို့​သည်​လည်း အ​မိန့်​တော်​အ​တိုင်း​ဆောင်​ရွက်​ကြ​လျက် လူ​အား​လုံး​တို့​ကို​ထိုင်​စေ​ကြ​၏။</div>
<div class="v" id="v16"><span class="vn">16</span> ကိုယ်​တော်​သည် မုန့်​ငါး​လုံး​နှင့်​ငါး​နှစ်​ကောင်​ကို​ယူ​၍ မိုး​ကောင်း​ကင်​သို့​မျှော်​ကြည့်​ကာ ကျေး​ဇူး​တော်​ချီး​မွမ်း​ပြီး​လျှင် ၎င်း​တို့​ကို​ဖဲ့​၍ လူ​ထု​ပ​ရိ​သတ်​ကို​ဝေ​ပေး​ရန် တ​ပည့်​တော်​တို့​အား​ပေး​တော်​မူ​၏။<sup class="fnm"><a name="fnm13" href="#fn13">13</a></sup></div>
<div class="v" id="v17"><span class="vn">17</span> လူ​အ​ပေါင်း​တို့​သည် စား​၍​ဝ​ကြ​၏။ ထို့​နောက် ကြွင်း​ကျန်​သော​အ​ကျိုး​အ​ပဲ့​များ​ကို ကောက်​သိမ်း​ကြ​ရာ တစ်​ဆယ့်​နှစ်​တောင်း​ရ​ကြ​၏။<sup class="fnm"><a name="fnm14" href="#fn14">14</a></sup></div>
<div class="v" id="v18"><h2>ယေ​ရှု​သည်​ခ​ရစ်​တော်​ဖြစ်​ကြောင်း ပေ​တ​ရု​ဝန်​ခံ​ခြင်း</h2><span class="vn">18</span> <span class="br-p"><br><br></span>တစ်​နေ့​သ​၌ ကိုယ်​တော်​သည် တစ်​ပါး​တည်း​ဆု​တောင်း​လျက်​နေ​တော်​မူ​စဉ် တ​ပည့်​တော်​တို့​သည် ကိုယ်​တော်​နှင့်​အ​တူ​ရှိ​ကြ​၏။ ထို​အ​ခါ ကိုယ်​တော်​က <span class="fmt-words-of-jesus">“</span><span class="fmt-words-of-jesus">လူ​ထု</span>​<span class="fmt-words-of-jesus">ပ​ရိ​သတ်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">မည်​သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span>​<span class="fmt-words-of-jesus">ဆို</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟူ​၍ သူ​တို့​အား မေး​တော်​မူ​၏။<sup class="fnm"><a name="fnm15" href="#fn15">15</a></sup></div>
<div class="v" id="v19"><span class="vn">19</span> သူ​တို့​က​လည်း “ဗတ္တိ​ဇံ​ဆ​ရာ​ယော​ဟန်​ဟု ဆို​ကြ​ပါ​သည်။ သို့​သော် အ​ချို့​တို့​က ဧ​လိ​ယ​ဟု ဆို​ကြ​၍ အ​ချို့​တို့​က​လည်း ရှေး​ပ​ရော​ဖက်​တစ်​ပါး​ပါး​ထ​မြောက်​လာ​သည်​ဟု ဆို​ကြ​ပါ​သည်”​ဟူ​၍ ပြန်​လျှောက်​ကြ​၏။<sup class="fnm"><a name="fnm16" href="#fn16">16</a></sup></div>
<div class="v" id="v20"><span class="vn">20</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">မူ​ကား</span> <span class="fmt-words-of-jesus">ငါ့</span>​<span class="fmt-words-of-jesus">ကို</span> <span class="fmt-words-of-jesus">မည်​သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span>​<span class="fmt-words-of-jesus">ဆို</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟူ​၍ မေး​တော်​မူ​လျှင် ပေ​တ​ရု​က “ဘု​ရား​သ​ခင်​၏​ခ​ရစ်​တော်​ဖြစ်​ပါ​သည်”​ဟု ပြန်​လျှောက်​လေ​၏။<sup class="fnm"><a name="fnm17" href="#fn17">17</a></sup></div>
<div class="v" id="v21"><h2>မိ​မိ​အ​သေ​ခံ​၍​ထ​မြောက်​မည့်​အ​ကြောင်း ကြို​တင်​မိန့်​တော်​မူ​ခြင်း</h2><span class="vn">21</span> <span class="br-p"><br><br></span>ထို​အ​ခါ ကိုယ်​တော်​သည် သူ​တို့​အား သ​တိ​ပေး​လျက် ဤ​အ​ကြောင်း​ကို မည်​သူ့​ကို​မျှ​မ​ပြော​ရန် အ​မိန့်​ပေး​တော်​မူ​ပြီး​လျှင်<sup class="fnm"><a name="fnm18" href="#fn18">18</a></sup></div>
<div class="v" id="v22"><span class="vn">22</span> <span class="fmt-words-of-jesus">“</span><span class="fmt-words-of-jesus">လူ့​သား</span>​<span class="fmt-words-of-jesus">သည်</span> <span class="fmt-words-of-jesus">ဒုက္ခ</span>​<span class="fmt-words-of-jesus">ဝေ​ဒ​နာ</span>​<span class="fmt-words-of-jesus">များ​စွာ</span>​<span class="fmt-words-of-jesus">ခံ​စား</span>​<span class="fmt-words-of-jesus">ရ</span>​<span class="fmt-words-of-jesus">လျက်</span> <span class="fmt-words-of-jesus">သက်​ကြီး​ဝါ​ကြီး</span>​<span class="fmt-words-of-jesus">များ</span><span class="fmt-words-of-jesus">၊</span> <span class="fmt-words-of-jesus">ယဇ်​ပု​ရော​ဟိတ်</span>​<span class="fmt-words-of-jesus">အ​ကြီး​အ​ကဲ</span>​<span class="fmt-words-of-jesus">များ</span>​<span class="fmt-words-of-jesus">နှင့်</span> <span class="fmt-words-of-jesus">ကျမ်း​ပြု</span>​<span class="fmt-words-of-jesus">ဆ​ရာ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ငြင်း​ပယ်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">ခံ​ရ</span>​<span class="fmt-words-of-jesus">၍</span> <span class="fmt-words-of-jesus">အ​သေ</span>​<span class="fmt-words-of-jesus">သတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီး</span> <span class="fmt-words-of-jesus">သုံး</span>​<span class="fmt-words-of-jesus">ရက်</span>​<span class="fmt-words-of-jesus">မြောက်</span>​<span class="fmt-words-of-jesus">သော</span>​<span class="fmt-words-of-jesus">နေ့</span>​<span class="fmt-words-of-jesus">၌</span> <span class="fmt-words-of-jesus">ထ​မြောက်</span>​<span class="fmt-words-of-jesus">ရ</span>​<span class="fmt-words-of-jesus">မည်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm19" href="#fn19">19</a></sup></div>
<div class="v" id="v23"><h2>မိ​မိ​၏​လက်​ဝါး​ကပ်​တိုင်​ကို​ထမ်း​လော့</h2><span class="vn">23</span> <span class="br-p"><br><br></span>ထို့​နောက် လူ​အ​ပေါင်း​တို့​အား <span class="fmt-words-of-jesus">“</span><span class="fmt-words-of-jesus">မည်​သူ​မ​ဆို</span> <span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လို</span>​<span class="fmt-words-of-jesus">လျှင်</span> <span class="fmt-words-of-jesus">မိ​မိ​ကိုယ်​ကို</span>​<span class="fmt-words-of-jesus">ငြင်း​ပယ်</span>​<span class="fmt-words-of-jesus">ပြီး</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">လက်​ဝါး​ကပ်​တိုင်</span>​<span class="fmt-words-of-jesus">ကို</span> <span class="fmt-words-of-jesus">နေ့​စဉ်</span>​<span class="fmt-words-of-jesus">ထမ်း</span>​<span class="fmt-words-of-jesus">လျက်</span> <span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">ရ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm20" href="#fn20">20</a></sup></div>
<div class="v" id="v24"><span class="vn">24</span> <span class="fmt-words-of-jesus">အ​ကြောင်း​မှာ</span> <span class="fmt-words-of-jesus">မိ​မိ</span>​<span class="fmt-words-of-jesus">အ​သက်</span>​<span class="fmt-words-of-jesus">ကို</span>​<span class="fmt-words-of-jesus">ကယ်​တင်</span>​<span class="fmt-words-of-jesus">လို</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">အ​သက်</span>​<span class="fmt-words-of-jesus">ကို</span>​<span class="fmt-words-of-jesus">ဆုံး​ရှုံး</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">အ​တွက်</span> <span class="fmt-words-of-jesus">မိ​မိ</span>​<span class="fmt-words-of-jesus">အ​သက်</span>​<span class="fmt-words-of-jesus">ကို</span>​<span class="fmt-words-of-jesus">ဆုံး​ရှုံး</span>​<span class="fmt-words-of-jesus">ရ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">မူ​ကား</span> <span class="fmt-words-of-jesus">မိ​မိ</span>​<span class="fmt-words-of-jesus">အ​သက်</span>​<span class="fmt-words-of-jesus">ကို</span>​<span class="fmt-words-of-jesus">ကယ်​တင်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm21" href="#fn21">21</a></sup></div>
<div class="v" id="v25"><span class="vn">25</span> <span class="fmt-words-of-jesus">လူ</span>​<span class="fmt-words-of-jesus">သည်</span> <span class="fmt-words-of-jesus">ကမ္ဘာ</span>​<span class="fmt-words-of-jesus">လော​က</span>​<span class="fmt-words-of-jesus">တစ်​ခု​လုံး</span>​<span class="fmt-words-of-jesus">ကို</span>​<span class="fmt-words-of-jesus">ရ​ရှိ</span>​<span class="fmt-words-of-jesus">သော်​လည်း</span> <span class="fmt-words-of-jesus">သူ​ကိုယ်​တိုင်</span>​<span class="fmt-words-of-jesus">ပျက်​စီး</span>​<span class="fmt-words-of-jesus">လျှင်</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">ဆုံး​ရှုံး</span>​<span class="fmt-words-of-jesus">လျှင်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ကျိုး</span>​<span class="fmt-words-of-jesus">ရှိ</span>​<span class="fmt-words-of-jesus">မည်​နည်း</span><span class="fmt-words-of-jesus">။</span><sup class="fnm"><a name="fnm22" href="#fn22">22</a></sup></div>
<div class="v" id="v26"><span class="vn">26</span> <span class="fmt-words-of-jesus">မည်​သူ​မ​ဆို</span> <span class="fmt-words-of-jesus">ငါ</span>​<span class="fmt-words-of-jesus">နှင့်</span>​<span class="fmt-words-of-jesus">ငါ့</span>​<span class="fmt-words-of-jesus">တ​ရား</span>​<span class="fmt-words-of-jesus">စ​ကား</span>​<span class="fmt-words-of-jesus">အ​တွက်</span>​<span class="fmt-words-of-jesus">ရှက်</span>​<span class="fmt-words-of-jesus">လျှင်</span> <span class="fmt-words-of-jesus">လူ့​သား</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">အ​သ​ရေ</span><span class="fmt-words-of-jesus">၊</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">အ​သ​ရေ</span>​<span class="fmt-words-of-jesus">နှင့်</span> <span class="fmt-words-of-jesus">သန့်​ရှင်း</span>​<span class="fmt-words-of-jesus">သော</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">တ​မန်</span>​<span class="fmt-words-of-jesus">များ</span>​<span class="fmt-words-of-jesus">၏</span>​<span class="fmt-words-of-jesus">ဘုန်း</span>​<span class="fmt-words-of-jesus">အ​သ​ရေ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆောင်</span>​<span class="fmt-words-of-jesus">လျက်</span> <span class="fmt-words-of-jesus">ကြွ​လာ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">အ​တွက်</span>​<span class="fmt-words-of-jesus">ရှက်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm23" href="#fn23">23</a></sup></div>
<div class="v" id="v27"><span class="vn">27</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">၌</span>​<span class="fmt-words-of-jesus">ရပ်</span>​<span class="fmt-words-of-jesus">နေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">တွင်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">မီ</span> <span class="fmt-words-of-jesus">သေ</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">မြည်း​စမ်း</span>​<span class="fmt-words-of-jesus">ရ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">အ​ချို့</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm24" href="#fn24">24</a></sup></div>
<div class="v" id="v28"><h2>အ​ဆင်း​သဏ္ဌာန်​ပြောင်း​လဲ​တော်​မူ​ခြင်း</h2><span class="vn">28</span> <span class="br-p"><br><br></span>ဤ​တ​ရား​စ​ကား​တို့​ကို မိန့်​တော်​မူ​ပြီး​နောက် ရှစ်​ရက်​ခန့်​ကြာ​သော​အ​ခါ ကိုယ်​တော်​သည် ပေ​တ​ရု၊ ယော​ဟန်​နှင့် ယာ​ကုပ်​တို့​ကို​ခေါ်​၍ ဆု​တောင်း​ရန် တောင်​ပေါ်​သို့​တက်​သွား​တော်​မူ​၏။</div>
<div class="v" id="v29"><span class="vn">29</span> ကိုယ်​တော်​ဆု​တောင်း​လျက်​နေ​တော်​မူ​စဉ် မျက်​နှာ​တော်​၏​အ​ဆင်း​သဏ္ဌာန်​သည် ထူး​ခြား​လာ​၍ အ​ဝတ်​တော်​သည် ဖြူ​ဖွေး​တောက်​ပ​လာ​၏။<sup class="fnm"><a name="fnm25" href="#fn25">25</a></sup></div>
<div class="v" id="v30"><span class="vn">30</span> ထို​အ​ချိန်​တွင် လူ​နှစ်​ဦး​တို့​သည် ကိုယ်​တော်​နှင့်​စ​ကား​ပြော​နေ​ကြ​၏။ ထို​သူ​တို့​မှာ မော​ရှေ​နှင့်​ဧ​လိ​ယ​တို့​ဖြစ်​ကြ​၏။<sup class="fnm"><a name="fnm26" href="#fn26">26</a></sup></div>
<div class="v" id="v31"><span class="vn">31</span> သူ​တို့​သည် ဘုန်း​အ​သ​ရေ​နှင့်​တ​ကွ​ပေါ်​လာ​၍ ဂျေ​ရု​ဆ​လင်​မြို့​တွင်​ပြည့်​စုံ​တော့​မည့် ကိုယ်​တော်​၏​အ​သေ​ခံ​တော်​မူ​ခြင်း​<sup class="fnm"><a name="fnm27" href="#fn27">27</a></sup>အ​ကြောင်း​ကို ပြော​ဆို​နေ​ကြ​၏။</div>
<div class="v" id="v32"><span class="vn">32</span> ပေ​တ​ရု​နှင့် သူ​၏​အ​ပေါင်း​အ​ဖော်​တို့​သည် မျက်​စိ​လေး​၍ အိပ်​မော​ကျ​နေ​ကြ​၏။ သို့​သော် ကောင်း​စွာ​နိုး​လာ​သော​အ​ခါ ကိုယ်​တော်​၏​ဘုန်း​အ​သ​ရေ​တော်​ကို​လည်း​ကောင်း၊ ကိုယ်​တော်​နှင့်​အ​တူ​ရပ်​နေ​သူ​နှစ်​ဦး​တို့​ကို​လည်း​ကောင်း မြင်​ကြ​၏။</div>
<div class="v" id="v33"><span class="vn">33</span> ထို​သူ​နှစ်​ဦး​တို့​သည် ကိုယ်​တော်​ထံ​မှ ထွက်​ခွာ​သွား​ကြ​စဉ် ပေ​တ​ရု​က “သ​ခင်၊ ဤ​နေ​ရာ​သည် အ​ကျွန်ုပ်​တို့​အ​တွက် နေ​စ​ရာ​ကောင်း​ပါ​၏။ တဲ​သုံး​ဆောင်​ကို ကိုယ်​တော်​အ​တွက်​တစ်​ဆောင်၊ မော​ရှေ​အ​တွက်​တစ်​ဆောင်၊ ဧ​လိ​ယ​အ​တွက်​တစ်​ဆောင် အ​ကျွန်ုပ်​တို့​ဆောက်​ပါ​ရ​စေ”​ဟု မိ​မိ​မည်​သည့်​အ​ရာ​ပြော​ဆို​နေ​သည်​ကို​မ​သိ​ဘဲ ယေ​ရှု​အား လျှောက်​ထား​လေ​၏။<sup class="fnm"><a name="fnm28" href="#fn28">28</a></sup></div>
<div class="v" id="v34"><span class="vn">34</span> <span class="br-p"><br><br></span>ထို​သို့ ပေ​တ​ရု​လျှောက်​ထား​စဉ် မိုး​တိမ်​သည်​ပေါ်​လာ​၍ သူ​တို့​ကို​ဖုံး​လွှမ်း​လေ​၏။ သူ​တို့​သည် မိုး​တိမ်​ထဲ​သို့ ရောက်​သွား​စဉ် ကြောက်​ရွံ့​ကြ​၏။</div>
<div class="v" id="v35"><span class="vn">35</span> ထို​အ​ခါ မိုး​တိမ်​ထဲ​မှ အ​သံ​တော်​ထွက်​ပေါ်​လာ​၍ “ဤ​သူ​ကား ငါ​ရွေး​ကောက်​သော<sup class="fnm"><a name="fnm29" href="#fn29">29</a></sup> ငါ​၏​သား​ပေ​တည်း။<sup class="fnm"><a name="fnm30" href="#fn30">30</a></sup> သူ​၏​စ​ကား​ကို နား​ထောင်​ကြ​လော့”​ဟု မိန့်​တော်​မူ​၏။<sup class="fnm"><a name="fnm31" href="#fn31">31</a></sup></div>
<div class="v" id="v36"><span class="vn">36</span> ထို​အ​သံ​တော်​ထွက်​ပေါ်​လာ​ပြီး​သည့်​နောက် ယေ​ရှု​တစ်​ပါး​တည်း​ကို​သာ​တွေ့​မြင်​ရ​တော့​၏။ တ​ပည့်​တော်​တို့​သည် မိ​မိ​တို့​တွေ့​မြင်​ရ​သည့်​အ​ရာ​ကို ထို​နေ့​ရက်​များ​၌ မည်​သူ့​ကို​မျှ​မ​ပြော​ဘဲ တိတ်​ဆိတ်​စွာ​နေ​ကြ​၏။</div>
<div class="v" id="v37"><h2>နတ်​ဆိုး​ကို​အောင်​သော​ယုံ​ကြည်​ခြင်း​တန်​ခိုး</h2><span class="vn">37</span> <span class="br-p"><br><br></span>နောက်​တစ်​နေ့​တွင် သူ​တို့​သည် တောင်​ပေါ်​မှ​ဆင်း​လာ​ကြ​ရာ များ​စွာ​သော​လူ​ထု​ပ​ရိ​သတ်​တို့​သည် ကိုယ်​တော်​ကို​ကြို​ဆို​ကြ​၏။</div>
<div class="v" id="v38"><span class="vn">38</span> ထို​အ​ခါ လူ​ထု​ပ​ရိ​သတ်​ထဲ​မှ လူ​တစ်​ဦး​က “ဆ​ရာ၊ အ​ကျွန်ုပ်​၏​သား​ကို​ကြည့်​ရှု​ပေး​ပါ​ရန် အ​ကျွန်ုပ်​တောင်း​ပန်​ပါ​၏။<sup class="fnm"><a name="fnm32" href="#fn32">32</a></sup> အ​ကြောင်း​မူ​ကား သူ​သည် အ​ကျွန်ုပ်​၏​တစ်​ဦး​တည်း​သော​သား​ဖြစ်​ပါ​၏။</div>
<div class="v" id="v39"><span class="vn">39</span> နတ်​သည် သူ့​ကို​ပူး​ဝင်​သ​ဖြင့် သူ​သည် ရုတ်​တ​ရက်​အော်​ဟစ်​တတ်​ပါ​၏။ ထို့​နောက် သူ့​ကို​တက်​စေ​လျက် သူ့​ပါး​စပ်​မှ​အ​မြှုပ်​များ​ထွက်​စေ​ကာ သူ့​ကို​ပွန်း​ပဲ့​နာ​ကျင်​စေ​ပြီး​လျှင် သူ့​ထံ​မှ​ထွက်​ခဲ​လှ​ပါ​၏။</div>
<div class="v" id="v40"><span class="vn">40</span> သို့​ဖြစ်​၍ ကိုယ်​တော်​၏​တ​ပည့်​တော်​တို့​အား ထို​နတ်​ကို​နှင်​ထုတ်​ပေး​ရန်​တောင်း​ပန်​သော်​လည်း သူ​တို့​သည် မ​တတ်​နိုင်​ကြ​ပါ”​ဟု အော်​ဟစ်​လျှောက်​ထား​လေ​၏။<sup class="fnm"><a name="fnm33" href="#fn33">33</a></sup></div>
<div class="v" id="v41"><span class="vn">41</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">အို</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">၊</span> <span class="fmt-words-of-jesus">ဖောက်​ပြန်</span>​<span class="fmt-words-of-jesus">လမ်း​လွဲ</span>​<span class="fmt-words-of-jesus">သော</span>​<span class="fmt-words-of-jesus">မျိုး​ဆက်</span><span class="fmt-words-of-jesus">၊</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">နှင့်​အ​တူ</span> <span class="fmt-words-of-jesus">မည်​မျှ</span>​<span class="fmt-words-of-jesus">ကြာ​အောင်</span>​<span class="fmt-words-of-jesus">နေ</span>​<span class="fmt-words-of-jesus">၍</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">သည်း​ခံ</span>​<span class="fmt-words-of-jesus">ရ</span>​<span class="fmt-words-of-jesus">မည်​နည်း</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">ကို</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">သို့</span>​<span class="fmt-words-of-jesus">ခေါ်</span>​<span class="fmt-words-of-jesus">ခဲ့</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm34" href="#fn34">34</a></sup></div>
<div class="v" id="v42"><span class="vn">42</span> သူ​ငယ်​လာ​နေ​စဉ်​တွင် နတ်​ဆိုး​သည် သူ့​ကို​လှဲ​ချ​ကာ တက်​စေ​၏။<sup class="fnm"><a name="fnm35" href="#fn35">35</a></sup> ယေ​ရှု​သည် ညစ်​ညူး​သော​နတ်​ကို​ဆုံး​မ​၍ သူ​ငယ်​ကို​ကျန်း​မာ​စေ​ပြီး​လျှင်<sup class="fnm"><a name="fnm36" href="#fn36">36</a></sup> သူ့​ကို ဖ​ခင်​ထံ ပြန်​အပ်​တော်​မူ​၏။</div>
<div class="v" id="v43"><h2>မိ​မိ​အ​သေ​ခံ​မည့်​အ​ကြောင်း ဒု​တိ​ယ​အ​ကြိမ်​ကြို​တင်​မိန့်​တော်​မူ​ခြင်း</h2><span class="vn">43</span> <span class="br-p"><br><br></span>ထို​အ​ခါ လူ​အ​ပေါင်း​တို့​သည် ဘု​ရား​သ​ခင်​၏​ကြီး​မြတ်​သော​တန်​ခိုး​တော်​ကို အံ့​သြ​ချီး​မွမ်း​ကြ​၏။ ကိုယ်​တော်​<sup class="fnm"><a name="fnm37" href="#fn37">37</a></sup>ပြု​တော်​မူ​သော​အ​ရာ​အား​လုံး​ကို လူ​အ​ပေါင်း​တို့​အံ့​သြ​နေ​ကြ​စဉ် ကိုယ်​တော်​သည် တ​ပည့်​တော်​တို့​အား</div>
<div class="v" id="v44"><span class="vn">44</span> <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">စ​ကား</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">နား</span>​<span class="fmt-words-of-jesus">ထဲ​၌</span> <span class="fmt-words-of-jesus">စွဲ​မြဲ</span>​<span class="fmt-words-of-jesus">စေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">လူ့​သား</span>​<span class="fmt-words-of-jesus">သည်</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">လက်</span>​<span class="fmt-words-of-jesus">သို့</span> <span class="fmt-words-of-jesus">အပ်​နှံ</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">တော့​မည်</span><span class="fmt-words-of-jesus">”</span>​<sup class="fnm"><a name="fnm38" href="#fn38">38</a></sup>ဟု မိန့်​တော်​မူ​၏။</div>
<div class="v" id="v45"><span class="vn">45</span> သို့​သော် ထို​စ​ကား​ကို တ​ပည့်​တော်​တို့​နား​မ​လည်​စေ​ရန် ဖုံး​ကွယ်​ထား​သ​ဖြင့် သူ​တို့​သည် နား​မ​လည်​ကြ​ချေ။ ထို​စ​ကား​နှင့်​ပတ်​သက်​၍ ကိုယ်​တော်​အား​မေး​ရန်​လည်း သူ​တို့​ကြောက်​ကြ​၏။<sup class="fnm"><a name="fnm39" href="#fn39">39</a></sup></div>
<div class="v" id="v46"><h2>မည်​သူ​သည်​အ​ကြီး​မြတ်​ဆုံး​ဖြစ်​သ​နည်း</h2><span class="vn">46</span> <span class="br-p"><br><br></span>ထို့​နောက် တ​ပည့်​တော်​တို့​သည် မိ​မိ​တို့​တွင် မည်​သူ​သည် အ​ကြီး​မြတ်​ဆုံး​ဖြစ်​သ​နည်း​ဟု အ​ချင်း​ချင်း​ငြင်း​ခုံ​ကြ​၏။</div>
<div class="v" id="v47"><span class="vn">47</span> ယေ​ရှု​သည် သူ​တို့​၏​စိတ်​နှ​လုံး​တွေး​တော​ဆင်​ခြင်​မှု​ကို သိ​တော်​မူ​လျက် သူ​ငယ်​တစ်​ဦး​ကို​ခေါ်​၍ မိ​မိ​အ​နား​တွင်​ရပ်​စေ​ပြီး​လျှင်<sup class="fnm"><a name="fnm40" href="#fn40">40</a></sup></div>
<div class="v" id="v48"><span class="vn">48</span> <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">သူ​ငယ်</span>​<span class="fmt-words-of-jesus">တစ်</span>​<span class="fmt-words-of-jesus">ဦး</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">၌</span> <span class="fmt-words-of-jesus">လက်​ခံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">စေ​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရှင်</span>​<span class="fmt-words-of-jesus">ကို</span>​<span class="fmt-words-of-jesus">လက်​ခံ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm41" href="#fn41">41</a></sup><span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား​လုံး</span>​<span class="fmt-words-of-jesus">တွင်</span> <span class="fmt-words-of-jesus">အ​ငယ်​ဆုံး</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကြီး​မြတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm42" href="#fn42">42</a></sup></div>
<div class="v" id="v49"><h2>သင်​တို့​ဘက်​သား​ဖြစ်​သူ</h2><span class="vn">49</span> <span class="br-p"><br><br></span>ထို​အ​ခါ ယော​ဟန်​က “သ​ခင်၊ သ​ခင်​၏​နာ​မ​ဖြင့် နတ်​ဆိုး​များ​နှင်​ထုတ်​နေ​သူ​တစ်​ဦး​ကို အ​ကျွန်ုပ်​တို့​တွေ့​ခဲ့​ပါ​သည်။ သူ​သည် အ​ကျွန်ုပ်​တို့​နှင့်​အ​တူ​မ​လိုက်​သော​ကြောင့် သူ့​ကို​တား​မြစ်​ခဲ့​ပါ​သည်”​ဟု လျှောက်​လေ​၏။<sup class="fnm"><a name="fnm43" href="#fn43">43</a></sup></div>
<div class="v" id="v50"><span class="vn">50</span> သို့​သော် ယေ​ရှု​က <span class="fmt-words-of-jesus">“</span><span class="fmt-words-of-jesus">မ</span>​<span class="fmt-words-of-jesus">တား​မြစ်</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ဆန့်​ကျင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ဘက်​သား</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm44" href="#fn44">44</a></sup></div>
<div class="v" id="v51"><h2>ဂျေ​ရု​ဆ​လင်​သို့​ကြွ​တော်​မူ​ခြင်း</h2><span class="vn">51</span> <span class="br-p"><br><br></span>ကိုယ်​တော်​သည် ကောင်း​ကင်​ဘုံ​သို့​ဆောင်​ယူ​ခြင်း​ခံ​တော်​မူ​မည့်​နေ့​ရက် နီး​ကပ်​လာ​သော​အ​ခါ ဂျေ​ရု​ဆ​လင်​မြို့​သို့​ကြွ​ရန် ရှေး​ရှု​လျက်</div>
<div class="v" id="v52"><span class="vn">52</span> စေ​တ​မန်​တို့​ကို မိ​မိ​ရှေ့​မှ​စေ​လွှတ်​တော်​မူ​၏။ သူ​တို့​သည်​သွား​၍ ကိုယ်​တော်​အ​တွက်​ပြင်​ဆင်​ထား​ရန် ရှ​မာ​ရိ​နယ်​သား​တို့​၏​ရွာ​တစ်​ရွာ​သို့​ဝင်​ကြ​၏။</div>
<div class="v" id="v53"><span class="vn">53</span> သို့​သော် ကိုယ်​တော်​သည် ဂျေ​ရု​ဆ​လင်​မြို့​သို့​ဦး​တည်​လျက် ခ​ရီး​သွား​နေ​သည်​ဖြစ်​သော​ကြောင့် ထို​ရွာ​သား​တို့​သည် ကိုယ်​တော်​ကို​လက်​မ​ခံ​ကြ။</div>
<div class="v" id="v54"><span class="vn">54</span> တ​ပည့်​တော်​ယာ​ကုပ်​နှင့်​ယော​ဟန်​တို့​သည် ထို​အ​ဖြစ်​ကို​မြင်​လျှင် “သ​ခင်​ဘု​ရား၊ အ​ကျွန်ုပ်​တို့​သည်<sup class="fnm"><a name="fnm45" href="#fn45">45</a></sup> မိုး​ကောင်း​ကင်​မှ မီး​ကျ​လာ​စေ​၍ သူ​တို့​ကို​လောင်​ကျွမ်း​စေ​ရန်<sup class="fnm"><a name="fnm46" href="#fn46">46</a></sup> ကိုယ်​တော်​အ​လို​ရှိ​ပါ​သ​လော”​ဟု မေး​လျှောက်​ကြ​၏။</div>
<div class="v" id="v55"><span class="vn">55</span> သို့​သော် ကိုယ်​တော်​သည်​လှည့်​၍ သူ​တို့​ကို​ဆုံး​မ​တော်​မူ​၏။<sup class="fnm"><a name="fnm47" href="#fn47">47</a></sup></div>
<div class="v" id="v56"><span class="vn">56</span> ထို့​နောက် သူ​တို့​သည် အ​ခြား​သော​ရွာ​သို့​သွား​ကြ​၏။</div>
<div class="v" id="v57"><h2>ယေ​ရှု​နောက်​တော်​သို့​လိုက်​ခြင်း</h2><span class="vn">57</span> <span class="br-p"><br><br></span>သူ​တို့​သည် လမ်း​၌​ခ​ရီး​သွား​ကြ​စဉ် လူ​တစ်​ဦး​က “ကိုယ်​တော်​သွား​သည့်​နေ​ရာ​တိုင်း​သို့ အ​ကျွန်ုပ်​လိုက်​ပါ​မည်”​ဟု လျှောက်​လေ​၏။<sup class="fnm"><a name="fnm48" href="#fn48">48</a></sup></div>
<div class="v" id="v58"><span class="vn">58</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မြေ​ခွေး</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">တွင်း</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မိုး</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">ငှက်</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">လည်း</span> <span class="fmt-words-of-jesus">အ​သိုက်</span>​<span class="fmt-words-of-jesus">များ</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">လူ့​သား</span>​<span class="fmt-words-of-jesus">၌</span>​<span class="fmt-words-of-jesus">မူ​ကား</span> <span class="fmt-words-of-jesus">ခေါင်း</span>​<span class="fmt-words-of-jesus">ချ</span>​<span class="fmt-words-of-jesus">စ​ရာ</span>​<span class="fmt-words-of-jesus">နေ​ရာ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm49" href="#fn49">49</a></sup></div>
<div class="v" id="v59"><span class="vn">59</span> <span class="br-p"><br><br></span>ကိုယ်​တော်​သည် အ​ခြား​သော​သူ​တစ်​ဦး​အား <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။ သို့​သော် ထို​သူ​က “သ​ခင်​ဘု​ရား၊ အ​ကျွန်ုပ်​၏​ဖ​ခင်​ကို ဦး​စွာ​သွား​၍ သင်္ဂြိုဟ်​ခွင့်​ပြု​တော်​မူ​ပါ”​ဟု လျှောက်​လေ​၏။<sup class="fnm"><a name="fnm50" href="#fn50">50</a></sup></div>
<div class="v" id="v60"><span class="vn">60</span> ကိုယ်​တော်​<sup class="fnm"><a name="fnm51" href="#fn51">51</a></sup>က​လည်း <span class="fmt-words-of-jesus">“</span><span class="fmt-words-of-jesus">လူ​သေ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">လူ​သေ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သင်္ဂြိုဟ်</span>​<span class="fmt-words-of-jesus">ကြ</span>​<span class="fmt-words-of-jesus">ပါ​လေ​စေ</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">မူ​ကား</span> <span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">အ​ကြောင်း</span>​<span class="fmt-words-of-jesus">ကို</span>​<span class="fmt-words-of-jesus">ဟော​ပြော</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm52" href="#fn52">52</a></sup></div>
<div class="v" id="v61"><span class="vn">61</span> <span class="br-p"><br><br></span>အ​ခြား​သော​သူ​တစ်​ဦး​က​လည်း “သ​ခင်​ဘု​ရား၊ အ​ကျွန်ုပ်​သည် နောက်​တော်​သို့​လိုက်​ပါ​မည်။ သို့​သော် အ​ကျွန်ုပ်​၏​အိမ်​သူ​အိမ်​သား​များ​ကို ဦး​စွာ​သွား​၍ နှုတ်​ဆက်​ခွင့်​ပြု​တော်​မူ​ပါ”​ဟု လျှောက်​လေ​၏။</div>
<div class="v" id="v62"><span class="vn">62</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ထွန်​ကိုင်း</span>​<span class="fmt-words-of-jesus">ကို</span>​<span class="fmt-words-of-jesus">ကိုင်</span>​<span class="fmt-words-of-jesus">လျက်</span> <span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လှည့်​ကြည့်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">နှင့်</span>​<span class="fmt-words-of-jesus">မ</span>​<span class="fmt-words-of-jesus">ထိုက်​တန်</span><span class="fmt-words-of-jesus">”</span>​ဟု မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၁၀:၁၊ မာ ၆:၇။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “မုန့်”</div>
<div class="fn"><sup class="fnt"><a name="fn3" href="#fnm3">3</a></sup> မ ၁၀:၉-၁၀၊ မာ ၆:၈-၉၊ လု ၁၀:၄။</div>
<div class="fn"><sup class="fnt"><a name="fn4" href="#fnm4">4</a></sup> မ ၁၀:၁၁၊ မာ ၆:၁၀၊ လု ၁၀:၇။</div>
<div class="fn"><sup class="fnt"><a name="fn5" href="#fnm5">5</a></sup> မ ၁၀:၁၄၊ မာ ၆:၁၁၊ လု ၁၀:၁၁၊ တ ၁၃:၅၁။</div>
<div class="fn"><sup class="fnt"><a name="fn6" href="#fnm6">6</a></sup> မ ၁၄:၁-၂၊ မာ ၆:၁၄-၁၆။</div>
<div class="fn"><sup class="fnt"><a name="fn7" href="#fnm7">7</a></sup> မာ ၆:၃၀။</div>
<div class="fn"><sup class="fnt"><a name="fn8" href="#fnm8">8</a></sup> မ ၁၄:၁၃၊ မာ ၆:၃၂-၃၃။</div>
<div class="fn"><sup class="fnt"><a name="fn9" href="#fnm9">9</a></sup> မ ၁၄:၁၅၊ မာ ၆:၃၅-၃၆။</div>
<div class="fn"><sup class="fnt"><a name="fn10" href="#fnm10">10</a></sup> မ ၁၄:၁၆၊ မာ ၆:၃၇။</div>
<div class="fn"><sup class="fnt"><a name="fn11" href="#fnm11">11</a></sup> မ ၁၄:၁၇၊ မာ ၆:၃၈၊ ယော ၆:၉။</div>
<div class="fn"><sup class="fnt"><a name="fn12" href="#fnm12">12</a></sup> မ ၁၄:၂၁၊ မာ ၆:၄၄၊ ယော ၆:၁၀။</div>
<div class="fn"><sup class="fnt"><a name="fn13" href="#fnm13">13</a></sup> မ ၁၄:၁၉၊ မာ ၆:၄၁။</div>
<div class="fn"><sup class="fnt"><a name="fn14" href="#fnm14">14</a></sup> မ ၁၄:၂၀၊ မာ ၆:၄၂-၄၃၊ ယော ၆:၁၃။</div>
<div class="fn"><sup class="fnt"><a name="fn15" href="#fnm15">15</a></sup> မ ၁၆:၁၃၊ မာ ၈:၂၇။</div>
<div class="fn"><sup class="fnt"><a name="fn16" href="#fnm16">16</a></sup> မ ၁၆:၁၄၊ မာ ၈:၂၈။</div>
<div class="fn"><sup class="fnt"><a name="fn17" href="#fnm17">17</a></sup> မ ၁၆:၁၅-၁၆၊ မာ ၈:၂၉။</div>
<div class="fn"><sup class="fnt"><a name="fn18" href="#fnm18">18</a></sup> မ ၁၆:၂၀၊ မာ ၈:၃၀။</div>
<div class="fn"><sup class="fnt"><a name="fn19" href="#fnm19">19</a></sup> မ ၁၆:၂၁၊ ၁၇:၂၃၊ ၂၀:၁၈-၁၉၊ မာ ၈:၃၁၊ ၉:၃၁၊ ၁၀:၃၄၊ လု ၁၇:၂၅၊ ၁၈:၃၃၊ ၂၄:၇၊ ၄၆၊ တ ၂:၂၃-၂၄၊ ၃၂၊ ၁၀:၃၉-၄၀၊ ရော ၈:၃၄၊ ၁ကော ၁၅:၃-၄။ ဆာ ၁၆:၁၀၊ ဟေ​ရှာ ၅၃:၂-၁၂၊ ဟော ၆:၂။</div>
<div class="fn"><sup class="fnt"><a name="fn20" href="#fnm20">20</a></sup> မ ၁၆:၂၄၊ မာ ၈:၃၄၊ ယော ၁၂:၂၆။</div>
<div class="fn"><sup class="fnt"><a name="fn21" href="#fnm21">21</a></sup> မ ၁၀:၃၉၊ ၁၆:၂၅၊ မာ ၈:၃၅၊ လု ၁၇:၃၃၊ ယော ၁၂:၂၅။</div>
<div class="fn"><sup class="fnt"><a name="fn22" href="#fnm22">22</a></sup> မ ၁၆:၂၆၊ မာ ၈:၃၆။</div>
<div class="fn"><sup class="fnt"><a name="fn23" href="#fnm23">23</a></sup> မာ ၈:၃၈။</div>
<div class="fn"><sup class="fnt"><a name="fn24" href="#fnm24">24</a></sup> မ ၁၆:၂၈၊ မာ ၉:၁။</div>
<div class="fn"><sup class="fnt"><a name="fn25" href="#fnm25">25</a></sup> မ ၁၇:၁-၂၊ မာ ၉:၂-၃။</div>
<div class="fn"><sup class="fnt"><a name="fn26" href="#fnm26">26</a></sup> မ ၁၇:၃၊ မာ ၉:၄။</div>
<div class="fn"><sup class="fnt"><a name="fn27" href="#fnm27">27</a></sup> တိုက်​ရိုက်​ပြန်​ဆို​လျှင် “ထွက်​ခွာ​ခြင်း”</div>
<div class="fn"><sup class="fnt"><a name="fn28" href="#fnm28">28</a></sup> မ ၁၇:၄၊ မာ ၉:၅-၆။</div>
<div class="fn"><sup class="fnt"><a name="fn29" href="#fnm29">29</a></sup> အ​ချို့​မူ​ရင်း​ကျမ်း​၌ “ငါ​ချစ်​သော”</div>
<div class="fn"><sup class="fnt"><a name="fn30" href="#fnm30">30</a></sup> (ဟေ​ရှာ ၄၂:၁)</div>
<div class="fn"><sup class="fnt"><a name="fn31" href="#fnm31">31</a></sup> မ ၃:၁၇၊ ၁၇:၅၊ မာ ၁:၁၁၊ ၉:၇၊ လု ၃:၂၂၊ ၂ပေ ၁:၁၇။ (ဟေ​ရှာ ၄၂:၁) ဆာ ၂:၇။</div>
<div class="fn"><sup class="fnt"><a name="fn32" href="#fnm32">32</a></sup> မ ၁၇:၁၅။</div>
<div class="fn"><sup class="fnt"><a name="fn33" href="#fnm33">33</a></sup> မ ၁၇:၁၆၊ မာ ၉:၁၈။</div>
<div class="fn"><sup class="fnt"><a name="fn34" href="#fnm34">34</a></sup> မ ၁၇:၁၇၊ မာ ၉:၁၉။</div>
<div class="fn"><sup class="fnt"><a name="fn35" href="#fnm35">35</a></sup> မာ ၉:၂၆။</div>
<div class="fn"><sup class="fnt"><a name="fn36" href="#fnm36">36</a></sup> မ ၁၇:၁၈။</div>
<div class="fn"><sup class="fnt"><a name="fn37" href="#fnm37">37</a></sup> အ​ချို့​မူ​ရင်း​ကျမ်း​၌ “ယေ​ရှု”</div>
<div class="fn"><sup class="fnt"><a name="fn38" href="#fnm38">38</a></sup> မ ၁၇:၂၂၊ မာ ၉:၃၁၊ လု ၂၄:၇။</div>
<div class="fn"><sup class="fnt"><a name="fn39" href="#fnm39">39</a></sup> မာ ၉:၃၂။</div>
<div class="fn"><sup class="fnt"><a name="fn40" href="#fnm40">40</a></sup> မ ၁၈:၂၊ မာ ၉:၃၆။</div>
<div class="fn"><sup class="fnt"><a name="fn41" href="#fnm41">41</a></sup> မ ၁၀:၄၀၊ ၁၈:၅၊ လု ၉:၄၈၊ ၁၀:၁၆၊ ယော ၁၂:၄၄-၄၅၊ ၁၃:၂၀။</div>
<div class="fn"><sup class="fnt"><a name="fn42" href="#fnm42">42</a></sup> မ ၂၀:၂၆၊ ၂၃:၁၁၊ မာ ၉:၃၅၊ ၁၀:၄၃-၄၄၊ လု ၂၂:၂၆။</div>
<div class="fn"><sup class="fnt"><a name="fn43" href="#fnm43">43</a></sup> မာ ၉:၃၈။</div>
<div class="fn"><sup class="fnt"><a name="fn44" href="#fnm44">44</a></sup> မာ ၉:၃၉-၄၀။</div>
<div class="fn"><sup class="fnt"><a name="fn45" href="#fnm45">45</a></sup> အ​ချို့​မူ​ရင်း​ကျမ်း​၌ “ အ​ကျွန်ုပ်​တို့​သည် ဧ​လိ​ယ​ပြု​သ​ကဲ့​သို့”</div>
<div class="fn"><sup class="fnt"><a name="fn46" href="#fnm46">46</a></sup> (၄ရာ ၁:၁၀-၁၂)</div>
<div class="fn"><sup class="fnt"><a name="fn47" href="#fnm47">47</a></sup> အ​ချို့​မူ​ရင်း​ကျမ်း​၌ “သင်​တို့​သည် ကိုယ့်​စိတ်​သ​ဘော​ကို ကိုယ်​မ​သိ​ကြ။ လူ့​သား​သည် လူ​တို့​အ​သက်​ကို သတ်​ရန်​လာ​သည်​မ​ဟုတ်​ဘဲ ကယ်​တင်​ရန်​သာ​လာ​၏” ပါ​သည်။</div>
<div class="fn"><sup class="fnt"><a name="fn48" href="#fnm48">48</a></sup> မ ၈:၁၉။</div>
<div class="fn"><sup class="fnt"><a name="fn49" href="#fnm49">49</a></sup> မ ၈:၂၀။</div>
<div class="fn"><sup class="fnt"><a name="fn50" href="#fnm50">50</a></sup> မ ၈:၂၁။</div>
<div class="fn"><sup class="fnt"><a name="fn51" href="#fnm51">51</a></sup> အ​ချို့​မူ​ရင်း​ကျမ်း​၌ “ယေ​ရှု”</div>
<div class="fn"><sup class="fnt"><a name="fn52" href="#fnm52">52</a></sup> မ ၈:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>