<html><head>
<meta http-equiv="Content-Type" content="text/html;charset=utf-8" />
<title>Mark 11 &ndash; ရှင်​မာ​ကု​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 11);">
<div id="navbar"><a href="../index.html">Myanmar Standard Bible</a> &ndash; <b>ရှင်​မာ​ကု​ခ​ရစ်​ဝင်</b> &ndash; <a href="Mark_1.html">1</a> ... <a href="Mark_9.html">9</a> <a href="Mark_10.html">10</a> <b>11</b> <a href="Mark_12.html">12</a> <a href="Mark_13.html">13</a> ... <a href="Mark_16.html">16</a> </div><hr>
<h1>Mark 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဩ​ဘာ​ပေး​ခြင်း​ခံ​ရ​လျက် ဂျေ​ရု​ဆ​လင်​မြို့​သို့​ကြွ​ဝင်​တော်​မူ​ခြင်း</h2><span class="vn">1</span> <span class="br-p"><br><br></span>သူ​တို့​သည် ဂျေ​ရု​ဆ​လင်​မြို့​နှင့်​နီး​ကပ်​လာ​၍ သံ​လွင်​တောင်​ခြေ​ရှိ ဗက်​ဖာ​ဂေ​ရွာ​နှင့်​ဗေ​သ​နိ​ရွာ​သို့ ရောက်​လာ​ကြ​သော​အ​ခါ ယေ​ရှု​သည် တ​ပည့်​တော်​နှစ်​ပါး​ကို​စေ​လွှတ်​၍<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ရှေ့</span>​<span class="fmt-words-of-jesus">က</span>​<span class="fmt-words-of-jesus">ရွာ</span>​<span class="fmt-words-of-jesus">ထဲ​သို့</span> <span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ရွာ</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ဝင်​လျှင်​ဝင်​ချင်း</span>​<span class="fmt-words-of-jesus">မည်​သူ</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">စီး</span>​<span class="fmt-words-of-jesus">ဖူး</span>​<span class="fmt-words-of-jesus">သော</span> <span class="fmt-words-of-jesus">မြည်း</span>​<span class="fmt-words-of-jesus">က​လေး</span>​<span class="fmt-words-of-jesus">တစ်</span>​<span class="fmt-words-of-jesus">ကောင်</span>​<span class="fmt-words-of-jesus">ချည်</span>​<span class="fmt-words-of-jesus">ထား</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">တွေ့</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">၎င်း</span>​<span class="fmt-words-of-jesus">ကို</span>​<span class="fmt-words-of-jesus">ကြိုး</span>​<span class="fmt-words-of-jesus">ဖြေ</span>​<span class="fmt-words-of-jesus">၍</span> <span class="fmt-words-of-jesus">ခေါ်​ဆောင်</span>​<span class="fmt-words-of-jesus">လာ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> <span class="fmt-words-of-jesus">တစ်​စုံ​တစ်​ယောက်</span>​<span class="fmt-words-of-jesus">က</span> <span class="fmt-words-of-jesus">‘</span><span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">ဤ​သို့</span>​<span class="fmt-words-of-jesus">ပြု</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">မေး</span>​<span class="fmt-words-of-jesus">လျှင်</span> <span class="fmt-words-of-jesus">‘</span><span class="fmt-words-of-jesus">သ​ခင်</span>​<span class="fmt-words-of-jesus">ဘု​ရား</span>​<span class="fmt-words-of-jesus">အ​လို</span>​<span class="fmt-words-of-jesus">ရှိ</span>​<span class="fmt-words-of-jesus">သည်</span><span class="fmt-words-of-jesus">။</span> <span class="fmt-words-of-jesus">ဤ</span>​<span class="fmt-words-of-jesus">နေ​ရာ</span>​<span class="fmt-words-of-jesus">သို့</span> <span class="fmt-words-of-jesus">ချက်​ချင်း</span>​<span class="fmt-words-of-jesus">ပြန်</span>​<span class="fmt-words-of-jesus">ပို့​ပေး</span>​<span class="fmt-words-of-jesus">ပါ</span>​<span class="fmt-words-of-jesus">လိမ့်​မည်</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ပြော</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟူ​၍ မိန့်​တော်​မူ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> <span class="br-p"><br><br></span>ထို့​ကြောင့် သူ​တို့​သည်​ထွက်​သွား​၍ လမ်း​ဘေး​အိမ်​တံ​ခါး​တွင်​ချည်​ထား​သော မြည်း​က​လေး​တစ်​ကောင်​ကို​တွေ့​သ​ဖြင့် ၎င်း​ကို​ကြိုး​ဖြေ​ကြ​၏။</div>
<div class="v" id="v5"><span class="vn">5</span> ထို​အ​ခါ ထို​နေ​ရာ​၌​ရပ်​နေ​သော​သူ​အ​ချို့​တို့​က “မြည်း​က​လေး​ကို​ကြိုး​ဖြေ​၍ ဘာ​လုပ်​နေ​ကြ​သ​နည်း”​ဟု မေး​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> သူ​တို့​က​လည်း ယေ​ရှု​မိန့်​မှာ​တော်​မူ​သည့်​အ​တိုင်း ပြန်​ပြော​ကြ​ရာ ထို​သူ​တို့​သည်​ခွင့်​ပြု​ကြ​၏။</div>
<div class="v" id="v7"><span class="vn">7</span> ထို့​နောက် မြည်း​က​လေး​ကို ယေ​ရှု​ထံ​သို့​ခေါ်​ဆောင်​လာ​ပြီး​လျှင် ၎င်း​အ​ပေါ်​၌ သူ​တို့​၏​အ​ဝတ်​များ​ကို​ခင်း​ကြ​ရာ ကိုယ်​တော်​သည် ထို​မြည်း​ကို​စီး​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v8"><span class="vn">8</span> များ​စွာ​သော​လူ​တို့​သည်​လည်း မိ​မိ​တို့​၏​ဝတ်​ရုံ​များ​ကို လမ်း​ပေါ်​၌​ခင်း​ကြ​၏။ အ​ချို့​တို့​မူ​ကား ကွင်း​ပြင်​မှ​သစ်​ခက်​သစ်​ရွက်​များ​ကို​ခုတ်​လာ​၍ ခင်း​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> ရှေ့​မှ​သွား​သော​သူ​တို့​နှင့် နောက်​မှ​လိုက်​သော​သူ​တို့​က “ဟော​ရှဏ္ဏ၊<sup class="fnm"><a name="fnm7" href="#fn7">7</a></sup> ထာ​ဝ​ရ​ဘု​ရား​၏​နာ​မ​တော်​၌ ကြွ​လာ​တော်​မူ​သော​အ​ရှင်​သည် မင်္ဂ​လာ​ရှိ​စေ​သ​တည်း။<sup class="fnm"><a name="fnm8" href="#fn8">8</a></sup></div>
<div class="v" id="v10"><span class="vn">10</span> ပေါ်​ထွန်း​တော့​မည့်<sup class="fnm"><a name="fnm9" href="#fn9">9</a></sup> ငါ​တို့​အ​ဖ​ဒါ​ဝိဒ်​၏​နိုင်​ငံ​တော်​သည် မင်္ဂ​လာ​ရှိ​စေ​သ​တည်း။ အ​မြင့်​ဆုံး​သော​အ​ရပ်​၌ ဟော​ရှဏ္ဏ​ဖြစ်​စေ​သ​တည်း”​ဟု ကြွေး​ကြော်​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v11"><span class="vn">11</span> <span class="br-p"><br><br></span>ဤ​သို့​ဖြင့် ကိုယ်​တော်​သည်<sup class="fnm"><a name="fnm11" href="#fn11">11</a></sup> ဂျေ​ရု​ဆ​လင်​မြို့​ထဲ​သို့​ဝင်​၍ ဗိ​မာန်​တော်​သို့​ကြွ​တော်​မူ​၏။ အ​ရာ​ရာ​တို့​ကို လှည့်​လည်​ကြည့်​ရှု​တော်​မူ​ပြီး​လျှင် ည​နေ​ချမ်း​အ​ချိန်​ရောက်​ပြီ​ဖြစ်​၍ တစ်​ဆယ့်​နှစ်​ပါး​သော​တ​ပည့်​တော်​တို့​နှင့်​အ​တူ ဗေ​သ​နိ​ရွာ​သို့​ကြွ​တော်​မူ​၏။</div>
<div class="v" id="v12"><h2>အ​သီး​မ​သီး​သော​သ​ဖန်း​ပင်</h2><span class="vn">12</span> <span class="br-p"><br><br></span>နောက်​တစ်​နေ့​၌ ဗေ​သ​နိ​ရွာ​မှ သူ​တို့​ထွက်​ခွာ​ကြ​သော​အ​ခါ ကိုယ်​တော်​သည် ဆာ​လောင်​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v13"><span class="vn">13</span> ထို​စဉ် အ​ရွက်​များ​ဝေ​ဆာ​နေ​သော သ​ဖန်း​ပင်​တစ်​ပင်​ကို အ​ဝေး​မှ​မြင်​၍ ထို​အ​ပင်​၌ တစ်​စုံ​တစ်​ခု​တွေ့​လို​တွေ့​ငြား အ​ပင်​ရှိ​ရာ​သို့​ကြွ​တော်​မူ​၏။ သို့​သော် ရောက်​တော်​မူ​သော​အ​ခါ သ​ဖန်း​သီး​ပေါ်​ချိန်​မ​ဟုတ်​သော​ကြောင့် ၎င်း​တွင် အ​ရွက်​များ​မှ​လွဲ​၍ မည်​သည့်​အ​ရာ​ကို​မျှ​တွေ့​တော်​မ​မူ​ချေ။</div>
<div class="v" id="v14"><span class="vn">14</span> ထို​အ​ခါ ထို​အ​ပင်​အား <span class="fmt-words-of-jesus">“</span><span class="fmt-words-of-jesus">သင့်</span>​<span class="fmt-words-of-jesus">ထံ​မှ</span>​<span class="fmt-words-of-jesus">အ​သီး</span>​<span class="fmt-words-of-jesus">ကို</span> <span class="fmt-words-of-jesus">ယ​ခု</span>​<span class="fmt-words-of-jesus">မှ​စ​၍</span> <span class="fmt-words-of-jesus">ကာ​လ</span>​<span class="fmt-words-of-jesus">အ​စဉ်​အ​ဆက်</span> <span class="fmt-words-of-jesus">မည်​သူ​မျှ</span> <span class="fmt-words-of-jesus">မ</span>​<span class="fmt-words-of-jesus">စား</span>​<span class="fmt-words-of-jesus">ရ</span>​<span class="fmt-words-of-jesus">ပါ​စေ</span>​<span class="fmt-words-of-jesus">နှင့်</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm13" href="#fn13">13</a></sup> တ​ပည့်​တော်​တို့​သည်​လည်း​ကြား​ကြ​၏။</div>
<div class="v" id="v15"><h2>ဗိ​မာန်​တော်​ကို​သန့်​ရှင်း​စေ​တော်​မူ​ခြင်း</h2><span class="vn">15</span> <span class="br-p"><br><br></span>သူ​တို့​သည် ဂျေ​ရု​ဆ​လင်​မြို့​သို့​ရောက်​ကြ​သော​အ​ခါ ကိုယ်​တော်​သည်<sup class="fnm"><a name="fnm14" href="#fn14">14</a></sup> ဗိ​မာန်​တော်​ထဲ​သို့​ဝင်​၍ ဗိ​မာန်​တော်​၌ ရောင်း​ဝယ်​နေ​သော​သူ​တို့​ကို​နှင်​ထုတ်​ကာ ငွေ​ကြေး​လဲ​လှယ်​သူ​တို့​၏​စား​ပွဲ​များ​နှင့် ချိုး​ငှက်​ရောင်း​သူ​တို့​၏​ထိုင်​ခုံ​များ​ကို မှောက်​လှန်​တော်​မူ​၏။<sup class="fnm"><a name="fnm15" href="#fn15">15</a></sup></div>
<div class="v" id="v16"><span class="vn">16</span> ထို့​ပြင် ဗိ​မာန်​တော်​ကို​ဖြတ်​၍ ကုန်​ပစ္စည်း​များ​သယ်​ဆောင်​ရန် မည်​သူ့​ကို​မျှ ခွင့်​ပြု​တော်​မ​မူ။</div>
<div class="v" id="v17"><span class="vn">17</span> ကိုယ်​တော်​သည် သူ​တို့​အား​သွန်​သင်​လျက် <span class="fmt-words-of-jesus">“</span><span class="fmt-words-of-jesus">‘</span><span class="fmt-words-of-jesus">ငါ့</span>​<span class="fmt-words-of-jesus">အိမ်</span>​<span class="fmt-words-of-jesus">သည်</span> <span class="fmt-words-of-jesus">လူ​မျိုး</span>​<span class="fmt-words-of-jesus">တ​ကာ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ဆု​တောင်း</span>​<span class="fmt-words-of-jesus">ရာ</span>​<span class="fmt-words-of-jesus">အိမ်</span>​<span class="fmt-words-of-jesus">ဟူ​၍</span> <span class="fmt-words-of-jesus">ခေါ်​ဝေါ်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">ခံ​ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">’</span>​<sup class="fnm"><a name="fnm16" href="#fn16">16</a></sup><span class="fmt-words-of-jesus">ဟု</span> <span class="fmt-words-of-jesus">ကျမ်း​စာ</span>​<span class="fmt-words-of-jesus">၌</span>​<span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">လော</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">၎င်း</span>​<span class="fmt-words-of-jesus">ကို</span> <span class="fmt-words-of-jesus">ဓား​ပြ</span>​<span class="fmt-words-of-jesus">တို့</span>​<span class="fmt-words-of-jesus">ခို​အောင်း</span>​<span class="fmt-words-of-jesus">ရာ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">ကြ</span>​<span class="fmt-words-of-jesus">ပြီ</span>​<span class="fmt-words-of-jesus">တ​ကား</span><span class="fmt-words-of-jesus">”</span>​<sup class="fnm"><a name="fnm17" href="#fn17">17</a></sup>ဟု မိန့်​တော်​မူ​၏။</div>
<div class="v" id="v18"><span class="vn">18</span> <span class="br-p"><br><br></span>ယဇ်​ပု​ရော​ဟိတ်​အ​ကြီး​အ​ကဲ​များ​နှင့် ကျမ်း​ပြု​ဆ​ရာ​တို့​သည် ထို​အ​ကြောင်း​ကို​ကြား​သိ​သော​အ​ခါ ကိုယ်​တော်​ကို သတ်​နိုင်​မည့်​နည်း​လမ်း​ကို ရှာ​ကြံ​ကြ​၏။<sup class="fnm"><a name="fnm18" href="#fn18">18</a></sup> အ​ကြောင်း​မူ​ကား လူ​ထု​ပ​ရိ​သတ်​အ​ပေါင်း​တို့​သည် ကိုယ်​တော်​၏​သွန်​သင်​ချက်​ကို အံ့​ဩ​ချီး​မွမ်း​ကြ​သော​ကြောင့် သူ​တို့​သည် ကိုယ်​တော်​ကို​ကြောက်​ရွံ့​ကြ​၏။<sup class="fnm"><a name="fnm19" href="#fn19">19</a></sup></div>
<div class="v" id="v19"><span class="vn">19</span> <span class="br-p"><br><br></span>မှောင်​ရီ​ပျိုး​စ​ချိန်​ရောက်​လာ​သော​အ​ခါ ယေ​ရှု​နှင့်​တ​ပည့်​တော်​တို့​သည် မြို့​ပြင်​သို့​ထွက်​သွား​ကြ​၏။</div>
<div class="v" id="v20"><h2>သ​ဖန်း​ပင်​ခြောက်​သွေ့​သွား​ခြင်း</h2><span class="vn">20</span> <span class="br-p"><br><br></span>နံ​နက်​စော​စော လမ်း​၌​ဖြတ်​သွား​ကြ​စဉ် အ​မြစ်​မှ​စ​၍ ညှိုး​နွမ်း​ခြောက်​သွေ့​နေ​သော​သ​ဖန်း​ပင်​ကို သူ​တို့​မြင်​ကြ​၏။</div>
<div class="v" id="v21"><span class="vn">21</span> ထို​အ​ခါ ပေ​တ​ရု​သည် သ​တိ​ရ​၍ “ရဗ္ဗိ၊ ကြည့်​ပါ။ ကိုယ်​တော်​ကျိန်​တော်​မူ​သော​သ​ဖန်း​ပင်​သည် ညှိုး​နွမ်း​ခြောက်​သွေ့​ပါ​ပြီ”​<sup class="fnm"><a name="fnm20" href="#fn20">20</a></sup>ဟု လျှောက်​လေ​၏။</div>
<div class="v" id="v22"><span class="vn">22</span> <span class="br-p"><br><br></span>ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ကို</span> <span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v23"><span class="vn">23</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်</span>​<span class="fmt-words-of-jesus">ဆို</span>​<span class="fmt-words-of-jesus">သည်</span>​<span class="fmt-words-of-jesus">ကား</span> <span class="fmt-words-of-jesus">မည်​သူ​မ​ဆို</span> <span class="fmt-words-of-jesus">ဤ</span>​<span class="fmt-words-of-jesus">တောင်</span>​<span class="fmt-words-of-jesus">အား</span> <span class="fmt-words-of-jesus">‘</span><span class="fmt-words-of-jesus">ရွေ့</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">ပင်​လယ်</span>​<span class="fmt-words-of-jesus">ထဲ​သို့</span>​<span class="fmt-words-of-jesus">ကျ</span>​<span class="fmt-words-of-jesus">လော့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">လျက်</span> <span class="fmt-words-of-jesus">မိ​မိ</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထဲ​၌</span> <span class="fmt-words-of-jesus">သံ​သ​ယ</span>​<span class="fmt-words-of-jesus">ကင်း​မဲ့</span>​<span class="fmt-words-of-jesus">ကာ</span> <span class="fmt-words-of-jesus">မိ​မိ</span>​<span class="fmt-words-of-jesus">ဆို</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span>​<span class="fmt-words-of-jesus">ဖြစ်</span>​<span class="fmt-words-of-jesus">မည်</span>​<span class="fmt-words-of-jesus">ဟု</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">ဆို</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">ဖြစ်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm21" href="#fn21">21</a></sup></div>
<div class="v" id="v24"><span class="vn">24</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ဆု​တောင်း</span>​<span class="fmt-words-of-jesus">သော​အ​ခါ</span> <span class="fmt-words-of-jesus">တောင်း​လျှောက်</span>​<span class="fmt-words-of-jesus">သ​မျှ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ရ​ရှိ</span>​<span class="fmt-words-of-jesus">ပြီ</span>​<span class="fmt-words-of-jesus">ဟု</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ထို​အ​ခါ</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​တွက်</span> <span class="fmt-words-of-jesus">ထို</span>​<span class="fmt-words-of-jesus">အ​တိုင်း</span>​<span class="fmt-words-of-jesus">ဖြစ်</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm22" href="#fn22">22</a></sup></div>
<div class="v" id="v25"><span class="vn">25</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မတ်​တတ်​ရပ်</span>​<span class="fmt-words-of-jesus">လျက်</span> <span class="fmt-words-of-jesus">ဆု​တောင်း</span>​<span class="fmt-words-of-jesus">ကြ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">တစ်​ဦး​တစ်​ယောက်</span>​<span class="fmt-words-of-jesus">အ​ပေါ်</span> <span class="fmt-words-of-jesus">အ​ပြစ်​တင်</span>​<span class="fmt-words-of-jesus">စ​ရာ</span>​<span class="fmt-words-of-jesus">တစ်​စုံ​တစ်​ခု</span>​<span class="fmt-words-of-jesus">ရှိ</span>​<span class="fmt-words-of-jesus">လျှင်</span> <span class="fmt-words-of-jesus">ခွင့်​လွှတ်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သို့​ပြု​လျှင်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">ဘုံ</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​ဖ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကျူး​လွန်</span>​<span class="fmt-words-of-jesus">သော</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ခွင့်​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm23" href="#fn23">23</a></sup></div>
<div class="v" id="v26"><span class="vn">26</span> <span class="fmt-words-of-jesus">[</span><span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ခွင့်</span>​<span class="fmt-words-of-jesus">မ</span>​<span class="fmt-words-of-jesus">လွှတ်</span>​<span class="fmt-words-of-jesus">လျှင်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">ဘုံ</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အ​ဖ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကျူး​လွန်</span>​<span class="fmt-words-of-jesus">သော</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ခွင့်​လွှတ်</span>​<span class="fmt-words-of-jesus">တော်​မူ</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">]</span><sup class="fnm"><a name="fnm24" href="#fn24">24</a></sup><span class="fmt-words-of-jesus">”</span>​<sup class="fnm"><a name="fnm25" href="#fn25">25</a></sup>ဟု မိန့်​တော်​မူ​၏။</div>
<div class="v" id="v27"><h2>ယေ​ရှု​၏​အ​ခွင့်​အာ​ဏာ​ကို​မေး​မြန်း​ခြင်း</h2><span class="vn">27</span> <span class="br-p"><br><br></span>ထို့​နောက် သူ​တို့​သည် ဂျေ​ရု​ဆ​လင်​မြို့​သို့ တစ်​ဖန်​ရောက်​ကြ​၏။ ကိုယ်​တော်​သည် ဗိ​မာန်​တော်​ထဲ​၌ ကြွ​တော်​မူ​စဉ် ယဇ်​ပု​ရော​ဟိတ်​အ​ကြီး​အ​ကဲ​များ၊ ကျမ်း​ပြု​ဆ​ရာ​များ​နှင့်​သက်​ကြီး​ဝါ​ကြီး​တို့​သည် အ​ထံ​တော်​သို့​လာ​၍</div>
<div class="v" id="v28"><span class="vn">28</span> “သင်​သည် ဤ​အ​မှု​အ​ရာ​များ​ကို မည်​သည့်​အ​ခွင့်​အာ​ဏာ​နှင့်​ပြု​သ​နည်း။ သို့​မ​ဟုတ် ဤ​သို့​ပြု​နိုင်​သော​အ​ခွင့်​အာ​ဏာ​ကို မည်​သူ​က သင့်​အား​ပေး​သ​နည်း”​ဟု မေး​မြန်း​ကြ​၏။<sup class="fnm"><a name="fnm26" href="#fn26">26</a></sup></div>
<div class="v" id="v29"><span class="vn">29</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">မေး​ခွန်း</span>​<span class="fmt-words-of-jesus">တစ်</span>​<span class="fmt-words-of-jesus">ခု</span>​<span class="fmt-words-of-jesus">မေး</span>​<span class="fmt-words-of-jesus">ဦး</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ဖြေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သို့​ပြု​လျှင်</span> <span class="fmt-words-of-jesus">ဤ</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခွင့်</span>​<span class="fmt-words-of-jesus">အာ​ဏာ</span>​<span class="fmt-words-of-jesus">နှင့်</span>​<span class="fmt-words-of-jesus">ငါ</span>​<span class="fmt-words-of-jesus">ပြု</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပြော</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm27" href="#fn27">27</a></sup></div>
<div class="v" id="v30"><span class="vn">30</span> <span class="fmt-words-of-jesus">ယော​ဟန်</span>​<span class="fmt-words-of-jesus">၏</span>​<span class="fmt-words-of-jesus">ဗတ္တိ​ဇံ</span>​<span class="fmt-words-of-jesus">သည်</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">မှ</span>​<span class="fmt-words-of-jesus">ဖြစ်</span>​<span class="fmt-words-of-jesus">သ​လော</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">ထံ​မှ</span>​<span class="fmt-words-of-jesus">ဖြစ်</span>​<span class="fmt-words-of-jesus">သ​လော</span><span class="fmt-words-of-jesus">။</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">ဖြေ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v31"><span class="vn">31</span> <span class="br-p"><br><br></span>ထို​အ​ခါ သူ​တို့​သည် အ​ချင်း​ချင်း​ဆွေး​နွေး​ပြော​ဆို​ကြ​ကာ “‘ကောင်း​ကင်​မှ​ဖြစ်​သည်’​ဟု ငါ​တို့​ပြော​လျှင် သူ​က ‘သို့​ဖြစ်​လျှင် အ​ဘယ်​ကြောင့် ယော​ဟန်​ကို​မ​ယုံ​ကြ​သ​နည်း’​ဟု ပြော​လိမ့်​မည်။<sup class="fnm"><a name="fnm28" href="#fn28">28</a></sup></div>
<div class="v" id="v32"><span class="vn">32</span> ‘လူ​တို့​ထံ​မှ​ဖြစ်​သည်’​ဟု ငါ​တို့​ပြော​လျှင်​လည်း​မ​ဖြစ်”​ဟု ဆို​ကြ​၏။ လူ​အ​ပေါင်း​တို့​သည် ယော​ဟန်​ကို ပ​ရော​ဖက်​ဖြစ်​သည်​ဟု အ​မှန်​ပင် မှတ်​ယူ​ကြ​သော​ကြောင့် သူ​တို့​သည် လူ​ထု​ပ​ရိ​သတ်​ကို​ကြောက်​ကြ​၏။<sup class="fnm"><a name="fnm29" href="#fn29">29</a></sup></div>
<div class="v" id="v33"><span class="vn">33</span> ထို့​ကြောင့် သူ​တို့​က “အ​ကျွန်ုပ်​တို့​မ​သိ​ပါ”​ဟု ယေ​ရှု​အား ပြန်​ဖြေ​ကြ​၏။ ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ဤ</span>​<span class="fmt-words-of-jesus">အ​မှု​အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခွင့်</span>​<span class="fmt-words-of-jesus">အာ​ဏာ</span>​<span class="fmt-words-of-jesus">နှင့်</span>​<span class="fmt-words-of-jesus">ပြု</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ပြော</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။<sup class="fnm"><a name="fnm30" href="#fn30">30</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၁:၁၊ လု ၁၉:၂၈-၂၉။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၁:၂၊ လု ၁၉:၃၀။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၁:၃၊ လု ၁၉:၃၁။</div>
<div class="fn"><sup class="fnt"><a name="fn4" href="#fnm4">4</a></sup> လု ၁၉:၃၃။</div>
<div class="fn"><sup class="fnt"><a name="fn5" href="#fnm5">5</a></sup> မ ၂၁:၇၊ လု ၁၉:၃၅၊ ယော ၁၂:၁၄။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၁:၈၊ လု ၁၉:၃၆။</div>
<div class="fn"><sup class="fnt"><a name="fn7" href="#fnm7">7</a></sup> “ကူ​မ​တော်​မူ​ပါ”ဟု အ​ဓိပ္ပာယ်​ရှိ​၍ ချီး​မွမ်း​ကြွေး​ကြော်​သော​အ​ခါ အ​သုံး​ပြု​သည့် ဟေ​ဗြဲ​စ​ကား​လုံး။</div>
<div class="fn"><sup class="fnt"><a name="fn8" href="#fnm8">8</a></sup> (ဆာ ၁၁၈:၂၆)</div>
<div class="fn"><sup class="fnt"><a name="fn9" href="#fnm9">9</a></sup> အ​ချို့​မူ​ရင်း​ကျမ်း​၌ “ထာ​ဝ​ရ​ဘု​ရား​၏​အ​ခွင့်​နှင့် ပေါ်​ထွန်း​တော့​မည့်”</div>
<div class="fn"><sup class="fnt"><a name="fn10" href="#fnm10">10</a></sup> မ ၂၁:၉၊ လု ၁၉:၃၈၊ ယော ၁၂:၁၃။</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ “ယေ​ရှု​သည်”</div>
<div class="fn"><sup class="fnt"><a name="fn12" href="#fnm12">12</a></sup> မ ၂၁:၁၈။</div>
<div class="fn"><sup class="fnt"><a name="fn13" href="#fnm13">13</a></sup> မ ၂၁:၁၉။</div>
<div class="fn"><sup class="fnt"><a name="fn14" href="#fnm14">14</a></sup> အ​ချို့​မူ​ရင်း​ကျမ်း​၌ “ယေ​ရှု​သည်”</div>
<div class="fn"><sup class="fnt"><a name="fn15" href="#fnm15">15</a></sup> မ ၂၁:၁၂၊ လု ၁၉:၄၅၊ ယော ၂:၁၄-၁၅။</div>
<div class="fn"><sup class="fnt"><a name="fn16" href="#fnm16">16</a></sup> (ဟေ​ရှာ ၅၆:၇)</div>
<div class="fn"><sup class="fnt"><a name="fn17" href="#fnm17">17</a></sup> မ ၂၁:၁၃၊ လု ၁၉:၄၆၊ ယော ၂:၁၆။ (ယေ ၇:၁၁)</div>
<div class="fn"><sup class="fnt"><a name="fn18" href="#fnm18">18</a></sup> မ ၂၆:၃-၄၊ မာ ၁၄:၁၊ လု ၁၉:၄၇၊ ၂၂:၁-၂၊ ယော ၁၁:၅၃။</div>
<div class="fn"><sup class="fnt"><a name="fn19" href="#fnm19">19</a></sup> လု ၂၂:၂။</div>
<div class="fn"><sup class="fnt"><a name="fn20" href="#fnm20">20</a></sup> မ ၂၁:၂၀။</div>
<div class="fn"><sup class="fnt"><a name="fn21" href="#fnm21">21</a></sup> မ ၁၇:၂၀၊ ၂၁:၂၁၊ လု ၁၇:၆။</div>
<div class="fn"><sup class="fnt"><a name="fn22" href="#fnm22">22</a></sup> မ ၂၁:၂၂၊ ယော ၁၄:၁၃-၁၄၊ ၁၅:၇၊ ၁၆:၂၃။</div>
<div class="fn"><sup class="fnt"><a name="fn23" href="#fnm23">23</a></sup> မ ၆:၁၄။</div>
<div class="fn"><sup class="fnt"><a name="fn24" href="#fnm24">24</a></sup> အ​ချို့​မူ​ရင်း​ကျမ်း​၌ ကွင်း​ထဲ​မှ​ကျမ်း​ပိုဒ်​မ​ပါ။</div>
<div class="fn"><sup class="fnt"><a name="fn25" href="#fnm25">25</a></sup> မ ၆:၁၅။</div>
<div class="fn"><sup class="fnt"><a name="fn26" href="#fnm26">26</a></sup> မ ၂၁:၂၃၊ လု ၂၀:၁-၂။</div>
<div class="fn"><sup class="fnt"><a name="fn27" href="#fnm27">27</a></sup> မ ၂၁:၂၄၊ လု ၂၀:၃။</div>
<div class="fn"><sup class="fnt"><a name="fn28" href="#fnm28">28</a></sup> မ ၂၁:၂၅၊ လု ၂၀:၄-၅။</div>
<div class="fn"><sup class="fnt"><a name="fn29" href="#fnm29">29</a></sup> မ ၂၁:၂၆၊ လု ၂၀:၆။</div>
<div class="fn"><sup class="fnt"><a name="fn30" href="#fnm30">30</a></sup> မ ၂၁:၂၇၊ လု ၂၀:၇-၈။</div>
</div>
<!-- PARSED ABOVE; EDITING MAY BREAK PARSER -->
</body></html>