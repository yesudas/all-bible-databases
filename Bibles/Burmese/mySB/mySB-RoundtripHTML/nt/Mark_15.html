<html><head>
<meta http-equiv="Content-Type" content="text/html;charset=utf-8" />
<title>Mark 15 &ndash; ရှင်​မာ​ကု​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 15);">
<div id="navbar"><a href="../index.html">Myanmar Standard Bible</a> &ndash; <b>ရှင်​မာ​ကု​ခ​ရစ်​ဝင်</b> &ndash; <a href="Mark_1.html">1</a> ... <a href="Mark_13.html">13</a> <a href="Mark_14.html">14</a> <b>15</b> <a href="Mark_16.html">16</a> </div><hr>
<h1>Mark 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ယေ​ရှု​ကို​ပိ​လတ်​မင်း​ထံ​ခေါ်​ဆောင်​သွား​ခြင်း</h2><span class="vn">1</span> <span class="br-p"><br><br></span>နံ​နက်​စော​စော​အ​ချိန်​တွင် ယဇ်​ပု​ရော​ဟိတ်​အ​ကြီး​အ​ကဲ​များ​သည် သက်​ကြီး​ဝါ​ကြီး​များ၊ ကျမ်း​ပြု​ဆ​ရာ​များ​မှ​စ​၍ တ​ရား​လွှတ်​တော်​အ​ဖွဲ့​ဝင်​အား​လုံး​နှင့်​အ​တူ ချက်​ချင်း​တိုင်​ပင်​ဆွေး​နွေး​ကြ​ပြီး​လျှင် ယေ​ရှု​ကို​ချည်​နှောင်​လျက်​ခေါ်​ဆောင်​သွား​ကာ ပိ​လတ်​မင်း​ထံ​အပ်​နှံ​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>ထို​အ​ခါ ပိ​လတ်​မင်း​က “သင်​သည် ဂျူး​လူ​မျိုး​တို့​၏​ဘု​ရင်​လော”​ဟု ကိုယ်​တော်​အား မေး​လေ​၏။ ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">ပြော</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span>​<span class="fmt-words-of-jesus">ပေ​တည်း</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> <span class="br-p"><br><br></span>ယဇ်​ပု​ရော​ဟိတ်​အ​ကြီး​အ​ကဲ​တို့​သည် ကိုယ်​တော်​ကို အ​မျိုး​မျိုး​စွပ်​စွဲ​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> တစ်​ဖန် ပိ​လတ်​မင်း​သည် ကိုယ်​တော်​အား “သင်​သည် တစ်​စုံ​တစ်​ခု​မျှ​မ​ဖြေ​ဘဲ​နေ​သ​လော။ သင့်​ကို​မည်​မျှ​လောက်​စွပ်​စွဲ​နေ​ကြ​သည်​ကို​<sup class="fnm"><a name="fnm4" href="#fn4">4</a></sup>ကြည့်​ပါ”​ဟု ဆို​၏။</div>
<div class="v" id="v5"><span class="vn">5</span> သို့​သော် ယေ​ရှု​သည် နောက်​ထပ် မည်​သည့်​အ​ရာ​ကို​မျှ ပြန်​၍ မိန့်​တော်​မ​မူ​ဘဲ​နေ​သ​ဖြင့် ပိ​လတ်​မင်း​သည် အံ့​ဩ​လေ​၏။<sup class="fnm"><a name="fnm5" href="#fn5">5</a></sup></div>
<div class="v" id="v6"><h2>ယေ​ရှု​လော၊ ဗာ​ရဗ္ဗ​လော</h2><span class="vn">6</span> <span class="br-p"><br><br></span>ပိ​လတ်​မင်း​သည် ပွဲ​တော်​ကျ​ရောက်​တိုင်း လူ​တို့​တောင်း​ဆို​သည့်​အ​ကျဉ်း​သား​တစ်​ဦး​ကို လွှတ်​ပေး​လေ့​ရှိ​၏။<sup class="fnm"><a name="fnm6" href="#fn6">6</a></sup></div>
<div class="v" id="v7"><span class="vn">7</span> ထို​အ​ချိန်​တွင် ဆူ​ပူ​အုံ​ကြွ​မှု​ဖြစ်​စဉ်​က လူ​သတ်​မှု​ကျူး​လွန်​သ​ဖြင့် ဆူ​ပူ​အုံ​ကြွ​သူ​များ​နှင့်​အ​တူ​အ​ကျဉ်း​ချ​ခံ​ရ​သည့် ဗာ​ရဗ္ဗ​ဟု​ခေါ်​သော​သူ​တစ်​ဦး​ရှိ​၏။<sup class="fnm"><a name="fnm7" href="#fn7">7</a></sup></div>
<div class="v" id="v8"><span class="vn">8</span> လူ​ထု​ပ​ရိ​သတ်​သည်​ရောက်​လာ​၍<sup class="fnm"><a name="fnm8" href="#fn8">8</a></sup> ပြု​လေ့​ရှိ​သည့်​အ​တိုင်း သူ​တို့​အ​တွက်​ဆောင်​ရွက်​ပေး​ရန် တောင်း​ဆို​ကြ​၏။</div>
<div class="v" id="v9"><span class="vn">9</span> ပိ​လတ်​မင်း​က​လည်း “သင်​တို့​အ​တွက် ဂျူး​လူ​မျိုး​တို့​၏​ဘု​ရင်​ကို လွှတ်​ပေး​စေ​လို​သ​လော”​ဟု သူ​တို့​အား ပြန်​၍​မေး​လေ​၏။<sup class="fnm"><a name="fnm9" href="#fn9">9</a></sup></div>
<div class="v" id="v10"><span class="vn">10</span> ထို​သို့​မေး​ခြင်း​မှာ ယဇ်​ပု​ရော​ဟိတ်​အ​ကြီး​အ​ကဲ​တို့​သည် မ​လို​မုန်း​ထား​စိတ်​ဖြင့် ယေ​ရှု​ကို​အပ်​နှံ​ခဲ့​ကြောင်း ပိ​လတ်​မင်း​သိ​သော​ကြောင့်​ဖြစ်​၏။<sup class="fnm"><a name="fnm10" href="#fn10">10</a></sup></div>
<div class="v" id="v11"><span class="vn">11</span> သို့​သော် ယဇ်​ပု​ရော​ဟိတ်​အ​ကြီး​အ​ကဲ​တို့​သည် ဗာ​ရဗ္ဗ​ကို​သာ လွှတ်​ပေး​မည့်​အ​ကြောင်း တောင်း​ဆို​ကြ​ရန် လူ​ထု​ပ​ရိ​သတ်​ကို​လှုံ့​ဆော်​ကြ​၏။<sup class="fnm"><a name="fnm11" href="#fn11">11</a></sup></div>
<div class="v" id="v12"><span class="vn">12</span> <span class="br-p"><br><br></span>ထို​အ​ခါ ပိ​လတ်​မင်း​က “သို့​ဖြစ်​လျှင် ဂျူး​လူ​မျိုး​တို့​၏​ဘု​ရင်​ဟု သင်​တို့​ခေါ်​သော​သူ​ကို မည်​သို့​ပြု​ရ​မည်​နည်း”​ဟု တစ်​ဖန် မေး​လေ​သော်</div>
<div class="v" id="v13"><span class="vn">13</span> သူ​တို့​က “သူ့​ကို​လက်​ဝါး​ကပ်​တိုင်​ပေါ်​၌​တင်​လိုက်​ပါ”​ဟု ပြန်​၍​အော်​ဟစ်​ကြ​၏။<sup class="fnm"><a name="fnm12" href="#fn12">12</a></sup></div>
<div class="v" id="v14"><span class="vn">14</span> ပိ​လတ်​မင်း​က​လည်း “အ​ဘယ်​ကြောင့်​နည်း။ သူ​သည် မည်​သည့်​အ​ပြစ်​ကို​ကျူး​လွန်​ခဲ့​သ​နည်း”​ဟု ပြန်​မေး​သော်​လည်း သူ​တို့​က “သူ့​ကို​လက်​ဝါး​ကပ်​တိုင်​ပေါ်​၌​တင်​လိုက်​ပါ”​ဟု ပို​၍​အော်​ဟစ်​ကြ​၏။<sup class="fnm"><a name="fnm13" href="#fn13">13</a></sup></div>
<div class="v" id="v15"><span class="vn">15</span> <span class="br-p"><br><br></span>ပိ​လတ်​မင်း​သည် လူ​ထု​ပ​ရိ​သတ်​ကို​ကျေ​နပ်​စေ​လို​၍ သူ​တို့​အ​တွက် ဗာ​ရဗ္ဗ​ကို​လွှတ်​ပေး​လေ​၏။ ယေ​ရှု​ကို​မူ​ကား ကျာ​ပွတ်​ဖြင့်​ရိုက်​နှက်​စေ​ပြီး​နောက် လက်​ဝါး​ကပ်​တိုင်​ပေါ်​၌​တင်​ရန် အပ်​နှံ​လိုက်​လေ​၏။<sup class="fnm"><a name="fnm14" href="#fn14">14</a></sup></div>
<div class="v" id="v16"><h2>ယေ​ရှု​ကို​ပြောင်​လှောင်​ကြ​ခြင်း</h2><span class="vn">16</span> <span class="br-p"><br><br></span>ထို​အ​ခါ စစ်​သား​များ​သည် ရုံး​တော်​ဟု​ခေါ်​သော ဘု​ရင်​ခံ​၏​အိမ်​တော်​ဝင်း​ထဲ​သို့ ကိုယ်​တော်​ကို​ခေါ်​ဆောင်​သွား​၍ တပ်​ဖွဲ့​တစ်​ဖွဲ့​လုံး​ကို​စု​ရုံး​စေ​ကြ​၏။<sup class="fnm"><a name="fnm15" href="#fn15">15</a></sup></div>
<div class="v" id="v17"><span class="vn">17</span> ထို့​နောက် ကိုယ်​တော်​အား ခ​ရမ်း​ရောင်​ဝတ်​လုံ​ကို​ဝတ်​စေ​လျက် ဆူး​ပင်​ကို သ​ရ​ဖူ​အ​ဖြစ်​ရစ်​ခွေ​၍​ဆောင်း​စေ​ပြီး​လျှင်</div>
<div class="v" id="v18"><span class="vn">18</span> “ဂျူး​လူ​မျိုး​တို့​၏​ဘု​ရင်၊ မင်္ဂ​လာ​ရှိ​ပါ​စေ​သော”​ဟု ကိုယ်​တော်​အား​နှုတ်​ဆက်​ကြ​၏။</div>
<div class="v" id="v19"><span class="vn">19</span> ထို့​ပြင် ကိုယ်​တော်​၏​ဦး​ခေါင်း​ကို ကျူ​ရိုး​ဖြင့်​ရိုက်​ကာ ကိုယ်​တော်​ကို​တံ​တွေး​နှင့်​ထွေး​၍ ဒူး​ထောက်​လျက် ကိုယ်​တော်​ကို​ရှိ​ခိုး​ကြ​၏။<sup class="fnm"><a name="fnm16" href="#fn16">16</a></sup></div>
<div class="v" id="v20"><span class="vn">20</span> ထို​သို့ ကိုယ်​တော်​ကို​ပြောင်​လှောင်​ကြ​ပြီး​နောက် ခ​ရမ်း​ရောင်​ဝတ်​လုံ​ကို​ချွတ်​၍ ကိုယ်​တော်​၏​အ​ဝတ်​ကို​ပြန်​ဝတ်​စေ​ပြီး​လျှင် လက်​ဝါး​ကပ်​တိုင်​ပေါ်​၌​တင်​ရန် ခေါ်​ထုတ်​သွား​ကြ​၏။<sup class="fnm"><a name="fnm17" href="#fn17">17</a></sup></div>
<div class="v" id="v21"><h2>လက်​ဝါး​ကပ်​တိုင်​ပေါ်​၌​တင်​ထား​ခြင်း</h2><span class="vn">21</span> <span class="br-p"><br><br></span>ထို​စဉ် အ​လက်​ဇန္ဒြား​နှင့်​ရု​ဖု​တို့​၏​ဖ​ခင်​ဖြစ်​သည့် ကု​ရေ​နေ​မြို့​သား​ရှိ​မုန်​သည် တော​ရွာ​မှ​လာ​၍ လမ်း​၌​ဖြတ်​သွား​သည်​ကို သူ​တို့​တွေ့​သ​ဖြင့် ကိုယ်​တော်​၏​လက်​ဝါး​ကပ်​တိုင်​ကို သူ့​အား အ​တင်း​အ​ကျပ်​ထမ်း​စေ​ကြ​၏။<sup class="fnm"><a name="fnm18" href="#fn18">18</a></sup></div>
<div class="v" id="v22"><span class="vn">22</span> ဤ​သို့​ဖြင့် သူ​တို့​သည် ကိုယ်​တော်​ကို ဦး​ခေါင်း​ခွံ​အ​ရပ်​ဟု​အ​ဓိပ္ပာယ်​ရှိ​သော ဂေါ​လ​ဂေါ​သ​အ​ရပ်​သို့​ခေါ်​ဆောင်​သွား​ပြီး​လျှင်</div>
<div class="v" id="v23"><span class="vn">23</span> ကိုယ်​တော်​အား မု​ရန်​ရော​စပ်​ထား​သော​စ​ပျစ်​ဝိုင်​ကို တိုက်​ကြ​၏။<sup class="fnm"><a name="fnm19" href="#fn19">19</a></sup> သို့​သော် ကိုယ်​တော်​သည် သောက်​တော်​မ​မူ။<sup class="fnm"><a name="fnm20" href="#fn20">20</a></sup></div>
<div class="v" id="v24"><span class="vn">24</span> ထို​အ​ခါ သူ​တို့​သည် ကိုယ်​တော်​ကို လက်​ဝါး​ကပ်​တိုင်​ပေါ်​၌​တင်​ကြ​ပြီး ကိုယ်​တော်​၏​အ​ဝတ်​တော်​များ​အား မည်​သူ​က မည်​သည့်​အ​ဝတ်​ယူ​ရ​မည်​ကို မဲ​ချ​၍ ခွဲ​ဝေ​ကြ​၏။<sup class="fnm"><a name="fnm21" href="#fn21">21</a></sup></div>
<div class="v" id="v25"><span class="vn">25</span> ကိုယ်​တော်​ကို လက်​ဝါး​ကပ်​တိုင်​ပေါ်​၌​တင်​ကြ​သည့်​အ​ချိန်​မှာ နံ​နက်​ကိုး​နာ​ရီ​<sup class="fnm"><a name="fnm22" href="#fn22">22</a></sup>ဖြစ်​၏။</div>
<div class="v" id="v26"><span class="vn">26</span> ကိုယ်​တော်​အ​ပေါ်​တင်​သော​စွဲ​ချက်​ကို​ရေး​ထား​သည့်​ကမ္ပည်း​စာ​မှာ “ဂျူး​လူ​မျိုး​တို့​၏​ဘု​ရင်”​ဟူ​၍​ဖြစ်​၏။<sup class="fnm"><a name="fnm23" href="#fn23">23</a></sup></div>
<div class="v" id="v27"><span class="vn">27</span> <span class="br-p"><br><br></span>ဓား​ပြ​နှစ်​ယောက်​တို့​ကို​လည်း ကိုယ်​တော်​နှင့်​အ​တူ လက်​ယာ​တော်​ဘက်​တွင်​တစ်​ယောက်၊ လက်​ဝဲ​တော်​ဘက်​တွင်​တစ်​ယောက် လက်​ဝါး​ကပ်​တိုင်​ပေါ်​၌​တင်​ကြ​၏။<sup class="fnm"><a name="fnm24" href="#fn24">24</a></sup></div>
<div class="v" id="v28"><span class="vn">28</span> [ဤ​သို့​ဖြင့် “သူ​သည် တ​ရား​မဲ့​သော​သူ​တို့​၏​စာ​ရင်း​တွင်​ထည့်​သွင်း​ခြင်း​ခံ​ရ​၏”​<sup class="fnm"><a name="fnm25" href="#fn25">25</a></sup>ဟူ​သော​ကျမ်း​ချက်​သည် ပြည့်​စုံ​ခြင်း​သို့​ရောက်​လေ​၏။ ]<sup class="fnm"><a name="fnm26" href="#fn26">26</a></sup></div>
<div class="v" id="v29"><span class="vn">29</span> ဖြတ်​သန်း​သွား​လာ​သော​သူ​တို့​သည် မိ​မိ​တို့​ခေါင်း​ကို​ခါ​ယမ်း​လျက် “ဟေ့၊ ဗိ​မာန်​တော်​ကို​ဖြို​ဖျက်​၍ သုံး​ရက်​အ​တွင်း​တည်​ဆောက်​မည့်​သူ၊</div>
<div class="v" id="v30"><span class="vn">30</span> လက်​ဝါး​ကပ်​တိုင်​ပေါ်​မှ​ဆင်း​လာ​၍ သင့်​ကိုယ်​သင်​ကယ်​တင်​လော့”​ဟု ကိုယ်​တော်​ကို​စော်​ကား​ပြော​ဆို​ကြ​၏။<sup class="fnm"><a name="fnm27" href="#fn27">27</a></sup></div>
<div class="v" id="v31"><span class="vn">31</span> ထို​နည်း​တူ ယဇ်​ပု​ရော​ဟိတ်​အ​ကြီး​အ​ကဲ​များ​သည်​လည်း ကျမ်း​ပြု​ဆ​ရာ​တို့​နှင့်​အ​တူ ကိုယ်​တော်​ကို​ပြောင်​လှောင်​ကြ​ကာ “သူ​သည် သူ​တစ်​ပါး​တို့​ကို​ကယ်​တင်​ခဲ့​သော်​လည်း မိ​မိ​ကိုယ်​ကို​မ​ကယ်​တင်​နိုင်​ပါ​တ​ကား။</div>
<div class="v" id="v32"><span class="vn">32</span> ငါ​တို့​တွေ့​မြင်​၍ ယုံ​ကြည်​နိုင်​ရန် အစ္စ​ရေး​ဘု​ရင်​ဖြစ်​သော​ခ​ရစ်​တော်​သည် ယ​ခု​ပင် လက်​ဝါး​ကပ်​တိုင်​ပေါ်​မှ ဆင်း​လာ​ပါ​စေ”​ဟု အ​ချင်း​ချင်း​ပြော​ဆို​ကြ​၏။<sup class="fnm"><a name="fnm28" href="#fn28">28</a></sup> ကိုယ်​တော်​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ထား​ခြင်း​ခံ​ရ​သော​သူ​တို့​သည်​လည်း ကိုယ်​တော်​ကို​ကဲ့​ရဲ့​ပြစ်​တင်​ကြ​၏။<sup class="fnm"><a name="fnm29" href="#fn29">29</a></sup></div>
<div class="v" id="v33"><h2>အ​သက်​ချုပ်​ငြိမ်း​တော်​မူ​ခြင်း</h2><span class="vn">33</span> <span class="br-p"><br><br></span>မွန်း​တည့်​ချိန်​<sup class="fnm"><a name="fnm30" href="#fn30">30</a></sup>ရောက်​သော​အ​ခါ မြေ​တစ်​ပြင်​လုံး​၌ အ​မှောင်​ကျ​ရောက်​လာ​၍ မွန်း​လွဲ​သုံး​နာ​ရီ​<sup class="fnm"><a name="fnm31" href="#fn31">31</a></sup>တိုင်​အောင် ထို​သို့​ဖြစ်​လေ​၏။<sup class="fnm"><a name="fnm32" href="#fn32">32</a></sup></div>
<div class="v" id="v34"><span class="vn">34</span> မွန်း​လွဲ​သုံး​နာ​ရီ​<sup class="fnm"><a name="fnm33" href="#fn33">33</a></sup>အ​ချိန်​တွင် ယေ​ရှု​သည် ကျယ်​လောင်​သော​အ​သံ​ဖြင့် <span class="fmt-words-of-jesus">“</span><span class="fmt-words-of-jesus">ဧ​လိ</span><span class="fmt-words-of-jesus">၊</span> <span class="fmt-words-of-jesus">ဧ​လိ</span><span class="fmt-words-of-jesus">၊</span> <span class="fmt-words-of-jesus">လာ​မာ</span> <span class="fmt-words-of-jesus">ရှာ​ဗ​ခ​သာ​နိ</span><span class="fmt-words-of-jesus">”</span>​<span class="fmt-words-of-jesus">ဟု</span> အော်​ဟစ်​တော်​မူ​၏။ ၎င်း​၏​အ​ဓိပ္ပာယ်​မှာ <span class="fmt-words-of-jesus">“</span><span class="fmt-words-of-jesus">အ​ကျွန်ုပ်</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား</span><span class="fmt-words-of-jesus">၊</span> <span class="fmt-words-of-jesus">အ​ကျွန်ုပ်</span>​<span class="fmt-words-of-jesus">ကို</span> <span class="fmt-words-of-jesus">အ​ဘယ်​ကြောင့်</span>​<span class="fmt-words-of-jesus">စွန့်​ပစ်</span>​<span class="fmt-words-of-jesus">တော်​မူ</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​<sup class="fnm"><a name="fnm34" href="#fn34">34</a></sup>ဟူ​၍​ဖြစ်​၏။</div>
<div class="v" id="v35"><span class="vn">35</span> <span class="br-p"><br><br></span>အ​နီး​၌​ရပ်​နေ​သော​သူ​အ​ချို့​တို့​သည်​ကြား​လျှင် “ကြည့်​ပါ။ သူ​သည် ဧ​လိ​ယ​ကို​ခေါ်​နေ​သည်”​ဟု ဆို​ကြ​၏။<sup class="fnm"><a name="fnm35" href="#fn35">35</a></sup></div>
<div class="v" id="v36"><span class="vn">36</span> <span class="br-p"><br><br></span>ထို​အ​ခါ လူ​တစ်​ဦး​သည်​ပြေး​သွား​၍ ရေ​မြှုပ်​ကို ဝိုင်​ချဉ်​နှင့်​ပြည့်​စေ​ပြီး​လျှင် ကျူ​ရိုး​ပေါ်​တပ်​လျက် ကိုယ်​တော်​အား​သောက်​စေ​<sup class="fnm"><a name="fnm36" href="#fn36">36</a></sup>ကာ “ရှိ​ပါ​လေ​စေ။ ဧ​လိ​ယ​သည် သူ့​ကို အောက်​သို့​ချ​ရန် လာ​မည်​မ​လာ​မည်​ကို ငါ​တို့​ကြည့်​ကြ​စို့”​ဟု ဆို​လေ​၏။<sup class="fnm"><a name="fnm37" href="#fn37">37</a></sup></div>
<div class="v" id="v37"><span class="vn">37</span> <span class="br-p"><br><br></span>ထို့​နောက် ယေ​ရှု​သည် ကျယ်​လောင်​သော​အ​သံ​ဖြင့်​ကြွေး​ကြော်​ပြီး​လျှင် အ​သက်​ချုပ်​ငြိမ်း​တော်​မူ​၏။<sup class="fnm"><a name="fnm38" href="#fn38">38</a></sup></div>
<div class="v" id="v38"><span class="vn">38</span> <span class="br-p"><br><br></span>ထို​အ​ခါ ဗိ​မာန်​တော်​ကန့်​လန့်​ကာ​သည်<sup class="fnm"><a name="fnm39" href="#fn39">39</a></sup> အ​ထက်​စွန်း​မှ အောက်​စွန်း​တိုင်​အောင် နှစ်​ခြမ်း​ကွဲ​သွား​လေ​၏။<sup class="fnm"><a name="fnm40" href="#fn40">40</a></sup></div>
<div class="v" id="v39"><span class="vn">39</span> ကိုယ်​တော်​ဘက်​သို့​မျက်​နှာ​မူ​လျက် ရပ်​နေ​သော​တပ်​မှူး​သည် ကိုယ်​တော်​အ​သက်​ချုပ်​ငြိမ်း​<sup class="fnm"><a name="fnm41" href="#fn41">41</a></sup>တော်​မူ​ပုံ​ကို တွေ့​မြင်​သော​အ​ခါ “ဤ​သူ​သည် အ​မှန်​ပင် ဘု​ရား​သ​ခင်​၏​သား​တော်​ဖြစ်​သည်”​ဟု ဆို​လေ​၏။<sup class="fnm"><a name="fnm42" href="#fn42">42</a></sup></div>
<div class="v" id="v40"><span class="vn">40</span> <span class="br-p"><br><br></span>ထို​အ​ရပ်​၌ အ​ဝေး​မှ​ကြည့်​နေ​သော​အ​မျိုး​သ​မီး​များ​လည်း​ရှိ​ကြ​၏။ သူ​တို့​အ​ထဲ​တွင် မာ​ဂ​ဒ​လ​မြို့​သူ​မာ​ရိ၊ ယာ​ကုပ်​အ​ငယ်​နှင့်​ယော​သေ​တို့​၏​မိ​ခင်​ဖြစ်​သော​မာ​ရိ​နှင့် ဆ​လို​မေ​တို့​လည်း​ပါ​၏။</div>
<div class="v" id="v41"><span class="vn">41</span> သူ​တို့​သည် ဂါ​လိ​လဲ​နယ်​၌ ကိုယ်​တော်​ရှိ​တော်​မူ​ခဲ့​စဉ်​က နောက်​တော်​သို့​လိုက်​၍ ကိုယ်​တော်​ကို​လုပ်​ကျွေး​ပြု​စု​ခဲ့​သူ​များ​ဖြစ်​ကြ​၏။ သူ​တို့​အ​ပြင် ကိုယ်​တော်​နှင့်​အ​တူ ဂျေ​ရု​ဆ​လင်​မြို့​သို့​လိုက်​ပါ​လာ​သည့် များ​စွာ​သော​အ​ခြား​အ​မျိုး​သ​မီး​များ​လည်း​ရှိ​ကြ​၏။<sup class="fnm"><a name="fnm43" href="#fn43">43</a></sup></div>
<div class="v" id="v42"><h2>ယေ​ရှု​ကိုသင်္ဂြိုဟ်​ခြင်း</h2><span class="vn">42</span> <span class="br-p"><br><br></span>ထို​နေ့​သည် ပြင်​ဆင်​ရာ​နေ့​တည်း​ဟူ​သော အ​ဖိတ်​နေ့​ဖြစ်​သ​ဖြင့် ည​နေ​ချမ်း​အ​ချိန်​ရောက်​သော​အ​ခါ<sup class="fnm"><a name="fnm44" href="#fn44">44</a></sup></div>
<div class="v" id="v43"><span class="vn">43</span> ဂုဏ်​သ​ရေ​ကြီး​မြင့်​သော လွှတ်​တော်​အ​ဖွဲ့​ဝင်​တစ်​ဦး​ဖြစ်​ပြီး ဘု​ရား​သ​ခင်​၏​နိုင်​ငံ​တော်​ကို စောင့်​မျှော်​နေ​သူ​လည်း​ဖြစ်​သော အ​ရိ​မ​သဲ​မြို့​သား​ယော​သပ်​သည်​ရောက်​လာ​၍ ပိ​လတ်​မင်း​ထံ​သို့ ရဲ​ရင့်​စွာ​ဝင်​ကာ ယေ​ရှု​၏​အ​လောင်း​တော်​ကို တောင်း​လေ​၏။<sup class="fnm"><a name="fnm45" href="#fn45">45</a></sup></div>
<div class="v" id="v44"><span class="vn">44</span> ပိ​လတ်​မင်း​သည် ယေ​ရှု​သေ​ဆုံး​ပြီ​လော​ဟု​အံ့​ဩ​၍ တပ်​မှူး​ကို​ခေါ်​လျက် ယေ​ရှု​သေ​ဆုံး​ပြီ​ဖြစ်​ကြောင်း ဟုတ်​မ​ဟုတ်​မေး​လေ​၏။</div>
<div class="v" id="v45"><span class="vn">45</span> တပ်​မှူး​ထံ​မှ ဟုတ်​မှန်​ကြောင်း​သိ​ရ​လျှင် အ​လောင်း​တော်​ကို ယော​သပ်​အား​ပေး​လေ​၏။</div>
<div class="v" id="v46"><span class="vn">46</span> ထို​အ​ခါ ယော​သပ်​သည် ပိတ်​ချော​ကို​ဝယ်​ပြီး​လျှင် အ​လောင်း​တော်​ကို လက်​ဝါး​ကပ်​တိုင်​ပေါ်​မှ​ချ​၍ ပိတ်​ချော​ဖြင့်​ပတ်​ရစ်​ကာ ကျောက်​ဆောင်​၌​ထွင်း​ထား​သော သင်္ချိုင်း​ဂူ​ထဲ​တွင်​သွင်း​ထား​၏။ ထို့​နောက် ကျောက်​တုံး​ကို​လှိမ့်​၍ သင်္ချိုင်း​ဂူ​ဝ​ကို ပိတ်​ထား​လေ​၏။<sup class="fnm"><a name="fnm46" href="#fn46">46</a></sup></div>
<div class="v" id="v47"><span class="vn">47</span> မာ​ဂ​ဒ​လ​မြို့​သူ​မာ​ရိ​နှင့် ယော​သေ​၏​မိ​ခင်​ဖြစ်​သော​မာ​ရိ​တို့​သည်​လည်း မည်​သည့်​နေ​ရာ​၌ အ​လောင်း​တော်​ထား​ကြ​သည်​ကို ကြည့်​ရှု​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၇:၁-၂၊ လု ၂၃:၁၊ ယော ၁၈:၂၈။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၇:၁၁၊ လု ၂၃:၃၊ ယော ၁၈:၃၃။</div>
<div class="fn"><sup class="fnt"><a name="fn3" href="#fnm3">3</a></sup> မ ၂၇:၁၂၊ လု ၂၃:၁၀။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “သင့်​တစ်​ဖက်​၌ မည်​မျှ​သက်​သေ​ခံ​ကြ​သည်​ကို”</div>
<div class="fn"><sup class="fnt"><a name="fn5" href="#fnm5">5</a></sup> မ ၂၇:၁၃-၁၄။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၇:၁၅၊ လု ၂၃:၁၇၊ ယော ၁၈:၃၉။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၇:၁၆၊ လု ၂၃:၁၉၊ ယော ၁၈:၄၀။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “အော်​ဟစ်​၍”</div>
<div class="fn"><sup class="fnt"><a name="fn9" href="#fnm9">9</a></sup> မ ၂၇:၁၇၊ ၂၁၊ ယော ၁၈:၃၉။</div>
<div class="fn"><sup class="fnt"><a name="fn10" href="#fnm10">10</a></sup> မ ၂၇:၁၈။</div>
<div class="fn"><sup class="fnt"><a name="fn11" href="#fnm11">11</a></sup> မ ၂၇:၂၀။</div>
<div class="fn"><sup class="fnt"><a name="fn12" href="#fnm12">12</a></sup> မ ၂၇:၂၂၊ လု ၂၃:၂၁။</div>
<div class="fn"><sup class="fnt"><a name="fn13" href="#fnm13">13</a></sup> မ ၂၇:၂၃၊ လု ၂၃:၂၂-၂၃၊ ယော ၁၉:၁၅၊ တ ၁၃:၂၈။</div>
<div class="fn"><sup class="fnt"><a name="fn14" href="#fnm14">14</a></sup> မ ၂၇:၂၆၊ လု ၂၃:၂၄-၂၅၊ ယော ၁၉:၁၆။</div>
<div class="fn"><sup class="fnt"><a name="fn15" href="#fnm15">15</a></sup> မ ၂၇:၂၇။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၇:၂၈-၃၀၊ ယော ၁၉:၂-၃။ ဟေ​ရှာ ၅၀:၆။</div>
<div class="fn"><sup class="fnt"><a name="fn17" href="#fnm17">17</a></sup> မ ၂၇:၃၁။</div>
<div class="fn"><sup class="fnt"><a name="fn18" href="#fnm18">18</a></sup> မ ၂၇:၃၂၊ လု ၂၃:၂၆။</div>
<div class="fn"><sup class="fnt"><a name="fn19" href="#fnm19">19</a></sup> ဆာ ၆၉:၂၁။</div>
<div class="fn"><sup class="fnt"><a name="fn20" href="#fnm20">20</a></sup> မ ၂၇:၃၄။</div>
<div class="fn"><sup class="fnt"><a name="fn21" href="#fnm21">21</a></sup> မ ၂၇:၃၅၊ လု ၂၃:၃၄၊ ယော ၁၉:၂၄။ (ဆာ ၂၂:၁၈)</div>
<div class="fn"><sup class="fnt"><a name="fn22" href="#fnm22">22</a></sup> တိုက်​ရိုက်​ပြန်​ဆို​လျှင် “တ​တိ​ယ​နာ​ရီ”</div>
<div class="fn"><sup class="fnt"><a name="fn23" href="#fnm23">23</a></sup> မ ၂၇:၃၇၊ လု ၂၃:၃၈၊ ယော ၁၉:၁၉။</div>
<div class="fn"><sup class="fnt"><a name="fn24" href="#fnm24">24</a></sup> မ ၂၇:၃၈၊ လု ၂၃:၃၃၊ ယော ၁၉:၁၈။</div>
<div class="fn"><sup class="fnt"><a name="fn25" href="#fnm25">25</a></sup> (ဟေ​ရှာ ၅၃:၁၂)</div>
<div class="fn"><sup class="fnt"><a name="fn26" href="#fnm26">26</a></sup> အ​ချို့​မူ​ရင်း​ကျမ်း​၌ ကွင်း​ထဲ​မှ​ကျမ်း​ပိုဒ်​မ​ပါ။</div>
<div class="fn"><sup class="fnt"><a name="fn27" href="#fnm27">27</a></sup> မ ၂၇:၃၉-၄၀၊ လု ၂၃:၃၇။ ဆာ ၂၂:၇၊ ၁၀၉:၂၅။</div>
<div class="fn"><sup class="fnt"><a name="fn28" href="#fnm28">28</a></sup> မ ၂၇:၄၁-၄၂။</div>
<div class="fn"><sup class="fnt"><a name="fn29" href="#fnm29">29</a></sup> မ ၂၇:၄၄။</div>
<div class="fn"><sup class="fnt"><a name="fn30" href="#fnm30">30</a></sup> တိုက်​ရိုက်​ပြန်​ဆို​လျှင် “ဆဋ္ဌ​မ​နာ​ရီ”</div>
<div class="fn"><sup class="fnt"><a name="fn31" href="#fnm31">31</a></sup> တိုက်​ရိုက်​ပြန်​ဆို​လျှင် “န​ဝ​မ​နာ​ရီ”</div>
<div class="fn"><sup class="fnt"><a name="fn32" href="#fnm32">32</a></sup> မ ၂၇:၄၅၊ လု ၂၃:၄၄။</div>
<div class="fn"><sup class="fnt"><a name="fn33" href="#fnm33">33</a></sup> တိုက်​ရိုက်​ပြန်​ဆို​လျှင် “န​ဝ​မ​နာ​ရီ”</div>
<div class="fn"><sup class="fnt"><a name="fn34" href="#fnm34">34</a></sup> မ ၂၇:၄၆။ (ဆာ ၂၂:၁)</div>
<div class="fn"><sup class="fnt"><a name="fn35" href="#fnm35">35</a></sup> မ ၂၇:၄၇။</div>
<div class="fn"><sup class="fnt"><a name="fn36" href="#fnm36">36</a></sup> (ဆာ ၆၉:၂၁)</div>
<div class="fn"><sup class="fnt"><a name="fn37" href="#fnm37">37</a></sup> မ ၂၇:၄၈-၄၉၊ ယော ၁၉:၂၉။</div>
<div class="fn"><sup class="fnt"><a name="fn38" href="#fnm38">38</a></sup> မ ၂၇:၅၀၊ လု ၂၃:၄၆၊ ယော ၁၉:၃၀။</div>
<div class="fn"><sup class="fnt"><a name="fn39" href="#fnm39">39</a></sup> ဟေ​ဗြဲ ၉:၃။</div>
<div class="fn"><sup class="fnt"><a name="fn40" href="#fnm40">40</a></sup> မ ၂၇:၅၁၊ လု ၂၃:၄၅။</div>
<div class="fn"><sup class="fnt"><a name="fn41" href="#fnm41">41</a></sup> အ​ချို့​မူ​ရင်း​ကျမ်း​၌ “ထို​သို့​ကြွေး​ကြော်​၍ အ​သက်​ချုပ်​ငြိမ်း”</div>
<div class="fn"><sup class="fnt"><a name="fn42" href="#fnm42">42</a></sup> မ ၂၇:၅၄၊ လု ၂၃:၄၇။</div>
<div class="fn"><sup class="fnt"><a name="fn43" href="#fnm43">43</a></sup> မ​၂၇:၅၅-၅၆၊ လု ၂၃:၄၉၊ ယော ၁၉:၂၅။</div>
<div class="fn"><sup class="fnt"><a name="fn44" href="#fnm44">44</a></sup> လု ၂၃:၅၄၊ ယော ၁၉:၃၁၊ ၄၂။</div>
<div class="fn"><sup class="fnt"><a name="fn45" href="#fnm45">45</a></sup> မ ၂၇:၅၇-၅၈၊ လု ၂၃:၅၀-၅၂၊ ယော ၁၉:၃၈။</div>
<div class="fn"><sup class="fnt"><a name="fn46" href="#fnm46">46</a></sup> မ ၂၇:၅၉-၆၀၊ လု ၂၃:၅၃၊ ယော ၁၉:၄၀-၄၂၊ တ ၁၃:၂၉။</div>
</div>
<!-- PARSED ABOVE; EDITING MAY BREAK PARSER -->
</body></html>