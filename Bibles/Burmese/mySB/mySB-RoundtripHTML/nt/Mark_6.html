<html><head>
<meta http-equiv="Content-Type" content="text/html;charset=utf-8" />
<title>Mark 6 &ndash; ရှင်​မာ​ကု​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Mark', 6);">
<div id="navbar"><a href="../index.html">Myanmar Standard Bible</a> &ndash; <b>ရှင်​မာ​ကု​ခ​ရစ်​ဝင်</b> &ndash; <a href="Mark_1.html">1</a> ... <a href="Mark_4.html">4</a> <a href="Mark_5.html">5</a> <b>6</b> <a href="Mark_7.html">7</a> <a href="Mark_8.html">8</a> ... <a href="Mark_16.html">16</a> </div><hr>
<h1>Mark 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နာ​ဇ​ရက်​မြို့​၌​ငြင်း​ပယ်​ခံ​ရ​ခြင်း</h2><span class="vn">1</span> <span class="br-p"><br><br></span>ထို့​နောက် ယေ​ရှု​သည် ထို​နေ​ရာ​မှ​ထွက်​ခွာ​၍ မိ​မိ​၏​နေ​ရင်း​မြို့​သို့​ကြွ​တော်​မူ​၏။<sup class="fnm"><a name="fnm1" href="#fn1">1</a></sup> တ​ပည့်​တော်​တို့​သည်​လည်း နောက်​တော်​သို့​လိုက်​ကြ​၏။</div>
<div class="v" id="v2"><span class="vn">2</span> ဥ​ပုသ်​နေ့​ရောက်​သော​အ​ခါ ဝတ်​ပြု​စည်း​ဝေး​ကျောင်း​၌ သွန်​သင်​တော်​မူ​ရာ ကြား​နာ​သူ​များ​စွာ​တို့​သည် အံ့​အား​သင့်​လျက်<sup class="fnm"><a name="fnm2" href="#fn2">2</a></sup> “ဤ​သူ​သည် ဤ​အ​ရာ​များ​ကို အ​ဘယ်​က​ရ​သ​နည်း။ ဤ​သူ​ရ​သည့်​ဉာဏ်​ပ​ညာ​နှင့် သူ့​လက်​ဖြင့်​ပြု​သော တန်​ခိုး​လက္ခ​ဏာ​များ​ကား မည်​သို့​နည်း။</div>
<div class="v" id="v3"><span class="vn">3</span> သူ​သည် လက်​သ​မား​မ​ဟုတ်​လော။ မာ​ရိ​၏​သား​ဖြစ်​ပြီး ယာ​ကုပ်၊ ယော​သေ၊ ယု​ဒ​နှင့်​ရှိ​မုန်​တို့​၏​အစ်​ကို​မ​ဟုတ်​လော။ သူ​၏​နှ​မ​များ​သည်​လည်း ငါ​တို့​နှင့်​အ​တူ ဤ​အ​ရပ်​၌​ရှိ​ကြ​သည်​မ​ဟုတ်​လော”​ဟု ပြော​ဆို​ကာ ကိုယ်​တော်​အ​ပေါ်​ဘ​ဝင်​မ​ကျ​ဖြစ်​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ပ​ရော​ဖက်</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">နေ​ရင်း</span>​<span class="fmt-words-of-jesus">မြို့</span><span class="fmt-words-of-jesus">၊</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">ဆွေ​မျိုး</span>​<span class="fmt-words-of-jesus">များ</span>​<span class="fmt-words-of-jesus">ကြား</span>​<span class="fmt-words-of-jesus">နှင့်</span> <span class="fmt-words-of-jesus">မိ​မိ</span>​<span class="fmt-words-of-jesus">၏</span>​<span class="fmt-words-of-jesus">အိမ်</span>​<span class="fmt-words-of-jesus">တို့</span>​<span class="fmt-words-of-jesus">မှ​တစ်​ပါး</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span>​<span class="fmt-words-of-jesus">မျှ</span> <span class="fmt-words-of-jesus">ဂုဏ်​သ​ရေ</span>​<span class="fmt-words-of-jesus">မဲ့</span>​<span class="fmt-words-of-jesus">သည်</span>​<span class="fmt-words-of-jesus">ဟူ​၍</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> ကိုယ်​တော်​သည် မ​ကျန်း​မာ​သော​သူ​အ​နည်း​ငယ်​တို့​အ​ပေါ် လက်​တော်​တင်​လျက် ကျန်း​မာ​စေ​ခဲ့​ခြင်း​မှ​တစ်​ပါး ထို​နေ​ရာ​၌ မည်​သည့်​တန်​ခိုး​လက္ခ​ဏာ​ကို​မျှ​မ​ပြု​နိုင်​ခဲ့​ပေ။<sup class="fnm"><a name="fnm5" href="#fn5">5</a></sup></div>
<div class="v" id="v6"><span class="vn">6</span> <span class="br-p"><br><br></span>ကိုယ်​တော်​သည် သူ​တို့​၏​မ​ယုံ​ကြည်​မှု​အ​တွက် အံ့​သြ​တော်​မူ​ပြီး ဝန်း​ကျင်​ရှိ​ကျေး​ရွာ​များ​သို့ လှည့်​လည်​၍​သွန်​သင်​တော်​မူ​၏။</div>
<div class="v" id="v7"><h2>တစ်​ဆယ့်​နှစ်​ပါး​သော​တ​ပည့်​တော်​တို့​ကို စေ​လွှတ်​တော်​မူ​ခြင်း</h2><span class="vn">7</span> <span class="br-p"><br><br></span>ထို့​နောက် ကိုယ်​တော်​သည် တစ်​ဆယ့်​နှစ်​ပါး​သော​တ​ပည့်​တော်​တို့​ကို​ခေါ်​၍ နှစ်​ဦး​စီ​နှစ်​ဦး​စီ​စေ​လွှတ်​ကာ သူ​တို့​အား ညစ်​ညူး​သော​နတ်​တို့​ကို နိုင်​ရ​သော​အ​ခွင့်​အာ​ဏာ​ကို​ပေး​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v8"><span class="vn">8</span> ထို့​ပြင် လမ်း​ခ​ရီး​အ​တွက် တောင်​ဝှေး​တစ်​ချောင်း​မှ​တစ်​ပါး မည်​သည့်​အ​ရာ​ကို​မျှ​မ​ယူ​သွား​ကြ​ရန်​နှင့် အ​စား​အ​စာ၊<sup class="fnm"><a name="fnm7" href="#fn7">7</a></sup> လွယ်​အိတ်​နှင့် ကြေး​ဒင်္ဂါး​တို့​ကို​လည်း ခါး​ပန်း​၌​မ​ထည့်​သွား​ဘဲ</div>
<div class="v" id="v9"><span class="vn">9</span> ဖိ​နပ်​ကို​သာ​စီး​၍ အင်္ကျီ​ကို​လည်း နှစ်​ထပ်​မ​ဝတ်​သွား​ကြ​ရန် မိန့်​မှာ​တော်​မူ​၏။<sup class="fnm"><a name="fnm8" href="#fn8">8</a></sup></div>
<div class="v" id="v10"><span class="vn">10</span> တစ်​ဖန် သူ​တို့​အား <span class="fmt-words-of-jesus">“</span><span class="fmt-words-of-jesus">မည်​သည့်</span>​<span class="fmt-words-of-jesus">အ​ရပ်</span>​<span class="fmt-words-of-jesus">တွင်</span>​<span class="fmt-words-of-jesus">မ​ဆို</span> <span class="fmt-words-of-jesus">အိမ်</span>​<span class="fmt-words-of-jesus">တစ်</span>​<span class="fmt-words-of-jesus">အိမ်</span>​<span class="fmt-words-of-jesus">သို့</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ဝင်</span>​<span class="fmt-words-of-jesus">ကြ</span>​<span class="fmt-words-of-jesus">သော​အ​ခါ</span> <span class="fmt-words-of-jesus">ထို</span>​<span class="fmt-words-of-jesus">အ​ရပ်</span>​<span class="fmt-words-of-jesus">မှ</span>​<span class="fmt-words-of-jesus">ပြန်​လည်</span>​<span class="fmt-words-of-jesus">ထွက်​ခွာ</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">ထို</span>​<span class="fmt-words-of-jesus">အိမ်</span>​<span class="fmt-words-of-jesus">၌</span>​<span class="fmt-words-of-jesus">တည်း​ခို</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm9" href="#fn9">9</a></sup></div>
<div class="v" id="v11"><span class="vn">11</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရပ်</span>​<span class="fmt-words-of-jesus">၌</span>​<span class="fmt-words-of-jesus">မ​ဆို</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">လက်</span>​<span class="fmt-words-of-jesus">မ</span>​<span class="fmt-words-of-jesus">ခံ</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">စ​ကား</span>​<span class="fmt-words-of-jesus">ကို</span>​<span class="fmt-words-of-jesus">လည်း</span>​<span class="fmt-words-of-jesus">နား</span>​<span class="fmt-words-of-jesus">မ</span>​<span class="fmt-words-of-jesus">ထောင်</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">အ​ရပ်</span>​<span class="fmt-words-of-jesus">မှ</span>​<span class="fmt-words-of-jesus">ထွက်​ခွာ</span>​<span class="fmt-words-of-jesus">ကြ</span>​<span class="fmt-words-of-jesus">စဉ်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">တစ်​ဖက်​၌</span> <span class="fmt-words-of-jesus">သက်​သေ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ​ရန်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ခြေ​ဖ​ဝါး</span>​<span class="fmt-words-of-jesus">မှ</span>​<span class="fmt-words-of-jesus">မြေ​မှုန့်</span>​<span class="fmt-words-of-jesus">ကို</span> <span class="fmt-words-of-jesus">ခါ​ချ</span>​<span class="fmt-words-of-jesus">ခဲ့</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​<sup class="fnm"><a name="fnm10" href="#fn10">10</a></sup>ဟု မိန့်​တော်​မူ​၏။<sup class="fnm"><a name="fnm11" href="#fn11">11</a></sup></div>
<div class="v" id="v12"><span class="vn">12</span> <span class="br-p"><br><br></span>ထို​အ​ခါ တ​ပည့်​တော်​တို့​သည်​ထွက်​သွား​၍ လူ​တို့​နောင်​တ​ရ​ကြ​မည့်​အ​ကြောင်း ဟော​ပြော​ကြ​၏။</div>
<div class="v" id="v13"><span class="vn">13</span> သူ​တို့​သည် များ​စွာ​သော​နတ်​ဆိုး​တို့​ကို​နှင်​ထုတ်​ကာ မ​ကျန်း​မာ​သော​သူ​များ​စွာ​တို့​ကို ဆီ​လိမ်း​၍​ကျန်း​မာ​စေ​ကြ​၏။<sup class="fnm"><a name="fnm12" href="#fn12">12</a></sup></div>
<div class="v" id="v14"><h2>ဗတ္တိ​ဇံ​ဆ​ရာ​ယော​ဟန်​၏​သေ​ဆုံး​ခြင်း</h2><span class="vn">14</span> <span class="br-p"><br><br></span>ကိုယ်​တော်​၏​နာ​မ​တော်​သည် ထင်​ပေါ်​ကျော်​ကြား​လာ​သ​ဖြင့် ဟေ​ရုဒ်​မင်း​၏​နား​တော်​သို့​ရောက်​လေ​၏။ လူ​အ​ချို့​တို့​က<sup class="fnm"><a name="fnm13" href="#fn13">13</a></sup> “ဗတ္တိ​ဇံ​ဆ​ရာ​ယော​ဟန်​သည် သေ​သော​သူ​တို့​ထဲ​မှ ထ​မြောက်​လေ​ပြီ။ ထို့​ကြောင့် သူ​၌ တန်​ခိုး​လက္ခ​ဏာ​များ​ထင်​ရှား​နေ​၏”​ဟု ဆို​ကြ​၏။</div>
<div class="v" id="v15"><span class="vn">15</span> အ​ချို့​တို့​က​လည်း “သူ​သည် ဧ​လိ​ယ​ဖြစ်​၏”​ဟု ဆို​ကြ​ပြီး အ​ချို့​တို့​က​လည်း “ရှေး​ပ​ရော​ဖက်​များ​တစ်​ပါး​ပါး​ကဲ့​သို့​သော​ပ​ရော​ဖက်​ဖြစ်​၏”​ဟု ဆို​ကြ​၏။</div>
<div class="v" id="v16"><span class="vn">16</span> ဟေ​ရုဒ်​သည်​ကြား​လျှင် “ငါ​ခေါင်း​ဖြတ်​ကွပ်​မျက်​ခဲ့​သော​ယော​ဟန်​သည် ထ​မြောက်​<sup class="fnm"><a name="fnm14" href="#fn14">14</a></sup>လေ​ပြီ”​ဟု ဆို​၏။<sup class="fnm"><a name="fnm15" href="#fn15">15</a></sup></div>
<div class="v" id="v17"><span class="vn">17</span> <span class="br-p"><br><br></span>ထို​သို့​ဆို​သည့်​အ​ကြောင်း​မှာ ဟေ​ရုဒ်​သည် မိ​မိ​အစ်​ကို ဖိ​လိပ္ပု​၏​ဇ​နီး ဟေ​ရော​ဒိ​ကိစ္စ​ကြောင့် သူ​ကိုယ်​တိုင်​လူ​လွှတ်​၍ ယော​ဟန်​ကို​ဖမ်း​ဆီး​ကာ ထောင်​ထဲ​၌ ချုပ်​နှောင်​ထား​၏။<sup class="fnm"><a name="fnm16" href="#fn16">16</a></sup> အ​ဘယ်​ကြောင့်​ဆို​သော် ဟေ​ရုဒ်​သည် ထို​မိန်း​မ​နှင့်​ထိမ်း​မြား​စုံ​ဖက်​သ​ဖြင့်</div>
<div class="v" id="v18"><span class="vn">18</span> ယော​ဟန်​က “သင်​သည် အစ်​ကို​၏​ဇ​နီး​ကို​သိမ်း​ယူ​ခြင်း​မှာ တ​ရား​တော်​နှင့်​မ​ညီ​ပါ”​ဟု ပြော​ခဲ့​သော​ကြောင့်​ဖြစ်​၏။<sup class="fnm"><a name="fnm17" href="#fn17">17</a></sup></div>
<div class="v" id="v19"><span class="vn">19</span> ဟေ​ရော​ဒိ​သည် ယော​ဟန်​ကို​ရန်​ငြိုး​ထား​လျက် သတ်​လို​သော်​လည်း အ​ခွင့်​မ​ရ​ခဲ့​ချေ။</div>
<div class="v" id="v20"><span class="vn">20</span> အ​ကြောင်း​မူ​ကား ယော​ဟန်​သည် ဖြောင့်​မတ်​သန့်​ရှင်း​သူ​ဖြစ်​ကြောင်း ဟေ​ရုဒ်​သည်​သိ​၍ သူ့​ကို​ကြောက်​ရွံ့​ရို​သေ​လျက် စောင့်​ရှောက်​ထား​သည့်​အ​ပြင် ယော​ဟန်​၏​စ​ကား​ကို​ကြား​ရ​သည့်​အ​ခါ အ​လွန်​စိတ်​အ​နှောင့်​အ​ယှက်​ဖြစ်​တတ်​သော်​လည်း ဝမ်း​မြောက်​စွာ​နား​ထောင်​လေ့​ရှိ​သော​ကြောင့်​ဖြစ်​၏။</div>
<div class="v" id="v21"><span class="vn">21</span> <span class="br-p"><br><br></span>သို့​သော် အ​ခွင့်​ကောင်း​ရောက်​လာ​လေ​၏။ ဟေ​ရုဒ်​သည် မိ​မိ​၏​မွေး​နေ့​၌ မှူး​ကြီး​မတ်​ရာ​များ၊ တပ်​မှူး​ကြီး​များ​နှင့် ဂါ​လိ​လဲ​နယ်​၏​ခေါင်း​ဆောင်​များ​အ​တွက် ည​စာ​စား​ပွဲ​ကျင်း​ပ​သော​အ​ခါ</div>
<div class="v" id="v22"><span class="vn">22</span> ဟေ​ရော​ဒိ​၏​သ​မီး​သည် ထို​စား​ပွဲ​သို့​ဝင်​လာ​၍ က​ပြ​လျက် ဟေ​ရုဒ်​မှ​စ​၍ သူ​နှင့်​အ​တူ​စား​သောက်​ပွဲ​၌​ထိုင်​နေ​သော​သူ​တို့​ကို နှစ်​သက်​စေ​၏။ ဟေ​ရုဒ်​က “လို​ချင်​သ​မျှ​သော​အ​ရာ​ကို​တောင်း​လော့။ သင့်​ကို ငါ​ပေး​မည်”​ဟု မိန်း​က​လေး​အား​ဆို​ပြီး​မှ</div>
<div class="v" id="v23"><span class="vn">23</span> တစ်​ဖန် “ငါ့​ကို​သင်​တောင်း​သ​မျှ ငါ့​နိုင်​ငံ​တစ်​ဝက်​တိုင်​အောင် သင့်​အား ငါ​ပေး​မည်”​ဟု တိုင်​တည်​ပြော​ဆို​လေ​၏။</div>
<div class="v" id="v24"><span class="vn">24</span> ထို​အ​ခါ မိန်း​က​လေး​သည်​ထွက်​သွား​၍ “မည်​သည့်​အ​ရာ​ကို တောင်း​ရ​ပါ​မည်​နည်း”​ဟု မိ​မိ​၏​မိ​ခင်​အား​မေး​လေ​ရာ မိ​ခင်​က “ဗတ္တိ​ဇံ​ဆ​ရာ​ယော​ဟန်​၏​ဦး​ခေါင်း”​ဟု ဆို​၏။</div>
<div class="v" id="v25"><span class="vn">25</span> <span class="br-p"><br><br></span>သူ​သည်​လည်း ချက်​ချင်း​ပင် မင်း​ကြီး​ထံ​အ​လျင်​အ​မြန်​ဝင်​၍ “ဗတ္တိ​ဇံ​ဆ​ရာ​ယော​ဟန်​၏​ဦး​ခေါင်း​ကို လင်​ပန်း​ပေါ်​တင်​၍ ယ​ခု​ပင် ကျွန်​မ​အား​ပေး​စေ​လို​ပါ​သည်”​ဟု တောင်း​လျှောက်​လေ​၏။<sup class="fnm"><a name="fnm18" href="#fn18">18</a></sup></div>
<div class="v" id="v26"><span class="vn">26</span> <span class="br-p"><br><br></span>မင်း​ကြီး​သည် အ​လွန်​စိတ်​မ​ကောင်း​ဖြစ်​သော်​လည်း ပြု​ထား​သော​က​တိ​သစ္စာ​ကို​လည်း​ကောင်း၊ စား​ပွဲ​၌​ထိုင်​နေ​သော​သူ​တို့​၏​မျက်​နှာ​ကို​လည်း​ကောင်း ထောက်​၍ သူ့​ကို မ​ငြင်း​ဆန်​လို​သ​ဖြင့်<sup class="fnm"><a name="fnm19" href="#fn19">19</a></sup></div>
<div class="v" id="v27"><span class="vn">27</span> အာ​ဏာ​ပါး​ကွက်​သား​တစ်​ဦး​ကို ချက်​ချင်း​စေ​လွှတ်​ကာ ယော​ဟန်​၏​ဦး​ခေါင်း​ကို​ယူ​ဆောင်​ခဲ့​ရန် အ​မိန့်​ပေး​လေ​၏။ ထို​သူ​သည်​လည်း​သွား​၍ ယော​ဟန်​၏​ဦး​ခေါင်း​ကို ထောင်​ထဲ​၌ ဖြတ်​ပြီး​လျှင်<sup class="fnm"><a name="fnm20" href="#fn20">20</a></sup></div>
<div class="v" id="v28"><span class="vn">28</span> ထို​ဦး​ခေါင်း​ကို လင်​ပန်း​ပေါ်​တင်​၍ ယူ​လာ​ကာ မိန်း​က​လေး​အား​ပေး​လေ​၏။ မိန်း​က​လေး​သည်​လည်း ၎င်း​ကို မိ​မိ​၏​မိ​ခင်​အား​ပေး​လေ​၏။<sup class="fnm"><a name="fnm21" href="#fn21">21</a></sup></div>
<div class="v" id="v29"><span class="vn">29</span> ယော​ဟန်​၏​တ​ပည့်​တို့​သည် ထို​သ​တင်း​ကို​ကြား​သိ​ကြ​သော​အ​ခါ လာ​၍ သူ​၏​အ​လောင်း​ကို​ယူ​ဆောင်​သွား​ပြီး​လျှင် ဂူ​သွင်း​သင်္ဂြိုဟ်​ကြ​၏။<sup class="fnm"><a name="fnm22" href="#fn22">22</a></sup></div>
<div class="v" id="v30"><h2>လူ​ငါး​ထောင်​ကို​ကျွေး​မွေး​တော်​မူ​ခြင်း</h2><span class="vn">30</span> <span class="br-p"><br><br></span>တ​မန်​တော်​တို့​သည် ယေ​ရှု​ထံ ပြန်​လည်​စု​ဝေး​လာ​ကြ​၍ သူ​တို့​ပြု​ခဲ့​သ​မျှ​နှင့် သွန်​သင်​ခဲ့​သ​မျှ​တို့​ကို ကိုယ်​တော်​အား​ကြား​လျှောက်​ကြ​၏။<sup class="fnm"><a name="fnm23" href="#fn23">23</a></sup></div>
<div class="v" id="v31"><span class="vn">31</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">လူ​သူ</span>​<span class="fmt-words-of-jesus">ကင်း​ဝေး</span>​<span class="fmt-words-of-jesus">ရာ</span>​<span class="fmt-words-of-jesus">အ​ရပ်</span>​<span class="fmt-words-of-jesus">သို့</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ချည်း​သာ</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">ခေတ္တ</span>​<span class="fmt-words-of-jesus">အ​နား​ယူ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။ ထို​သို့​မိန့်​တော်​မူ​ခြင်း​မှာ ဝင်​ထွက်​သူ​များ​သ​ဖြင့် သူ​တို့​သည် အ​စာ​စား​ရန်​ပင် အ​ချိန်​မ​ရ​ကြ​သော​ကြောင့်​ဖြစ်​၏။</div>
<div class="v" id="v32"><span class="vn">32</span> <span class="br-p"><br><br></span>ထို့​ကြောင့် သူ​တို့​သည် လူ​သူ​ကင်း​ဝေး​ရာ​အ​ရပ်​သို့ သူ​တို့​ချည်း​သာ လှေ​ဖြင့်​ထွက်​သွား​ကြ​၏။</div>
<div class="v" id="v33"><span class="vn">33</span> သို့​သော် လူ​များ​စွာ​တို့​သည် သူ​တို့​သွား​ကြ​သည်​ကို​တွေ့​၍ သိ​မြင်​သ​ဖြင့်<sup class="fnm"><a name="fnm24" href="#fn24">24</a></sup> မြို့​ရွာ​အ​ပေါင်း​တို့​မှ ထို​အ​ရပ်​သို့ ကုန်း​ကြောင်း​ဖြင့်​ပြေး​သွား​ကာ<sup class="fnm"><a name="fnm25" href="#fn25">25</a></sup> သူ​တို့​ထက်​အ​လျင်​ဦး​စွာ ရောက်​နှင့်​ကြ​လေ​၏။<sup class="fnm"><a name="fnm26" href="#fn26">26</a></sup></div>
<div class="v" id="v34"><span class="vn">34</span> ကိုယ်​တော်​သည်​<sup class="fnm"><a name="fnm27" href="#fn27">27</a></sup>လှေ​ပေါ်​မှ​ဆင်း​သော​အ​ခါ များ​စွာ​သော​လူ​ထု​ပ​ရိ​သတ်​ကို​မြင်​လျှင် သူ​တို့​သည် သိုး​ထိန်း​မ​ရှိ​သော​သိုး​များ​ကဲ့​သို့​ဖြစ်​ကြ​သော​ကြောင့် သူ​တို့​အ​ပေါ်​ကြင်​နာ​စိတ်​ရှိ​တော်​မူ​၍ များ​စွာ​သော​အ​ရာ​တို့​ကို​သွန်​သင်​တော်​မူ​၏။<sup class="fnm"><a name="fnm28" href="#fn28">28</a></sup></div>
<div class="v" id="v35"><span class="vn">35</span> <span class="br-p"><br><br></span>အ​ချိန်​နောက်​ကျ​နေ​ပြီ​ဖြစ်​၍ တ​ပည့်​တော်​တို့​သည် အ​ထံ​တော်​သို့​ချဉ်း​ကပ်​လျက် “ဤ​နေ​ရာ​သည် လူ​သူ​ကင်း​ဝေး​ရာ​အ​ရပ်​ဖြစ်​ပြီး အ​ချိန်​လည်း​နောက်​ကျ​နေ​ပါ​ပြီ။</div>
<div class="v" id="v36"><span class="vn">36</span> လူ​တို့​သည် ဝန်း​ကျင်​ရှိ​ကျေး​လက်​တော​ရွာ​များ​သို့​သွား​၍ မိ​မိ​တို့​အ​တွက် စား​စ​ရာ​များ​ဝယ်​ယူ​နိုင်​ရန် သူ​တို့​ကို​ပြန်​လွှတ်​တော်​မူ​ပါ”​ဟု လျှောက်​ကြ​၏။<sup class="fnm"><a name="fnm29" href="#fn29">29</a></sup></div>
<div class="v" id="v37"><span class="vn">37</span> သို့​သော် ကိုယ်​တော်​က <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကိုယ်​တိုင်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">စား</span>​<span class="fmt-words-of-jesus">စ​ရာ</span>​<span class="fmt-words-of-jesus">ပေး</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု ပြန်​၍​မိန့်​တော်​မူ​၏။<sup class="fnm"><a name="fnm30" href="#fn30">30</a></sup> တ​ပည့်​တော်​တို့​က​လည်း “အ​ကျွန်ုပ်​တို့​သည် ဒေ​နာ​ရိ​<sup class="fnm"><a name="fnm31" href="#fn31">31</a></sup>နှစ်​ရာ​ဖြင့် မုန့်​များ​သွား​ဝယ်​၍ သူ​တို့​စား​ရန် ပေး​ရ​ပါ​မည်​လော”​ဟု ပြန်​လျှောက်​ကြ​၏။</div>
<div class="v" id="v38"><span class="vn">38</span> ကိုယ်​တော်​က​လည်း <span class="fmt-words-of-jesus">“</span>သင်​တို့​၌ <span class="fmt-words-of-jesus">မုန့်</span>​<span class="fmt-words-of-jesus">မည်​မျှ</span>​ရှိ​သ​နည်း<span class="fmt-words-of-jesus">။</span> <span class="fmt-words-of-jesus">သွား</span>​<span class="fmt-words-of-jesus">၍</span>​<span class="fmt-words-of-jesus">ကြည့်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု သူ​တို့​အား မိန့်​တော်​မူ​၏။ သူ​တို့​သည်​လည်း သိ​ရှိ​ပြီး​မှ “မုန့်​ငါး​လုံး​နှင့်​ငါး​နှစ်​ကောင်​ရှိ​ပါ​သည်”​ဟု လျှောက်​ကြ​၏။<sup class="fnm"><a name="fnm32" href="#fn32">32</a></sup></div>
<div class="v" id="v39"><span class="vn">39</span> <span class="br-p"><br><br></span>ထို့​နောက် ကိုယ်​တော်​သည် လူ​အ​ပေါင်း​တို့​ကို စိမ်း​လန်း​သော​မြက်​ခင်း​ပေါ်​၌ အ​စု​လိုက်​ထိုင်​စေ​ရန် တ​ပည့်​တော်​တို့​အား အ​မိန့်​ပေး​တော်​မူ​၏။</div>
<div class="v" id="v40"><span class="vn">40</span> လူ​တို့​သည်​လည်း တစ်​ရာ​စီ၊ ငါး​ဆယ်​စီ အ​စု​လိုက်​ထိုင်​ကြ​၏။</div>
<div class="v" id="v41"><span class="vn">41</span> ထို​အ​ခါ ကိုယ်​တော်​သည် မုန့်​ငါး​လုံး​နှင့်​ငါး​နှစ်​ကောင်​ကို​ယူ​၍ မိုး​ကောင်း​ကင်​သို့​မျှော်​ကြည့်​ကာ ကျေး​ဇူး​တော်​ချီး​မွမ်း​ပြီး​လျှင် မုန့်​ကို​ဖဲ့​၍ လူ​တို့​ကို​ဝေ​ပေး​ရန် တ​ပည့်​တော်​တို့​အား​ပေး​တော်​မူ​၏။ ငါး​နှစ်​ကောင်​ကို​လည်း လူ​အ​ပေါင်း​တို့​အား ခွဲ​ဝေ​ပေး​တော်​မူ​၏။<sup class="fnm"><a name="fnm33" href="#fn33">33</a></sup></div>
<div class="v" id="v42"><span class="vn">42</span> လူ​အ​ပေါင်း​တို့​သည် စား​၍​ဝ​ကြ​၏။</div>
<div class="v" id="v43"><span class="vn">43</span> ထို့​နောက် မုန့်​အ​ကျိုး​အ​ပဲ့​နှင့် ငါး​၏​အ​ကြွင်း​အ​ကျန်​တို့​ကို ကောက်​သိမ်း​ကြ​ရာ တစ်​ဆယ့်​နှစ်​တောင်း​အ​ပြည့်​ရ​ကြ​၏။<sup class="fnm"><a name="fnm34" href="#fn34">34</a></sup></div>
<div class="v" id="v44"><span class="vn">44</span> မုန့်​ကို​စား​သော​ယောက်ျား​ဦး​ရေ​မှာ ငါး​ထောင်​ရှိ​၏။<sup class="fnm"><a name="fnm35" href="#fn35">35</a></sup></div>
<div class="v" id="v45"><h2>ရေ​ပေါ်​၌​လမ်း​လျှောက်​တော်​မူ​ခြင်း</h2><span class="vn">45</span> <span class="br-p"><br><br></span>ထို့​နောက် ကိုယ်​တော်​သည် ချက်​ချင်း​ပင် တ​ပည့်​တော်​တို့​ကို လှေ​ပေါ်​သို့​တက်​စေ​၍ တစ်​ဖက်​ကမ်း​ရှိ ဗက်​ဇဲ​ဒ​မြို့​သို့ အ​လျင်​ဦး​စွာ​ကူး​နှင့်​စေ​တော်​မူ​ပြီး တစ်​ချိန်​တည်း​မှာ​ပင် လူ​ထု​ပ​ရိ​သတ်​များ​ကို ပြန်​လွှတ်​တော်​မူ​၏။<sup class="fnm"><a name="fnm36" href="#fn36">36</a></sup></div>
<div class="v" id="v46"><span class="vn">46</span> လူ​တို့​ကို​နှုတ်​ဆက်​ပြီး​နောက် ကိုယ်​တော်​သည် ဆု​တောင်း​ရန် တောင်​ပေါ်​သို့​တက်​တော်​မူ​၏။</div>
<div class="v" id="v47"><span class="vn">47</span> <span class="br-p"><br><br></span>ည​နေ​ချမ်း​အ​ချိန်​ရောက်​သော​အ​ခါ လှေ​သည် ပင်​လယ်​အ​လယ်​၌​ရှိ​၏။ ကိုယ်​တော်​မူ​ကား ကုန်း​ပေါ်​၌ တစ်​ပါး​တည်း​ရှိ​တော်​မူ​၏။<sup class="fnm"><a name="fnm37" href="#fn37">37</a></sup></div>
<div class="v" id="v48"><span class="vn">48</span> လေ​ဆန်​သော​ကြောင့် လှော်​ခတ်​၍ ပင်​ပန်း​နေ​ကြ​သော​တ​ပည့်​တော်​တို့​ကို ကိုယ်​တော်​မြင်​တော်​မူ​လျှင် မိုး​သောက်​ယံ​အ​ချိန်​<sup class="fnm"><a name="fnm38" href="#fn38">38</a></sup>ဝန်း​ကျင်​၌ ပင်​လယ်​ပေါ်​တွင်​လမ်း​လျှောက်​လျက် သူ​တို့​ထံ​သို့​ကြွ​တော်​မူ​ပြီး သူ​တို့​ကို​ဖြတ်​သွား​မည်​ပြု​လေ​၏။<sup class="fnm"><a name="fnm39" href="#fn39">39</a></sup></div>
<div class="v" id="v49"><span class="vn">49</span> တ​ပည့်​တော်​တို့​သည် ပင်​လယ်​ပေါ်​တွင် ကိုယ်​တော်​လမ်း​လျှောက်​နေ​သည်​ကို​မြင်​လျှင် တစ္ဆေ​ဖြစ်​သည်​ဟု​ထင်​မှတ်​လျက် အော်​ဟစ်​ကြ​၏။</div>
<div class="v" id="v50"><span class="vn">50</span> သူ​တို့​အား​လုံး​သည် ကိုယ်​တော်​ကို​တွေ့​မြင်​၍ တုန်​လှုပ်​ချောက်​ချား​ကြ​သော​ကြောင့်​ဖြစ်​၏။<sup class="fnm"><a name="fnm40" href="#fn40">40</a></sup> သို့​သော် ကိုယ်​တော်​သည် ချက်​ချင်း​ပင် သူ​တို့​နှင့်​စ​ကား​ပြော​လျက် <span class="fmt-words-of-jesus">“</span><span class="fmt-words-of-jesus">မ​စိုး​ရိမ်</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">ပင်</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မ</span>​<span class="fmt-words-of-jesus">ကြောက်</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm41" href="#fn41">41</a></sup></div>
<div class="v" id="v51"><span class="vn">51</span> ထို့​နောက် သူ​တို့​ရှိ​ရာ လှေ​ပေါ်​သို့​တက်​တော်​မူ​သော် လေ​သည်​ငြိမ်​သွား​လေ​၏။ သူ​တို့​သည် အ​လွန်​အ​မင်း​အံ့​သြ​ငေး​မော​ကြ​၏။</div>
<div class="v" id="v52"><span class="vn">52</span> အ​ကြောင်း​မူ​ကား သူ​တို့​သည် မုန့်​နှင့်​ပတ်​သက်​သော​ဖြစ်​ရပ်​ကို​နား​မ​လည်​ဘဲ သူ​တို့​၏​စိတ်​နှ​လုံး​မာ​ကျော​လျက်​ရှိ​ကြ​သော​ကြောင့်​ဖြစ်​၏။</div>
<div class="v" id="v53"><h2>ဂင်​နေ​သ​ရက်​မြို့​၌ အ​နာ​ရော​ဂါ​ပျောက်​ကင်း​စေ​တော်​မူ​ခြင်း</h2><span class="vn">53</span> <span class="br-p"><br><br></span>ထို့​နောက် သူ​တို့​သည် ပင်​လယ်​ကို​ကူး​၍ ဂင်​နေ​သ​ရက်​မြို့​သို့​ရောက်​သ​ဖြင့် လှေ​ကို​ဆိုက်​ကပ်​ကြ​၏။<sup class="fnm"><a name="fnm42" href="#fn42">42</a></sup></div>
<div class="v" id="v54"><span class="vn">54</span> လှေ​ပေါ်​မှ သူ​တို့​ဆင်း​ကြ​ရာ လူ​တို့​သည် ကိုယ်​တော်​ကို​ချက်​ချင်း​မှတ်​မိ​ကြ​သ​ဖြင့်</div>
<div class="v" id="v55"><span class="vn">55</span> ထို​အ​ရပ်​<sup class="fnm"><a name="fnm43" href="#fn43">43</a></sup>ဒေ​သ​တစ်​ဝန်း​လုံး​သို့​ပြေး​သွား​ကာ ကိုယ်​တော်​ရှိ​တော်​မူ​သည်​ဟု သူ​တို့​ကြား​ရ​သည့်​နေ​ရာ​သို့ နာ​မ​ကျန်း​ဖြစ်​သူ​တို့​ကို အိပ်​ရာ​နှင့်​တ​ကွ​သယ်​ဆောင်​လာ​ကြ​၏။<sup class="fnm"><a name="fnm44" href="#fn44">44</a></sup></div>
<div class="v" id="v56"><span class="vn">56</span> ကိုယ်​တော်​ကြွ​တော်​မူ​သော မြို့​၌​ဖြစ်​စေ၊ ကျေး​လက်​တော​ရွာ​၌​ဖြစ်​စေ၊ လူ​တို့​သည် နာ​မ​ကျန်း​ဖြစ်​သူ​တို့​ကို ဈေး​အ​ရပ်​၌​ချ​ထား​ကာ သူ​တို့​အား ကိုယ်​တော်​၏​ဝတ်​ရုံ​တော်​ပန်း​ဖွား​ကို​မျှ တို့​ထိ​ခွင့်​ပြု​ပါ​မည့်​အ​ကြောင်း ကိုယ်​တော်​ကို​တောင်း​ပန်​ကြ​၏။ ကိုယ်​တော်​ကို တို့​ထိ​ရ​သော​သူ​ရှိ​သ​မျှ​တို့​သည်​လည်း ရော​ဂါ​ပျောက်​ကင်း​ခြင်း​အ​ခွင့်​ကို​ရ​ကြ​၏။<sup class="fnm"><a name="fnm45" href="#fn45">45</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၁၃:၅၃-၅၄။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၃:၅၄၊ လု ၄:၁၅။</div>
<div class="fn"><sup class="fnt"><a name="fn3" href="#fnm3">3</a></sup> မ ၁၃:၅၅-၅၇။</div>
<div class="fn"><sup class="fnt"><a name="fn4" href="#fnm4">4</a></sup> မ ၁၃:၅၇၊ လု ၄:၂၄၊ ယော ၄:၄၄။</div>
<div class="fn"><sup class="fnt"><a name="fn5" href="#fnm5">5</a></sup> မ ၁၃:၅၈။</div>
<div class="fn"><sup class="fnt"><a name="fn6" href="#fnm6">6</a></sup> မ ၁၀:၁၊ လု ၉:၁။</div>
<div class="fn"><sup class="fnt"><a name="fn7" href="#fnm7">7</a></sup> တိုက်​ရိုက်​ပြန်​ဆို​လျှင် “မုန့်”</div>
<div class="fn"><sup class="fnt"><a name="fn8" href="#fnm8">8</a></sup> မ ၁၀:၉-၁၀၊ လု ၉:၃၊ ၁၀:၄။</div>
<div class="fn"><sup class="fnt"><a name="fn9" href="#fnm9">9</a></sup> မ ၁၀:၁၁၊ လု ၉:၄၊ ၁၀:၇။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “ငါ​အ​မှန်​ဆို​သည်​ကား တ​ရား​စီ​ရင်​တော်​မူ​ရာ​နေ့​၌ သော​ဒုံ​မြို့​နှင့် ဂေါ​မော​ရ​မြို့​တို့​သည် ထို​မြို့​ထက်​ပို​၍ ခံ​သာ​လိမ့်​မည်” ပါ​သည်။</div>
<div class="fn"><sup class="fnt"><a name="fn11" href="#fnm11">11</a></sup> မ ၁၀:၁၄၊ လု ၉:၅၊ ၁၀:၁၁၊ တ ၁၃:၅၁။</div>
<div class="fn"><sup class="fnt"><a name="fn12" href="#fnm12">12</a></sup> ယာ ၅:၁၄။</div>
<div class="fn"><sup class="fnt"><a name="fn13" href="#fnm13">13</a></sup> အ​ချို့​မူ​ရင်း​ကျမ်း​၌ “သူ​(ဟေ​ရုဒ်​မင်း​)က”</div>
<div class="fn"><sup class="fnt"><a name="fn14" href="#fnm14">14</a></sup> အ​ချို့​မူ​ရင်း​ကျမ်း​၌ “သေ​သော​သူ​တို့​ထဲ​မှ​ထ​မြောက်”</div>
<div class="fn"><sup class="fnt"><a name="fn15" href="#fnm15">15</a></sup> မ ၁၄:၁-၂၊ လု ၉:၇-၈။</div>
<div class="fn"><sup class="fnt"><a name="fn16" href="#fnm16">16</a></sup> မ ၁၄:၃၊ လု ၃:၁၉-၂၀။</div>
<div class="fn"><sup class="fnt"><a name="fn17" href="#fnm17">17</a></sup> မ ၁၄:၄။ ဝတ် ၁၈:၁၆၊ ၂၀:၂၁။</div>
<div class="fn"><sup class="fnt"><a name="fn18" href="#fnm18">18</a></sup> မ ၁၄:၈။</div>
<div class="fn"><sup class="fnt"><a name="fn19" href="#fnm19">19</a></sup> မ ၁၄:၉။</div>
<div class="fn"><sup class="fnt"><a name="fn20" href="#fnm20">20</a></sup> မ ၁၄:၁၀။</div>
<div class="fn"><sup class="fnt"><a name="fn21" href="#fnm21">21</a></sup> မ ၁၄:၁၁။</div>
<div class="fn"><sup class="fnt"><a name="fn22" href="#fnm22">22</a></sup> မ ၁၄:၁၂။</div>
<div class="fn"><sup class="fnt"><a name="fn23" href="#fnm23">23</a></sup> လု ၉:၁၀။</div>
<div class="fn"><sup class="fnt"><a name="fn24" href="#fnm24">24</a></sup> အ​ချို့​မူ​ရင်း​ကျမ်း​၌ "ကိုယ်​တော်​ဖြစ်​သည်​ကို​သိ​မြင်​သ​ဖြင့်​"</div>
<div class="fn"><sup class="fnt"><a name="fn25" href="#fnm25">25</a></sup> မ ၁၄:၁၃၊ လု ၉:၁၀-၁၁။</div>
<div class="fn"><sup class="fnt"><a name="fn26" href="#fnm26">26</a></sup> အ​ချို့​မူ​ရင်း​ကျမ်း​၌ “ထို့​နောက် သူ​တို့​သည် အ​ထံ​တော်​၌​စု​ဝေး​လာ​ကြ​၏” ပါ​သည်။</div>
<div class="fn"><sup class="fnt"><a name="fn27" href="#fnm27">27</a></sup> အ​ချို့​မူ​ရင်း​ကျမ်း​၌ “ယေ​ရှု​သည်”</div>
<div class="fn"><sup class="fnt"><a name="fn28" href="#fnm28">28</a></sup> မ ၉:၃၆၊ ၁၄:၁၄။</div>
<div class="fn"><sup class="fnt"><a name="fn29" href="#fnm29">29</a></sup> မ ၁၄:၁၅၊ လု ၉:၁၂။</div>
<div class="fn"><sup class="fnt"><a name="fn30" href="#fnm30">30</a></sup> မ ၁၄:၁၆၊ လု ၉:၁၃။</div>
<div class="fn"><sup class="fnt"><a name="fn31" href="#fnm31">31</a></sup> နေ့​စား​အ​လုပ်​သ​မား​တစ်​ဦး​၏ တစ်​နေ့​လုပ်​အား​ခ​နှင့်​ညီ​မျှ​သော ရော​မ​ငွေဒင်္ဂါး။</div>
<div class="fn"><sup class="fnt"><a name="fn32" href="#fnm32">32</a></sup> မ ၁၄:၁၇၊ လု ၉:၁၃၊ ယော ၆:၉။</div>
<div class="fn"><sup class="fnt"><a name="fn33" href="#fnm33">33</a></sup> မ ၁၄:၁၉၊ လု ၉:၁၆။</div>
<div class="fn"><sup class="fnt"><a name="fn34" href="#fnm34">34</a></sup> မ ၁၄:၂၀၊ လု ၉:၁၇၊ ယော ၆:၁၃။</div>
<div class="fn"><sup class="fnt"><a name="fn35" href="#fnm35">35</a></sup> မ ၁၄:၂၁၊ လု ၉:၁၄၊ ယော ၆:၁၀။</div>
<div class="fn"><sup class="fnt"><a name="fn36" href="#fnm36">36</a></sup> မ ၁၄:၂၂။</div>
<div class="fn"><sup class="fnt"><a name="fn37" href="#fnm37">37</a></sup> မ ၁၄:၂၃။</div>
<div class="fn"><sup class="fnt"><a name="fn38" href="#fnm38">38</a></sup> တိုက်​ရိုက်​ပြန်​ဆို​လျှင် “ည​၏​စ​တုတ္ထ​အ​ချိန်”</div>
<div class="fn"><sup class="fnt"><a name="fn39" href="#fnm39">39</a></sup> မ ၁၄:၂၄-၂၅။</div>
<div class="fn"><sup class="fnt"><a name="fn40" href="#fnm40">40</a></sup> မ ၁၄:၂၆၊ ယော ၆:၁၉။</div>
<div class="fn"><sup class="fnt"><a name="fn41" href="#fnm41">41</a></sup> မ ၁၄:၂၇၊ ယော ၆:၂၀။</div>
<div class="fn"><sup class="fnt"><a name="fn42" href="#fnm42">42</a></sup> မ ၁၄:၃၄။</div>
<div class="fn"><sup class="fnt"><a name="fn43" href="#fnm43">43</a></sup> အ​ချို့​မူ​ရင်း​ကျမ်း​၌ “ထို​နယ်​ပတ်​ဝန်း​ကျင်”</div>
<div class="fn"><sup class="fnt"><a name="fn44" href="#fnm44">44</a></sup> မ ၁၄:၃၅။</div>
<div class="fn"><sup class="fnt"><a name="fn45" href="#fnm45">45</a></sup> မ ၁၄:၃၆။</div>
</div>
<!-- PARSED ABOVE; EDITING MAY BREAK PARSER -->
</body></html>