<html><head>
<meta http-equiv="Content-Type" content="text/html;charset=utf-8" />
<title>Matt 2 &ndash; ရှင်​မဿဲ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 2);">
<div id="navbar"><a href="../index.html">Myanmar Standard Bible</a> &ndash; <b>ရှင်​မဿဲ​ခ​ရစ်​ဝင်</b> &ndash; <a href="Matt_1.html">1</a> <b>2</b> <a href="Matt_3.html">3</a> <a href="Matt_4.html">4</a> ... <a href="Matt_28.html">28</a> </div><hr>
<h1>Matt 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နက္ခတ်​ပ​ညာ​ရှင်​များ​ရောက်​လာ​ခြင်း</h2><span class="vn">1</span> <span class="br-p"><br><br></span>ဟေ​ရုဒ်​မင်း​ကြီး​လက်​ထက်​တွင် ယု​ဒ​ပြည်၊ ဗက်​လင်​မြို့​၌ ယေ​ရှု​ဖွား​မြင်​ခြင်း​ကို​ခံ​တော်​မူ​ပြီး​နောက် အ​ရှေ့​ပြည်​မှ နက္ခတ်​ပ​ညာ​ရှင်​<sup class="fnm"><a name="fnm1" href="#fn1">1</a></sup>တို့​သည် ဂျေ​ရု​ဆ​လင်​မြို့​သို့ ရောက်​လာ​ကြ​၍</div>
<div class="v" id="v2"><span class="vn">2</span> “ဖွား​မြင်​တော်​မူ​သော ဂျူး​လူ​မျိုး​တို့​၏​ဘု​ရင်​သည် အ​ဘယ်​မှာ​ရှိ​သ​နည်း။ အ​ရှေ့​ပြည်​၌ သူ​၏​ကြယ်​ကို အ​ကျွန်ုပ်​တို့​မြင်​ခဲ့​ရ​သ​ဖြင့် သူ့​ကို​ရှိ​ခိုး​ရန် လာ​ကြ​ပါ​၏”​ဟု မေး​မြန်း​ပြော​ဆို​ကြ​၏။</div>
<div class="v" id="v3"><span class="vn">3</span> <span class="br-p"><br><br></span>ထို​စ​ကား​ကို​ကြား​လျှင် ဟေ​ရုဒ်​မင်း​ကြီး​သည် တုန်​လှုပ်​ချောက်​ချား​လေ​၏။ ဂျေ​ရု​ဆ​လင်​တစ်​မြို့​လုံး​သည်​လည်း မင်း​ကြီး​နှင့်​အ​တူ တုန်​လှုပ်​ချောက်​ချား​ကြ​၏။</div>
<div class="v" id="v4"><span class="vn">4</span> ထို​အ​ခါ မင်း​ကြီး​သည် ယဇ်​ပု​ရော​ဟိတ်​အ​ကြီး​အ​ကဲ​များ​နှင့် လူ​ထု​ထဲ​မှ​ကျမ်း​ပြု​ဆ​ရာ​အ​ပေါင်း​တို့​ကို​စု​ဝေး​စေ​၍ ခ​ရစ်​တော်​သည် မည်​သည့်​အ​ရပ်​၌​ဖွား​မြင်​မည်​ကို သူ​တို့​အား မေး​မြန်း​လေ​၏။</div>
<div class="v" id="v5"><span class="vn">5</span> သူ​တို့​က​လည်း “ယု​ဒ​ပြည်၊ ဗက်​လင်​မြို့​၌​ဖြစ်​ပါ​သည်။ အ​ဘယ်​ကြောင့်​ဆို​သော်</div>
<div class="v" id="v6"><span class="vn">6</span> ‘အို ယု​ဒ​ပြည်၊ ဗက်​လင်​မြို့၊ သင်​သည် ယု​ဒ​ပြည်​ကို​အုပ်​ချုပ်​သော​မြို့​တို့​တွင် အ​သေး​သိမ်​ဆုံး​မ​ဟုတ်။ အ​ကြောင်း​မူ​ကား ငါ​၏​လူ​မျိုး​တော်​အစ္စ​ရေး​ကို အုပ်​ထိန်း​မည့်​ခေါင်း​ဆောင်​တစ်​ဦး​သည် သင့်​အ​ထဲ​မှ​ပေါ်​ထွန်း​လိမ့်​မည်’​<sup class="fnm"><a name="fnm2" href="#fn2">2</a></sup>ဟူ​၍ ပ​ရော​ဖက်​က ရေး​ထား​သော​ကြောင့်​ဖြစ်​သည်”​ဟု လျှောက်​ထား​ကြ​၏။</div>
<div class="v" id="v7"><span class="vn">7</span> <span class="br-p"><br><br></span>ထို့​နောက် ဟေ​ရုဒ်​မင်း​ကြီး​သည် နက္ခတ်​ပ​ညာ​ရှင်​တို့​ကို တိတ်​တ​ဆိတ်​ခေါ်​၍ ကြယ်​ပေါ်​ထွန်း​သည့်​အ​ချိန်​ကာ​လ​ကို သူ​တို့​ထံ​မှ သေ​ချာ​စွာ​လေ့​လာ​စိ​စစ်​ပြီး​မှ</div>
<div class="v" id="v8"><span class="vn">8</span> “သွား​၍ သူ​ငယ်​တော်​ကို သေ​ချာ​စွာ​ရှာ​ဖွေ​စုံ​စမ်း​ကြ​လော့။ သင်​တို့​တွေ့​သော​အ​ခါ ငါ​သည်​လည်း​သွား​၍ သူ့​ကို​ရှိ​ခိုး​နိုင်​ရန် ငါ့​ကို​အ​ကြောင်း​ကြား​ကြ​လော့”​ဟု မိန့်​မှာ​လျက် သူ​တို့​ကို ဗက်​လင်​မြို့​သို့ စေ​လွှတ်​လေ​၏။</div>
<div class="v" id="v9"><span class="vn">9</span> <span class="br-p"><br><br></span>သူ​တို့​သည် မင်း​ကြီး​၏​မိန့်​မှာ​ချက်​ကို​နား​ထောင်​ပြီး​မှ ထွက်​သွား​ကြ​ရာ အ​ရှေ့​ပြည်​၌ သူ​တို့​တွေ့​ခဲ့​သော​ကြယ်​သည် သူ​ငယ်​တော်​ရှိ​သည့်​နေ​ရာ​ပေါ်​ရောက်​၍ ရပ်​သည့်​တိုင်​အောင် သူ​တို့​ရှေ့​မှ​သွား​လေ​၏။</div>
<div class="v" id="v10"><span class="vn">10</span> သူ​တို့​သည် ထို​ကြယ်​ကို​မြင်​သော​အ​ခါ အ​လွန်​ဝမ်း​မြောက်​ဝမ်း​သာ​ဖြစ်​ကြ​ပြီး</div>
<div class="v" id="v11"><span class="vn">11</span> အိမ်​ထဲ​သို့​ဝင်​၍ မယ်​တော်​မာ​ရိ​နှင့်​တ​ကွ သူ​ငယ်​တော်​ကို​တွေ့​လျှင် ပျပ်​ဝပ်​လျက်​ရှိ​ခိုး​ကြ​၏။ သူ​တို့​၏​ဘဏ္ဍာ​ကြုတ်​များ​ကို​လည်း​ဖွင့်​၍ ရွှေ၊ လော်​ဗန်​နှင့် မု​ရန်​တည်း​ဟူ​သော လက်​ဆောင်​များ​ကို သူ​ငယ်​တော်​အား​ဆက်​သ​ကြ​၏။</div>
<div class="v" id="v12"><span class="vn">12</span> ထို့​နောက် ဟေ​ရုဒ်​မင်း​ကြီး​ထံ​သို့ ပြန်​မ​သွား​မည့်​အ​ကြောင်း အိပ်​မက်​ထဲ​တွင် ဗျာ​ဒိတ်​တော်​ရ​သ​ဖြင့် မိ​မိ​တို့​တိုင်း​ပြည်​သို့ အ​ခြား​သော​လမ်း​ဖြင့်​ပြန်​သွား​ကြ​၏။</div>
<div class="v" id="v13"><h2>အီ​ဂျစ်​ပြည်​သို့​ထွက်​ပြေး​ခြင်း</h2><span class="vn">13</span> <span class="br-p"><br><br></span>ထို​သူ​တို့​ထွက်​သွား​ကြ​ပြီး​နောက် ထာ​ဝ​ရ​ဘု​ရား​၏​ကောင်း​ကင်​တ​မန်​သည် ယော​သပ်​အား အိပ်​မက်​ထဲ​တွင်​ထင်​ရှား​၍ “ထ​လော့။ သူ​ငယ်​တော်​နှင့်​မယ်​တော်​တို့​ကို​ခေါ်​လျက် အီ​ဂျစ်​ပြည်​သို့​ထွက်​ပြေး​၍ နောက်​တစ်​ဖန် သင့်​အား​ငါ​ပြော​သည့်​တိုင်​အောင် ထို​ပြည်​၌​နေ​လော့။ အ​ကြောင်း​မူ​ကား ဟေ​ရုဒ်​မင်း​ကြီး​သည် သူ​ငယ်​တော်​ကို ရှာ​၍​သတ်​ရန် ကြံ​ရွယ်​နေ​၏”​ဟု မြွက်​ဆို​လေ​၏။</div>
<div class="v" id="v14"><span class="vn">14</span> <span class="br-p"><br><br></span>ထို​အ​ခါ ယော​သပ်​သည်​ထ​၍ ည​အ​ချိန်​၌​ပင် သူ​ငယ်​တော်​နှင့်​မယ်​တော်​တို့​ကို ခေါ်​ဆောင်​ကာ အီ​ဂျစ်​ပြည်​သို့ ထွက်​ခွာ​သွား​ပြီး​လျှင်</div>
<div class="v" id="v15"><span class="vn">15</span> ဟေ​ရုဒ်​မင်း​ကြီး​အ​နိစ္စ​ရောက်​သည့်​တိုင်​အောင် ထို​ပြည်​၌​နေ​လေ​၏။ ဤ​သည်​ကား “ငါ့​သား​ကို အီ​ဂျစ်​ပြည်​မှ ငါ​ခေါ်​ထုတ်​ခဲ့​၏”​<sup class="fnm"><a name="fnm3" href="#fn3">3</a></sup>ဟု ပ​ရော​ဖက်​အား​ဖြင့် ထာ​ဝ​ရ​ဘု​ရား​မိန့်​တော်​မူ​သော​အ​ရာ ပြည့်​စုံ​ခြင်း​သို့​ရောက်​မည့်​အ​ကြောင်း​တည်း။</div>
<div class="v" id="v16"><h2>က​လေး​သူ​ငယ်​များ​ကို​သတ်​ဖြတ်​ခြင်း</h2><span class="vn">16</span> <span class="br-p"><br><br></span>ထို့​နောက် ဟေ​ရုဒ်​မင်း​ကြီး​သည် နက္ခတ်​ပ​ညာ​ရှင်​တို့​၏​မ​ထီ​လေး​စား​ပြု​ခြင်း​ကို​ခံ​ရ​ကြောင်း​သိ​လျှင် အ​မျက်​ပြင်း​ထန်​စွာ​ထွက်​၍ နက္ခတ်​ပ​ညာ​ရှင်​တို့​ထံ​မှ သေ​ချာ​စွာ​လေ့​လာ​စိ​စစ်​ထား​သည့်​အ​ချိန်​ကာ​လ​အ​ရ ဗက်​လင်​မြို့​နှင့် ၎င်း​အ​ရပ်​ဒေ​သ​တစ်​ဝိုက်​တွင်​ရှိ​သော အ​သက်​နှစ်​နှစ်​နှင့် နှစ်​နှစ်​အောက်​ယောက်ျား​လေး​အား​လုံး​တို့​ကို သတ်​စေ​၏။</div>
<div class="v" id="v18"><span class="vn">18</span> ထို​အ​ခါ “ရာ​မ​မြို့​၌ သည်း​ထန်​သော​ငို​ကြွေး​ခြင်း​<sup class="fnm"><a name="fnm4" href="#fn4">4</a></sup>နှင့်​မြည်​တမ်း​ခြင်း​အ​သံ​ကို ကြား​ရ​၏။ ရာ​ခေ​လ​သည် သူ​၏​က​လေး​များ​အ​တွက်​ငို​ကြွေး​ကာ က​လေး​တို့​မ​ရှိ​ကြ​တော့​သည်​ဖြစ်​၍ နှစ်​သိမ့်​ပေး​ခြင်း​ကို​အ​လို​မ​ရှိ”​<sup class="fnm"><a name="fnm5" href="#fn5">5</a></sup>ဟု ပ​ရော​ဖက်​ယေ​ရ​မိ​အား​ဖြင့် မိန့်​တော်​မူ​သော​အ​ရာ​သည် ပြည့်​စုံ​ခြင်း​သို့​ရောက်​လေ​၏။</div>
<div class="v" id="v19"><h2>နာ​ဇ​ရက်​မြို့​၌​နေ​ထိုင်​ကြ​ခြင်း</h2><span class="vn">19</span> <span class="br-p"><br><br></span>ဟေ​ရုဒ်​မင်း​ကြီး​အ​နိစ္စ​ရောက်​ပြီး​နောက် ထာ​ဝ​ရ​ဘု​ရား​၏​ကောင်း​ကင်​တ​မန်​သည် အီ​ဂျစ်​ပြည်​၌​ရှိ​သော​ယော​သပ်​အား အိပ်​မက်​တွင်​ထင်​ရှား​ကာ</div>
<div class="v" id="v20"><span class="vn">20</span> “ထ​လော့။ သူ​ငယ်​တော်​နှင့်​မယ်​တော်​တို့​ကို​ခေါ်​၍ အစ္စ​ရေး​ပြည်​သို့​ပြန်​သွား​လော့။ အ​ကြောင်း​မူ​ကား သူ​ငယ်​တော်​၏​အ​သက်​ကို ရန်​ရှာ​ခဲ့​သော​သူ​တို့​သည် သေ​ဆုံး​ကြ​လေ​ပြီ”​ဟု မြွက်​ဆို​၏။</div>
<div class="v" id="v21"><span class="vn">21</span> <span class="br-p"><br><br></span>ထို​အ​ခါ ယော​သပ်​သည်​ထ​၍ သူ​ငယ်​တော်​နှင့်​မယ်​တော်​တို့​ကို​ခေါ်​ဆောင်​ကာ အစ္စ​ရေး​ပြည်​သို့ ပြန်​လာ​လေ​၏။</div>
<div class="v" id="v22"><span class="vn">22</span> သို့​သော် အာ​ခေ​လ​သည် ခ​မည်း​တော်​ဟေ​ရုဒ်​မင်း​ကြီး​၏​အ​ရိုက်​အ​ရာ​ကို​ဆက်​ခံ​လျက် ယု​ဒ​နယ်​ကို​အုပ်​ချုပ်​နေ​ကြောင်း ကြား​ရ​သော​အ​ခါ ထို​နယ်​သို့​သွား​ရန် ကြောက်​ရွံ့​လေ​၏။ အိပ်​မက်​ထဲ​တွင်​လည်း ဗျာ​ဒိတ်​တော်​ရ​သ​ဖြင့် ဂါ​လိ​လဲ​နယ်​မြေ​ဒေ​သ​သို့ ထွက်​ခွာ​သွား​၍</div>
<div class="v" id="v23"><span class="vn">23</span> နာ​ဇ​ရက်​ဟု​ခေါ်​သော​မြို့​တွင် သွား​ရောက်​နေ​ထိုင်​လေ​၏။ ဤ​သည်​ကား “ကိုယ်​တော်​သည် နာ​ဇ​ရက်​မြို့​သား​ဟု ခေါ်​ဝေါ်​ခြင်း​ကို ခံ​ရ​လိမ့်​မည်”​ဟူ​၍ ပ​ရော​ဖက်​များ​အား​ဖြင့် မိန့်​တော်​မူ​သော​အ​ရာ ပြည့်​စုံ​ခြင်း​သို့​ရောက်​မည့်​အ​ကြောင်း​တည်း။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ပါ​ရ​ဂူ၊ ပ​ညာ​ရှင်၊ မော်​ဆ​ရာ ဟူ​သော​အ​ဓိပ္ပာယ်​များ​လည်း​ရှိ​သည်။</div>
<div class="fn"><sup class="fnt"><a name="fn2" href="#fnm2">2</a></sup> (မိ ၅:၂)</div>
<div class="fn"><sup class="fnt"><a name="fn3" href="#fnm3">3</a></sup> (ဟော ၁၁:၁)</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ညည်း​တွား​ခြင်း၊ ငို​ကြွေး​ခြင်း”</div>
<div class="fn"><sup class="fnt"><a name="fn5" href="#fnm5">5</a></sup> (ယေ ၃၁:၁၅)</div>
</div>
<!-- PARSED ABOVE; EDITING MAY BREAK PARSER -->
</body></html>