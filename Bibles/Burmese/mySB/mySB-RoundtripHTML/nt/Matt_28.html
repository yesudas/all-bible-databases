<html><head>
<meta http-equiv="Content-Type" content="text/html;charset=utf-8" />
<title>Matt 28 &ndash; ရှင်​မဿဲ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 28);">
<div id="navbar"><a href="../index.html">Myanmar Standard Bible</a> &ndash; <b>ရှင်​မဿဲ​ခ​ရစ်​ဝင်</b> &ndash; <a href="Matt_1.html">1</a> ... <a href="Matt_26.html">26</a> <a href="Matt_27.html">27</a> <b>28</b> </div><hr>
<h1>Matt 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရှင်​ပြန်​ထ​မြောက်​တော်​မူ​ခြင်း</h2><span class="vn">1</span> <span class="br-p"><br><br></span>ဥ​ပုသ်​နေ့​လွန်​ပြီး​နောက် ရက်​သတ္တ​ပတ်​၏​ပ​ထ​မ​နေ့ အ​ရုဏ်​တက်​ချိန်​၌ မာ​ဂ​ဒ​လ​မြို့​သူ​မာ​ရိ​နှင့် အ​ခြား​သော​မာ​ရိ​သည် သင်္ချိုင်း​တော်​ကို​သွား​ကြည့်​ကြ​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> <span class="br-p"><br><br></span>ထို​စဉ် အ​လွန်​ပြင်း​ထန်​သော င​လျင်​လှုပ်​လေ​၏။ အ​ကြောင်း​မူ​ကား ထာ​ဝ​ရ​ဘု​ရား​၏​ကောင်း​ကင်​တ​မန်​သည် ကောင်း​ကင်​မှ​ဆင်း​လာ​၍ ကျောက်​တုံး​<sup class="fnm"><a name="fnm2" href="#fn2">2</a></sup>ကို​လှိမ့်​ဖယ်​ကာ ၎င်း​အ​ပေါ်​၌ ထိုင်​လေ​၏။</div>
<div class="v" id="v3"><span class="vn">3</span> သူ​၏​အ​ဆင်း​သဏ္ဌာန်​သည် လျှပ်​စီး​လက်​သ​ကဲ့​သို့​ဖြစ်​ပြီး သူ​၏​အ​ဝတ်​သည် နှင်း​ပွင့်​ကဲ့​သို့​ဖြူ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> အ​စောင့်​တို့​သည် ကောင်း​ကင်​တ​မန်​ကို​ကြောက်​ရွံ့​သ​ဖြင့် တုန်​လှုပ်​၍ လူ​သေ​ကဲ့​သို့​ဖြစ်​သွား​ကြ​၏။</div>
<div class="v" id="v5"><span class="vn">5</span> <span class="br-p"><br><br></span>ထို​အ​ခါ ကောင်း​ကင်​တ​မန်​က အ​မျိုး​သ​မီး​တို့​အား “ကြောက်​ရွံ့​ခြင်း​မ​ရှိ​ကြ​နှင့်။ သင်​တို့​သည် လက်​ဝါး​ကပ်​တိုင်​ပေါ်​၌​တင်​ခြင်း​ခံ​ရ​သော​ယေ​ရှု​ကို ရှာ​နေ​ကြ​သည်​ကို ငါ​သိ​၏။</div>
<div class="v" id="v6"><span class="vn">6</span> ကိုယ်​တော်​သည် ဤ​နေ​ရာ​၌​မ​ရှိ။ အ​ကြောင်း​မူ​ကား မိန့်​တော်​မူ​ခဲ့​သည့်​အ​တိုင်း ထ​မြောက်​တော်​မူ​ပြီ။ ကိုယ်​တော်​<sup class="fnm"><a name="fnm4" href="#fn4">4</a></sup>လျောင်း​တော်​မူ​ခဲ့​သည့်​နေ​ရာ​ကို လာ​ကြည့်​ကြ​လော့။<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> ထို့​နောက် အ​လျင်​အ​မြန်​သွား​၍ တ​ပည့်​တော်​တို့​အား ‘ကိုယ်​တော်​သည် သေ​သော​သူ​တို့​ထဲ​မှ ထ​မြောက်​တော်​မူ​ပြီ။ ကြည့်​ရှု​လော့။ ဂါ​လိ​လဲ​နယ်​သို့ သင်​တို့​ထက်​အ​လျင်​ဦး​စွာ​ကြွ​နှင့်​တော်​မူ​ပြီ။ သင်​တို့​သည် ထို​အ​ရပ်​၌ ကိုယ်​တော်​ကို​တွေ့​မြင်​ရ​ကြ​လိမ့်​မည်’​ဟူ​၍ ပြော​ကြား​ကြ​လော့။ သင်​တို့​အား ယ​ခု ငါ​ပြော​ပြီ”​ဟု မြွက်​ဆို​လေ​၏။<sup class="fnm"><a name="fnm6" href="#fn6">6</a></sup></div>
<div class="v" id="v8"><span class="vn">8</span> <span class="br-p"><br><br></span>အ​မျိုး​သ​မီး​တို့​သည် ကြောက်​ရွံ့​ကြ​သော်​လည်း အ​လွန်​ဝမ်း​မြောက်​လျက် သင်္ချိုင်း​တော်​မှ အ​လျင်​အ​မြန်​ထွက်​သွား​ကြ​ကာ တ​ပည့်​တော်​တို့​အား ပြော​ပြ​ရန် ပြေး​သွား​ကြ​၏။</div>
<div class="v" id="v9"><span class="vn">9</span> ထို​အ​ခါ<sup class="fnm"><a name="fnm7" href="#fn7">7</a></sup> ယေ​ရှု​သည် သူ​တို့​နှင့်​တွေ့​ဆုံ​လျက် <span class="fmt-words-of-jesus">“</span><span class="fmt-words-of-jesus">မင်္ဂ​လာ</span>​<span class="fmt-words-of-jesus">ပါ</span><span class="fmt-words-of-jesus">”</span>​ဟု မိန့်​တော်​မူ​၏။ သူ​တို့​သည် ချဉ်း​ကပ်​၍ ကိုယ်​တော်​၏​ခြေ​တော်​ကို ဖက်​ထား​ကာ ကိုယ်​တော်​ကို​ရှိ​ခိုး​ကြ​၏။</div>
<div class="v" id="v10"><span class="vn">10</span> ထို့​နောက် ယေ​ရှု​က <span class="fmt-words-of-jesus">“</span><span class="fmt-words-of-jesus">ကြောက်​ရွံ့</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ညီ​အစ်​ကို</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ဂါ​လိ​လဲ</span>​<span class="fmt-words-of-jesus">နယ်</span>​<span class="fmt-words-of-jesus">သို့</span>​<span class="fmt-words-of-jesus">သွား</span>​<span class="fmt-words-of-jesus">ရန်</span> <span class="fmt-words-of-jesus">ပြော​ကြား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထို</span>​<span class="fmt-words-of-jesus">နေ​ရာ</span>​<span class="fmt-words-of-jesus">၌</span> <span class="fmt-words-of-jesus">ငါ့</span>​<span class="fmt-words-of-jesus">ကို</span>​<span class="fmt-words-of-jesus">တွေ့​မြင်</span>​<span class="fmt-words-of-jesus">ရ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​ဟု မိန့်​တော်​မူ​၏။</div>
<div class="v" id="v11"><h2>စစ်​သား​များ​ကို လိမ်​လည်​ရန်​လာဘ်​ထိုး​ခြင်း</h2><span class="vn">11</span> <span class="br-p"><br><br></span>ထို​အ​မျိုး​သ​မီး​တို့​သွား​ကြ​စဉ်​တွင် အ​စောင့်​တပ်​သား​အ​ချို့​တို့​သည်​လည်း မြို့​ထဲ​သို့​လာ​၍ ဖြစ်​ပျက်​ခဲ့​သ​မျှ​တို့​ကို ယဇ်​ပု​ရော​ဟိတ်​အ​ကြီး​အ​ကဲ​များ​ထံ သ​တင်း​ပို့​ကြ​၏။</div>
<div class="v" id="v12"><span class="vn">12</span> ထို​အ​ခါ ယဇ်​ပု​ရော​ဟိတ်​အ​ကြီး​အ​ကဲ​တို့​သည် သက်​ကြီး​ဝါ​ကြီး​တို့​နှင့်​အ​တူ​စု​ဝေး​၍ တိုင်​ပင်​ဆွေး​နွေး​ကြ​ပြီး​မှ စစ်​သား​တို့​အား ငွေ​အ​မြောက်​အ​မြား​ပေး​လျက်</div>
<div class="v" id="v13"><span class="vn">13</span> “‘ည​အ​ချိန် ငါ​တို့​အိပ်​ပျော်​နေ​စဉ် သူ​၏​တ​ပည့်​တို့​သည် လာ​၍ အ​လောင်း​ကို​ခိုး​သွား​ကြ​သည်’​ဟု ပြော​ကြ​လော့။</div>
<div class="v" id="v14"><span class="vn">14</span> ဤ​သ​တင်း​သည် ဘု​ရင်​ခံ​၏​နား​သို့​ပေါက်​ကြား​ခဲ့​လျှင် သူ့​ကို ငါ​တို့​ဖျောင်း​ဖျ​၍ သင်​တို့​၌​စိုး​ရိမ်​စ​ရာ​မ​ရှိ​စေ​ရန် ဆောင်​ရွက်​ပေး​မည်”​ဟု ဆို​ကြ​၏။</div>
<div class="v" id="v15"><span class="vn">15</span> ထို​အ​ခါ စစ်​သား​တို့​သည် ငွေ​ကို​ယူ​၍ သူ​တို့​အား သင်​ပေး​ထား​သည့်​အ​တိုင်း​ပြု​ကြ​၏။ ဤ​သို့​ဖြင့် ထို​သ​တင်း​သည် ဂျူး​လူ​မျိုး​တို့​ကြား​တွင် ယ​နေ့​တိုင်​အောင်​ပျံ့​နှံ့​လျက်​ရှိ​၏။</div>
<div class="v" id="v16"><h2>ကြီး​မြတ်​သော​စေ​ခိုင်း​မှု</h2><span class="vn">16</span> <span class="br-p"><br><br></span>ထို့​နောက် တစ်​ဆယ့်​တစ်​ပါး​သော​တ​ပည့်​တော်​တို့​သည် ဂါ​လိ​လဲ​နယ်​သို့​သွား​၍ သူ​တို့​အား ယေ​ရှု​မှာ​ကြား​ထား​တော်​မူ​သော​တောင်​ပေါ်​သို့ တက်​ကြ​ပြီး</div>
<div class="v" id="v17"><span class="vn">17</span> ကိုယ်​တော်​ကို​တွေ့​မြင်​၍ ရှိ​ခိုး​ကြ​၏။ သို့​သော် အ​ချို့​တို့​သည် သံ​သ​ယ​ဖြစ်​ကြ​၏။</div>
<div class="v" id="v18"><span class="vn">18</span> ထို​အ​ခါ ယေ​ရှု​သည် သူ​တို့​ထံ​သို့​ချဉ်း​ကပ်​၍ <span class="fmt-words-of-jesus">“</span><span class="fmt-words-of-jesus">ကောင်း​ကင်</span>​<span class="fmt-words-of-jesus">နှင့်</span>​<span class="fmt-words-of-jesus">မြေ​ကြီး</span>​<span class="fmt-words-of-jesus">ပေါ်​၌</span> <span class="fmt-words-of-jesus">ရှိ​သ​မျှ</span>​<span class="fmt-words-of-jesus">သော</span>​<span class="fmt-words-of-jesus">အ​ခွင့်</span>​<span class="fmt-words-of-jesus">အာ​ဏာ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ငါ့</span>​<span class="fmt-words-of-jesus">ထံ</span>​<span class="fmt-words-of-jesus">ပေး​အပ်</span>​<span class="fmt-words-of-jesus">တော်​မူ</span>​<span class="fmt-words-of-jesus">ပြီ</span><span class="fmt-words-of-jesus">။</span></div>
<div class="v" id="v19"><span class="vn">19</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သည်</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">လူ​မျိုး</span>​<span class="fmt-words-of-jesus">တ​ကာ</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ့</span>​<span class="fmt-words-of-jesus">တ​ပည့်</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">လျက်</span> <span class="fmt-words-of-jesus">ခ​မည်း​တော်</span><span class="fmt-words-of-jesus">၊</span> <span class="fmt-words-of-jesus">သား</span>​<span class="fmt-words-of-jesus">တော်</span><span class="fmt-words-of-jesus">၊</span> <span class="fmt-words-of-jesus">သန့်​ရှင်း</span>​<span class="fmt-words-of-jesus">သော</span>​<span class="fmt-words-of-jesus">ဝိ​ညာဉ်</span>​<span class="fmt-words-of-jesus">တော်</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">၌</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဗတ္တိ​ဇံ</span>​<span class="fmt-words-of-jesus">ပေး</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm8" href="#fn8">8</a></sup></div>
<div class="v" id="v20"><span class="vn">20</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ပ​ညတ်</span>​<span class="fmt-words-of-jesus">ထား</span>​<span class="fmt-words-of-jesus">သ​မျှ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">အား​လုံး</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">စောင့်​ထိန်း</span>​<span class="fmt-words-of-jesus">ရန်</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သွန်​သင်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ကပ်​ကမ္ဘာ</span>​<span class="fmt-words-of-jesus">ကုန်​ဆုံး</span>​<span class="fmt-words-of-jesus">သည့်</span>​<span class="fmt-words-of-jesus">တိုင်​အောင်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">နှင့်​အ​တူ</span> <span class="fmt-words-of-jesus">အ​စဉ်​မ​ပြတ်</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မာ ၁၆:၁-၂၊ လု ၂၄:၁၊ ယော ၂၀:၁။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “တွင်း​ဝ​မှ​ကျောက်​တုံး”</div>
<div class="fn"><sup class="fnt"><a name="fn3" href="#fnm3">3</a></sup> လု ၂၄:၄၊ ယော ၂၀:၁၂။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “သ​ခင်”</div>
<div class="fn"><sup class="fnt"><a name="fn5" href="#fnm5">5</a></sup> မာ ၁၆:၆၊ လု ၂၄:၅-၆။</div>
<div class="fn"><sup class="fnt"><a name="fn6" href="#fnm6">6</a></sup> မ ၂၆:၃၂၊ မာ ၁၄:၂၈၊ ၁၆:၇။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “တ​ပည့်​တော်​တို့​ကို​ပြော​ပြ​ရန် သူ​တို့​သွား​ကြ​စဉ်”</div>
<div class="fn"><sup class="fnt"><a name="fn8" href="#fnm8">8</a></sup> မာ ၁၆:၁၅၊ လု ၂၄:၄၇။</div>
</div>
<!-- PARSED ABOVE; EDITING MAY BREAK PARSER -->
</body></html>