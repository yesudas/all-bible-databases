<html><head>
<meta http-equiv="Content-Type" content="text/html;charset=utf-8" />
<title>Matt 3 &ndash; ရှင်​မဿဲ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 3);">
<div id="navbar"><a href="../index.html">Myanmar Standard Bible</a> &ndash; <b>ရှင်​မဿဲ​ခ​ရစ်​ဝင်</b> &ndash; <a href="Matt_1.html">1</a> <a href="Matt_2.html">2</a> <b>3</b> <a href="Matt_4.html">4</a> <a href="Matt_5.html">5</a> ... <a href="Matt_28.html">28</a> </div><hr>
<h1>Matt 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဗတ္တိ​ဇံ​ဆ​ရာ​ယော​ဟန်​ပေါ်​ထွန်း​ခြင်း</h2><span class="vn">1</span> <span class="br-p"><br><br></span>ထို​နေ့​ရက်​ကာ​လ​၌ ဗတ္တိ​ဇံ​ဆ​ရာ​ယော​ဟန်​သည်​ပေါ်​ထွန်း​လာ​<sup class="fnm"><a name="fnm1" href="#fn1">1</a></sup>၍</div>
<div class="v" id="v2"><span class="vn">2</span> “ကောင်း​ကင်​နိုင်​ငံ​တော်​ပေါ်​ထွန်း​လု​နီး​ပြီ​ဖြစ်​၍ နောင်​တ​ရ​ကြ​လော့”​ဟု ယု​ဒ​နယ်​ရှိ​တော​ကန္တာ​ရ​တွင် ဟော​ပြော​လေ​၏။<sup class="fnm"><a name="fnm2" href="#fn2">2</a></sup></div>
<div class="v" id="v3"><span class="vn">3</span> ပ​ရော​ဖက်​ဟေ​ရှာ​ယ​က “တော​ကန္တာ​ရ​၌ ဟစ်​ကြော်​သော​အ​သံ​မှာ ထာ​ဝ​ရ​ဘု​ရား​၏​လမ်း​တော်​ကို ပြင်​ဆင်​ကြ​လော့။ ကိုယ်​တော်​၏​လမ်း​ကြောင်း​များ​ကို ဖြောင့်​တန်း​စေ​ကြ​လော့”​<sup class="fnm"><a name="fnm3" href="#fn3">3</a></sup>ဟု ဆို​ထား​သည်​မှာ ဤ​သူ​၏​အ​ကြောင်း​ပင်​ဖြစ်​၏။</div>
<div class="v" id="v4"><span class="vn">4</span> ယော​ဟန်​သည် ကု​လား​အုပ်​အ​မွေး​ဖြင့်​လုပ်​ထား​သော​အ​ဝတ်​ကို​ဝတ်​၍ ခါး​၌​သား​ရေ​ခါး​ပန်း​ကို​စည်း​ထား​၏။ သူ​၏​အ​စား​အ​စာ​မူ​ကား ကျိုင်း​ကောင်​နှင့်​တော​ပျား​ရည်​တို့​ဖြစ်​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><span class="vn">5</span> <span class="br-p"><br><br></span>ထို​အ​ခါ ဂျေ​ရု​ဆ​လင်​မြို့၊ ယု​ဒ​နယ်​တစ်​နယ်​လုံး​နှင့် ဂျော်​ဒန်​မြစ်​ပတ်​ဝန်း​ကျင်​တစ်​လျှောက်​လုံး​၌​ရှိ​သော​သူ​တို့​သည် ယော​ဟန်​ထံ​သို့​သွား​၍</div>
<div class="v" id="v6"><span class="vn">6</span> မိ​မိ​တို့​၏​အ​ပြစ်​များ​ကို​ဖော်​ပြ​ဝန်​ခံ​လျက် ဂျော်​ဒန်​မြစ်​တွင် သူ့​ထံ​၌​ဗတ္တိ​ဇံ​<sup class="fnm"><a name="fnm5" href="#fn5">5</a></sup>ခံ​ကြ​၏။<sup class="fnm"><a name="fnm6" href="#fn6">6</a></sup></div>
<div class="v" id="v7"><span class="vn">7</span> <span class="br-p"><br><br></span>သို့​သော် သူ​၏​ဗတ္တိ​ဇံ​ကို​ခံ​ရန် များ​စွာ​သော​ဖာ​ရိ​ရှဲ​နှင့်​ဇဒ္ဒု​ကဲ​တို့​လာ​ကြ​သည်​ကို​မြင်​လျှင် ယော​ဟန်​က “မြွေ​ဆိုး​အ​မျိုး​တို့၊ ရောက်​လာ​မည့်​အ​မျက်​တော်​မှ ထွက်​ပြေး​ရန် မည်​သူ​က သင်​တို့​ကို သ​တိ​ပေး​ခဲ့​သ​နည်း။<sup class="fnm"><a name="fnm7" href="#fn7">7</a></sup></div>
<div class="v" id="v8"><span class="vn">8</span> သို့​ဖြစ်​၍ နောင်​တ​နှင့်​ထိုက်​တန်​သော​အ​သီး​ကို သီး​ကြ​လော့။</div>
<div class="v" id="v9"><span class="vn">9</span> ‘ငါ​တို့​တွင် အ​ဖ​အာ​ဗြ​ဟံ​ရှိ​သည်’​ဟူ​၍ သင်​တို့​စိတ်​ထဲ​၌​ပြော​ဆို​ရန်​ပင် မ​စဉ်း​စား​ကြ​နှင့်။ သင်​တို့​အား ငါ​ဆို​သည်​ကား ဘု​ရား​သ​ခင်​သည် အာ​ဗြ​ဟံ​အ​တွက်​သား​သ​မီး​များ​ကို ဤ​ကျောက်​ခဲ​တို့​ထဲ​မှ ပေါ်​ထွန်း​စေ​နိုင်​သည်။<sup class="fnm"><a name="fnm8" href="#fn8">8</a></sup></div>
<div class="v" id="v10"><span class="vn">10</span> ပု​ဆိန်​ကို သစ်​ပင်​တို့​၏​အ​မြစ်​နား​တွင်​ချ​ထား​ပြီ​ဖြစ်​၍ ကောင်း​သော​အ​သီး​ကို​မ​သီး​သော​အ​ပင်​တိုင်း​သည် ခုတ်​လှဲ​ခြင်း​ခံ​ရ​၍ မီး​ထဲ​သို့​ပစ်​ချ​ခြင်း​ခံ​ရ​လိမ့်​မည်။<sup class="fnm"><a name="fnm9" href="#fn9">9</a></sup></div>
<div class="v" id="v11"><span class="vn">11</span> ငါ​သည် သင်​တို့​ကို နောင်​တ​အ​တွက် ရေ​၌​<sup class="fnm"><a name="fnm10" href="#fn10">10</a></sup>ဗတ္တိ​ဇံ​ပေး​၏။ သို့​သော် ငါ့​ထက် ကြီး​မြတ်​သော​အ​ရှင်​သည် ငါ့​နောက်​တွင်​ကြွ​လာ​မည်။ ထို​အ​ရှင်​၏​ခြေ​နင်း​တော်​ကို​ချွတ်​ပေး​ရန်​ပင် ငါ​သည် မ​ထိုက်​တန်။ ထို​အ​ရှင်​သည် သန့်​ရှင်း​သော​ဝိ​ညာဉ်​တော်​နှင့်​မီး​၌ သင်​တို့​ကို ဗတ္တိ​ဇံ​ပေး​တော်​မူ​လိမ့်​မည်။<sup class="fnm"><a name="fnm11" href="#fn11">11</a></sup></div>
<div class="v" id="v12"><span class="vn">12</span> လက်​တော်​၌​လည်း ဆန်​ကော​ကို​ကိုင်​ထား​လျက် မိ​မိ​၏​ကောက်​နယ်​တ​လင်း​ကို အ​ကုန်​အ​စင်​ရှင်း​လင်း​ပြီး မိ​မိ​၏​ဂျုံ​ဆန်​ကို ကျီ​၌​စု​သိမ်း​၍ အ​ဖျင်း​ကို​ကား မ​ငြိမ်း​နိုင်​သော​မီး​ဖြင့်​ရှို့​တော်​မူ​လိမ့်​မည်”​<sup class="fnm"><a name="fnm12" href="#fn12">12</a></sup>ဟု ဆို​လေ​၏။</div>
<div class="v" id="v13"><h2>ယေ​ရှု​ဗတ္တိ​ဇံ​ခံ​တော်​မူ​ခြင်း</h2><span class="vn">13</span> <span class="br-p"><br><br></span>ထို​ကာ​လ​တွင် ယေ​ရှု​သည် ယော​ဟန်​ထံ​၌​ဗတ္တိ​ဇံ​ခံ​ရန် ဂါ​လိ​လဲ​နယ်​မှ ဂျော်​ဒန်​မြစ်​နား​ရှိ ယော​ဟန်​ထံ​သို့ ကြွ​လာ​တော်​မူ​၏။<sup class="fnm"><a name="fnm13" href="#fn13">13</a></sup></div>
<div class="v" id="v14"><span class="vn">14</span> သို့​ရာ​တွင် ယော​ဟန်​သည် ကိုယ်​တော်​ကို​တား​ဆီး​လျက် “အ​ကျွန်ုပ်​ပင် ကိုယ်​တော့်​ထံ​၌ ဗတ္တိ​ဇံ​ခံ​ရ​မည်​ဖြစ်​ပါ​လျက်​နှင့် ကိုယ်​တော်​သည် အ​ကျွန်ုပ်​ထံ​သို့ ကြွ​လာ​တော်​မူ​ပါ​သ​လော”​ဟု ဆို​၏။</div>
<div class="v" id="v15"><span class="vn">15</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ယ​ခု</span>​<span class="fmt-words-of-jesus">အ​ခါ</span>​<span class="fmt-words-of-jesus">တွင်</span> <span class="fmt-words-of-jesus">အ​ခွင့်</span>​<span class="fmt-words-of-jesus">ပေး</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ငါ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဖြောင့်​မတ်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​လုံး​စုံ</span>​<span class="fmt-words-of-jesus">ကို</span> <span class="fmt-words-of-jesus">ဤ​သို့</span>​<span class="fmt-words-of-jesus">ပြည့်​စုံ</span>​<span class="fmt-words-of-jesus">စေ</span>​<span class="fmt-words-of-jesus">သင့်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။ ထို​အ​ခါ ယော​ဟန်​သည် ကိုယ်​တော်​ကို​အ​ခွင့်​ပေး​လေ​၏။</div>
<div class="v" id="v16"><span class="vn">16</span> <span class="br-p"><br><br></span>ယေ​ရှု​သည် ဗတ္တိ​ဇံ​ခံ​ပြီး​နောက် ရေ​ထဲ​မှ​ထွက်​လာ​သည်​နှင့် ကောင်း​ကင်​သည်​ပွင့်​၍ ဘု​ရား​သ​ခင်​၏​ဝိ​ညာဉ်​တော်​သည် ချိုး​ငှက်​ကဲ့​သို့​ဆင်း​သက်​ကာ မိ​မိ​အ​ပေါ်​သို့ ကြွ​လာ​တော်​မူ​သည်​ကို မြင်​တော်​မူ​၏။<sup class="fnm"><a name="fnm14" href="#fn14">14</a></sup></div>
<div class="v" id="v17"><span class="vn">17</span> ကောင်း​ကင်​မှ​လည်း “ဤ​သူ​ကား ငါ​၏​ချစ်​သား​ပေ​တည်း။ သူ့​ကို​ငါ​နှစ်​သက်​၏”​ဟု အ​သံ​တော်​ထွက်​ပေါ်​လာ​၏။<sup class="fnm"><a name="fnm15" href="#fn15">15</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သို့​မ​ဟုတ် “ရောက်​လာ”</div>
<div class="fn"><sup class="fnt"><a name="fn2" href="#fnm2">2</a></sup> မာ ၁:၄၊ လု ၃:၃၊ တ ၁၃:၂၄။</div>
<div class="fn"><sup class="fnt"><a name="fn3" href="#fnm3">3</a></sup> မာ ၁:၃၊ လု ၃:၄၊ ယော ၁:၂၃။ (ဟေ​ရှာ ၄၀:၃)</div>
<div class="fn"><sup class="fnt"><a name="fn4" href="#fnm4">4</a></sup> မာ ၁:၆။</div>
<div class="fn"><sup class="fnt"><a name="fn5" href="#fnm5">5</a></sup> “နှစ်​ခြင်း၊ လွှမ်း​ခြုံ​ခြင်း၊ ဆေး​ကြော​ခြင်း” ဟူ​သော​အ​ဓိပ္ပာယ်​များ​ရှိ​၏။</div>
<div class="fn"><sup class="fnt"><a name="fn6" href="#fnm6">6</a></sup> မာ ၁:၅။</div>
<div class="fn"><sup class="fnt"><a name="fn7" href="#fnm7">7</a></sup> မ ၂၃:၃၃၊ လု ၃:၇။</div>
<div class="fn"><sup class="fnt"><a name="fn8" href="#fnm8">8</a></sup> လု ၃:၈။</div>
<div class="fn"><sup class="fnt"><a name="fn9" href="#fnm9">9</a></sup> မ ၇:၁၉၊ လု ၃:၉။</div>
<div class="fn"><sup class="fnt"><a name="fn10" href="#fnm10">10</a></sup> သို့​မ​ဟုတ် “ရေ​ဖြင့်”</div>
<div class="fn"><sup class="fnt"><a name="fn11" href="#fnm11">11</a></sup> မာ ၁:၇-၈၊ လု ၃:၁၆၊ ယော ၁:၂၆-၂၇၊ တ ၁၃:၂၅။</div>
<div class="fn"><sup class="fnt"><a name="fn12" href="#fnm12">12</a></sup> လု ၃:၁၇။</div>
<div class="fn"><sup class="fnt"><a name="fn13" href="#fnm13">13</a></sup> မာ ၁:၉။</div>
<div class="fn"><sup class="fnt"><a name="fn14" href="#fnm14">14</a></sup> မာ ၁:၁၀၊ လု ၃:၂၁-၂၂၊ ယော ၁:၃၂။</div>
<div class="fn"><sup class="fnt"><a name="fn15" href="#fnm15">15</a></sup> မ ၁၇:၅၊ မာ ၁:၁၁၊ ၉:၇၊ လု ၃:၂၂၊ ၉:၃၅၊ ၂ပေ ၁:၁၇။ (ဟေ​ရှာ ၄၂:၁) ဆာ ၂:၇။</div>
</div>
<!-- PARSED ABOVE; EDITING MAY BREAK PARSER -->
</body></html>