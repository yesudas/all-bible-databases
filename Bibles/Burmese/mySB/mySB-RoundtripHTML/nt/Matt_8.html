<html><head>
<meta http-equiv="Content-Type" content="text/html;charset=utf-8" />
<title>Matt 8 &ndash; ရှင်​မဿဲ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 8);">
<div id="navbar"><a href="../index.html">Myanmar Standard Bible</a> &ndash; <b>ရှင်​မဿဲ​ခ​ရစ်​ဝင်</b> &ndash; <a href="Matt_1.html">1</a> ... <a href="Matt_6.html">6</a> <a href="Matt_7.html">7</a> <b>8</b> <a href="Matt_9.html">9</a> <a href="Matt_10.html">10</a> ... <a href="Matt_28.html">28</a> </div><hr>
<h1>Matt 8</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​နာ​ကြီး​ရော​ဂါ​သည်​ကို​စင်​ကြယ်​စေ​တော်​မူ​ခြင်း</h2><span class="vn">1</span> <span class="br-p"><br><br></span>ယေ​ရှု​သည် တောင်​ပေါ်​မှ ကြွ​ဆင်း​လာ​ရာ များ​စွာ​သော​လူ​ထု​ပ​ရိ​သတ်​တို့​သည် နောက်​တော်​သို့​လိုက်​ကြ​၏။</div>
<div class="v" id="v2"><span class="vn">2</span> ထို​အ​ခါ အ​နာ​ကြီး​ရော​ဂါ​သည်​တစ်​ဦး​သည် ချဉ်း​ကပ်​လာ​၍ ကိုယ်​တော်​ကို​ရှိ​ခိုး​လျက် “သ​ခင်​ဘု​ရား၊ ကိုယ်​တော်​အ​လို​ရှိ​လျှင် အ​ကျွန်ုပ်​ကို​စင်​ကြယ်​စေ​နိုင်​ပါ​သည်”​ဟု လျှောက်​လေ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>ကိုယ်​တော်​<sup class="fnm"><a name="fnm2" href="#fn2">2</a></sup>သည် လက်​တော်​ကို​ဆန့်​၍ ထို​သူ​ကို​တို့​ထိ​ကာ <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">အ​လို​ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">စင်​ကြယ်</span>​<span class="fmt-words-of-jesus">ခြင်း</span>​<span class="fmt-words-of-jesus">သို့</span>​<span class="fmt-words-of-jesus">ရောက်</span>​<span class="fmt-words-of-jesus">စေ</span><span class="fmt-words-of-jesus">”</span>​ဟု မိန့်​တော်​မူ​၏။ ထို​ခ​ဏ​ချင်း​တွင် သူ​သည် အ​နာ​ကြီး​ရော​ဂါ​ပျောက်​ကင်း​၍ စင်​ကြယ်​ခြင်း​သို့​ရောက်​လေ​၏။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> ထို​အ​ခါ ယေ​ရှု​က <span class="fmt-words-of-jesus">“</span><span class="fmt-words-of-jesus">မည်​သူ့</span>​<span class="fmt-words-of-jesus">ကို</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">ပြော</span>​<span class="fmt-words-of-jesus">ရန်</span> <span class="fmt-words-of-jesus">သ​တိ​ပြု</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ယဇ်​ပု​ရော​ဟိတ်</span>​<span class="fmt-words-of-jesus">ထံ​သို့</span>​<span class="fmt-words-of-jesus">သာ</span>​<span class="fmt-words-of-jesus">သွား</span>​<span class="fmt-words-of-jesus">၍</span> <span class="fmt-words-of-jesus">သင့်​ကိုယ်​သင်</span>​<span class="fmt-words-of-jesus">ပြ</span>​<span class="fmt-words-of-jesus">ပြီး​လျှင်</span> <span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">ရှေ့​၌</span>​<span class="fmt-words-of-jesus">သက်​သေ</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ​ရန်</span> <span class="fmt-words-of-jesus">မော​ရှေ</span>​<span class="fmt-words-of-jesus">ပ​ညတ်</span>​<span class="fmt-words-of-jesus">ခဲ့</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">ပူ​ဇော်​သက္ကာ</span>​<span class="fmt-words-of-jesus">ကို</span> <span class="fmt-words-of-jesus">ဆက်​သ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု ထို​သူ​အား မိန့်​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v5"><h2>တပ်​မှူး​တစ်​ဦး​၏​ယုံ​ကြည်​ခြင်း</h2><span class="vn">5</span> <span class="br-p"><br><br></span>ထို့​နောက် ကိုယ်​တော်​သည် က​ပေ​ရ​နောင်​မြို့​သို့​ဝင်​တော်​မူ​လျှင် တပ်​မှူး​တစ်​ဦး​သည် အ​ထံ​တော်​သို့​ချဉ်း​ကပ်​လာ​၍</div>
<div class="v" id="v6"><span class="vn">6</span> “သ​ခင်​ဘု​ရား၊ အ​ကျွန်ုပ်​၏​ငယ်​သား​တစ်​ယောက်​သည် လေ​ဖြတ်​၍ ဝေ​ဒ​နာ​ပြင်း​ထန်​စွာ​ခံ​စား​လျက် အိမ်​၌​လဲ​လျောင်း​နေ​ရ​ပါ​၏”​ဟု တောင်း​ပန်​လျှောက်​ထား​လေ​၏။</div>
<div class="v" id="v7"><span class="vn">7</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">သူ့</span>​<span class="fmt-words-of-jesus">ကို</span>​<span class="fmt-words-of-jesus">ကျန်း​မာ</span>​<span class="fmt-words-of-jesus">စေ</span>​<span class="fmt-words-of-jesus">မည်</span><span class="fmt-words-of-jesus">”</span>​ဟု မိန့်​တော်​မူ​သော်</div>
<div class="v" id="v8"><span class="vn">8</span> တပ်​မှူး​က “သ​ခင်​ဘု​ရား၊ အ​ကျွန်ုပ်​၏​အိမ်​ခေါင်​မိုး​အောက်​သို့ ကိုယ်​တော်​ကြွ​ဝင်​တော်​မူ​ခြင်း​ကျေး​ဇူး​ကို အ​ကျွန်ုပ်​မ​ခံ​ထိုက်​ပါ။ အ​မိန့်​တော်​ကို​သာ ပေး​တော်​မူ​ပါ။ သို့​ပြု​လျှင် အ​ကျွန်ုပ်​၏​ငယ်​သား​သည် ကျန်း​မာ​ပါ​လိမ့်​မည်။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> ဤ​သို့​ဆို​ခြင်း​မှာ အ​ကျွန်ုပ်​သည်​လည်း အ​မိန့်​အာ​ဏာ​အောက်​၌​ရှိ​သော​သူ​တစ်​ယောက်​ဖြစ်​ပြီး အ​ကျွန်ုပ်​၏​လက်​အောက်​တွင် စစ်​သား​များ​ရှိ​ပါ​သည်။ ဤ​တစ်​ယောက်​ကို ‘သွား​ပါ’​ဟု အ​ကျွန်ုပ်​ဆို​လျှင် သူ​သည်​သွား​၍ အ​ခြား​တစ်​ယောက်​ကို ‘လာ​ပါ’​ဟု ဆို​လျှင် သူ​သည်​လာ​ပါ​သည်။ အ​ကျွန်ုပ်​၏​အ​စေ​အ​ပါး​ကို​လည်း ‘ဤ​အ​ရာ​ကို​လုပ်​ပါ’​ဟု ဆို​လျှင် သူ​သည်​လုပ်​ပါ​သည်”​ဟူ​၍ လျှောက်​လေ​၏။<sup class="fnm"><a name="fnm6" href="#fn6">6</a></sup></div>
<div class="v" id="v10"><span class="vn">10</span> <span class="br-p"><br><br></span>ယေ​ရှု​သည် ထို​စ​ကား​ကို​ကြား​လျှင် အံ့​ဩ​၍ နောက်​တော်​သို့​လိုက်​သော​သူ​တို့​အား <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">အ​မှန်</span>​<span class="fmt-words-of-jesus">ဆို</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">ဤ​မျှ​လောက်</span>​<span class="fmt-words-of-jesus">ကြီး​မား</span>​<span class="fmt-words-of-jesus">သော</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တစ်​စုံ</span>​<span class="fmt-words-of-jesus">တစ်​ဦး</span>​<span class="fmt-words-of-jesus">ကို</span>​<span class="fmt-words-of-jesus">မျှ</span> <span class="fmt-words-of-jesus">အစ္စ​ရေး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">ထဲ​၌</span><sup class="fnm"><a name="fnm7" href="#fn7">7</a></sup><span class="fmt-words-of-jesus">ငါ</span>​<span class="fmt-words-of-jesus">မ</span>​<span class="fmt-words-of-jesus">တွေ့</span>​<span class="fmt-words-of-jesus">ဖူး</span>​<span class="fmt-words-of-jesus">ချေ</span><span class="fmt-words-of-jesus">။</span><sup class="fnm"><a name="fnm8" href="#fn8">8</a></sup></div>
<div class="v" id="v11"><span class="vn">11</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">ဆို</span>​<span class="fmt-words-of-jesus">သည်</span>​<span class="fmt-words-of-jesus">ကား</span> <span class="fmt-words-of-jesus">များ​စွာ</span>​<span class="fmt-words-of-jesus">သော</span>​<span class="fmt-words-of-jesus">လူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">အ​ရှေ့</span>​<span class="fmt-words-of-jesus">အ​ရပ်</span>​<span class="fmt-words-of-jesus">နှင့်</span>​<span class="fmt-words-of-jesus">အ​နောက်</span>​<span class="fmt-words-of-jesus">အ​ရပ်</span>​<span class="fmt-words-of-jesus">တို့</span>​<span class="fmt-words-of-jesus">မှ</span>​<span class="fmt-words-of-jesus">လာ</span>​<span class="fmt-words-of-jesus">၍</span> <span class="fmt-words-of-jesus">ကောင်း​ကင်</span>​<span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">၌</span> <span class="fmt-words-of-jesus">အာ​ဗြ​ဟံ</span><span class="fmt-words-of-jesus">၊</span> <span class="fmt-words-of-jesus">ဣ​ဇက်</span><span class="fmt-words-of-jesus">၊</span> <span class="fmt-words-of-jesus">ယာ​ကုပ်</span>​<span class="fmt-words-of-jesus">တို့</span>​<span class="fmt-words-of-jesus">နှင့်​အ​တူ</span> <span class="fmt-words-of-jesus">စား​သောက်​ပွဲ</span>​<span class="fmt-words-of-jesus">၌</span>​<span class="fmt-words-of-jesus">ထိုင်</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm9" href="#fn9">9</a></sup></div>
<div class="v" id="v12"><span class="vn">12</span> <span class="fmt-words-of-jesus">နိုင်​ငံ</span>​<span class="fmt-words-of-jesus">တော်</span>​<span class="fmt-words-of-jesus">၏</span>​<span class="fmt-words-of-jesus">သား</span>​<span class="fmt-words-of-jesus">တို့</span>​<span class="fmt-words-of-jesus">မူ​ကား</span> <span class="fmt-words-of-jesus">အ​ပြင်</span>​<span class="fmt-words-of-jesus">ဘက်</span>​<span class="fmt-words-of-jesus">အ​မှောင်</span>​<span class="fmt-words-of-jesus">ထဲ​သို့</span> <span class="fmt-words-of-jesus">နှင်​ထုတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ထို</span>​<span class="fmt-words-of-jesus">နေ​ရာ</span>​<span class="fmt-words-of-jesus">၌</span> <span class="fmt-words-of-jesus">ငို​ကြွေး</span>​<span class="fmt-words-of-jesus">ခြင်း</span>​<span class="fmt-words-of-jesus">နှင့်</span>​<span class="fmt-words-of-jesus">အံ​ကြိတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">လိမ့်​မည်</span><span class="fmt-words-of-jesus">”</span>​<sup class="fnm"><a name="fnm10" href="#fn10">10</a></sup>ဟု မိန့်​တော်​မူ​၏။</div>
<div class="v" id="v13"><span class="vn">13</span> ထို့​နောက် ယေ​ရှု​သည် တပ်​မှူး​အား <span class="fmt-words-of-jesus">“</span><span class="fmt-words-of-jesus">သွား</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">သည့်</span>​<span class="fmt-words-of-jesus">အ​တိုင်း</span> <span class="fmt-words-of-jesus">သင်</span>​<span class="fmt-words-of-jesus">၌</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span><span class="fmt-words-of-jesus">”</span>​<sup class="fnm"><a name="fnm11" href="#fn11">11</a></sup>ဟု မိန့်​တော်​မူ​၏။ ထို​အ​ချိန်​နာ​ရီ​၌​ပင် သူ​၏​ငယ်​သား​သည် ကျန်း​မာ​လာ​လေ​၏။</div>
<div class="v" id="v14"><h2>လူ​နာ​များ​စွာ​တို့​ကို​ကျန်း​မာ​စေ​တော်​မူ​ခြင်း</h2><span class="vn">14</span> <span class="br-p"><br><br></span>ထို့​နောက် ယေ​ရှု​သည် ပေ​တ​ရု​အိမ်​သို့​ကြွ​တော်​မူ​လျှင် ပေ​တ​ရု​၏​ယောက္ခ​မ​သည် ဖျား​နာ​လျက် အိပ်​ရာ​ပေါ်​တွင် လဲ​လျောင်း​နေ​သည်​ကို တွေ့​မြင်​တော်​မူ​၏။<sup class="fnm"><a name="fnm12" href="#fn12">12</a></sup></div>
<div class="v" id="v15"><span class="vn">15</span> ကိုယ်​တော်​သည် ထို​အ​မျိုး​သ​မီး​၏​လက်​ကို တို့​ထိ​တော်​မူ​ရာ သူ​သည် အ​ဖျား​ပျောက်​သ​ဖြင့် ထ​၍ ကိုယ်​တော်​ကို​ဧည့်​ဝတ်​ပြု​လေ​၏။<sup class="fnm"><a name="fnm13" href="#fn13">13</a></sup></div>
<div class="v" id="v16"><span class="vn">16</span> <span class="br-p"><br><br></span>ည​နေ​ချမ်း​အ​ချိန်​ရောက်​သော​အ​ခါ လူ​တို့​သည် နတ်​ဆိုး​ပူး​သူ​များ​စွာ​တို့​ကို အ​ထံ​တော်​သို့​ခေါ်​ဆောင်​လာ​ကြ​ရာ ကိုယ်​တော်​သည် ထို​နတ်​တို့​ကို နှုတ်​တော်​ထွက်​စ​ကား​ဖြင့် နှင်​ထုတ်​တော်​မူ​၏။ နာ​မ​ကျန်း​ဖြစ်​သူ​ရှိ​သ​မျှ​တို့​ကို​လည်း ကျန်း​မာ​စေ​တော်​မူ​၏။<sup class="fnm"><a name="fnm14" href="#fn14">14</a></sup></div>
<div class="v" id="v17"><span class="vn">17</span> ဤ​သည်​ကား “ကိုယ်​တော်​သည် အ​ကျွန်ုပ်​တို့​၏​အား​နည်း​ခြင်း​များ​ကို ယူ​ဆောင်​၍ အ​ကျွန်ုပ်​တို့​၏​ရော​ဂါ​များ​ကို သယ်​ဆောင်​သွား​တော်​မူ​၏”​<sup class="fnm"><a name="fnm15" href="#fn15">15</a></sup>ဟု ပ​ရော​ဖက်​ဟေ​ရှာ​ယ​အား​ဖြင့် မိန့်​တော်​မူ​သော​အ​ရာ ပြည့်​စုံ​ခြင်း​သို့​ရောက်​မည့်​အ​ကြောင်း​တည်း။</div>
<div class="v" id="v18"><h2>ယေ​ရှု​နောက်​တော်​သို့​လိုက်​ခြင်း</h2><span class="vn">18</span> <span class="br-p"><br><br></span>ယေ​ရှု​သည် မိ​မိ​ပတ်​လည်​၌​ရှိ​သော​လူ​ထု​ပ​ရိ​သတ်​<sup class="fnm"><a name="fnm16" href="#fn16">16</a></sup>ကို မြင်​တော်​မူ​သော​အ​ခါ ပင်​လယ်​တစ်​ဖက်​ကမ်း​သို့​ကူး​သွား​ရန် အ​မိန့်​ပေး​တော်​မူ​၏။</div>
<div class="v" id="v19"><span class="vn">19</span> ထို​အ​ခါ ကျမ်း​ပြု​ဆ​ရာ​တစ်​ဦး​သည် ချဉ်း​ကပ်​လာ​၍ “ဆ​ရာ၊ ဆ​ရာ​သွား​သည့်​နေ​ရာ​တိုင်း​သို့ အ​ကျွန်ုပ်​လိုက်​ပါ​မည်”​ဟု လျှောက်​လေ​၏။<sup class="fnm"><a name="fnm17" href="#fn17">17</a></sup></div>
<div class="v" id="v20"><span class="vn">20</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မြေ​ခွေး</span>​<span class="fmt-words-of-jesus">တို့</span>​<span class="fmt-words-of-jesus">၌</span> <span class="fmt-words-of-jesus">တွင်း</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မိုး</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">ငှက်</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">လည်း</span> <span class="fmt-words-of-jesus">အ​သိုက်</span>​<span class="fmt-words-of-jesus">ရှိ</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">လူ့</span>​<span class="fmt-words-of-jesus">သား</span>​<span class="fmt-words-of-jesus">၌</span>​<span class="fmt-words-of-jesus">မူ​ကား</span> <span class="fmt-words-of-jesus">ခေါင်း</span>​<span class="fmt-words-of-jesus">ချ</span>​<span class="fmt-words-of-jesus">စ​ရာ</span>​<span class="fmt-words-of-jesus">နေ​ရာ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm18" href="#fn18">18</a></sup></div>
<div class="v" id="v21"><span class="vn">21</span> တစ်​ဖန် အ​ခြား​တ​ပည့်​တော်​တစ်​ပါး​က “သ​ခင်​ဘု​ရား၊ အ​ကျွန်ုပ်​၏​ဖ​ခင်​ကို ဦး​စွာ​သွား​၍ သင်္ဂြိုဟ်​ခွင့်​ပြု​တော်​မူ​ပါ”​ဟု လျှောက်​လေ​၏။<sup class="fnm"><a name="fnm19" href="#fn19">19</a></sup></div>
<div class="v" id="v22"><span class="vn">22</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">လူ​သေ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">မိ​မိ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">လူ​သေ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သင်္ဂြိုဟ်</span>​<span class="fmt-words-of-jesus">ကြ</span>​<span class="fmt-words-of-jesus">ပါ​လေ​စေ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm20" href="#fn20">20</a></sup></div>
<div class="v" id="v23"><h2>လှိုင်း​လေ​တို့​သ​ခင်​ဘု​ရား​ကို​နာ​ခံ​ကြ​ခြင်း</h2><span class="vn">23</span> <span class="br-p"><br><br></span>ထို့​နောက် ကိုယ်​တော်​သည် လှေ​ပေါ်​သို့​တက်​တော်​မူ​လျှင် တ​ပည့်​တော်​တို့​သည် နောက်​တော်​သို့​လိုက်​ကြ​၏။</div>
<div class="v" id="v24"><span class="vn">24</span> ထို​အ​ခါ ပင်​လယ်​ပေါ်​၌ ပြင်း​ထန်​သော​မုန်​တိုင်း​ကျ​ရောက်​လာ​သ​ဖြင့် လှေ​သည် လှိုင်း​များ​အောက် နစ်​လု​မ​တတ်​ဖြစ်​လေ​၏။ သို့​သော် ကိုယ်​တော်​သည် အိပ်​စက်​နေ​တော်​မူ​၏။<sup class="fnm"><a name="fnm21" href="#fn21">21</a></sup></div>
<div class="v" id="v25"><span class="vn">25</span> တ​ပည့်​တော်​တို့​သည် ချဉ်း​ကပ်​၍ ကိုယ်​တော်​ကို​နှိုး​လျက် “သ​ခင်​ဘု​ရား၊ ကယ်​တော်​မူ​ပါ။ အ​ကျွန်ုပ်​တို့​သေ​ရ​ပါ​တော့​မည်”​ဟု လျှောက်​ကြ​၏။<sup class="fnm"><a name="fnm22" href="#fn22">22</a></sup></div>
<div class="v" id="v26"><span class="vn">26</span> ထို​အ​ခါ ကိုယ်​တော်​က <span class="fmt-words-of-jesus">“</span><span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">အား​နည်း</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span><span class="fmt-words-of-jesus">၊</span> <span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">ကြောက်</span>​<span class="fmt-words-of-jesus">တတ်</span>​<span class="fmt-words-of-jesus">သ​နည်း</span><span class="fmt-words-of-jesus">”</span>​ဟု မိန့်​တော်​မူ​ပြီး​လျှင်<sup class="fnm"><a name="fnm23" href="#fn23">23</a></sup> ထ​၍ လေ​နှင့်​ပင်​လယ်​တို့​ကို ဆုံး​မ​တော်​မူ​ရာ အ​လွန်​ငြိမ်​သက်​သာ​ယာ​သွား​လေ​၏။<sup class="fnm"><a name="fnm24" href="#fn24">24</a></sup></div>
<div class="v" id="v27"><span class="vn">27</span> <span class="br-p"><br><br></span>ထို​သူ​တို့​သည် အံ့​ဩ​လျက် “ဤ​သူ​ကား မည်​သို့​သော​သူ​ဖြစ်​သ​နည်း။ လေ​နှင့်​ပင်​လယ်​တို့​ပင်​လျှင် သူ့​ကို​နာ​ခံ​ကြ​ပါ​သည်​တ​ကား”​ဟု ပြော​ဆို​ကြ​၏။<sup class="fnm"><a name="fnm25" href="#fn25">25</a></sup></div>
<div class="v" id="v28"><h2>နတ်​ဆိုး​တို့​ကို​နှင်​ထုတ်​တော်​မူ​ခြင်း</h2><span class="vn">28</span> <span class="br-p"><br><br></span>ထို့​နောက် ကိုယ်​တော်​သည် ပင်​လယ်​တစ်​ဖက်​ကမ်း​ရှိ ဂါ​ဒ​ရ​<sup class="fnm"><a name="fnm26" href="#fn26">26</a></sup>နယ်​သား​တို့​၏​အ​ရပ်​ဒေ​သ​သို့ ရောက်​တော်​မူ​လျှင် နတ်​ဆိုး​ပူး​သူ​နှစ်​ဦး​သည် သင်္ချိုင်း​မှ​ထွက်​လာ​၍ ကိုယ်​တော်​ကို​ဆီး​ကြို​ကြ​၏။ သူ​တို့​သည် အ​လွန်​ကြမ်း​တမ်း​သည်​ဖြစ်​၍ ထို​လမ်း​ကို မည်​သူ​မျှ ဖြတ်​၍​မ​သွား​နိုင်​ကြ​ချေ။</div>
<div class="v" id="v29"><span class="vn">29</span> ထို​သူ​တို့​က “ဘု​ရား​သ​ခင်​၏​သား​တော်၊<sup class="fnm"><a name="fnm27" href="#fn27">27</a></sup> ကိုယ်​တော်​နှင့်​အ​ကျွန်ုပ်​တို့ မည်​သို့​ဆိုင်​သ​နည်း။ အ​ချိန်​မ​တန်​မီ အ​ကျွန်ုပ်​တို့​အား​ညှဉ်း​ဆဲ​ရန် ဤ​နေ​ရာ​သို့​ကြွ​လာ​တော်​မူ​သ​လော”​ဟု အော်​ဟစ်​လျှောက်​ထား​ကြ​၏။<sup class="fnm"><a name="fnm28" href="#fn28">28</a></sup></div>
<div class="v" id="v30"><span class="vn">30</span> <span class="br-p"><br><br></span>သူ​တို့​နှင့်​မ​ဝေး​လှ​သော​နေ​ရာ​၌ ဝက်​အုပ်​ကြီး​တစ်​အုပ်​ကျက်​စား​လျက်​ရှိ​၏။<sup class="fnm"><a name="fnm29" href="#fn29">29</a></sup></div>
<div class="v" id="v31"><span class="vn">31</span> နတ်​ဆိုး​တို့​က “အ​ကျွန်ုပ်​တို့​ကို နှင်​ထုတ်​မည်​ဆို​လျှင် ဝက်​အုပ်​ထဲ​သို့ စေ​လွှတ်​တော်​မူ​ပါ”​ဟု ကိုယ်​တော်​အား​တောင်း​ပန်​ကြ​၏။<sup class="fnm"><a name="fnm30" href="#fn30">30</a></sup></div>
<div class="v" id="v32"><span class="vn">32</span> ကိုယ်​တော်​က​လည်း <span class="fmt-words-of-jesus">“</span><span class="fmt-words-of-jesus">သွား</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​သ​ဖြင့် သူ​တို့​သည်​ထွက်​သွား​၍ ဝက်​များ​ထဲ​သို့​ဝင်​ကြ​ရာ ဝက်​အုပ်​တစ်​အုပ်​လုံး​သည် တောင်​ကမ်း​ပါး​အ​တိုင်း ပင်​လယ်​ထဲ​သို့ တစ်​ဟုန်​ထိုး​ပြေး​ဆင်း​ကာ ရေ​ထဲ​၌​သေ​ဆုံး​ကြ​ကုန်​၏။<sup class="fnm"><a name="fnm31" href="#fn31">31</a></sup></div>
<div class="v" id="v33"><span class="vn">33</span> ဝက်​ထိန်း​ကျောင်း​သော​သူ​တို့​သည် ထွက်​ပြေး​၍ မြို့​ထဲ​သို့​ဝင်​ပြီး​လျှင် နတ်​ဆိုး​ပူး​သူ​တို့​၏​အ​ကြောင်း​မှ​စ​၍ အ​ဖြစ်​အ​ပျက်​အ​လုံး​စုံ​တို့​ကို ပြော​ပြ​ကြ​၏။<sup class="fnm"><a name="fnm32" href="#fn32">32</a></sup></div>
<div class="v" id="v34"><span class="vn">34</span> ထို​အ​ခါ ယေ​ရှု​နှင့်​တွေ့​ဆုံ​ရန် တစ်​မြို့​လုံး​ထွက်​လာ​၍ ကိုယ်​တော်​ကို​တွေ့​မြင်​ကြ​သော​အ​ခါ<sup class="fnm"><a name="fnm33" href="#fn33">33</a></sup> မိ​မိ​တို့​၏​အ​ရပ်​ဒေ​သ​မှ ထွက်​သွား​တော်​မူ​ရန် တောင်း​ပန်​ကြ​၏။<sup class="fnm"><a name="fnm34" href="#fn34">34</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မာ ၁:၄၀၊ လု ၅:၁၂။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ယေ​ရှု”</div>
<div class="fn"><sup class="fnt"><a name="fn3" href="#fnm3">3</a></sup> မာ ၁:၄၁-၄၃၊ လု ၅:၁၃။</div>
<div class="fn"><sup class="fnt"><a name="fn4" href="#fnm4">4</a></sup> မာ ၁:၄၄၊ လု ၅:၁၄။ ဝတ် ၁၄:၁-၃၂။</div>
<div class="fn"><sup class="fnt"><a name="fn5" href="#fnm5">5</a></sup> လု ၇:၆-၇။</div>
<div class="fn"><sup class="fnt"><a name="fn6" href="#fnm6">6</a></sup> လု ၇:၈။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “ထဲ​၌​ပင်”</div>
<div class="fn"><sup class="fnt"><a name="fn8" href="#fnm8">8</a></sup> လု ၇:၉။</div>
<div class="fn"><sup class="fnt"><a name="fn9" href="#fnm9">9</a></sup> လု ၁၃:၂၈-၂၉။</div>
<div class="fn"><sup class="fnt"><a name="fn10" href="#fnm10">10</a></sup> မ ၁၃:၄၂၊ ၅၀၊ ၂၂:၁၃၊ ၂၄:၅၁၊ ၂၅:၃၀၊ လု ၁၃:၂၈။</div>
<div class="fn"><sup class="fnt"><a name="fn11" href="#fnm11">11</a></sup> မ ၉:၂၂၊ ၂၉၊ မာ ၅:၃၄၊ ၁၀:၅၂၊ လု ၇:၅၀၊ ၈:၄၈၊ ၁၇:၁၉၊ ၁၈:၄၂။</div>
<div class="fn"><sup class="fnt"><a name="fn12" href="#fnm12">12</a></sup> မာ ၁:၃၀၊ လု ၄:၃၈။</div>
<div class="fn"><sup class="fnt"><a name="fn13" href="#fnm13">13</a></sup> မာ ၁:၃၁၊ လု ၄:၃၉။</div>
<div class="fn"><sup class="fnt"><a name="fn14" href="#fnm14">14</a></sup> မာ ၁:၃၂၊ ၃၄၊ လု ၄:၄၀။</div>
<div class="fn"><sup class="fnt"><a name="fn15" href="#fnm15">15</a></sup> (ဟေ​ရှာ ၅၃:၄)</div>
<div class="fn"><sup class="fnt"><a name="fn16" href="#fnm16">16</a></sup> အ​ချို့​မူ​ရင်း​ကျမ်း​၌ “များ​စွာ​သော​လူ​ထု​ပ​ရိ​သတ်”</div>
<div class="fn"><sup class="fnt"><a name="fn17" href="#fnm17">17</a></sup> လု ၉:၅၇။</div>
<div class="fn"><sup class="fnt"><a name="fn18" href="#fnm18">18</a></sup> လု ၉:၅၈။</div>
<div class="fn"><sup class="fnt"><a name="fn19" href="#fnm19">19</a></sup> လု ၉:၅၉။</div>
<div class="fn"><sup class="fnt"><a name="fn20" href="#fnm20">20</a></sup> လု ၉:၆၀။</div>
<div class="fn"><sup class="fnt"><a name="fn21" href="#fnm21">21</a></sup> မာ ၄:၃၇-၃၈၊ လု ၈:၂၃။</div>
<div class="fn"><sup class="fnt"><a name="fn22" href="#fnm22">22</a></sup> မာ ၄:၃၈၊ လု ၈:၂၄။</div>
<div class="fn"><sup class="fnt"><a name="fn23" href="#fnm23">23</a></sup> မာ ၄:၄၀၊ လု ၈:၂၅။</div>
<div class="fn"><sup class="fnt"><a name="fn24" href="#fnm24">24</a></sup> မာ ၄:၃၉၊ လု ၈:၂၄။</div>
<div class="fn"><sup class="fnt"><a name="fn25" href="#fnm25">25</a></sup> မာ ၄:၄၁၊ လု ၈:၂၅။</div>
<div class="fn"><sup class="fnt"><a name="fn26" href="#fnm26">26</a></sup> အ​ချို့​မူ​ရင်း​ကျမ်း​၌ “ဂါ​ရ​စ”</div>
<div class="fn"><sup class="fnt"><a name="fn27" href="#fnm27">27</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​၏​သား​တော်​ယေ​ရှု”</div>
<div class="fn"><sup class="fnt"><a name="fn28" href="#fnm28">28</a></sup> မာ ၅:၇၊ လု ၈:၂၈။</div>
<div class="fn"><sup class="fnt"><a name="fn29" href="#fnm29">29</a></sup> မာ ၅:၁၁၊ လု ၈:၃၂။</div>
<div class="fn"><sup class="fnt"><a name="fn30" href="#fnm30">30</a></sup> မာ ၅:၁၂၊ လု ၈:၃၂။</div>
<div class="fn"><sup class="fnt"><a name="fn31" href="#fnm31">31</a></sup> မာ ၅:၁၃၊ လု ၈:၃၃။</div>
<div class="fn"><sup class="fnt"><a name="fn32" href="#fnm32">32</a></sup> မာ ၅:၁၄၊ လု ၈:၃၄။</div>
<div class="fn"><sup class="fnt"><a name="fn33" href="#fnm33">33</a></sup> မာ ၅:၁၄-၁၅၊ လု ၈:၃၅။</div>
<div class="fn"><sup class="fnt"><a name="fn34" href="#fnm34">34</a></sup> မာ ၅:၁၇၊ လု ၈:၃၇။</div>
</div>
<!-- PARSED ABOVE; EDITING MAY BREAK PARSER -->
</body></html>