<html><head>
<meta http-equiv="Content-Type" content="text/html;charset=utf-8" />
<title>Matt 9 &ndash; ရှင်​မဿဲ​ခ​ရစ်​ဝင် &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Matt', 9);">
<div id="navbar"><a href="../index.html">Myanmar Standard Bible</a> &ndash; <b>ရှင်​မဿဲ​ခ​ရစ်​ဝင်</b> &ndash; <a href="Matt_1.html">1</a> ... <a href="Matt_7.html">7</a> <a href="Matt_8.html">8</a> <b>9</b> <a href="Matt_10.html">10</a> <a href="Matt_11.html">11</a> ... <a href="Matt_28.html">28</a> </div><hr>
<h1>Matt 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ပြစ်​များ​ခွင့်​လွှတ်​ပိုင်​ခွင့်</h2><span class="vn">1</span> <span class="br-p"><br><br></span>ထို့​နောက် ကိုယ်​တော်​သည် လှေ​ပေါ်​တက်​၍ ပင်​လယ်​ကို​ကူး​ပြီး​လျှင် မိ​မိ​နေ​ရပ်​မြို့​သို့​ကြွ​တော်​မူ​၏။</div>
<div class="v" id="v2"><span class="vn">2</span> ထို​အ​ခါ လူ​တို့​သည် အိပ်​ရာ​ပေါ်​၌​လဲ​လျောင်း​နေ​သည့် လေ​ဖြတ်​သော​သူ​တစ်​ဦး​ကို အ​ထံ​တော်​သို့​သယ်​ဆောင်​လာ​ကြ​၏။ ယေ​ရှု​သည် ထို​သူ​တို့​၏​ယုံ​ကြည်​ခြင်း​ကို​မြင်​လျှင် လေ​ဖြတ်​သော​သူ​အား <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">သား</span><span class="fmt-words-of-jesus">၊</span> <span class="fmt-words-of-jesus">မ​စိုး​ရိမ်</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီ</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> <span class="br-p"><br><br></span>ထို​အ​ခါ ကျမ်း​ပြု​ဆ​ရာ​အ​ချို့​တို့​က “ဤ​သူ​သည် ဘု​ရား​သ​ခင်​ကို​စော်​ကား​ပြော​ဆို​သည်”​ဟု အ​ချင်း​ချင်း​ပြော​ဆို​ကြ​၏။<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> <span class="br-p"><br><br></span>ယေ​ရှု​သည် သူ​တို့​၏​စဉ်း​စား​ဆင်​ခြင်​မှု​များ​ကို သိ​မြင်​တော်​မူ​၍ <span class="fmt-words-of-jesus">“</span><span class="fmt-words-of-jesus">အ​ဘယ်​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">စိတ်​နှ​လုံး</span>​<span class="fmt-words-of-jesus">ထဲ​၌</span> <span class="fmt-words-of-jesus">မ​ကောင်း</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">စဉ်း​စား</span>​<span class="fmt-words-of-jesus">ဆင်​ခြင်</span>​<span class="fmt-words-of-jesus">နေ</span>​<span class="fmt-words-of-jesus">ကြ</span>​<span class="fmt-words-of-jesus">သ​နည်း</span><span class="fmt-words-of-jesus">။</span><sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> <span class="fmt-words-of-jesus">‘</span><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ခြင်း</span>​<span class="fmt-words-of-jesus">ခံ​ရ</span>​<span class="fmt-words-of-jesus">ပြီ</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">ရန်</span>​<span class="fmt-words-of-jesus">နှင့်</span> <span class="fmt-words-of-jesus">‘</span><span class="fmt-words-of-jesus">ထ</span>​<span class="fmt-words-of-jesus">၍</span> <span class="fmt-words-of-jesus">လမ်း​လျှောက်</span>​<span class="fmt-words-of-jesus">လော့</span><span class="fmt-words-of-jesus">’</span>​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">ရန်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">က</span> <span class="fmt-words-of-jesus">ပို​၍</span>​<span class="fmt-words-of-jesus">လွယ်​ကူ</span>​<span class="fmt-words-of-jesus">သ​နည်း</span><span class="fmt-words-of-jesus">။</span><sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> <span class="fmt-words-of-jesus">သို့​သော်</span> <span class="fmt-words-of-jesus">လူ့​သား</span>​<span class="fmt-words-of-jesus">သည်</span> <span class="fmt-words-of-jesus">မြေ​ကြီး</span>​<span class="fmt-words-of-jesus">ပေါ်​၌</span> <span class="fmt-words-of-jesus">အ​ပြစ်</span>​<span class="fmt-words-of-jesus">များ</span>​<span class="fmt-words-of-jesus">ခွင့်​လွှတ်</span>​<span class="fmt-words-of-jesus">ပိုင်​ခွင့်</span>​<span class="fmt-words-of-jesus">ရှိ</span>​<span class="fmt-words-of-jesus">ကြောင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">သိ</span>​<span class="fmt-words-of-jesus">စေ​ရန်</span><span class="fmt-words-of-jesus">”</span>​ဟု မိန့်​တော်​မူ​ပြီး​လျှင် လေ​ဖြတ်​သော​သူ​အား <span class="fmt-words-of-jesus">“</span><span class="fmt-words-of-jesus">ထ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အိပ်​ရာ</span>​<span class="fmt-words-of-jesus">ကို</span>​<span class="fmt-words-of-jesus">ဆောင်​ယူ</span>​<span class="fmt-words-of-jesus">၍</span> <span class="fmt-words-of-jesus">အိမ်</span>​<span class="fmt-words-of-jesus">သို့</span>​<span class="fmt-words-of-jesus">ပြန်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> ထို​အ​ခါ လေ​ဖြတ်​သော​သူ​သည် ထ​၍ မိ​မိ​အိမ်​သို့​ပြန်​သွား​လေ​၏။<sup class="fnm"><a name="fnm6" href="#fn6">6</a></sup></div>
<div class="v" id="v8"><span class="vn">8</span> ဤ​အ​ခြင်း​အ​ရာ​ကို​တွေ့​မြင်​သော လူ​ထု​ပ​ရိ​သတ်​တို့​သည် ကြောက်​ရွံ့​<sup class="fnm"><a name="fnm7" href="#fn7">7</a></sup>လျက် လူ​တို့​အား ဤ​သို့​သော​အ​ခွင့်​အာ​ဏာ​ကို ပေး​တော်​မူ​သော ဘု​ရား​သ​ခင်​၏​ဘုန်း​တော်​ကို​ချီး​မွမ်း​ကြ​၏။<sup class="fnm"><a name="fnm8" href="#fn8">8</a></sup></div>
<div class="v" id="v9"><h2>မဿဲ​ကို​ခေါ်​ယူ​တော်​မူ​ခြင်း</h2><span class="vn">9</span> <span class="br-p"><br><br></span>ထို့​နောက် ယေ​ရှု​သည် ထို​အ​ရပ်​မှ​ကြွ​တော်​မူ​စဉ် အ​ခွန်​ကောက်​ခံ​ရာ​စ​ခန်း​တွင်​ထိုင်​နေ​သည့် မဿဲ​ဟု​ခေါ်​သော​သူ​တစ်​ဦး​ကို​မြင်​၍ <span class="fmt-words-of-jesus">“</span><span class="fmt-words-of-jesus">ငါ့</span>​<span class="fmt-words-of-jesus">နောက်</span>​<span class="fmt-words-of-jesus">သို့</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု မိန့်​တော်​မူ​သော် သူ​သည်​ထ​၍ နောက်​တော်​သို့​လိုက်​လေ​၏။<sup class="fnm"><a name="fnm9" href="#fn9">9</a></sup></div>
<div class="v" id="v10"><span class="vn">10</span> <span class="br-p"><br><br></span>ထို့​နောက် ကိုယ်​တော်​သည် အိမ်​ထဲ​တွင် စား​ပွဲ​၌​ထိုင်​တော်​မူ​စဉ် များ​စွာ​သော​အ​ခွန်​ကောက်​ခံ​သူ​တို့​နှင့်​အ​ပြစ်​သား​တို့​သည် ရောက်​လာ​၍ တ​ပည့်​တော်​တို့​နှင့်​တ​ကွ ယေ​ရှု​နှင့်​အ​တူ စား​သောက်​ပွဲ​၌​ထိုင်​ကြ​၏။<sup class="fnm"><a name="fnm10" href="#fn10">10</a></sup></div>
<div class="v" id="v11"><span class="vn">11</span> ထို​အ​ခြင်း​အ​ရာ​ကို ဖာ​ရိ​ရှဲ​တို့​မြင်​လျှင် တ​ပည့်​တော်​တို့​အား “သင်​တို့​၏​ဆ​ရာ​သည် အ​ဘယ်​ကြောင့် အ​ခွန်​ကောက်​ခံ​သူ​များ၊ အ​ပြစ်​သား​များ​နှင့်​အ​တူ စား​သောက်​သ​နည်း”​ဟု မေး​မြန်း​ကြ​၏။<sup class="fnm"><a name="fnm11" href="#fn11">11</a></sup></div>
<div class="v" id="v12"><span class="vn">12</span> <span class="br-p"><br><br></span>ကိုယ်​တော်​သည် ထို​စ​ကား​ကို​ကြား​လျှင် <span class="fmt-words-of-jesus">“</span><span class="fmt-words-of-jesus">ကျန်း​မာ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ဆေး​ဆ​ရာ</span>​<span class="fmt-words-of-jesus">ကို</span> <span class="fmt-words-of-jesus">မ</span>​<span class="fmt-words-of-jesus">လို​အပ်</span>​<span class="fmt-words-of-jesus">ကြ</span>​<span class="fmt-words-of-jesus">ပေ</span><span class="fmt-words-of-jesus">။</span> <span class="fmt-words-of-jesus">နာ​မ​ကျန်း</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သာ​လျှင်</span> <span class="fmt-words-of-jesus">လို​အပ်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm12" href="#fn12">12</a></sup></div>
<div class="v" id="v13"><span class="vn">13</span> <span class="fmt-words-of-jesus">‘</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ယဇ်</span>​<span class="fmt-words-of-jesus">ပူ​ဇော်</span>​<span class="fmt-words-of-jesus">ခြင်း</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">ဘဲ</span> <span class="fmt-words-of-jesus">က​ရု​ဏာ</span>​<span class="fmt-words-of-jesus">ကို</span> <span class="fmt-words-of-jesus">အ​လို​ရှိ</span>​<span class="fmt-words-of-jesus">၏</span><span class="fmt-words-of-jesus">’</span>​<sup class="fnm"><a name="fnm13" href="#fn13">13</a></sup><span class="fmt-words-of-jesus">ဟူ​သော</span>​<span class="fmt-words-of-jesus">ကျမ်း</span>​<span class="fmt-words-of-jesus">စ​ကား</span>​<span class="fmt-words-of-jesus">သည်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span>​<span class="fmt-words-of-jesus">ဆို​လို</span>​<span class="fmt-words-of-jesus">ကြောင်း</span><sup class="fnm"><a name="fnm14" href="#fn14">14</a></sup><span class="fmt-words-of-jesus">သွား</span>​<span class="fmt-words-of-jesus">၍</span>​<span class="fmt-words-of-jesus">သင်​ယူ</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ဖြောင့်​မတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">ရန်</span> <span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">အ​ပြစ်​သား</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ခေါ်</span>​<span class="fmt-words-of-jesus">ရန်</span>​<sup class="fnm"><a name="fnm15" href="#fn15">15</a></sup><span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm16" href="#fn16">16</a></sup></div>
<div class="v" id="v14"><h2>အ​စာ​ရှောင်​ခြင်း​နှင့်​ဆိုင်​သော​မေး​ခွန်း</h2><span class="vn">14</span> <span class="br-p"><br><br></span>ထို့​နောက် ယော​ဟန်​၏​တ​ပည့်​များ​သည် အ​ထံ​တော်​သို့ ချဉ်း​ကပ်​လာ​၍ “အ​ကျွန်ုပ်​တို့​နှင့်​ဖာ​ရိ​ရှဲ​တို့​သည် မ​ကြာ​ခ​ဏ အ​စာ​ရှောင်​ကြ​သော်​လည်း ကိုယ်​တော်​၏​တ​ပည့်​တော်​များ​သည် အ​ဘယ်​ကြောင့် အ​စာ​မ​ရှောင်​ကြ​သ​နည်း”​ဟု မေး​လျှောက်​ကြ​၏။<sup class="fnm"><a name="fnm17" href="#fn17">17</a></sup></div>
<div class="v" id="v15"><span class="vn">15</span> ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">သ​တို့​သား</span>​<span class="fmt-words-of-jesus">၏</span>​<span class="fmt-words-of-jesus">ဆွေ​မျိုး</span>​<span class="fmt-words-of-jesus">မိတ်သင်္ဂ​ဟ</span>​<span class="fmt-words-of-jesus">များ</span>​<sup class="fnm"><a name="fnm18" href="#fn18">18</a></sup><span class="fmt-words-of-jesus">သည်</span> <span class="fmt-words-of-jesus">သ​တို့​သား</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ရှိ</span>​<span class="fmt-words-of-jesus">နေ</span>​<span class="fmt-words-of-jesus">သ​ရွေ့</span> <span class="fmt-words-of-jesus">ဝမ်း​နည်း</span>​<span class="fmt-words-of-jesus">ကြေ​ကွဲ</span>​<span class="fmt-words-of-jesus">နိုင်</span>​<span class="fmt-words-of-jesus">ကြ</span>​<span class="fmt-words-of-jesus">မည်</span>​<span class="fmt-words-of-jesus">လော</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သ​တို့​သား</span>​<span class="fmt-words-of-jesus">ကို</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ထံ​မှ</span> <span class="fmt-words-of-jesus">ခေါ်​ဆောင်</span>​<span class="fmt-words-of-jesus">သွား</span>​<span class="fmt-words-of-jesus">မည့်</span>​<span class="fmt-words-of-jesus">နေ့​ရက်</span>​<span class="fmt-words-of-jesus">များ</span> <span class="fmt-words-of-jesus">ရောက်​လာ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ထို​အ​ခါ</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">အ​စာ​ရှောင်</span>​<span class="fmt-words-of-jesus">ကြ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm19" href="#fn19">19</a></sup></div>
<div class="v" id="v16"><span class="vn">16</span> <span class="br-p"><br><br></span><span class="fmt-words-of-jesus">မည်​သူ​မျှ</span> <span class="fmt-words-of-jesus">အ​ဝတ်</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">ကို</span> <span class="fmt-words-of-jesus">ပိတ်​စ</span>​<span class="fmt-words-of-jesus">အ​သစ်</span>​<span class="fmt-words-of-jesus">ဖြင့်</span> <span class="fmt-words-of-jesus">ဖာ</span>​<span class="fmt-words-of-jesus">လေ့</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">ဖာ</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">ပိတ်​စ</span>​<span class="fmt-words-of-jesus">သည်</span> <span class="fmt-words-of-jesus">အ​ဝတ်</span>​<span class="fmt-words-of-jesus">ကို</span>​<span class="fmt-words-of-jesus">ရုန်း</span>​<span class="fmt-words-of-jesus">သ​ဖြင့်</span> <span class="fmt-words-of-jesus">စုတ်​ပြဲ</span>​<span class="fmt-words-of-jesus">သည့်</span>​<span class="fmt-words-of-jesus">နေ​ရာ</span>​<span class="fmt-words-of-jesus">သည်</span> <span class="fmt-words-of-jesus">ပို​၍</span>​<span class="fmt-words-of-jesus">ဆိုး</span>​<span class="fmt-words-of-jesus">လာ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span><sup class="fnm"><a name="fnm20" href="#fn20">20</a></sup></div>
<div class="v" id="v17"><span class="vn">17</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span>​<span class="fmt-words-of-jesus">လည်း</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">အ​ဟောင်း</span>​<span class="fmt-words-of-jesus">၌</span>​<span class="fmt-words-of-jesus">ထည့်</span>​<span class="fmt-words-of-jesus">လေ့</span>​<span class="fmt-words-of-jesus">မ</span>​<span class="fmt-words-of-jesus">ရှိ</span><span class="fmt-words-of-jesus">။</span> <span class="fmt-words-of-jesus">ထို​သို့​ပြု​လျှင်</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">သည်</span> <span class="fmt-words-of-jesus">ပေါက်​ပြဲ</span>​<span class="fmt-words-of-jesus">သ​ဖြင့်</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">ယို​ထွက်</span>​<span class="fmt-words-of-jesus">ကာ</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">လည်း</span> <span class="fmt-words-of-jesus">ပျက်​စီး</span>​<span class="fmt-words-of-jesus">သွား</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">စ​ပျစ်</span>​<span class="fmt-words-of-jesus">ဝိုင်</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span> <span class="fmt-words-of-jesus">သား​ရေ​ဘူး</span>​<span class="fmt-words-of-jesus">အ​သစ်</span>​<span class="fmt-words-of-jesus">၌</span>​<span class="fmt-words-of-jesus">သာ</span> <span class="fmt-words-of-jesus">ထည့်</span>​<span class="fmt-words-of-jesus">ကြ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ထို​သို့​ပြု​လျှင်</span> <span class="fmt-words-of-jesus">နှစ်​မျိုး​စ​လုံး</span>​<span class="fmt-words-of-jesus">ကို</span> <span class="fmt-words-of-jesus">တာ​ရှည်</span>​<span class="fmt-words-of-jesus">ထိန်း​သိမ်း</span>​<span class="fmt-words-of-jesus">နိုင်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။<sup class="fnm"><a name="fnm21" href="#fn21">21</a></sup></div>
<div class="v" id="v18"><h2>အ​သက်​ပြန်​ရှင်​သည့်​သူ​ငယ်​မ​နှင့် ရော​ဂါ​ပျောက်​ကင်း​သော​အ​မျိုး​သ​မီး</h2><span class="vn">18</span> <span class="br-p"><br><br></span>ကိုယ်​တော်​သည် ဤ​အ​ကြောင်း​အ​ရာ​များ​ကို​မြွက်​ဆို​တော်​မူ​စဉ် အ​ကြီး​အ​ကဲ​တစ်​ဦး​သည်​လာ​၍ ကိုယ်​တော်​ကို​ရှိ​ခိုး​လျက် “အ​ကျွန်ုပ်​၏​သ​မီး​သည် ယ​ခု​ပင်​သေ​ဆုံး​သွား​ပါ​သည်။ သို့​သော် ကြွ​လာ​၍ ကိုယ်​တော်​၏​လက်​တော်​ကို သူ့​အ​ပေါ်​တင်​တော်​မူ​လျှင် အ​သက်​ရှင်​လာ​ပါ​လိမ့်​မည်”​ဟု လျှောက်​လေ​၏။<sup class="fnm"><a name="fnm22" href="#fn22">22</a></sup></div>
<div class="v" id="v19"><span class="vn">19</span> ထို့​ကြောင့် ယေ​ရှု​သည် ထ​၍ ထို​သူ​၏​နောက်​သို့ လိုက်​တော်​မူ​၏။ တ​ပည့်​တော်​တို့​သည်​လည်း အ​တူ​တ​ကွ​လိုက်​သွား​ကြ​၏။</div>
<div class="v" id="v20"><span class="vn">20</span> <span class="br-p"><br><br></span>ထို​အ​ခါ တစ်​ဆယ့်​နှစ်​နှစ်​ပတ်​လုံး သွေး​သွန်​ရော​ဂါ​စွဲ​ကပ်​နေ​သော​အ​မျိုး​သ​မီး​တစ်​ဦး​သည် “ကိုယ်​တော်​၏​ဝတ်​ရုံ​တော်​ကို တို့​ထိ​ရ​လျှင်​ပင် ရော​ဂါ​ပျောက်​ကင်း​လိမ့်​မည်”​ဟု မိ​မိ​စိတ်​ထဲ​၌​ဆို​လျက် ကိုယ်​တော်​၏​နောက်​တော်​သို့​ချဉ်း​ကပ်​ပြီး ဝတ်​ရုံ​တော်​၏​ပန်း​ဖွား​ကို တို့​ထိ​လေ​၏။<sup class="fnm"><a name="fnm23" href="#fn23">23</a></sup></div>
<div class="v" id="v22"><span class="vn">22</span> <span class="br-p"><br><br></span>ယေ​ရှု​သည် လှည့်​ကြည့်​၍ သူ့​ကို​မြင်​တော်​မူ​လျှင် <span class="fmt-words-of-jesus">“</span><span class="fmt-words-of-jesus">သ​မီး</span><span class="fmt-words-of-jesus">၊</span> <span class="fmt-words-of-jesus">မ​စိုး​ရိမ်</span>​<span class="fmt-words-of-jesus">နှင့်</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">ကို</span>​<span class="fmt-words-of-jesus">ကျန်း​မာ</span>​<span class="fmt-words-of-jesus">စေ</span>​<span class="fmt-words-of-jesus">ပြီ</span><span class="fmt-words-of-jesus">”</span>​<sup class="fnm"><a name="fnm24" href="#fn24">24</a></sup>ဟု မိန့်​တော်​မူ​၏။ ထို​အ​ချိန်​မှ​စ​၍ ထို​အ​မျိုး​သ​မီး​သည် ကျန်း​မာ​လာ​လေ​၏။</div>
<div class="v" id="v23"><span class="vn">23</span> <span class="br-p"><br><br></span>ထို့​နောက် ယေ​ရှု​သည် ထို​အ​ကြီး​အ​ကဲ​၏​အိမ်​သို့​ရောက်​တော်​မူ​၍ ပ​လွေ​မှုတ်​သူ​များ​နှင့် ရုတ်​ရုတ်​သဲ​သဲ​ဖြစ်​နေ​သော​လူ​အ​စု​အ​ဝေး​တို့​ကို​မြင်​လျှင်</div>
<div class="v" id="v24"><span class="vn">24</span> <span class="fmt-words-of-jesus">“</span><span class="fmt-words-of-jesus">ဖယ်</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">မိန်း​က​လေး</span>​<span class="fmt-words-of-jesus">သေ</span>​<span class="fmt-words-of-jesus">သည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">အိပ်​ပျော်</span>​<span class="fmt-words-of-jesus">နေ</span>​<span class="fmt-words-of-jesus">ခြင်း</span>​<span class="fmt-words-of-jesus">သာ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">”</span>​ဟု မိန့်​တော်​မူ​၏။ ထို​အ​ခါ သူ​တို့​သည် ကိုယ်​တော်​ကို​လှောင်​ပြောင်​ရယ်​မော​ကြ​၏။<sup class="fnm"><a name="fnm25" href="#fn25">25</a></sup></div>
<div class="v" id="v25"><span class="vn">25</span> သို့​သော် ကိုယ်​တော်​သည် လူ​အ​စု​အ​ဝေး​တို့​ကို အ​ပြင်​သို့​ထွက်​စေ​ပြီး​နောက် အ​ထဲ​သို့​ဝင်​၍ မိန်း​က​လေး​၏​လက်​ကို​ကိုင်​တော်​မူ​ရာ မိန်း​က​လေး​သည်​ထ​လေ​၏။</div>
<div class="v" id="v26"><span class="vn">26</span> ဤ​သ​တင်း​သည်​လည်း ထို​နယ်​တစ်​နယ်​လုံး​သို့ ပျံ့​နှံ့​သွား​၏။</div>
<div class="v" id="v27"><h2>မျက်​မ​မြင်​ကို​မျက်​စိ​ပြန်​မြင်​စေ​တော်​မူ​ခြင်း</h2><span class="vn">27</span> <span class="br-p"><br><br></span>ယေ​ရှု​သည် ထို​အ​ရပ်​မှ​ကြွ​တော်​မူ​စဉ် မျက်​မ​မြင်​နှစ်​ဦး​တို့​သည် “ဒါ​ဝိဒ်​၏​သား​တော်၊ အ​ကျွန်ုပ်​တို့​ကို သ​နား​တော်​မူ​ပါ”​ဟု အော်​ဟစ်​လျက်​<sup class="fnm"><a name="fnm26" href="#fn26">26</a></sup>ကိုယ်​တော်​၏​နောက်​မှ​လိုက်​လာ​ကြ​၏။</div>
<div class="v" id="v28"><span class="vn">28</span> <span class="br-p"><br><br></span>အိမ်​ထဲ​သို့ ဝင်​တော်​မူ​သော​အ​ခါ ထို​မျက်​မ​မြင်​တို့​သည် အ​ထံ​တော်​သို့​ချဉ်း​ကပ်​လာ​ကြ​၏။ ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">ဤ</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">လုပ်</span>​<span class="fmt-words-of-jesus">နိုင်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ကြ</span>​<span class="fmt-words-of-jesus">သ​လော</span><span class="fmt-words-of-jesus">”</span>​ဟု မေး​တော်​မူ​လျှင် သူ​တို့​က “ယုံ​ကြည်​ပါ​၏ သ​ခင်​ဘု​ရား”​ဟု ပြန်​လျှောက်​ကြ​၏။</div>
<div class="v" id="v29"><span class="vn">29</span> <span class="br-p"><br><br></span>ထို​အ​ခါ ယေ​ရှု​သည် သူ​တို့​၏​မျက်​စိ​ကို​တို့​လျက် <span class="fmt-words-of-jesus">“</span><span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">ယုံ​ကြည်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​တိုင်း</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">၌</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span><span class="fmt-words-of-jesus">”</span>​<sup class="fnm"><a name="fnm27" href="#fn27">27</a></sup>ဟု မိန့်​တော်​မူ​သော်</div>
<div class="v" id="v30"><span class="vn">30</span> သူ​တို့​သည် မျက်​စိ​မြင်​လာ​လေ​၏။ ယေ​ရှု​က​လည်း <span class="fmt-words-of-jesus">“</span><span class="fmt-words-of-jesus">မည်​သူ</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">သိ</span>​<span class="fmt-words-of-jesus">စေ​ရန်</span> <span class="fmt-words-of-jesus">သ​တိ​ပြု</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​ဟု သူ​တို့​အား တင်း​ကျပ်​စွာ​မှာ​ကြား​တော်​မူ​၏။</div>
<div class="v" id="v31"><span class="vn">31</span> သို့​သော် သူ​တို့​သည် ထွက်​သွား​၍ ကိုယ်​တော်​၏​သ​တင်း​ကို ထို​နယ်​တစ်​နယ်​လုံး​၌ ပျံ့​နှံ့​စေ​ကြ​၏။</div>
<div class="v" id="v32"><h2>နတ်​ဆိုး​ကို​နှင်​ထုတ်​တော်​မူ​ခြင်း</h2><span class="vn">32</span> <span class="br-p"><br><br></span>ထို​သူ​တို့​ထွက်​ခွာ​သွား​ကြ​စဉ် နတ်​ဆိုး​ပူး​သည့် ဆွံ့​အ​သော​သူ​တစ်​ဦး​ကို အ​ထံ​တော်​သို့​ခေါ်​ဆောင်​လာ​ကြ​၏။</div>
<div class="v" id="v33"><span class="vn">33</span> နတ်​ဆိုး​ကို​နှင်​ထုတ်​တော်​မူ​သော​အ​ခါ ဆွံ့​အ​သော​သူ​သည် စ​ကား​ပြော​လေ​၏။ လူ​ထု​ပ​ရိ​သတ်​တို့​သည်​အံ့​ဩ​၍ “အစ္စ​ရေး​ပြည်​၌ ဤ​ကဲ့​သို့​သော​အ​ဖြစ်​ကို မ​မြင်​ဖူး​ပါ”​ဟု ပြော​ဆို​ကြ​၏။<sup class="fnm"><a name="fnm28" href="#fn28">28</a></sup></div>
<div class="v" id="v34"><span class="vn">34</span> သို့​သော် ဖာ​ရိ​ရှဲ​တို့​က “သူ​သည် နတ်​ဆိုး​တို့​၏​အ​ကြီး​အ​ကဲ​ကို​အ​မှီ​ပြု​၍ နတ်​ဆိုး​တို့​ကို နှင်​ထုတ်​နေ​သည်”​ဟု ပြော​ဆို​ကြ​၏။<sup class="fnm"><a name="fnm29" href="#fn29">29</a></sup></div>
<div class="v" id="v35"><h2>ရိတ်​သိမ်း​ခြင်း​၏​အ​ရှင်</h2><span class="vn">35</span> <span class="br-p"><br><br></span>ထို့​နောက် ယေ​ရှု​သည် မြို့​ရွာ​အား​လုံး​ကို​လှည့်​လည်​၍ ဝတ်​ပြု​စည်း​ဝေး​ကျောင်း​များ​၌ သွန်​သင်​လျက် နိုင်​ငံ​တော်​နှင့်​ဆိုင်​သည့်​ကောင်း​မြတ်​သော​သ​တင်း​ကို​ဟော​ပြော​ကာ ရော​ဂါ​အ​မျိုး​မျိုး​<sup class="fnm"><a name="fnm30" href="#fn30">30</a></sup>နှင့် အ​ဖျား​အ​နာ​ရှိ​သ​မျှ​တို့​ကို ပျောက်​ကင်း​စေ​တော်​မူ​၏။<sup class="fnm"><a name="fnm31" href="#fn31">31</a></sup></div>
<div class="v" id="v36"><span class="vn">36</span> ကိုယ်​တော်​သည် လူ​ထု​ပ​ရိ​သတ်​တို့​ကို​မြင်​လျှင် သူ​တို့​သည် သိုး​ထိန်း​မ​ရှိ​သော​သိုး​များ​ကဲ့​သို့ ပစ်​ထား​ခြင်း​ခံ​ရ​၍ စိတ်​ပင်​ပန်း​နွမ်း​နယ်​နေ​ကြ​သော​ကြောင့် သူ​တို့​အ​ပေါ်​ကြင်​နာ​စိတ်​ရှိ​တော်​မူ​၏။<sup class="fnm"><a name="fnm32" href="#fn32">32</a></sup></div>
<div class="v" id="v37"><span class="vn">37</span> ထို​အ​ခါ ကိုယ်​တော်​က <span class="fmt-words-of-jesus">“</span><span class="fmt-words-of-jesus">ရိတ်​သိမ်း</span>​<span class="fmt-words-of-jesus">စ​ရာ</span>​<span class="fmt-words-of-jesus">များ​စွာ</span>​<span class="fmt-words-of-jesus">ရှိ</span>​<span class="fmt-words-of-jesus">သော်​လည်း</span> <span class="fmt-words-of-jesus">လုပ်​သား</span>​<span class="fmt-words-of-jesus">တို့</span>​<span class="fmt-words-of-jesus">သည်</span>​<span class="fmt-words-of-jesus">နည်း</span>​<span class="fmt-words-of-jesus">လှ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v38"><span class="vn">38</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">ခြင်း</span>​<span class="fmt-words-of-jesus">အ​တွက်</span> <span class="fmt-words-of-jesus">လုပ်​သား</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">စေ​လွှတ်</span>​<span class="fmt-words-of-jesus">ပေး</span>​<span class="fmt-words-of-jesus">တော်​မူ</span>​<span class="fmt-words-of-jesus">ရန်</span> <span class="fmt-words-of-jesus">ရိတ်​သိမ်း</span>​<span class="fmt-words-of-jesus">ခြင်း</span>​<span class="fmt-words-of-jesus">၏</span>​<span class="fmt-words-of-jesus">အ​ရှင်</span>​<span class="fmt-words-of-jesus">ထံ</span> <span class="fmt-words-of-jesus">ဆု​တောင်း</span>​<span class="fmt-words-of-jesus">ကြ</span>​<span class="fmt-words-of-jesus">လော့</span><span class="fmt-words-of-jesus">”</span>​<sup class="fnm"><a name="fnm33" href="#fn33">33</a></sup>ဟု တ​ပည့်​တော်​တို့​အား မိန့်​တော်​မူ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မာ ၂:၃၊ ၅၊ လု ၅:၁၈၊ ၂၀။</div>
<div class="fn"><sup class="fnt"><a name="fn2" href="#fnm2">2</a></sup> မာ ၂:၆-၇၊ လု ၅:၂၁။</div>
<div class="fn"><sup class="fnt"><a name="fn3" href="#fnm3">3</a></sup> မာ ၂:၈၊ လု ၅:၂၂။</div>
<div class="fn"><sup class="fnt"><a name="fn4" href="#fnm4">4</a></sup> မာ ၂:၉၊ လု ၅:၂၃။</div>
<div class="fn"><sup class="fnt"><a name="fn5" href="#fnm5">5</a></sup> မာ ၂:၁၀-၁၁၊ လု ၅:၂၄။</div>
<div class="fn"><sup class="fnt"><a name="fn6" href="#fnm6">6</a></sup> မာ ၂:၁၂၊ လု ၅:၂၅။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “အံ့​ဩ”</div>
<div class="fn"><sup class="fnt"><a name="fn8" href="#fnm8">8</a></sup> မာ ၂:၁၂၊ လု ၅:၂၆။</div>
<div class="fn"><sup class="fnt"><a name="fn9" href="#fnm9">9</a></sup> မာ ၂:၁၄၊ လု ၅:၂၇-၂၈။</div>
<div class="fn"><sup class="fnt"><a name="fn10" href="#fnm10">10</a></sup> မာ ၂:၁၅၊ လု ၅:၂၉။</div>
<div class="fn"><sup class="fnt"><a name="fn11" href="#fnm11">11</a></sup> မာ ၂:၁၆၊ လု ၅:၃၀၊ ၁၅:၂။</div>
<div class="fn"><sup class="fnt"><a name="fn12" href="#fnm12">12</a></sup> မာ ၂:၁၇၊ လု ၅:၃၁။</div>
<div class="fn"><sup class="fnt"><a name="fn13" href="#fnm13">13</a></sup> (ဟော ၆:၆)</div>
<div class="fn"><sup class="fnt"><a name="fn14" href="#fnm14">14</a></sup> မ ၁၂:၇။</div>
<div class="fn"><sup class="fnt"><a name="fn15" href="#fnm15">15</a></sup> အ​ချို့​မူ​ရင်း​ကျမ်း​၌ “နောင်​တ​သို့​ခေါ်​ရန်”</div>
<div class="fn"><sup class="fnt"><a name="fn16" href="#fnm16">16</a></sup> မာ ၂:၁၇၊ လု ၅:၃၂။</div>
<div class="fn"><sup class="fnt"><a name="fn17" href="#fnm17">17</a></sup> မာ ၂:၁၈၊ လု ၅:၃၃။</div>
<div class="fn"><sup class="fnt"><a name="fn18" href="#fnm18">18</a></sup> တိုက်​ရိုက်​ပြန်​ဆို​လျှင် “သား​များ”</div>
<div class="fn"><sup class="fnt"><a name="fn19" href="#fnm19">19</a></sup> မာ ၂:၁၉-၂၀၊ လု ၅:၃၄-၃၅။</div>
<div class="fn"><sup class="fnt"><a name="fn20" href="#fnm20">20</a></sup> မာ ၂:၂၁၊ လု ၅:၃၆။</div>
<div class="fn"><sup class="fnt"><a name="fn21" href="#fnm21">21</a></sup> မာ ၂:၂၂၊ လု ၅:၃၇-၃၈။</div>
<div class="fn"><sup class="fnt"><a name="fn22" href="#fnm22">22</a></sup> မာ ၅:၂၂-၂၃၊ လု ၈:၄၁။</div>
<div class="fn"><sup class="fnt"><a name="fn23" href="#fnm23">23</a></sup> မာ ၅:၂၅၊ ၂၇၊ လု ၈:၄၃-၄၄။</div>
<div class="fn"><sup class="fnt"><a name="fn24" href="#fnm24">24</a></sup> မ ၈:၁၃၊ ၉:၂၉၊ မာ ၅:၃၄၊ ၁၀:၅၂၊ လု ၇:၅၀၊ ၈:၄၈၊ ၁၇:၁၉၊ ၁၈:၄၂။</div>
<div class="fn"><sup class="fnt"><a name="fn25" href="#fnm25">25</a></sup> မာ ၅:၃၉-၄၀၊ လု ၈:၅၂-၅၃။</div>
<div class="fn"><sup class="fnt"><a name="fn26" href="#fnm26">26</a></sup> မ ၂၀:၃၀၊ မာ ၁၀:၄၇၊ လု ၁၈:၃၈။</div>
<div class="fn"><sup class="fnt"><a name="fn27" href="#fnm27">27</a></sup> မ ၈:၁၃၊ ၉:၂၂၊ မာ ၅:၃၄၊ ၁၀:၅၂၊ လု ၇:၅၀၊ ၈:၄၈၊ ၁၇:၁၉၊ ၁၈:၄၂။</div>
<div class="fn"><sup class="fnt"><a name="fn28" href="#fnm28">28</a></sup> မ ၁၂:၂၂-၂၃၊ လု ၁၁:၁၄။</div>
<div class="fn"><sup class="fnt"><a name="fn29" href="#fnm29">29</a></sup> မ ၁၂:၂၄၊ မာ ၃:၂၂၊ လု ၁၁:၁၅။</div>
<div class="fn"><sup class="fnt"><a name="fn30" href="#fnm30">30</a></sup> အ​ချို့​မူ​ရင်း​ကျမ်း​၌ “လူ​တို့​ထဲ​မှ ရော​ဂါ​အ​မျိုး​မျိုး”</div>
<div class="fn"><sup class="fnt"><a name="fn31" href="#fnm31">31</a></sup> မ ၄:၂၃၊ မာ ၁:၃၉၊ လု ၄:၄၄၊ ၈:၁။</div>
<div class="fn"><sup class="fnt"><a name="fn32" href="#fnm32">32</a></sup> မ ၁၄:၁၄၊ မာ ၆:၃၄</div>
<div class="fn"><sup class="fnt"><a name="fn33" href="#fnm33">33</a></sup> လု ၁၀:၂။</div>
</div>
<!-- PARSED ABOVE; EDITING MAY BREAK PARSER -->
</body></html>