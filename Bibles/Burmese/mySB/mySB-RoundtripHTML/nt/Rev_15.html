<html><head>
<meta http-equiv="Content-Type" content="text/html;charset=utf-8" />
<title>Rev 15 &ndash; ဗျာ​ဒိတ်​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 15);">
<div id="navbar"><a href="../index.html">Myanmar Standard Bible</a> &ndash; <b>ဗျာ​ဒိတ်​ကျမ်း</b> &ndash; <a href="Rev_1.html">1</a> ... <a href="Rev_13.html">13</a> <a href="Rev_14.html">14</a> <b>15</b> <a href="Rev_16.html">16</a> <a href="Rev_17.html">17</a> ... <a href="Rev_22.html">22</a> </div><hr>
<h1>Rev 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘေး​ဒဏ်​ခု​နစ်​မျိုး​ကို​ဆောင်​ထား​သော​ကောင်း​ကင်​တ​မန်​ခု​နစ်​ပါး</h2><span class="vn">1</span> <span class="br-p"><br><br></span>ထို့​နောက် ကောင်း​ကင်​၌ ကြီး​မား​၍​အံ့​သြ​ဖွယ်​ကောင်း​သည့် အ​ခြား​နိ​မိတ်​လက္ခ​ဏာ​တည်း​ဟူ​သော နောက်​ဆုံး​ဘေး​ဒဏ်​ခု​နစ်​မျိုး​ကို​ဆောင်​ထား​သည့် ကောင်း​ကင်​တ​မန်​ခု​နစ်​ပါး​ကို ငါ​မြင်​ရ​၏။ ထို​ဘေး​ဒဏ်​များ​အား​ဖြင့် ဘု​ရား​သ​ခင်​၏​ပြင်း​စွာ​သော​ဒေါ​သ​သည် ပြည့်​စုံ​ခြင်း​သို့​ရောက်​မည်​ဖြစ်​၏။</div>
<div class="v" id="v2"><span class="vn">2</span> တစ်​ဖန် မီး​နှင့်​ရော​ထား​သည့် ဖန်​ပင်​လယ်​ကဲ့​သို့​သော​အ​ရာ​ကို​လည်း​ကောင်း၊ သား​ရဲ၊ သူ​၏​ရုပ်​တု​နှင့် သူ့​အ​မည်​၏​ကိန်း​ဂ​ဏန်း​တို့​အ​ပေါ် အ​နိုင်​ရ​သော​သူ​တို့​သည် ဘု​ရား​သ​ခင်​၏​စောင်း​များ​ကို​ကိုင်​ဆောင်​လျက် ထို​ဖန်​ပင်​လယ်​ပေါ်​တွင်​ရပ်​နေ​ကြ​သည်​ကို​လည်း​ကောင်း ငါ​မြင်​ရ​၏။</div>
<div class="v" id="v3"><span class="vn">3</span> သူ​တို့​သည် ဘု​ရား​သ​ခင်​၏​ကျွန် မော​ရှေ​၏​သီ​ချင်း​<sup class="fnm"><a name="fnm1" href="#fn1">1</a></sup>နှင့် သိုး​သ​ငယ်​တော်​၏​သီ​ချင်း​များ​ကို သီ​ဆို​ကာ “အ​နန္တ​တန်​ခိုး​နှင့်​ပြည့်​စုံ​တော်​မူ​သော ထာ​ဝ​ရ​အ​ရှင်​ဘု​ရား​သ​ခင်၊ ကိုယ်​တော်​ပြု​တော်​မူ​သော​အ​မှု​တို့​သည် ကြီး​မြတ်​၍ အံ့​သြ​ဖွယ်​ကောင်း​လှ​ပါ​၏။ လူ​မျိုး​<sup class="fnm"><a name="fnm2" href="#fn2">2</a></sup>တ​ကာ​တို့​၏​ဘု​ရင်၊ ကိုယ်​တော်​၏​နည်း​လမ်း​တော်​တို့​သည် ဖြောင့်​မတ်​၍​မှန်​ကန်​ပါ​၏။</div>
<div class="v" id="v4"><span class="vn">4</span> အို ထာ​ဝ​ရ​ဘု​ရား၊ မည်​သူ​သည် ကိုယ်​တော်​ကို​မ​ကြောက်​ရွံ့၊ နာ​မ​တော်​ကို​လည်း မ​ချီး​မွမ်း​ဘဲ နေ​လိမ့်​မည်​နည်း။ အ​ကြောင်း​မူ​ကား ကိုယ်​တော်​တစ်​ပါး​တည်း​သာ​လျှင် သန့်​ရှင်း​တော်​မူ​၏။ ကိုယ်​တော်​၏​ဖြောင့်​မတ်​သော​စီ​ရင်​ချက်​တို့​သည် ထင်​ရှား​သည်​ဖြစ်​၍ လူ​မျိုး​တ​ကာ​တို့​သည် ကိုယ်​တော်​၏​ရှေ့​တော်​သို့​လာ​၍ ရှိ​ခိုး​ကြ​ပါ​လိမ့်​မည်”​<sup class="fnm"><a name="fnm3" href="#fn3">3</a></sup>ဟု ဆို​ကြ​၏။</div>
<div class="v" id="v5"><span class="vn">5</span> <span class="br-p"><br><br></span>ထို့​နောက် ငါ​ကြည့်​လိုက်​ရာ ကောင်း​ကင်​၌​ရှိ​သော​သက်​သေ​ခံ​ချက်​တဲ​တော်​တည်​ရာ​ဗိ​မာန်​တော်​သည် ဖွင့်​ထား​လျက်​ရှိ​၍</div>
<div class="v" id="v6"><span class="vn">6</span> ဘေး​ဒဏ်​ခု​နစ်​မျိုး​ကို​ဆောင်​ထား​သည့် ကောင်း​ကင်​တ​မန်​ခု​နစ်​ပါး​တို့​သည် ထို​ဗိ​မာန်​တော်​ထဲ​မှ ထွက်​လာ​ကြ​၏။ သူ​တို့​သည် စင်​ကြယ်​တောက်​ပ​သော​ပိတ်​ချော​ကို​ဝတ်​ဆင်​လျက် ရင်​ဘတ်​၌ ရွှေ​ရင်​စည်း​ကို​စည်း​ထား​၏။</div>
<div class="v" id="v7"><span class="vn">7</span> ထို​အ​ခါ သတ္တ​ဝါ​လေး​ပါး​ထဲ​မှ​တစ်​ပါး​သည် ကမ္ဘာ​အ​ဆက်​ဆက်​အ​သက်​ရှင်​တော်​မူ​သော ဘု​ရား​သ​ခင်​၏​ပြင်း​စွာ​သော​ဒေါ​သ​ဖြင့်​ပြည့်​နေ​သည့် ရွှေ​ဖ​လား​ခု​နစ်​လုံး​ကို ထို​ကောင်း​ကင်​တ​မန်​ခု​နစ်​ပါး​တို့​အား ပေး​လေ​၏။</div>
<div class="v" id="v8"><span class="vn">8</span> ဗိ​မာန်​တော်​သည် ဘု​ရား​သ​ခင်​၏​ဘုန်း​အ​သ​ရေ​တော်​နှင့်​တန်​ခိုး​တော်​တို့​မှ​ထွက်​ပေါ်​သော အ​ခိုး​အ​ငွေ့​များ​နှင့်​ပြည့်​သ​ဖြင့် ကောင်း​ကင်​တ​မန်​ခု​နစ်​ပါး​တို့​၏​ဘေး​ဒဏ်​ခု​နစ်​မျိုး​မ​ပြီး​မ​ချင်း မည်​သူ​မျှ ဗိ​မာန်​တော်​ထဲ​သို့​မ​ဝင်​နိုင်​ချေ။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ထွ ၁၅:၁-၁၈။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “သန့်​ရှင်း​သူ”</div>
<div class="fn"><sup class="fnt"><a name="fn3" href="#fnm3">3</a></sup> တ​ရား ၃၂:၄၊ ယေ ၁၀:၇၊ ဆာ ၈၆:၉၊ ၉၈:၂၊ ၁၁၁:၂-၃။</div>
</div>
<!-- PARSED ABOVE; EDITING MAY BREAK PARSER -->
</body></html>