<html><head>
<meta http-equiv="Content-Type" content="text/html;charset=utf-8" />
<title>Rev 21 &ndash; ဗျာ​ဒိတ်​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 21);">
<div id="navbar"><a href="../index.html">Myanmar Standard Bible</a> &ndash; <b>ဗျာ​ဒိတ်​ကျမ်း</b> &ndash; <a href="Rev_1.html">1</a> ... <a href="Rev_19.html">19</a> <a href="Rev_20.html">20</a> <b>21</b> <a href="Rev_22.html">22</a> </div><hr>
<h1>Rev 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကောင်း​ကင်​သစ်​နှင့်​မြေ​ကြီး​သစ်</h2><span class="vn">1</span> <span class="br-p"><br><br></span>ထို့​နောက် ကောင်း​ကင်​သစ်​နှင့်​မြေ​ကြီး​သစ်​ကို ငါ​မြင်​ရ​၏။<sup class="fnm"><a name="fnm1" href="#fn1">1</a></sup> အ​ကြောင်း​မူ​ကား ပ​ထ​မ​ကောင်း​ကင်​နှင့် ပ​ထ​မ​မြေ​ကြီး​သည် ပျောက်​ကွယ်​သွား​၍ ပင်​လယ်​သည်​လည်း​မ​ရှိ​တော့​ချေ။<sup class="fnm"><a name="fnm2" href="#fn2">2</a></sup></div>
<div class="v" id="v2"><span class="vn">2</span> တစ်​ဖန် သန့်​ရှင်း​သော​ဂျေ​ရု​ဆ​လင်​မြို့​သစ်​သည် သ​တို့​သား​အ​တွက်​ဆင်​မြန်း​ထား​သည့် သ​တို့​သ​မီး​ကဲ့​သို့​ပြင်​ဆင်​လျက် ဘု​ရား​သ​ခင်​အ​ထံ​တော်၊ ကောင်း​ကင်​မှ​ဆင်း​သက်​လာ​သည်​ကို ငါ​မြင်​ရ​၏။<sup class="fnm"><a name="fnm3" href="#fn3">3</a></sup></div>
<div class="v" id="v3"><span class="vn">3</span> ထို့​နောက် ပလ္လင်​တော်​မှ​<sup class="fnm"><a name="fnm4" href="#fn4">4</a></sup>ကျယ်​လောင်​သော​အ​သံ​က “ကြည့်​ရှု​လော့။ ဘု​ရား​သ​ခင်​စံ​ရာ​တဲ​တော်​သည် လူ​တို့​တွင်​ရှိ​၍ ကိုယ်​တော်​သည် သူ​တို့​နှင့်​အ​တူ​စံ​မြန်း​တော်​မူ​မည်။ သူ​တို့​သည်​လည်း ကိုယ်​တော်​၏​လူ​မျိုး​တော်​ဖြစ်​ကြ​ပြီး ဘု​ရား​သ​ခင်​ကိုယ်​တော်​တိုင် သူ​တို့​နှင့်​အ​တူ​ရှိ​၍ သူ​တို့​၏​ဘု​ရား​သ​ခင်​ဖြစ်​တော်​မူ​မည်။<sup class="fnm"><a name="fnm5" href="#fn5">5</a></sup></div>
<div class="v" id="v4"><span class="vn">4</span> ကိုယ်​တော်​သည်<sup class="fnm"><a name="fnm6" href="#fn6">6</a></sup> သူ​တို့​၏​မျက်​စိ​မှ​မျက်​ရည်​ရှိ​သ​မျှ​တို့​ကို သုတ်​ပေး​တော်​မူ​လိမ့်​မည်။<sup class="fnm"><a name="fnm7" href="#fn7">7</a></sup> သေ​ခြင်း​သည် ရှိ​တော့​မည်​မ​ဟုတ်။ ဝမ်း​နည်း​ကြေ​ကွဲ​ခြင်း၊ အော်​ဟစ်​ငို​ကြွေး​ခြင်း​နှင့် နာ​ကျင်​ခြင်း​ဝေ​ဒ​နာ​တို့​သည်​လည်း ရှိ​တော့​မည်​မ​ဟုတ်။ အ​ကြောင်း​မူ​ကား ယ​ခင်​ဖြစ်​ခဲ့​သော​အ​ရာ​တို့​သည် ပျောက်​ကွယ်​သွား​ကြ​ပြီ”​<sup class="fnm"><a name="fnm8" href="#fn8">8</a></sup>ဟု ဆို​သည်​ကို ငါ​ကြား​ရ​၏။</div>
<div class="v" id="v5"><span class="vn">5</span> ပလ္လင်​ပေါ်​တွင်​ထိုင်​တော်​မူ​သော​အ​ရှင်​က​လည်း “ကြည့်​ရှု​လော့။ ငါ​သည် အ​ရာ​ခပ်​သိမ်း​တို့​ကို အ​သစ်​ဖြစ်​စေ​၏”​ဟု မိန့်​တော်​မူ​ပြီး​လျှင် “ရေး​ထား​လော့။ ဤ​စ​ကား​တို့​သည် သစ္စာ​စ​ကား၊ မှန်​ကန်​သော​စ​ကား​ဖြစ်​ကြ​၏”​ဟု မိန့်​တော်​မူ​၏။</div>
<div class="v" id="v6"><span class="vn">6</span> တစ်​ဖန် “အ​မှု​ပြီး​မြောက်​ပြီ။ ငါ​သည် အာ​လ​ဖာ​နှင့်​အို​မီ​ဂါ​ဖြစ်​၏။ အ​စ​နှင့်​အ​ဆုံး​ဖြစ်​၏။<sup class="fnm"><a name="fnm9" href="#fn9">9</a></sup> ရေ​ငတ်​သော​သူ​အား အ​သက်​စမ်း​ရေ​ကို အ​ခ​မဲ့​ငါ​ပေး​မည်။<sup class="fnm"><a name="fnm10" href="#fn10">10</a></sup></div>
<div class="v" id="v7"><span class="vn">7</span> အောင်​မြင်​သော​သူ​သည် ဤ​အ​ရာ​တို့​ကို အ​မွေ​ဆက်​ခံ​ရ​လိမ့်​မည်။ ငါ​သည် သူ​၏​ဘု​ရား​သ​ခင်​ဖြစ်​မည်။ သူ​သည်​လည်း ငါ​၏​သား​ဖြစ်​လိမ့်​မည်။<sup class="fnm"><a name="fnm11" href="#fn11">11</a></sup></div>
<div class="v" id="v8"><span class="vn">8</span> သို့​သော် ကြောက်​တတ်​သူ​များ၊ မ​ယုံ​ကြည်​သူ​များ၊ ရွံ​ရှာ​ဖွယ်​ကောင်း​သူ​များ၊ လူ​သတ်​သူ​များ၊ တ​ရား​နှင့်​မ​ညီ​မေ​ထုန်​ပြု​သူ​များ၊ ပြု​စား​သော​သူ​များ၊ ရုပ်​တု​ကိုး​ကွယ်​သူ​များ​နှင့် လိမ်​လည်​သော​သူ​အ​ပေါင်း​တို့​သည် ကန့်​နှင့်​လောင်​သော​မီး​အိုင်​ထဲ​၌ မိ​မိ​တို့​အ​ဖို့​ကို​ရ​ကြ​လိမ့်​မည်။ ဤ​သည်​ကား ဒု​တိ​ယ​သေ​ခြင်း​ဖြစ်​၏”​ဟု မိန့်​တော်​မူ​၏။</div>
<div class="v" id="v9"><h2>ဂျေ​ရု​ဆ​လင်​မြို့​သစ်</h2><span class="vn">9</span> <span class="br-p"><br><br></span>ထို့​နောက် နောက်​ဆုံး​သော​ဘေး​ဒဏ်​ခု​နစ်​ပါး​နှင့် ပြည့်​နေ​သော​ဖ​လား​ခု​နစ်​လုံး​ကို ကိုင်​ဆောင်​သည့်​ကောင်း​ကင်​တ​မန်​ခု​နစ်​ပါး​ထဲ​မှ တစ်​ပါး​သည်​လာ​၍ ငါ​နှင့်​စ​ကား​ပြော​လျက် “လာ​ပါ။ သိုး​သ​ငယ်​တော်​၏​ဇ​နီး​သည်​ဖြစ်​သော သ​တို့​သ​မီး​ကို သင့်​အား​ငါ​ပြ​မည်”​ဟု ဆို​၏။</div>
<div class="v" id="v10"><span class="vn">10</span> ထို​ကောင်း​ကင်​တ​မန်​သည် ကြီး​မား​၍​မြင့်​လှ​သော​တောင်​ပေါ်​သို့ ဝိ​ညာဉ်​တော်​အား​ဖြင့် ငါ့​ကို​ခေါ်​ဆောင်​သွား​ကာ ဘု​ရား​သ​ခင်​အ​ထံ​တော်၊ ကောင်း​ကင်​ထက်​မှ​ဆင်း​သက်​လာ​သည့် သန့်​ရှင်း​သော​ဂျေ​ရု​ဆ​လင်​မြို့​ကို ငါ့​အား​ပြ​လေ​၏။<sup class="fnm"><a name="fnm12" href="#fn12">12</a></sup></div>
<div class="v" id="v11"><span class="vn">11</span> ထို​မြို့​သည် ဘု​ရား​သ​ခင်​၏​ဘုန်း​အ​သ​ရေ​တော်​နှင့်​ပြည့်​စုံ​၍ ၎င်း​၏​အ​လင်း​ရောင်​သည် ကျောက်​မျက်​ရ​တ​နာ​နှင့်​တူ​ပြီး ကျောက်​သ​လင်း​သ​ဖွယ်​ကြည်​လင်​သော န​ဂါး​သွဲ့​ကျောက်​ကဲ့​သို့​ဖြစ်​၏။</div>
<div class="v" id="v12"><span class="vn">12</span> ထို​မြို့​တွင် ကြီး​မား​၍​မြင့်​လှ​သော​မြို့​ရိုး​ရှိ​လျက် တံ​ခါး​တစ်​ဆယ့်​နှစ်​ပေါက်​ရှိ​၏။ တံ​ခါး​များ​တွင် ကောင်း​ကင်​တ​မန်​တစ်​ဆယ့်​နှစ်​ပါး​ရှိ​၍ ထို​တံ​ခါး​များ​ပေါ်​၌ အစ္စ​ရေး​အ​မျိုး​သား​တို့​၏​မျိုး​နွယ်​စု​တစ်​ဆယ့်​နှစ်​နွယ်​တို့​၏​အ​မည်​နာ​မ​များ​ကို ရေး​ထိုး​ထား​၏။</div>
<div class="v" id="v13"><span class="vn">13</span> အ​ရှေ့​ဘက်​တွင် တံ​ခါး​သုံး​ပေါက်၊ မြောက်​ဘက်​တွင် တံ​ခါး​သုံး​ပေါက်၊ တောင်​ဘက်​တွင် တံ​ခါး​သုံး​ပေါက်၊ အ​နောက်​ဘက်​တွင် တံ​ခါး​သုံး​ပေါက်​ရှိ​၏။<sup class="fnm"><a name="fnm13" href="#fn13">13</a></sup></div>
<div class="v" id="v14"><span class="vn">14</span> မြို့​ရိုး​တွင် အုတ်​မြစ်​တစ်​ဆယ့်​နှစ်​ခု​ရှိ​၍ ၎င်း​တို့​အ​ပေါ်​၌ သိုး​သ​ငယ်​တော်​၏​တ​မန်​တော်​တစ်​ဆယ့်​နှစ်​ပါး​တို့​၏​အ​မည်​တစ်​ဆယ့်​နှစ်​ခု​ကို​ရေး​ထား​၏။</div>
<div class="v" id="v15"><span class="vn">15</span> <span class="br-p"><br><br></span>ငါ​နှင့်​စ​ကား​ပြော​သော​ကောင်း​ကင်​တ​မန်​၌ ထို​မြို့​ကို​လည်း​ကောင်း၊ မြို့​၏​တံ​ခါး​နှင့်​မြို့​ရိုး​တို့​ကို​လည်း​ကောင်း တိုင်း​ရန် တိုင်း​စ​ရာ​ရွှေ​ကျူ​ရိုး​ရှိ​၏။<sup class="fnm"><a name="fnm14" href="#fn14">14</a></sup></div>
<div class="v" id="v16"><span class="vn">16</span> ထို​မြို့​သည် စ​တု​ရန်း​ပုံ​ရှိ​၍ ၎င်း​၏​အ​လျား​နှင့်​အ​နံ​သည် တူ​ညီ​၏။ ကောင်း​ကင်​တ​မန်​သည် ရွှေ​ကျူ​ရိုး​ဖြင့် မြို့​ကို​တိုင်း​လေ​ရာ စ​တာ​ဒီ​ယွန်​<sup class="fnm"><a name="fnm15" href="#fn15">15</a></sup>တစ်​သောင်း​နှစ်​ထောင်​ရှိ​၍ ၎င်း​၏​အ​လျား၊ အ​နံ၊ အ​မြင့်​တို့​သည် တူ​ညီ​ကြ​၏။</div>
<div class="v" id="v17"><span class="vn">17</span> မြို့​ရိုး​ထု​ကို​လည်း​တိုင်း​လေ​ရာ ကောင်း​ကင်​တ​မန်​၏​အ​တိုင်း​အ​တာ​လည်း​ဖြစ်​သော လူ​၏​အ​တိုင်း​အ​တာ​အား​ဖြင့် အ​တောင် တစ်​ရာ​လေး​ဆယ့်​လေး​တောင်​ရှိ​၏။</div>
<div class="v" id="v18"><span class="vn">18</span> ထို​မြို့​ရိုး​ကို န​ဂါး​သွဲ့​ကျောက်​ဖြင့် တည်​ဆောက်​ထား​၍ မြို့​သည် ကြည်​လင်​သော​ဖန်​သား​နှင့်​တူ​သည့် ရွှေ​စင်​ဖြစ်​၏။</div>
<div class="v" id="v19"><span class="vn">19</span> မြို့​ရိုး​၏​အုတ်​မြစ်​တို့​ကို ကျောက်​မျက်​ရ​တ​နာ​အ​မျိုး​မျိုး​ဖြင့် တန်​ဆာ​ဆင်​ထား​၏။ ပ​ထ​မ​အုတ်​မြစ်​မှာ န​ဂါး​သွဲ့၊ ဒု​တိ​ယ​မှာ နီ​လာ၊ တ​တိ​ယ​မှာ မ​ဟူ​ရာ၊ စ​တုတ္ထ​မှာ မြ၊</div>
<div class="v" id="v20"><span class="vn">20</span> ပဉ္စ​မ​မှာ ကြောင်၊ ဆဋ္ဌ​မ​မှာ ပတ္တ​မြား၊ သတ္တ​မ​မှာ သ​လင်း​ဝါ၊ အဋ္ဌ​မ​မှာ မျက်​ရွဲ၊ န​ဝ​မ​မှာ ဥဿ​ဖ​ရား၊ ဒ​သ​မ​မှာ မ​ဟူ​ရာ​စိမ်း၊ ဧ​က​ဒ​သ​မ​မှာ နီ​လာ​သွေး၊ ဒွါ​ဒ​သ​မ​မှာ နီ​လာ​ခ​ရမ်း​ဖြစ်​၏။</div>
<div class="v" id="v21"><span class="vn">21</span> မြို့​တံ​ခါး​တစ်​ဆယ့်​နှစ်​ပေါက်​တို့​သည် ပု​လဲ​တစ်​ဆယ့်​နှစ်​လုံး​ဖြစ်​ကြ​ပြီး တံ​ခါး​တစ်​ပေါက်​လျှင် ပု​လဲ​တစ်​လုံး​စီ​ဖြင့်​ပြု​လုပ်​ထား​၏။ မြို့​၏​လမ်း​မ​သည်​လည်း ထုတ်​ချင်း​ခတ်​မြင်​နိုင်​သော​ဖန်​သား​နှင့်​တူ​သည့် ရွှေ​စင်​ဖြစ်​၏။<sup class="fnm"><a name="fnm16" href="#fn16">16</a></sup></div>
<div class="v" id="v22"><span class="vn">22</span> <span class="br-p"><br><br></span>ထို​မြို့​၌ ဗိ​မာန်​တော်​ကို ငါ​မ​တွေ့​ရ​ပေ။ အ​ကြောင်း​မူ​ကား အ​နန္တ​တန်​ခိုး​နှင့်​ပြည့်​စုံ​တော်​မူ​သော ထာ​ဝ​ရ​အ​ရှင်​ဘု​ရား​သ​ခင်​နှင့် သိုး​သ​ငယ်​တော်​သည် ထို​မြို့​၏​ဗိ​မာန်​တော်​ဖြစ်​၏။</div>
<div class="v" id="v23"><span class="vn">23</span> ဘု​ရား​သ​ခင်​၏​ဘုန်း​အ​သ​ရေ​တော်​သည် ထို​မြို့​ကို​ထွန်း​လင်း​စေ​၍ သိုး​သ​ငယ်​တော်​သည် ထို​မြို့​၏​ဆီ​မီး​ဖြစ်​သော​ကြောင့် ထို​မြို့​ကို​ထွန်း​လင်း​စေ​ရန် နေ​နှင့်​လ​တို့​ကို မ​လို​အပ်​ပေ။<sup class="fnm"><a name="fnm17" href="#fn17">17</a></sup></div>
<div class="v" id="v24"><span class="vn">24</span> လူ​မျိုး​တ​ကာ​တို့​သည် ထို​မြို့​၏​အ​လင်း​ကို​အ​မှီ​ပြု​၍ သွား​လာ​ကြ​လိမ့်​မည်။ ကမ္ဘာ​မြေ​ကြီး​၏​ရှင်​ဘု​ရင်​တို့​သည်​လည်း မိ​မိ​တို့​၏​ဘုန်း​အ​သ​ရေ​ကို ထို​မြို့​သို့​ယူ​ဆောင်​လာ​ကြ​လိမ့်​မည်။<sup class="fnm"><a name="fnm18" href="#fn18">18</a></sup></div>
<div class="v" id="v25"><span class="vn">25</span> ထို​နေ​ရာ​၌ ည​မ​ရှိ​သော​ကြောင့် မြို့​တံ​ခါး​များ​ကို မည်​သည့်​နေ့​ရက်​တွင်​မျှ ပိတ်​ထား​ခြင်း​မ​ရှိ။</div>
<div class="v" id="v26"><span class="vn">26</span> လူ​တို့​သည် လူ​မျိုး​တ​ကာ​တို့​၏​ဘုန်း​အ​သ​ရေ​နှင့် ဂုဏ်​သ​ရေ​တို့​ကို ထို​မြို့​သို့​ယူ​ဆောင်​လာ​ကြ​လိမ့်​မည်။<sup class="fnm"><a name="fnm19" href="#fn19">19</a></sup></div>
<div class="v" id="v27"><span class="vn">27</span> မ​စင်​ကြယ်​သော​အ​ရာ​တစ်​စုံ​တစ်​ခု​မျှ ထို​မြို့​ထဲ​သို့​ဝင်​ရ​လိမ့်​မည်​မ​ဟုတ်။ ရွံ​ရှာ​ဖွယ်​သော​အ​မှု​နှင့်​လိမ်​လည်​မှု​တို့​ကို​ပြု​ကျင့်​သော​သူ​သည်​လည်း ဝင်​ရ​လိမ့်​မည်​မ​ဟုတ်။ သိုး​သ​ငယ်​တော်​၏​အ​သက်​စာ​စောင်​တွင် စာ​ရင်း​ဝင်​သော​သူ​တို့​သာ ဝင်​ကြ​ရ​လိမ့်​မည်။<sup class="fnm"><a name="fnm20" href="#fn20">20</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၂ပေ ၃:၁၃။ ဟေ​ရှာ ၆၅:၁၇၊ ၆၆:၂၂။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၄:၃၅၊ မာ ၁၃:၃၁၊ လု ၂၁:၃၃၊ ၂ပေ ၃:၁၀။ ဟေ​ရှာ ၅၁:၆။</div>
<div class="fn"><sup class="fnt"><a name="fn3" href="#fnm3">3</a></sup> ဗျာ ၂၁:၁၀။ ယေ​ဇ ၄၀:၂။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်​ကျမ်း​၌ “ကောင်း​ကင်​မှ”</div>
<div class="fn"><sup class="fnt"><a name="fn5" href="#fnm5">5</a></sup> ဝတ် ၂၆:၁၁-၁၂၊ ယေ​ဇ ၃၇:၂၇။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ဘု​ရား​သ​ခင်​သည်”</div>
<div class="fn"><sup class="fnt"><a name="fn7" href="#fnm7">7</a></sup> ဗျာ ၇:၁၇။ ဟေ​ရှာ ၂၅:၈။</div>
<div class="fn"><sup class="fnt"><a name="fn8" href="#fnm8">8</a></sup> ဟေ​ရှာ ၃၅:၁၀၊ ၆၅:၁၉။</div>
<div class="fn"><sup class="fnt"><a name="fn9" href="#fnm9">9</a></sup> ဗျာ ၁:၈၊ ၁၇၊ ၂:၈၊ ၂၂:၁၃။ ဟေ​ရှာ ၄၁:၄၊ ၄၃:၁၀၊ ၄၄:၆၊ ၄၈:၁၂။</div>
<div class="fn"><sup class="fnt"><a name="fn10" href="#fnm10">10</a></sup> ဗျာ ၂၂:၁၇။ ဟေ​ရှာ ၅၅:၁။</div>
<div class="fn"><sup class="fnt"><a name="fn11" href="#fnm11">11</a></sup> ကော ၆:၁၆၊ ဟေ​ဗြဲ ၈:၁၀။ ဝတ် ၂၆:၁၂၊ ယေ​ဇ ၃၇:၂၇ ၂ရာ ၇:၁၄၊ ယေ ၃၂:၃၈။</div>
<div class="fn"><sup class="fnt"><a name="fn12" href="#fnm12">12</a></sup> ဗျာ ၂၁:၂။ ယေ​ဇ ၄၀:၂။</div>
<div class="fn"><sup class="fnt"><a name="fn13" href="#fnm13">13</a></sup> ယေ​ဇ ၄၈:၃၁-၃၄။</div>
<div class="fn"><sup class="fnt"><a name="fn14" href="#fnm14">14</a></sup> ယေ​ဇ ၄၀:၃။</div>
<div class="fn"><sup class="fnt"><a name="fn15" href="#fnm15">15</a></sup> ၁ စ​တာ​ဒီ​ယွန်​သည် ၆၀၇ ပေ​နှင့်​ညီ​မျှ​၏။ {စ​တာ​ဒီ​ယွန် ၁၂၀၀၀ = မိုင် ၁၃၈၀}</div>
<div class="fn"><sup class="fnt"><a name="fn16" href="#fnm16">16</a></sup> ဟေ​ရှာ ၅၄:၁၁-၁၂။</div>
<div class="fn"><sup class="fnt"><a name="fn17" href="#fnm17">17</a></sup> ဗျာ ၂၂:၅။ ဟေ​ရှာ ၆၀:၁၉-၂၀။</div>
<div class="fn"><sup class="fnt"><a name="fn18" href="#fnm18">18</a></sup> ဟေ​ရှာ ၆၀:၃။</div>
<div class="fn"><sup class="fnt"><a name="fn19" href="#fnm19">19</a></sup> ဟေ​ရှာ ၆၀:၁၁။</div>
<div class="fn"><sup class="fnt"><a name="fn20" href="#fnm20">20</a></sup> ဟေ​ရှာ ၅၂:၁၊ ယေ​ဇ ၄၄:၉။</div>
</div>
<!-- PARSED ABOVE; EDITING MAY BREAK PARSER -->
</body></html>