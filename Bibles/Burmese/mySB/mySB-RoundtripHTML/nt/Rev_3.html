<html><head>
<meta http-equiv="Content-Type" content="text/html;charset=utf-8" />
<title>Rev 3 &ndash; ဗျာ​ဒိတ်​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 3);">
<div id="navbar"><a href="../index.html">Myanmar Standard Bible</a> &ndash; <b>ဗျာ​ဒိတ်​ကျမ်း</b> &ndash; <a href="Rev_1.html">1</a> <a href="Rev_2.html">2</a> <b>3</b> <a href="Rev_4.html">4</a> <a href="Rev_5.html">5</a> ... <a href="Rev_22.html">22</a> </div><hr>
<h1>Rev 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သာ​ဒိ​အ​သင်း​တော်​အ​တွက်​သ​တင်း​စ​ကား</h2><span class="vn">1</span> <span class="br-p"><br><br></span><span class="fmt-words-of-jesus">သာ​ဒိ</span>​<span class="fmt-words-of-jesus">မြို့</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သော</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">၏</span>​<span class="fmt-words-of-jesus">စေ​တ​မန်</span>​<span class="fmt-words-of-jesus">အား</span> <span class="fmt-words-of-jesus">ဤ​သို့</span>​<span class="fmt-words-of-jesus">ရေး</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ဝိ​ညာဉ်</span>​<span class="fmt-words-of-jesus">ခု​နစ်</span>​<span class="fmt-words-of-jesus">ပါး</span>​<span class="fmt-words-of-jesus">နှင့်</span> <span class="fmt-words-of-jesus">ကြယ်</span>​<span class="fmt-words-of-jesus">ခု​နစ်</span>​<span class="fmt-words-of-jesus">လုံး</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">က</span> <span class="fmt-words-of-jesus">ဤ​သို့</span>​<span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လုပ်​ဆောင်</span>​<span class="fmt-words-of-jesus">မှု</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">သိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">အ​သက်​ရှင်</span>​<span class="fmt-words-of-jesus">နေ</span>​<span class="fmt-words-of-jesus">သည်</span>​<span class="fmt-words-of-jesus">ဟု</span> <span class="fmt-words-of-jesus">နာ​မည်</span>​<span class="fmt-words-of-jesus">ခံ</span>​<span class="fmt-words-of-jesus">ထား</span>​<span class="fmt-words-of-jesus">သော်​လည်း</span> <span class="fmt-words-of-jesus">သေ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v2"><span class="vn">2</span> <span class="fmt-words-of-jesus">သ​တိ</span>​<span class="fmt-words-of-jesus">နှင့်</span>​<span class="fmt-words-of-jesus">စောင့်</span>​<span class="fmt-words-of-jesus">နေ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သေ</span>​<span class="fmt-words-of-jesus">လု​နီး​ပါး</span>​<span class="fmt-words-of-jesus">ဖြစ်</span>​<span class="fmt-words-of-jesus">နေ</span>​<span class="fmt-words-of-jesus">သည့်</span> <span class="fmt-words-of-jesus">ကျန်</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">ခိုင်​ခံ့</span>​<span class="fmt-words-of-jesus">မြဲ​မြံ</span>​<span class="fmt-words-of-jesus">စေ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လုပ်​ဆောင်</span>​<span class="fmt-words-of-jesus">မှု</span>​<span class="fmt-words-of-jesus">များ</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">ရှေ့</span>​<span class="fmt-words-of-jesus">တော်</span>​<span class="fmt-words-of-jesus">၌</span> <span class="fmt-words-of-jesus">ပြည့်​စုံ</span>​<span class="fmt-words-of-jesus">သည်</span>​<span class="fmt-words-of-jesus">ဟူ​၍</span> <span class="fmt-words-of-jesus">ငါ</span>​<span class="fmt-words-of-jesus">မ</span>​<span class="fmt-words-of-jesus">တွေ့</span>​<span class="fmt-words-of-jesus">ရ</span>​<span class="fmt-words-of-jesus">ပေ</span><span class="fmt-words-of-jesus">။</span></div>
<div class="v" id="v3"><span class="vn">3</span> <span class="fmt-words-of-jesus">ထို့​ကြောင့်</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">မည်​သို့</span>​<span class="fmt-words-of-jesus">ခံ​ယူ</span>​<span class="fmt-words-of-jesus">၍</span> <span class="fmt-words-of-jesus">ကြား​နာ</span>​<span class="fmt-words-of-jesus">ခဲ့</span>​<span class="fmt-words-of-jesus">သည်</span>​<span class="fmt-words-of-jesus">ကို</span> <span class="fmt-words-of-jesus">သ​တိ​ရ</span>​<span class="fmt-words-of-jesus">လျက်</span> <span class="fmt-words-of-jesus">ထို</span>​<span class="fmt-words-of-jesus">အ​ရာ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">စောင့်​ထိန်း</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">နောင်​တ​ရ</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">သ​တိ</span>​<span class="fmt-words-of-jesus">နှင့်</span>​<span class="fmt-words-of-jesus">စောင့်</span>​<span class="fmt-words-of-jesus">နေ</span>​<span class="fmt-words-of-jesus">ခြင်း</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>​<span class="fmt-words-of-jesus">ပါ​က</span> <span class="fmt-words-of-jesus">သူ​ခိုး</span>​<span class="fmt-words-of-jesus">ကဲ့​သို့</span> <span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">မည်</span>​<sup class="fnm"><a name="fnm1" href="#fn1">1</a></sup><span class="fmt-words-of-jesus">ဖြစ်​၍</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ချိန်</span>​<span class="fmt-words-of-jesus">၌</span> <span class="fmt-words-of-jesus">သင့်</span>​<span class="fmt-words-of-jesus">ထံ​သို့</span>​<span class="fmt-words-of-jesus">ငါ</span>​<span class="fmt-words-of-jesus">လာ</span>​<span class="fmt-words-of-jesus">မည်</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">လုံး​ဝ</span>​<span class="fmt-words-of-jesus">သိ</span>​<span class="fmt-words-of-jesus">လိမ့်​မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span></div>
<div class="v" id="v4"><span class="vn">4</span> <span class="br-p"><br><br></span><span class="fmt-words-of-jesus">သို့​သော်</span> <span class="fmt-words-of-jesus">သာ​ဒိ</span>​<span class="fmt-words-of-jesus">မြို့</span>​<span class="fmt-words-of-jesus">၌</span> <span class="fmt-words-of-jesus">မိ​မိ</span>​<span class="fmt-words-of-jesus">တို့</span>​<span class="fmt-words-of-jesus">အ​ဝတ်</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ညစ်​ညူး</span>​<span class="fmt-words-of-jesus">စေ</span>​<span class="fmt-words-of-jesus">သော</span>​<span class="fmt-words-of-jesus">သူ</span> <span class="fmt-words-of-jesus">အ​နည်း​ငယ်</span>​<span class="fmt-words-of-jesus">ရှိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">သည်</span> <span class="fmt-words-of-jesus">ထိုက်​တန်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ဖြူ</span>​<span class="fmt-words-of-jesus">သော</span>​<span class="fmt-words-of-jesus">အ​ဝတ်</span>​<span class="fmt-words-of-jesus">ကို</span>​<span class="fmt-words-of-jesus">ဝတ်</span>​<span class="fmt-words-of-jesus">လျက်</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">သွား​လာ</span>​<span class="fmt-words-of-jesus">ကြ</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v5"><span class="vn">5</span> <span class="fmt-words-of-jesus">အောင်​မြင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ထို​ကဲ့​သို့</span>​<span class="fmt-words-of-jesus">ပင်</span> <span class="fmt-words-of-jesus">ဖြူ</span>​<span class="fmt-words-of-jesus">သော</span>​<span class="fmt-words-of-jesus">ဝတ်​ရုံ</span>​<span class="fmt-words-of-jesus">ကို</span>​<span class="fmt-words-of-jesus">ဝတ်​ဆင်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">နာ​မည်</span>​<span class="fmt-words-of-jesus">ကို</span> <span class="fmt-words-of-jesus">အ​သက်</span>​<span class="fmt-words-of-jesus">စာ​စောင်</span>​<span class="fmt-words-of-jesus">မှ</span> <span class="fmt-words-of-jesus">လုံး​ဝ</span>​<span class="fmt-words-of-jesus">ပယ်​ဖျက်</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သူ</span>​<span class="fmt-words-of-jesus">၏</span>​<span class="fmt-words-of-jesus">နာ​မည်</span>​<span class="fmt-words-of-jesus">ကို</span> <span class="fmt-words-of-jesus">ငါ့</span>​<span class="fmt-words-of-jesus">ခ​မည်း​တော်</span>​<span class="fmt-words-of-jesus">ရှေ့</span>​<span class="fmt-words-of-jesus">၌</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">ကိုယ်​တော်</span>​<span class="fmt-words-of-jesus">၏</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">တ​မန်</span>​<span class="fmt-words-of-jesus">များ</span>​<span class="fmt-words-of-jesus">ရှေ့</span>​<span class="fmt-words-of-jesus">၌</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">ဝန်​ခံ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">တော်</span>​<span class="fmt-words-of-jesus">က</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">များ</span>​<span class="fmt-words-of-jesus">အား</span> <span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">နား</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကြား</span>​<span class="fmt-words-of-jesus">ပါ​စေ</span><span class="fmt-words-of-jesus">။</span><sup class="fnm"><a name="fnm3" href="#fn3">3</a></sup></div>
<div class="v" id="v7"><h2>ဖိ​လ​ဒေ​လ​ဖိ​အ​သင်း​တော်​အ​တွက် သ​တင်း​စ​ကား</h2><span class="vn">7</span> <span class="br-p"><br><br></span><span class="fmt-words-of-jesus">ဖိ​လ​ဒေ​လ​ဖိ</span>​<span class="fmt-words-of-jesus">မြို့</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သော</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">၏</span>​<span class="fmt-words-of-jesus">စေ​တ​မန်</span>​<span class="fmt-words-of-jesus">အား</span> <span class="fmt-words-of-jesus">ဤ​သို့</span>​<span class="fmt-words-of-jesus">ရေး</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">သန့်​ရှင်း</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">ဖြောင့်​မှန်</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">ဒါ​ဝိဒ်</span>​<span class="fmt-words-of-jesus">၏</span>​<span class="fmt-words-of-jesus">သော့</span>​<span class="fmt-words-of-jesus">ကို</span>​<span class="fmt-words-of-jesus">ကိုင်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">မည်​သူ​မျှ</span>​<span class="fmt-words-of-jesus">မ</span>​<span class="fmt-words-of-jesus">ပိတ်</span>​<span class="fmt-words-of-jesus">နိုင်</span>​<span class="fmt-words-of-jesus">အောင်</span>​<span class="fmt-words-of-jesus">ဖွင့်</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">မည်​သူ​မျှ</span>​<span class="fmt-words-of-jesus">မ</span>​<span class="fmt-words-of-jesus">ဖွင့်</span>​<span class="fmt-words-of-jesus">နိုင်</span>​<span class="fmt-words-of-jesus">အောင်</span>​<span class="fmt-words-of-jesus">ပိတ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">က</span><sup class="fnm"><a name="fnm4" href="#fn4">4</a></sup><span class="fmt-words-of-jesus">ဤ​သို့</span>​<span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v8"><span class="vn">8</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လုပ်​ဆောင်</span>​<span class="fmt-words-of-jesus">မှု</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">သိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">ကြည့်​ရှု</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">မည်​သူ​မျှ</span>​<span class="fmt-words-of-jesus">မ</span>​<span class="fmt-words-of-jesus">ပိတ်</span>​<span class="fmt-words-of-jesus">နိုင်</span>​<span class="fmt-words-of-jesus">သော</span>​<span class="fmt-words-of-jesus">တံ​ခါး</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ရှေ့</span>​<span class="fmt-words-of-jesus">၌</span> <span class="fmt-words-of-jesus">ငါ</span>​<span class="fmt-words-of-jesus">ဖွင့်</span>​<span class="fmt-words-of-jesus">ထား</span>​<span class="fmt-words-of-jesus">ပြီ</span><span class="fmt-words-of-jesus">။</span> <span class="fmt-words-of-jesus">အ​ကြောင်း​မူ​ကား</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ခွန်​အား</span>​<span class="fmt-words-of-jesus">အ​နည်း​ငယ်</span>​<span class="fmt-words-of-jesus">သာ</span>​<span class="fmt-words-of-jesus">ရှိ</span>​<span class="fmt-words-of-jesus">သော်​လည်း</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နှုတ်​က​ပတ်​တ​ရား</span>​<span class="fmt-words-of-jesus">ကို</span>​<span class="fmt-words-of-jesus">လိုက်​နာ</span>​<span class="fmt-words-of-jesus">စောင့်​ထိန်း</span>​<span class="fmt-words-of-jesus">၍</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ငြင်း​ပယ်</span>​<span class="fmt-words-of-jesus">ခဲ့</span>​<span class="fmt-words-of-jesus">ချေ</span><span class="fmt-words-of-jesus">။</span></div>
<div class="v" id="v9"><span class="vn">9</span> <span class="fmt-words-of-jesus">ကြည့်​ရှု</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">မိ​မိ​တို့​ကိုယ်​ကို</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">ဖြစ်</span>​<span class="fmt-words-of-jesus">သည်</span>​<span class="fmt-words-of-jesus">ဟု</span>​<span class="fmt-words-of-jesus">ဆို</span>​<span class="fmt-words-of-jesus">ကြ</span>​<span class="fmt-words-of-jesus">သော်​လည်း</span> <span class="fmt-words-of-jesus">ဂျူး</span>​<span class="fmt-words-of-jesus">လူ​မျိုး</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span>​<span class="fmt-words-of-jesus">ဘဲ</span> <span class="fmt-words-of-jesus">စာ​တန်</span>​<span class="fmt-words-of-jesus">၏</span>​<span class="fmt-words-of-jesus">အ​သင်း​ဝင်</span>​<sup class="fnm"><a name="fnm5" href="#fn5">5</a></sup><span class="fmt-words-of-jesus">များ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြ</span>​<span class="fmt-words-of-jesus">သည့်</span> <span class="fmt-words-of-jesus">လိမ်​လည်</span>​<span class="fmt-words-of-jesus">ပြော​ဆို</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">ခြေ​ရင်း</span>​<span class="fmt-words-of-jesus">၌</span> <span class="fmt-words-of-jesus">လာ</span>​<span class="fmt-words-of-jesus">၍</span>​<span class="fmt-words-of-jesus">ရှိ​ခိုး</span>​<span class="fmt-words-of-jesus">စေ</span>​<span class="fmt-words-of-jesus">ကာ</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင်</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ချစ်</span>​<span class="fmt-words-of-jesus">ကြောင်း</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">အား</span>​<span class="fmt-words-of-jesus">သိ</span>​<span class="fmt-words-of-jesus">စေ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm6" href="#fn6">6</a></sup></div>
<div class="v" id="v10"><span class="vn">10</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">သည်း​ခံ</span>​<span class="fmt-words-of-jesus">ခြင်း</span>​<span class="fmt-words-of-jesus">နှင့်​ဆိုင်​သော</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နှုတ်​က​ပတ်​တ​ရား</span>​<span class="fmt-words-of-jesus">ကို</span> <span class="fmt-words-of-jesus">လိုက်​နာ</span>​<span class="fmt-words-of-jesus">စောင့်​ထိန်း</span>​<span class="fmt-words-of-jesus">သော​ကြောင့်</span> <span class="fmt-words-of-jesus">ကမ္ဘာ</span>​<span class="fmt-words-of-jesus">မြေ​ကြီး</span>​<span class="fmt-words-of-jesus">ပေါ်​၌</span>​<span class="fmt-words-of-jesus">နေ​ထိုင်</span>​<span class="fmt-words-of-jesus">ကြ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span> <span class="fmt-words-of-jesus">စမ်း​သပ်</span>​<span class="fmt-words-of-jesus">စစ်​ဆေး</span>​<span class="fmt-words-of-jesus">ရန်</span>​<span class="fmt-words-of-jesus">အ​တွက်</span> <span class="fmt-words-of-jesus">ကမ္ဘာ</span>​<span class="fmt-words-of-jesus">တစ်​ခု​လုံး</span>​<span class="fmt-words-of-jesus">အ​ပေါ်​သို့</span> <span class="fmt-words-of-jesus">သက်​ရောက်</span>​<span class="fmt-words-of-jesus">လာ</span>​<span class="fmt-words-of-jesus">တော့​မည့်</span> <span class="fmt-words-of-jesus">စမ်း​သပ်</span>​<span class="fmt-words-of-jesus">စစ်​ဆေး</span>​<span class="fmt-words-of-jesus">ရာ</span>​<span class="fmt-words-of-jesus">ကာ​လ</span>​<span class="fmt-words-of-jesus">တွင်</span> <span class="fmt-words-of-jesus">ငါ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">သင့်</span>​<span class="fmt-words-of-jesus">ကို</span>​<span class="fmt-words-of-jesus">စောင့်​ရှောက်</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v11"><span class="vn">11</span> <span class="br-p"><br><br></span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">အ​လျင်​အ​မြန်</span>​<span class="fmt-words-of-jesus">လာ</span>​<span class="fmt-words-of-jesus">မည်</span><span class="fmt-words-of-jesus">။</span><sup class="fnm"><a name="fnm7" href="#fn7">7</a></sup><span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">သ​ရ​ဖူ</span>​<span class="fmt-words-of-jesus">ကို</span> <span class="fmt-words-of-jesus">မည်​သူ​မျှ</span>​<span class="fmt-words-of-jesus">မ</span>​<span class="fmt-words-of-jesus">လု​ယူ</span>​<span class="fmt-words-of-jesus">စေ​ရန်</span> <span class="fmt-words-of-jesus">သင်</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">စွဲ​ကိုင်</span>​<span class="fmt-words-of-jesus">ထား</span>​<span class="fmt-words-of-jesus">လော့</span><span class="fmt-words-of-jesus">။</span><sup class="fnm"><a name="fnm8" href="#fn8">8</a></sup></div>
<div class="v" id="v12"><span class="vn">12</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">အောင်​မြင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">အား</span> <span class="fmt-words-of-jesus">ငါ့</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ဗိ​မာန်</span>​<span class="fmt-words-of-jesus">တော်</span>​<span class="fmt-words-of-jesus">၌</span> <span class="fmt-words-of-jesus">တိုင်</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">မည်​သည့်</span>​<span class="fmt-words-of-jesus">အ​ခါ</span>​<span class="fmt-words-of-jesus">မျှ</span> <span class="fmt-words-of-jesus">အ​ပြင်</span>​<span class="fmt-words-of-jesus">သို့</span>​<span class="fmt-words-of-jesus">ထွက်​ခွာ</span>​<span class="fmt-words-of-jesus">သွား</span>​<span class="fmt-words-of-jesus">ရ</span>​<span class="fmt-words-of-jesus">တော့</span>​<span class="fmt-words-of-jesus">မည်</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ငါ့</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">တော်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">ငါ့</span>​<span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">မြို့</span>​<span class="fmt-words-of-jesus">တော်</span>​<span class="fmt-words-of-jesus">တည်း​ဟူ​သော</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">အ​ထံ</span>​<span class="fmt-words-of-jesus">တော်</span>​<span class="fmt-words-of-jesus">ကောင်း​ကင်</span>​<span class="fmt-words-of-jesus">မှ</span>​<span class="fmt-words-of-jesus">ဆင်း​သက်</span>​<span class="fmt-words-of-jesus">လာ</span>​<span class="fmt-words-of-jesus">သည့်</span> <span class="fmt-words-of-jesus">ဂျေ​ရု​ဆ​လင်</span>​<span class="fmt-words-of-jesus">မြို့</span>​<span class="fmt-words-of-jesus">သစ်</span>​<sup class="fnm"><a name="fnm9" href="#fn9">9</a></sup><span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">နာ​မ</span>​<span class="fmt-words-of-jesus">အ​သစ်</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">သူ့</span>​<span class="fmt-words-of-jesus">အ​ပေါ်​၌</span>​<span class="fmt-words-of-jesus">ရေး</span>​<span class="fmt-words-of-jesus">ထား</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v13"><span class="vn">13</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">တော်</span>​<span class="fmt-words-of-jesus">က</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">များ</span>​<span class="fmt-words-of-jesus">အား</span> <span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">နား</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကြား</span>​<span class="fmt-words-of-jesus">ပါ​စေ</span><span class="fmt-words-of-jesus">။</span><sup class="fnm"><a name="fnm10" href="#fn10">10</a></sup></div>
<div class="v" id="v14"><h2>လော​ဒိ​ကိ​အ​သင်း​တော်​အ​တွက် သ​တင်း​စ​ကား</h2><span class="vn">14</span> <span class="br-p"><br><br></span><span class="fmt-words-of-jesus">လော​ဒိ​ကိ</span>​<span class="fmt-words-of-jesus">မြို့</span>​<span class="fmt-words-of-jesus">၌</span>​<span class="fmt-words-of-jesus">ရှိ</span>​<span class="fmt-words-of-jesus">သော</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">၏</span>​<span class="fmt-words-of-jesus">စေ​တ​မန်</span>​<span class="fmt-words-of-jesus">အား</span> <span class="fmt-words-of-jesus">ဤ​သို့</span>​<span class="fmt-words-of-jesus">ရေး</span>​<span class="fmt-words-of-jesus">လိုက်</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">အာ​မင်</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">သစ္စာ</span>​<span class="fmt-words-of-jesus">ရှိ</span>​<span class="fmt-words-of-jesus">သည့်</span> <span class="fmt-words-of-jesus">ဖြောင့်​မှန်</span>​<span class="fmt-words-of-jesus">သော</span>​<span class="fmt-words-of-jesus">သက်​သေ</span><span class="fmt-words-of-jesus">၊</span> <span class="fmt-words-of-jesus">ဘု​ရား​သ​ခင်</span>​<span class="fmt-words-of-jesus">၏</span>​<span class="fmt-words-of-jesus">ဖန်​ဆင်း</span>​<span class="fmt-words-of-jesus">တော်​မူ</span>​<span class="fmt-words-of-jesus">ခြင်း</span>​<span class="fmt-words-of-jesus">တွင်</span> <span class="fmt-words-of-jesus">အ​စ​အ​ဦး</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<sup class="fnm"><a name="fnm11" href="#fn11">11</a></sup><span class="fmt-words-of-jesus">က</span> <span class="fmt-words-of-jesus">ဤ​သို့</span>​<span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v15"><span class="vn">15</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">လုပ်​ဆောင်</span>​<span class="fmt-words-of-jesus">မှု</span>​<span class="fmt-words-of-jesus">များ</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">သိ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">အ​အေး</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">၊</span> <span class="fmt-words-of-jesus">အ​ပူ</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">အ​အေး</span> <span class="fmt-words-of-jesus">သို့​မ​ဟုတ်</span> <span class="fmt-words-of-jesus">အ​ပူ</span>​<span class="fmt-words-of-jesus">တစ်​ခု​ခု</span>​<span class="fmt-words-of-jesus">ဖြစ်</span>​<span class="fmt-words-of-jesus">စေ</span>​<span class="fmt-words-of-jesus">လို</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v16"><span class="vn">16</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ဤ​သို့</span> <span class="fmt-words-of-jesus">အ​ပူ</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">၊</span> <span class="fmt-words-of-jesus">အ​အေး</span>​<span class="fmt-words-of-jesus">လည်း</span>​<span class="fmt-words-of-jesus">မ</span>​<span class="fmt-words-of-jesus">ဟုတ်</span><span class="fmt-words-of-jesus">၊</span> <span class="fmt-words-of-jesus">မ</span>​<span class="fmt-words-of-jesus">ပူ</span>​<span class="fmt-words-of-jesus">မ</span>​<span class="fmt-words-of-jesus">အေး</span>​<span class="fmt-words-of-jesus">ဖြစ်</span>​<span class="fmt-words-of-jesus">နေ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">သင့်</span>​<span class="fmt-words-of-jesus">ကို</span> <span class="fmt-words-of-jesus">ငါ့</span>​<span class="fmt-words-of-jesus">ခံ​တွင်း</span>​<span class="fmt-words-of-jesus">ထဲ​မှ</span> <span class="fmt-words-of-jesus">ထွေး​ထုတ်</span>​<span class="fmt-words-of-jesus">တော့​မည်</span><span class="fmt-words-of-jesus">။</span></div>
<div class="v" id="v17"><span class="vn">17</span> <span class="fmt-words-of-jesus">သင်</span>​<span class="fmt-words-of-jesus">က</span> <span class="fmt-words-of-jesus">‘</span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ချမ်း​သာ</span>​<span class="fmt-words-of-jesus">၍</span>​<span class="fmt-words-of-jesus">ကြွယ်​ဝ</span>​<span class="fmt-words-of-jesus">သော​ကြောင့်</span> <span class="fmt-words-of-jesus">မည်​သည့်</span>​<span class="fmt-words-of-jesus">လို​အပ်</span>​<span class="fmt-words-of-jesus">ချက်</span>​<span class="fmt-words-of-jesus">မျှ</span>​<span class="fmt-words-of-jesus">မ</span>​<span class="fmt-words-of-jesus">ရှိ</span>’​<span class="fmt-words-of-jesus">ဟု</span> <span class="fmt-words-of-jesus">ဆို</span>​<span class="fmt-words-of-jesus">နေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">သို့​သော်</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">အ​လွန်</span>​<span class="fmt-words-of-jesus">စိတ်​ပျက်</span>​<span class="fmt-words-of-jesus">ဖွယ်</span>​<span class="fmt-words-of-jesus">ကောင်း</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">သ​နား</span>​<span class="fmt-words-of-jesus">စ​ရာ</span>​<span class="fmt-words-of-jesus">ကောင်း</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">ဆင်း​ရဲ</span>​<span class="fmt-words-of-jesus">သော</span>​<span class="fmt-words-of-jesus">သူ</span><span class="fmt-words-of-jesus">၊</span> <span class="fmt-words-of-jesus">မျက်​စိ</span>​<span class="fmt-words-of-jesus">မ</span>​<span class="fmt-words-of-jesus">မြင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">နှင့်</span> <span class="fmt-words-of-jesus">အ​ဝတ်​မ​ပါ</span>​<span class="fmt-words-of-jesus">အ​ချည်း​စည်း</span>​<span class="fmt-words-of-jesus">ဖြစ်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">ဖြစ်</span>​<span class="fmt-words-of-jesus">ကြောင်း</span>​<span class="fmt-words-of-jesus">ကို</span> <span class="fmt-words-of-jesus">သင်</span>​<span class="fmt-words-of-jesus">မ</span>​<span class="fmt-words-of-jesus">သိ</span><span class="fmt-words-of-jesus">။</span></div>
<div class="v" id="v18"><span class="vn">18</span> <span class="fmt-words-of-jesus">သင်</span>​<span class="fmt-words-of-jesus">သည်</span> <span class="fmt-words-of-jesus">ချမ်း​သာ</span>​<span class="fmt-words-of-jesus">လာ</span>​<span class="fmt-words-of-jesus">စေ​ရန်</span> <span class="fmt-words-of-jesus">မီး</span>​<span class="fmt-words-of-jesus">ဖြင့်</span>​<span class="fmt-words-of-jesus">ချွတ်</span>​<span class="fmt-words-of-jesus">၍</span>​<span class="fmt-words-of-jesus">သန့်​စင်</span>​<span class="fmt-words-of-jesus">ထား</span>​<span class="fmt-words-of-jesus">သော</span>​<span class="fmt-words-of-jesus">ရွှေ</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">အ​ဝတ်</span>​<span class="fmt-words-of-jesus">အ​ချည်း​စည်း</span>​<span class="fmt-words-of-jesus">ဖြစ်</span>​<span class="fmt-words-of-jesus">ခြင်း</span>​<span class="fmt-words-of-jesus">အ​ရှက်</span>​<span class="fmt-words-of-jesus">ကို</span>​<span class="fmt-words-of-jesus">မ</span>​<span class="fmt-words-of-jesus">ပေါ်</span>​<span class="fmt-words-of-jesus">စေ​ရန်</span> <span class="fmt-words-of-jesus">သင်</span>​<span class="fmt-words-of-jesus">ဝတ်</span>​<span class="fmt-words-of-jesus">ဖို့</span> <span class="fmt-words-of-jesus">ဖြူ</span>​<span class="fmt-words-of-jesus">သော</span>​<span class="fmt-words-of-jesus">ဝတ်​ရုံ</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span><span class="fmt-words-of-jesus">၊</span> <span class="fmt-words-of-jesus">သင်</span>​<span class="fmt-words-of-jesus">၏</span>​<span class="fmt-words-of-jesus">မျက်​စိ</span>​<span class="fmt-words-of-jesus">ပြန်</span>​<span class="fmt-words-of-jesus">မြင်</span>​<span class="fmt-words-of-jesus">စေ​ရန်</span> <span class="fmt-words-of-jesus">မျက်​စိ</span>​<span class="fmt-words-of-jesus">ခတ်</span>​<span class="fmt-words-of-jesus">ဖို့</span> <span class="fmt-words-of-jesus">မျက်​စဉ်း</span>​<span class="fmt-words-of-jesus">ကို</span>​<span class="fmt-words-of-jesus">လည်း​ကောင်း</span> <span class="fmt-words-of-jesus">ငါ့</span>​<span class="fmt-words-of-jesus">ထံ​မှ</span>​<span class="fmt-words-of-jesus">ဝယ်​ယူ</span>​<span class="fmt-words-of-jesus">ရန်</span> <span class="fmt-words-of-jesus">သင့်</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">အ​ကြံ​ပေး</span>​<span class="fmt-words-of-jesus">၏</span><span class="fmt-words-of-jesus">။</span></div>
<div class="v" id="v19"><span class="vn">19</span> <span class="br-p"><br><br></span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">ငါ</span>​<span class="fmt-words-of-jesus">ချစ်</span>​<span class="fmt-words-of-jesus">သ​မျှ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">၏</span>​<span class="fmt-words-of-jesus">အ​ပြစ်</span>​<span class="fmt-words-of-jesus">ကို</span>​<span class="fmt-words-of-jesus">ဖော်​ပြ</span>​<span class="fmt-words-of-jesus">၍</span> <span class="fmt-words-of-jesus">သူ</span>​<span class="fmt-words-of-jesus">တို့</span>​<span class="fmt-words-of-jesus">ကို</span>​<span class="fmt-words-of-jesus">ဆုံး​မ</span>​<span class="fmt-words-of-jesus">ပဲ့​ပြင်</span>​<span class="fmt-words-of-jesus">တတ်</span>​<span class="fmt-words-of-jesus">၏</span><span class="fmt-words-of-jesus">။</span><sup class="fnm"><a name="fnm12" href="#fn12">12</a></sup><span class="fmt-words-of-jesus">ထို့​ကြောင့်</span> <span class="fmt-words-of-jesus">စိတ်​အား​ထက်​သန်</span>​<span class="fmt-words-of-jesus">ခြင်း</span>​<span class="fmt-words-of-jesus">ရှိ</span>​<span class="fmt-words-of-jesus">၍</span> <span class="fmt-words-of-jesus">နောင်​တ​ရ</span>​<span class="fmt-words-of-jesus">လော့</span><span class="fmt-words-of-jesus">။</span></div>
<div class="v" id="v20"><span class="vn">20</span> <span class="fmt-words-of-jesus">ကြည့်​ရှု</span>​<span class="fmt-words-of-jesus">လော့</span><span class="fmt-words-of-jesus">။</span> <span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">တံ​ခါး</span>​<span class="fmt-words-of-jesus">ရှေ့​မှာ</span>​<span class="fmt-words-of-jesus">ရပ်</span>​<span class="fmt-words-of-jesus">၍</span> <span class="fmt-words-of-jesus">ခေါက်</span>​<span class="fmt-words-of-jesus">လျက်</span>​<span class="fmt-words-of-jesus">နေ</span>​<span class="fmt-words-of-jesus">၏</span><span class="fmt-words-of-jesus">။</span> <span class="fmt-words-of-jesus">မည်​သူ</span>​<span class="fmt-words-of-jesus">မ​ဆို</span> <span class="fmt-words-of-jesus">ငါ့</span>​<span class="fmt-words-of-jesus">အ​သံ</span>​<span class="fmt-words-of-jesus">ကို</span>​<span class="fmt-words-of-jesus">ကြား</span>​<span class="fmt-words-of-jesus">၍</span> <span class="fmt-words-of-jesus">တံ​ခါး</span>​<span class="fmt-words-of-jesus">ကို</span>​<span class="fmt-words-of-jesus">ဖွင့်</span>​<span class="fmt-words-of-jesus">လျှင်</span> <span class="fmt-words-of-jesus">ထို</span>​<span class="fmt-words-of-jesus">သူ</span>​<span class="fmt-words-of-jesus">ရှိ</span>​<span class="fmt-words-of-jesus">ရာ</span>​<span class="fmt-words-of-jesus">သို့</span> <span class="fmt-words-of-jesus">ငါ</span>​<span class="fmt-words-of-jesus">ဝင်</span>​<span class="fmt-words-of-jesus">ပြီး</span> <span class="fmt-words-of-jesus">သူ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">စား​သောက်</span>​<span class="fmt-words-of-jesus">မည်</span><span class="fmt-words-of-jesus">။</span> <span class="fmt-words-of-jesus">သူ</span>​<span class="fmt-words-of-jesus">သည်</span>​<span class="fmt-words-of-jesus">လည်း</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">စား​သောက်</span>​<span class="fmt-words-of-jesus">ရ</span>​<span class="fmt-words-of-jesus">လိမ့်​မည်</span><span class="fmt-words-of-jesus">။</span></div>
<div class="v" id="v21"><span class="vn">21</span> <span class="br-p"><br><br></span><span class="fmt-words-of-jesus">ငါ</span>​<span class="fmt-words-of-jesus">သည်</span> <span class="fmt-words-of-jesus">အောင်​မြင်</span>​<span class="fmt-words-of-jesus">၍</span> <span class="fmt-words-of-jesus">ငါ့</span>​<span class="fmt-words-of-jesus">ခ​မည်း​တော်</span>​<span class="fmt-words-of-jesus">နှင့်​အ​တူ</span> <span class="fmt-words-of-jesus">ခ​မည်း​တော်</span>​<span class="fmt-words-of-jesus">၏</span>​<span class="fmt-words-of-jesus">ပလ္လင်</span>​<span class="fmt-words-of-jesus">ပေါ်​တွင်</span>​<span class="fmt-words-of-jesus">ထိုင်</span>​<span class="fmt-words-of-jesus">ရ</span>​<span class="fmt-words-of-jesus">သ​ကဲ့​သို့</span> <span class="fmt-words-of-jesus">အောင်​မြင်</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">အား</span> <span class="fmt-words-of-jesus">ငါ</span>​<span class="fmt-words-of-jesus">၏</span>​<span class="fmt-words-of-jesus">ပလ္လင်</span>​<span class="fmt-words-of-jesus">ပေါ်​တွင်</span> <span class="fmt-words-of-jesus">ငါ</span>​<span class="fmt-words-of-jesus">နှင့်​အ​တူ</span>​<span class="fmt-words-of-jesus">ထိုင်</span>​<span class="fmt-words-of-jesus">ရ</span>​<span class="fmt-words-of-jesus">သော</span>​<span class="fmt-words-of-jesus">အ​ခွင့်</span>​<span class="fmt-words-of-jesus">ကို</span> <span class="fmt-words-of-jesus">ငါ</span>​<span class="fmt-words-of-jesus">ပေး</span>​<span class="fmt-words-of-jesus">မည်</span><span class="fmt-words-of-jesus">။</span></div>
<div class="v" id="v22"><span class="vn">22</span> <span class="fmt-words-of-jesus">ဝိ​ညာဉ်</span>​<span class="fmt-words-of-jesus">တော်</span>​<span class="fmt-words-of-jesus">က</span> <span class="fmt-words-of-jesus">အ​သင်း​တော်</span>​<span class="fmt-words-of-jesus">များ</span>​<span class="fmt-words-of-jesus">အား</span> <span class="fmt-words-of-jesus">မိန့်</span>​<span class="fmt-words-of-jesus">တော်​မူ</span>​<span class="fmt-words-of-jesus">သော</span>​<span class="fmt-words-of-jesus">အ​ရာ</span>​<span class="fmt-words-of-jesus">ကို</span> <span class="fmt-words-of-jesus">နား</span>​<span class="fmt-words-of-jesus">ရှိ</span>​<span class="fmt-words-of-jesus">သော</span>​<span class="fmt-words-of-jesus">သူ</span>​<span class="fmt-words-of-jesus">သည်</span> <span class="fmt-words-of-jesus">ကြား</span>​<span class="fmt-words-of-jesus">ပါ​စေ</span><span class="fmt-words-of-jesus">”</span>​<sup class="fnm"><a name="fnm13" href="#fn13">13</a></sup>ဟု မိန့်​တော်​မူ​၏</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၂၄:၄၃-၄၄၊ လု ၁၂:၃၉-၄၀၊ ၁သက် ၅:၂၊ ၂ပေ ၃:၁၀၊ ဗျာ ၁၆:၁၅။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၀:၃၂၊ လု ၁၂:၈။</div>
<div class="fn"><sup class="fnt"><a name="fn3" href="#fnm3">3</a></sup> မ ၁၁:၁၅၊ ၁၃:၉၊ ၄၃၊ မာ ၄:၉၊ ၂၃၊ ၇:၁၆၊ လု ၈:၈၊ ၁၄:၃၅၊ ဗျာ ၂:၇၊ ၁၁၊ ၁၇၊ ၂၉၊ ၃:၁၃၊ ၂၂၊ ၁၃:၉။</div>
<div class="fn"><sup class="fnt"><a name="fn4" href="#fnm4">4</a></sup> ဟေ​ရှာ ၂၂:၂၂။</div>
<div class="fn"><sup class="fnt"><a name="fn5" href="#fnm5">5</a></sup> တိုက်​ရိုက်​ပြန်​ဆို​လျှင် “စာ​တန်​၏​ဝတ်​ပြု​စည်း​ဝေး​ကျောင်း​နှင့်​ဆိုင်​သော​သူ”</div>
<div class="fn"><sup class="fnt"><a name="fn6" href="#fnm6">6</a></sup> ဟေ​ရှာ ၄၃:၄၊ ၄၉:၂၃၊ ၆၀:၁၄။</div>
<div class="fn"><sup class="fnt"><a name="fn7" href="#fnm7">7</a></sup> ဗျာ ၂:၁၆၊ ၂၂:၇၊ ၁၂၊ ၂၀။</div>
<div class="fn"><sup class="fnt"><a name="fn8" href="#fnm8">8</a></sup> ဗျာ ၂:၂၅။</div>
<div class="fn"><sup class="fnt"><a name="fn9" href="#fnm9">9</a></sup> ဗျာ ၂၁:၂၊ ၁၀။ ယေ​ဇ ၄၀:၂။</div>
<div class="fn"><sup class="fnt"><a name="fn10" href="#fnm10">10</a></sup> မ ၁၁:၁၅၊ ၁၃:၉၊ ၄၃၊ မာ ၄:၉၊ ၂၃၊ ၇:၁၆၊ လု ၈:၈၊ ၁၄:၃၅၊ ဗျာ ၂:၇၊ ၁၁၊ ၁၇၊ ၂၉၊ ၃:၆၊ ၂၂၊ ၁၃:၉။</div>
<div class="fn"><sup class="fnt"><a name="fn11" href="#fnm11">11</a></sup> ကော ၁:၁၅။</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ဗြဲ ၁၂:၆။ သု ၃:၁၂၊ ယော​ဘ ၅:၁၇။</div>
<div class="fn"><sup class="fnt"><a name="fn13" href="#fnm13">13</a></sup> မ ၁၁:၁၅၊ ၁၃:၉၊ ၄၃၊ မာ ၄:၉၊ ၂၃၊ ၇:၁၆၊ လု ၈:၈၊ ၁၄:၃၅၊ ဗျာ ၂:၇၊ ၁၁၊ ၁၇၊ ၂၉၊ ၃:၆၊ ၁၃၊ ၁၃:၉။</div>
</div>
<!-- PARSED ABOVE; EDITING MAY BREAK PARSER -->
</body></html>