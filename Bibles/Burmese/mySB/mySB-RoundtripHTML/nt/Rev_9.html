<html><head>
<meta http-equiv="Content-Type" content="text/html;charset=utf-8" />
<title>Rev 9 &ndash; ဗျာ​ဒိတ်​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rev', 9);">
<div id="navbar"><a href="../index.html">Myanmar Standard Bible</a> &ndash; <b>ဗျာ​ဒိတ်​ကျမ်း</b> &ndash; <a href="Rev_1.html">1</a> ... <a href="Rev_7.html">7</a> <a href="Rev_8.html">8</a> <b>9</b> <a href="Rev_10.html">10</a> <a href="Rev_11.html">11</a> ... <a href="Rev_22.html">22</a> </div><hr>
<h1>Rev 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပဉ္စ​မ​တံ​ပိုး​ခ​ရာ</h2><span class="vn">1</span> <span class="br-p"><br><br></span>ပဉ္စ​မ​ကောင်း​ကင်​တ​မန်​သည် တံ​ပိုး​ခ​ရာ​ကို​မှုတ်​လိုက်​သော​အ​ခါ ကောင်း​ကင်​မှ​မြေ​ကြီး​ပေါ်​သို့​ကျ​လာ​သော ကြယ်​တစ်​လုံး​ကို ငါ​မြင်​ရ​၏။ ထို​ကြယ်​အား အ​တိုင်း​မ​သိ​နက်​ရှိုင်း​သော​တွင်း​၏​သော့​ကို ပေး​အပ်​ထား​၏။</div>
<div class="v" id="v2"><span class="vn">2</span> သူ​သည် ထို​အ​တိုင်း​မ​သိ​နက်​ရှိုင်း​သော​တွင်း​ကို ဖွင့်​လိုက်​သော​အ​ခါ မီး​ဖို​ကြီး​၏​မီး​ခိုး​ကဲ့​သို့​သော​မီး​ခိုး​များ​သည် ထို​တွင်း​ထဲ​မှ​တက်​လာ​ပြီး ထို​တွင်း​၏​မီး​ခိုး​များ​ကြောင့် နေ​နှင့်​အာ​ကာ​သ​သည် မှောင်​မိုက်​သွား​လေ​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> ထို့​နောက် ထို​မီး​ခိုး​ထဲ​မှ ကျိုင်း​ကောင်​များ​သည် မြေ​ကြီး​ပေါ်​သို့​ထွက်​လာ​ကြ​၏။ သူ​တို့​အား မြေ​ကြီး​၏​ကင်း​မြီး​ကောက်​တို့​၌​ရှိ​သည့် အ​စွမ်း​ကဲ့​သို့​သော​အ​စွမ်း​ကို ပေး​အပ်​ထား​၏။</div>
<div class="v" id="v4"><span class="vn">4</span> မြေ​ကြီး​ပေါ်​ရှိ​မြက်​ပင်​များ​နှင့် မည်​သည့်​စိမ်း​လန်း​သော​အ​ရာ သို့​မ​ဟုတ် မည်​သည့်​သစ်​ပင်​ကို​မျှ ဘေး​မ​သင့်​စေ​ဘဲ န​ဖူး​ပေါ်​တွင် ဘု​ရား​သ​ခင်​၏​တံ​ဆိပ်​တော်​မ​ရှိ​သော​သူ​တို့​ကို​သာ ဘေး​သင့်​စေ​ရန် သူ​တို့​အား​မှာ​ထား​၏။<sup class="fnm"><a name="fnm2" href="#fn2">2</a></sup></div>
<div class="v" id="v5"><span class="vn">5</span> ထို့​ပြင် လူ​တို့​ကို​အ​သေ​မ​သတ်​ဘဲ ငါး​လ​ပတ်​လုံး​ညှဉ်း​ဆဲ​သော​အ​ခွင့်​ကို​ပေး​ထား​၏။ လူ​တို့​ခံ​ရ​သည့်​ဝေ​ဒ​နာ​သည် လူ​ကို ကင်း​မြီး​ကောက်​ထိုး​သော​အ​ခါ ခံ​ရ​သည့်​ဝေ​ဒ​နာ​မျိုး​နှင့်​တူ​၏။</div>
<div class="v" id="v6"><span class="vn">6</span> ထို​နေ့​ရက်​များ​၌ လူ​တို့​သည် သေ​ခြင်း​ကို​ရှာ​ကြ​လိမ့်​မည်။ သို့​သော် တွေ့​ကြ​မည်​မ​ဟုတ်။ အ​လွန်​သေ​ချင်​သော်​လည်း သေ​ခြင်း​သည် သူ​တို့​ထံ​မှ ထွက်​ပြေး​လိမ့်​မည်။<sup class="fnm"><a name="fnm3" href="#fn3">3</a></sup></div>
<div class="v" id="v7"><span class="vn">7</span> <span class="br-p"><br><br></span>ထို​ကျိုင်း​ကောင်​တို့​၏​သဏ္ဌာန်​သည် စစ်​ပွဲ​အ​တွက်​ပြင်​ဆင်​ထား​သော စစ်​မြင်း​နှင့်​တူ​၏။<sup class="fnm"><a name="fnm4" href="#fn4">4</a></sup> သူ​တို့​၏​ဦး​ခေါင်း​ပေါ်​၌ ရွှေ​သ​ရ​ဖူ​ကဲ့​သို့​သော​အ​ရာ​ရှိ​၍ သူ​တို့​၏​မျက်​နှာ​သည် လူ​မျက်​နှာ​နှင့်​တူ​၏။</div>
<div class="v" id="v8"><span class="vn">8</span> သူ​တို့​၌ မိန်း​မ​ဆံ​ပင်​နှင့်​တူ​သော​ဆံ​ပင်​ရှိ​၍ သူ​တို့​၏​သွား​သည် ခြင်္သေ့​သွား​ကဲ့​သို့​ဖြစ်​၏။</div>
<div class="v" id="v9"><span class="vn">9</span> သူ​တို့​၌ သံ​ရင်​အုပ်​တန်​ဆာ​နှင့်​တူ​သော ရင်​အုပ်​တန်​ဆာ​ရှိ​၍ သူ​တို့​၏​တောင်​ပံ​ခတ်​သံ​သည် စစ်​ပွဲ​သို့​ပြေး​သွား​သည့် များ​စွာ​သော​မြင်း​ရ​ထား​တို့​၏​အ​သံ​နှင့်​တူ​၏။<sup class="fnm"><a name="fnm5" href="#fn5">5</a></sup></div>
<div class="v" id="v10"><span class="vn">10</span> သူ​တို့​တွင် ကင်း​မြီး​ကောက်​သ​ကဲ့​သို့ ဆူး​ပါ​သော​အ​မြီး​ရှိ​၍ ထို​အ​မြီး​၌ လူ​တို့​ကို ငါး​လ​တိုင်​တိုင်​ဘေး​သင့်​စေ​နိုင်​သော​အ​စွမ်း​ရှိ​၏။</div>
<div class="v" id="v11"><span class="vn">11</span> သူ​တို့​၏​ဘု​ရင်​ကား အ​တိုင်း​မ​သိ​နက်​ရှိုင်း​ရာ​အ​ရပ်​၏​စေ​တ​မန်​ဖြစ်​၏။ ထို​သူ​၏​အ​မည်​မှာ ဟေ​ဗြဲ​ဘာ​သာ​စ​ကား​အား​ဖြင့် အ​ဗဒ္ဒုန်​ဟူ​၍​ဖြစ်​ပြီး ဂ​ရိ​ဘာ​သာ​စ​ကား​အား​ဖြင့် အ​ပေါ​လျုန်​ဟူ​၍​ဖြစ်​၏။</div>
<div class="v" id="v12"><span class="vn">12</span> <span class="br-p"><br><br></span>ပ​ထ​မ​အမင်္ဂ​လာ​သည် လွန်​သွား​လေ​ပြီ။ ဤ​အ​ရာ​များ​၏​နောက်​တွင် အမင်္ဂ​လာ​နှစ်​မျိုး​လာ​ဦး​မည်။</div>
<div class="v" id="v13"><h2>ဆဋ္ဌ​မ​တံ​ပိုး​ခ​ရာ</h2><span class="vn">13</span> <span class="br-p"><br><br></span>ဆဋ္ဌ​မ​ကောင်း​ကင်​တ​မန်​သည် တံ​ပိုး​ခ​ရာ​ကို​မှုတ်​လိုက်​သော​အ​ခါ ဘု​ရား​သ​ခင်​၏​ရှေ့​တော်​၌​ရှိ​သော ရွှေ​ယဇ်​ပလ္လင်​၏​ဦး​ချို​လေး​ချောင်း​<sup class="fnm"><a name="fnm6" href="#fn6">6</a></sup>ထံ​မှ ထွက်​လာ​သော​အ​သံ​က</div>
<div class="v" id="v14"><span class="vn">14</span> ထို​တံ​ပိုး​ခ​ရာ​ရှိ​သော​ဆဋ္ဌ​မ​ကောင်း​ကင်​တ​မန်​အား “ကြီး​မား​သော​ယူ​ဖ​ရေး​တီး​မြစ်​နား​မှာ ချည်​နှောင်​ထား​သော​ကောင်း​ကင်​တ​မန်​လေး​ပါး​တို့​ကို ဖြေ​လွှတ်​လိုက်​လော့”​ဟု ဆို​သည်​ကို ငါ​ကြား​ရ​၏။</div>
<div class="v" id="v15"><span class="vn">15</span> ထို​အ​ခါ ထို​နှစ်၊ ထို​လ၊ ထို​နေ့​ရက်​နှင့် ထို​အ​ချိန်​နာ​ရီ​အ​တွက် ပြင်​ဆင်​ထား​သော​ကောင်း​ကင်​တ​မန်​လေး​ပါး​တို့​သည် လူ​သား​သုံး​ပုံ​တစ်​ပုံ​ကို​သတ်​ဖြတ်​ရန် ဖြေ​လွှတ်​ခြင်း​ခံ​ရ​ကြ​၏။</div>
<div class="v" id="v16"><span class="vn">16</span> မြင်း​စီး​သူ​ရဲ​တို့​၏​အ​ရေ​အ​တွက်​မှာ သန်း​ပေါင်း​နှစ်​ရာ​ဖြစ်​၏။ သူ​တို့​၏​အ​ရေ​အ​တွက်​ကို ငါ​ကြား​ရ​၏။</div>
<div class="v" id="v17"><span class="vn">17</span> <span class="br-p"><br><br></span>ဗျာ​ဒိတ်​ရူ​ပါ​ရုံ​၌ ငါ​မြင်​ရ​သော မြင်း​များ​နှင့်​မြင်း​စီး​သူ​ရဲ​တို့​မှာ ဤ​သို့​ဖြစ်​၏။ မြင်း​စီး​သူ​ရဲ​တို့​၌ မီး​လျှံ​ရောင်၊ နက်​ပြာ​ရောင်​နှင့် ကန့်​ကဲ့​သို့​ဝါ​သော ရင်​အုပ်​တန်​ဆာ​များ​ရှိ​ကြ​၏။ မြင်း​တို့​၏​ဦး​ခေါင်း​သည် ခြင်္သေ့​၏​ဦး​ခေါင်း​နှင့်​တူ​၍ သူ​တို့​၏​ခံ​တွင်း​ထဲ​မှ မီး​လျှံ၊ မီး​ခိုး​နှင့် ကန့်​များ​ထွက်​နေ​ကြ​၏။</div>
<div class="v" id="v18"><span class="vn">18</span> သူ​တို့​၏​ခံ​တွင်း​ထဲ​မှ​ထွက်​သည့် မီး​လျှံ၊ မီး​ခိုး​နှင့် ကန့်​တည်း​ဟူ​သော ဤ​ဘေး​ဒဏ်​သုံး​ပါး​တို့​ကြောင့် လူ​သား​သုံး​ပုံ​တစ်​ပုံ​သေ​ကြ​၏။</div>
<div class="v" id="v19"><span class="vn">19</span> မြင်း​တို့​၏​အ​စွမ်း​သည် သူ​တို့​၏​ခံ​တွင်း​နှင့်​အ​မြီး​တို့​၌​ရှိ​၏။ သူ​တို့​၏​အ​မြီး​သည် မြွေ​နှင့်​တူ​ပြီး ဦး​ခေါင်း​ရှိ​၍ ထို​ဦး​ခေါင်း​အား​ဖြင့် လူ​တို့​အား​ဘေး​သင့်​စေ​၏။</div>
<div class="v" id="v20"><span class="vn">20</span> <span class="br-p"><br><br></span>ထို​ဘေး​ဒဏ်​များ​ဖြင့် မ​သေ​ဘဲ​ကျန်​ခဲ့​သော​သူ​တို့​သည် နတ်​ဆိုး​များ​ကို​လည်း​ကောင်း၊ ရွှေ၊ ငွေ၊ ကြေး​နီ၊ ကျောက်၊ သစ်​သား​တို့​ဖြင့် ပြု​လုပ်​ထား​သော မ​မြင်​နိုင်၊ မ​ကြား​နိုင်၊ လမ်း​မ​လျှောက်​နိုင်​သည့် ရုပ်​တု​များ​ကို​လည်း​ကောင်း မ​ကိုး​ကွယ်​ဘဲ​နေ​ရန် မိ​မိ​တို့​လက်​ဖြင့်​ပြု​လုပ်​သော​အ​ရာ​များ​အ​တွက် နောင်​တ​မ​ရ​ကြ။<sup class="fnm"><a name="fnm7" href="#fn7">7</a></sup></div>
<div class="v" id="v21"><span class="vn">21</span> မိ​မိ​တို့​ပြု​ခဲ့​သော လူ​သတ်​ခြင်း၊ ပြု​စား​ခြင်း၊ တ​ရား​နှင့်​မ​ညီ​မေ​ထုန်​ပြု​ခြင်း​နှင့် ခိုး​ယူ​ခြင်း​တို့​အ​တွက်​လည်း နောင်​တ​မ​ရ​ဘဲ​နေ​ကြ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ရှာ ၁၃:၁၀၊ ယေ​ဇ ၃၂:၇၊ ယော​လ ၂:၁၀၊ ၃၁၊ ၃:၁၅။</div>
<div class="fn"><sup class="fnt"><a name="fn2" href="#fnm2">2</a></sup> ဗျာ ၇:၃၊ ယေ​ဇ ၉:၄-၅။</div>
<div class="fn"><sup class="fnt"><a name="fn3" href="#fnm3">3</a></sup> ယော​ဘ ၃:၂၁။</div>
<div class="fn"><sup class="fnt"><a name="fn4" href="#fnm4">4</a></sup> ယော​လ ၂:၄။</div>
<div class="fn"><sup class="fnt"><a name="fn5" href="#fnm5">5</a></sup> ယော​လ ၂:၅။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “လေး​ချောင်း”မ​ပါ။</div>
<div class="fn"><sup class="fnt"><a name="fn7" href="#fnm7">7</a></sup> တ ၁၇:၂၉။ ဆာ ၁၁၅:၄-၇၊ ၁၃၅:၁၅-၁၇။</div>
</div>
<!-- PARSED ABOVE; EDITING MAY BREAK PARSER -->
</body></html>