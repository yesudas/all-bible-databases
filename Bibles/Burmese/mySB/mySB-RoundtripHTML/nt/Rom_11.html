<html><head>
<meta http-equiv="Content-Type" content="text/html;charset=utf-8" />
<title>Rom 11 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 11);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_9.html">9</a> <a href="Rom_10.html">10</a> <b>11</b> <a href="Rom_12.html">12</a> <a href="Rom_13.html">13</a> ... <a href="Rom_16.html">16</a> </div><hr>
<h1>Rom 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကျေး​ဇူး​တော်​နှင့်​ဆိုင်​သော​ရွေး​ကောက်​ခြင်း</h2><span class="vn">1</span> <span class="br-p"><br><br></span>သို့​ဖြစ်​လျှင် ငါ​မေး​လို​သည်​မှာ ဘု​ရား​သ​ခင်​သည် မိ​မိ​၏​လူ​မျိုး​တော်​ကို ပစ်​ပယ်​တော်​မူ​ပြီ​လော။ လုံး​ဝ​ပစ်​ပယ်​တော်​မ​မူ။ ငါ​ကိုယ်​တိုင်​လည်း အစ္စ​ရေး​လူ​မျိုး၊ အာ​ဗြ​ဟံ​မှ​ဆင်း​သက်​လာ​သူ၊ ဗင်္ယာ​မိန်​အ​နွယ်​ဝင်​ဖြစ်​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ဘု​ရား​သ​ခင်​သည် သိ​ထား​နှင့်​တော်​မူ​သော မိ​မိ​၏​လူ​မျိုး​တော်​ကို ပစ်​ပယ်​တော်​မ​မူ။<sup class="fnm"><a name="fnm2" href="#fn2">2</a></sup> ပ​ရော​ဖက်​ဧ​လိ​ယ​က အစ္စ​ရေး​လူ​မျိုး​ကို ဘု​ရား​သ​ခင်​ထံ တိုင်​ကြား​သော​အ​ခါ ကျမ်း​စာ​၌ ထို​အ​ကြောင်း​နှင့်​ပတ်​သက်​၍ မည်​သို့​ဆို​ထား​သည်​ကို သင်​တို့​မ​သိ​ကြ​သ​လော။</div>
<div class="v" id="v3"><span class="vn">3</span> သူ​က “အို ထာ​ဝ​ရ​ဘု​ရား၊ သူ​တို့​သည် ကိုယ်​တော်​၏​ပ​ရော​ဖက်​များ​ကို​သတ်​လျက် ကိုယ်​တော်​၏​ယဇ်​ပလ္လင်​များ​ကို​ဖြို​ဖျက်​ကြ​ပါ​ပြီ။ အ​ကျွန်ုပ်​တစ်​ဦး​တည်း​ကျန်​ရစ်​ခဲ့​၍ အ​ကျွန်ုပ်​၏​အ​သက်​ကို​လည်း ရန်​ရှာ​နေ​ကြ​ပါ​၏”​<sup class="fnm"><a name="fnm3" href="#fn3">3</a></sup>ဟု လျှောက်​လေ​၏။</div>
<div class="v" id="v4"><span class="vn">4</span> သို့​ရာ​တွင် ဘု​ရား​သ​ခင်​သည် သူ့​ကို မည်​သို့ ပြန်​၍​မိန့်​တော်​မူ​သ​နည်း။ “ငါ​သည် ဗာ​လ​ရှေ့​၌​ဒူး​မ​ထောက်​သော လူ​ခု​နစ်​ထောင်​ကို ငါ့​အ​တွက်​ချန်​ထား​၏”​<sup class="fnm"><a name="fnm4" href="#fn4">4</a></sup>ဟု မိန့်​တော်​မူ​၏။</div>
<div class="v" id="v5"><span class="vn">5</span> ထို​နည်း​တူ ယ​ခု​အ​ချိန်​အ​ခါ​၌​လည်း ကျေး​ဇူး​တော်​အား​ဖြင့် ရွေး​ကောက်​ခံ​ရ​သည့်​ကြွင်း​ကျန်​သော​သူ​ရှိ​သေး​၏။</div>
<div class="v" id="v6"><span class="vn">6</span> သို့​သော် ကျေး​ဇူး​တော်​အား​ဖြင့်​ဖြစ်​လျှင် အ​ကျင့်​အား​ဖြင့်​မ​ဟုတ်​တော့​ပေ။ သို့​မ​ဟုတ်​လျှင် ကျေး​ဇူး​တော်​သည် ကျေး​ဇူး​တော်​ဖြစ်​တော့​မည်​မ​ဟုတ်။<sup class="fnm"><a name="fnm5" href="#fn5">5</a></sup></div>
<div class="v" id="v7"><span class="vn">7</span> <span class="br-p"><br><br></span>သို့​ဖြစ်​လျှင် မည်​သို့​နည်း။ အစ္စ​ရေး​လူ​မျိုး​တို့​သည် မိ​မိ​တို့​ကြိုး​စား​ရှာ​ဖွေ​သော​အ​ရာ​ကို မ​ရ​ရှိ​ကြ။ ရွေး​ကောက်​တော်​မူ​သော​သူ​တို့​သာ ရ​ရှိ​ကြ​ပြီး ကျန်​သော​သူ​တို့​သည် မာ​ကျော​ခက်​ထန်​သော​သ​ဘော​ရှိ​ကြ​၏။</div>
<div class="v" id="v8"><span class="vn">8</span> “ဘု​ရား​သ​ခင်​သည် သူ​တို့​အား ယ​နေ့​ထိ​တိုင်​အောင် ထိုင်း​မှိုင်း​သော​စိတ်​သ​ဘော​ကို​လည်း​ကောင်း၊ မ​မြင်​နိုင်​သော​မျက်​စိ​ကို​လည်း​ကောင်း၊ မ​ကြား​နိုင်​သော​နား​ကို​လည်း​ကောင်း ပေး​တော်​မူ​၏”​<sup class="fnm"><a name="fnm6" href="#fn6">6</a></sup>ဟု ကျမ်း​စာ​၌​ရေး​ထား​သည့်​အ​တိုင်း​ဖြစ်​၏။</div>
<div class="v" id="v9"><span class="vn">9</span> ဒါ​ဝိဒ်​က​လည်း “သူ​တို့​၏​စား​ပွဲ​သည် သူ​တို့​အ​တွက် ကျော့​ကွင်း​သော်​လည်း​ကောင်း၊ ထောင်​ချောက်​သော်​လည်း​ကောင်း၊ မှား​ယွင်း​စေ​သော​အ​ရာ​သော်​လည်း​ကောင်း၊ လက်​တုံ့​ပြန်​စ​ရာ​သော်​လည်း​ကောင်း ဖြစ်​ပါ​စေ။</div>
<div class="v" id="v10"><span class="vn">10</span> သူ​တို့​၏​မျက်​စိ​သည် မ​မြင်​နိုင်​အောင်​ကွယ်​ပါ​စေ။ သူ​တို့​၏​ကျော​သည်​လည်း အ​စဉ်​ကုန်း​ပါ​စေ”​<sup class="fnm"><a name="fnm7" href="#fn7">7</a></sup>ဟု ဆို​ထား​၏။</div>
<div class="v" id="v11"><h2>လူ​မျိုး​ခြား​တို့​ထံ​သက်​ရောက်​သော​ကယ်​တင်​ခြင်း</h2><span class="vn">11</span> <span class="br-p"><br><br></span>သို့​ဖြစ်​လျှင် သူ​တို့​ခ​လုတ်​တိုက်​ကြ​သည်​မှာ သူ​တို့​လဲ​ကျ​စေ​ရန်​လော​ဟု ငါ​မေး​၏။ လုံး​ဝ​မ​ဟုတ်​ပေ။ အ​မှန်​အား​ဖြင့် သူ​တို့​ကျူး​လွန်​သော​အ​ပြစ်​ကြောင့် လူ​မျိုး​ခြား​တို့​ထံ ကယ်​တင်​ခြင်း​ကျေး​ဇူး​သက်​ရောက်​၍ ဤ​အ​မှု​အား​ဖြင့် အစ္စ​ရေး​လူ​မျိုး​တို့​၌ မ​နာ​လို​စိတ်​ဖြစ်​ပေါ်​စေ​ရန်​ဖြစ်​၏။</div>
<div class="v" id="v12"><span class="vn">12</span> သို့​သော် သူ​တို့​ကျူး​လွန်​သော​အ​ပြစ်​သည် လော​ကီ​သား​တို့​၏​ကြွယ်​ဝ​မှု​ဖြစ်​ခဲ့​ပြီး သူ​တို့​၏​ရှုံး​နိမ့်​ခြင်း​သည် လူ​မျိုး​ခြား​တို့​၏​ကြွယ်​ဝ​ခြင်း​ဖြစ်​ခဲ့​လျှင် သူ​တို့​၏​ပြည့်​စုံ​ခြင်း​သည် မည်​မျှ​ပို​၍​များ​သော​အ​ကျိုး​ကို ဖြစ်​စေ​လိမ့်​မည်​နည်း။</div>
<div class="v" id="v13"><span class="vn">13</span> <span class="br-p"><br><br></span>ထို့​ကြောင့် လူ​မျိုး​ခြား​ဖြစ်​သော​သင်​တို့​အား ငါ​ပြော​လို​သည်​မှာ ငါ​သည် လူ​မျိုး​ခြား​နှင့်​ဆိုင်​သော တ​မန်​တော်​ဖြစ်​သည့်​အ​လျောက် ငါ​၏​အ​မှု​တော်​လုပ်​ငန်း​ကို ဂုဏ်​ယူ​လျက်</div>
<div class="v" id="v14"><span class="vn">14</span> တစ်​နည်း​နည်း​ဖြင့် ငါ​၏​အ​မျိုး​သား​ချင်း​တို့​၌ မ​နာ​လို​စိတ်​ဖြစ်​ပေါ်​စေ​၍ သူ​တို့​ထဲ​မှ အ​ချို့​တို့​ကို​ကယ်​တင်​နိုင်​ရန် ငါ​မျှော်​လင့်​နေ​၏။</div>
<div class="v" id="v15"><span class="vn">15</span> အ​ကြောင်း​မူ​ကား သူ​တို့​ပစ်​ပယ်​ခံ​ရ​ခြင်း​သည် လော​ကီ​သား​တို့​အ​တွက် ပြန်​လည်​သင့်​မြတ်​ခြင်း​အ​ခွင့်​ဖြစ်​လျှင် သူ​တို့​ကို ပြန်​၍​လက်​ခံ​ခြင်း​သည် သေ​လွန်​သော​သူ​တို့​အ​သက်​ပြန်​ရှင်​ခြင်း​ဖြစ်​လိမ့်​မည်​မ​ဟုတ်​လော။</div>
<div class="v" id="v16"><span class="vn">16</span> အ​သီး​ဦး​အ​ဖြစ်​ပူ​ဇော်​သော​မုန့်​ညက်​<sup class="fnm"><a name="fnm8" href="#fn8">8</a></sup>သည် သန့်​ရှင်း​လျှင် မုန့်​ညက်​တစ်​ပုံ​လုံး​သည်​လည်း သန့်​ရှင်း​၏။ အ​မြစ်​သည် သန့်​ရှင်း​လျှင် အ​ကိုင်း​အ​ခက်​များ​သည်​လည်း သန့်​ရှင်း​ကြ​၏။</div>
<div class="v" id="v17"><span class="vn">17</span> <span class="br-p"><br><br></span>သို့​သော် အ​ကိုင်း​အ​ခက်​အ​ချို့​တို့​သည် ခုတ်​ဖြတ်​ခြင်း​ခံ​ရ​၍ သံ​လွင်​ပင်​အ​ရိုင်း​ဖြစ်​သော​သင်​သည် ထို​အ​ကိုင်း​အ​ခက်​များ​ကြား​၌ ကိုင်း​ဆက်​ကူး​ခံ​ရ​ပြီး သံ​လွင်​ပင်​အ​မြစ်​မှ​အ​ဆီ​အ​နှစ်​ကို မျှ​ဝေ​ခံ​စား​သူ​ဖြစ်​လာ​လျှင်</div>
<div class="v" id="v18"><span class="vn">18</span> ထို​အ​ကိုင်း​အ​ခက်​များ​အ​ပေါ် ဝါ​ကြွား​သော​စိတ်​မ​ရှိ​နှင့်။ ဝါ​ကြွား​လျှင်​လည်း သင်​သည် အ​မြစ်​ကို​ထောက်​မ​သည်​မ​ဟုတ်။ အ​မြစ်​က​သာ သင့်​ကို​ထောက်​မ​၏။</div>
<div class="v" id="v19"><span class="vn">19</span> ထို​အ​ခါ သင်​က “ငါ့​ကို ကိုင်း​ဆက်​ကူး​ရန်​အ​တွက် အ​ကိုင်း​အ​ခက်​များ​သည် ခုတ်​ဖြတ်​ခြင်း​ခံ​ရ​ကြ​သည်”​ဟု ဆို​လိမ့်​မည်။</div>
<div class="v" id="v20"><span class="vn">20</span> မှန်​ပေ​၏။ သူ​တို့​သည် မ​ယုံ​ကြည်​မှု​ကြောင့် ခုတ်​ဖြတ်​ခြင်း​ခံ​ရ​ပြီး သင်​မူ​ကား ယုံ​ကြည်​ခြင်း​ကြောင့်​တည်​နေ​၏။ ထောင်​လွှား​သော​သ​ဘော​မ​ရှိ​ဘဲ ကြောက်​ရွံ့​ခြင်း​ရှိ​လော့။</div>
<div class="v" id="v21"><span class="vn">21</span> အ​ကြောင်း​မူ​ကား ဘု​ရား​သ​ခင်​သည် မူ​လ​အ​ကိုင်း​အ​ခက်​များ​ကို ညှာ​တာ​တော်​မ​မူ​ခဲ့​လျှင် သင့်​ကို​လည်း ညှာ​တာ​တော်​မူ​လိမ့်​မည်​မ​ဟုတ်။</div>
<div class="v" id="v22"><span class="vn">22</span> ထို့​ကြောင့် ဘု​ရား​သ​ခင်​၏​ပြင်း​ထန်​သော​စီ​ရင်​တော်​မူ​ခြင်း​နှင့်​ကျေး​ဇူး​ပြု​တော်​မူ​ခြင်း​တို့​ကို ကြည့်​ကြ​လော့။ ပြင်း​ထန်​သော​စီ​ရင်​တော်​မူ​ခြင်း​သည် လဲ​ကျ​သော​သူ​တို့​ပေါ်​၌​ရှိ​၍ ဘု​ရား​သ​ခင်​၏​ကျေး​ဇူး​ပြု​တော်​မူ​ခြင်း​မူ​ကား သင်​သည် ထို​ကျေး​ဇူး​ပြု​တော်​မူ​ခြင်း​၌ ဆက်​၍​တည်​နေ​လျှင် သင့်​အ​ပေါ်​၌​ရှိ​၏။ ဆက်​၍​မ​တည်​လျှင် သင်​သည်​လည်း ခုတ်​ဖြတ်​ခြင်း​ခံ​ရ​လိမ့်​မည်။</div>
<div class="v" id="v23"><span class="vn">23</span> သူ​တို့​သည်​လည်း မ​ယုံ​ကြည်​မှု​ကို​စွန့်​ပယ်​လျှင် ကိုင်း​ဆက်​ကူး​ခြင်း​ခံ​ရ​ကြ​လိမ့်​မည်။ အ​ကြောင်း​မူ​ကား သူ​တို့​ကို နောက်​တစ်​ဖန်​ကိုင်း​ဆက်​ကူး​ရန် ဘု​ရား​သ​ခင်​တတ်​နိုင်​တော်​မူ​၏။</div>
<div class="v" id="v24"><span class="vn">24</span> အ​ဘယ်​ကြောင့်​ဆို​သော် သင်​သည် သ​ဘာ​ဝ​အ​တိုင်း ရိုင်း​သည့်​သံ​လွင်​ပင်​မှ ခုတ်​ဖြတ်​ခံ​ရ​၍ ကောင်း​သည့်​သံ​လွင်​ပင်​၌ သ​ဘာ​ဝ​နှင့်​ဆန့်​ကျင်​လျက် ကိုင်း​ဆက်​ကူး​ခြင်း​ခံ​ရ​သည်​မှန်​လျှင် သ​ဘာ​ဝ​အ​တိုင်း ကောင်း​သည့်​သံ​လွင်​ပင်​၏​အ​ကိုင်း​များ​ကို​မူ​ကား မူ​ရင်း​သံ​လွင်​ပင်​၌ မည်​မျှ​ပို​၍​လွယ်​ကူ​စွာ ကိုင်း​ဆက်​ကူး​နိုင်​လိမ့်​မည်​နည်း။</div>
<div class="v" id="v25"><h2>အစ္စ​ရေး​တစ်​မျိုး​သား​လုံး​၏​ကယ်​တင်​ခြင်း</h2><span class="vn">25</span> <span class="br-p"><br><br></span>ညီ​အစ်​ကို​တို့၊ သင်​တို့​သည် မိ​မိ​တို့​ကိုယ်​ကို​ပ​ညာ​သ​တိ​ရှိ​သော​သူ​ဟူ​၍​မ​ထင်​မှတ်​ကြ​စေ​ရန် ဤ​လျှို့​ဝှက်​နက်​နဲ​သော​အ​ရာ​ကို မ​သိ​ဘဲ​မ​နေ​စေ​လို​ပါ။ လျှို့​ဝှက်​နက်​နဲ​သော​အ​ရာ​ဟူ​မူ​ကား အစ္စ​ရေး​လူ​မျိုး​၌ မာ​ကျော​ခက်​ထန်​သူ​အ​ချို့​ရှိ​ခြင်း​မှာ လူ​မျိုး​ခြား​တို့​စုံ​လင်​စွာ​ဝင်​ရောက်​သည်​အ​ထိ​ဖြစ်​ပြီး</div>
<div class="v" id="v26"><span class="vn">26</span> ဤ​သို့​ဖြင့် အစ္စ​ရေး​လူ​မျိုး​တစ်​မျိုး​လုံး​သည် ကယ်​တင်​ခြင်း​ခံ​ရ​မည်​ဟူ​၍​ဖြစ်​၏။ “ကယ်​နုတ်​သော​အ​ရှင်​သည် ဇိ​အုန်​မှ​ကြွ​လာ​ပြီး ယာ​ကုပ်​၏​အ​မျိုး​အ​နွယ်​ထဲ​မှ ဘု​ရား​တ​ရား​မဲ့​ခြင်း​များ​ကို ဖယ်​ရှား​တော်​မူ​လိမ့်​မည်။</div>
<div class="v" id="v27"><span class="vn">27</span> ဤ​သည်​ကား သူ​တို့​၏​အ​ပြစ်​များ​ကို ငါ​ဖယ်​ရှား​သော​အ​ခါ သူ​တို့​အား ငါ​ပေး​မည့်​ပ​ဋိ​ညာဉ်​ပေ​တည်း”​<sup class="fnm"><a name="fnm9" href="#fn9">9</a></sup>ဟု ကျမ်း​စာ​၌​ရေး​ထား​သည့်​အ​တိုင်း​ဖြစ်​၏။</div>
<div class="v" id="v28"><span class="vn">28</span> ကောင်း​မြတ်​သော​သ​တင်း​အ​ရ သူ​တို့​သည် သင်​တို့​အ​တွက်​ကြောင့် ရန်​သူ​များ​ဖြစ်​ကြ​သော်​လည်း ရွေး​ကောက်​တော်​မူ​ခြင်း​အ​ရ ရှေး​ဘိုး​ဘေး​များ​အ​တွက်​ကြောင့် ချစ်​တော်​မူ​သော​သူ​များ​ဖြစ်​ကြ​၏။</div>
<div class="v" id="v29"><span class="vn">29</span> အ​ကြောင်း​မူ​ကား ဘု​ရား​သ​ခင်​၏​ဆု​ကျေး​ဇူး​များ​နှင့်​ခေါ်​ယူ​တော်​မူ​ခြင်း​သည် ပြောင်း​လဲ​ခြင်း​မ​ရှိ။</div>
<div class="v" id="v30"><span class="vn">30</span> သင်​တို့​သည် တစ်​ချိန်​က ဘု​ရား​သ​ခင်​ကို​မ​နာ​ခံ​ခဲ့​ကြ​သော်​လည်း ယ​ခု​အ​ခါ ထို​သူ​တို့​၏​မ​နာ​ခံ​မှု​ကြောင့် က​ရု​ဏာ​တော်​ကို​ခံ​စား​ရ​ကြ​သ​ကဲ့​သို့</div>
<div class="v" id="v31"><span class="vn">31</span> သူ​တို့​သည်​လည်း ထို​နည်း​တူ ယ​ခု​နာ​ခံ​ခြင်း​မ​ရှိ​ကြ​ပေ။ ဤ​သည်​ကား သင်​တို့​ခံ​ရ​သော​က​ရု​ဏာ​တော်​အား​ဖြင့် ယ​ခု​အ​ခါ<sup class="fnm"><a name="fnm10" href="#fn10">10</a></sup> သူ​တို့​သည်​လည်း က​ရု​ဏာ​တော်​ကို​ခံ​စား​ရ​ကြ​စေ​ရန်​ဖြစ်​၏။</div>
<div class="v" id="v32"><span class="vn">32</span> ဘု​ရား​သ​ခင်​သည် လူ​အ​ပေါင်း​တို့​အ​ပေါ်​က​ရု​ဏာ​ထား​တော်​မူ​ရန် လူ​အ​ပေါင်း​တို့​ကို မ​နာ​ခံ​မှု​အ​ဖြစ်​၌​ချုပ်​ထား​တော်​မူ​၏။</div>
<div class="v" id="v33"><span class="vn">33</span> <span class="br-p"><br><br></span>ဘု​ရား​သ​ခင်​၏​အ​သိ​ပ​ညာ​နှင့်​ဉာဏ်​ပ​ညာ​တော်​တို့​၏​ကြွယ်​ဝ​မှု​သည် နက်​နဲ​လှ​ပါ​တ​ကား။ စီ​ရင်​တော်​မူ​ချက်​တို့​ကို စူး​စမ်း​လေ့​လာ​၍​မ​ကုန်​နိုင်။ လမ်း​တော်​တို့​ကို​လည်း ချင့်​မျှော်​တွေး​ဆ​၍​မ​ရ​နိုင်။<sup class="fnm"><a name="fnm11" href="#fn11">11</a></sup></div>
<div class="v" id="v34"><span class="vn">34</span> “မည်​သူ​သည် ထာ​ဝ​ရ​ဘု​ရား​၏​စိတ်​တော်​ကို​သိ​သ​နည်း။ မည်​သူ​သည် ကိုယ်​တော်​၏​အ​တိုင်​ပင်​ခံ​ဖြစ်​ဖူး​သ​နည်း။<sup class="fnm"><a name="fnm12" href="#fn12">12</a></sup></div>
<div class="v" id="v35"><span class="vn">35</span> မိ​မိ​အ​ပေါ် ကိုယ်​တော်​ကျေး​ဇူး​တုံ့​ပြန်​ရ​လေ​အောင် မည်​သူ​သည် ကိုယ်​တော်​အား ဦး​စွာ​ကျေး​ဇူး​ပြု​ဖူး​သ​နည်း။”<sup class="fnm"><a name="fnm13" href="#fn13">13</a></sup></div>
<div class="v" id="v36"><span class="vn">36</span> အ​ကြောင်း​မူ​ကား အ​ရာ​ခပ်​သိမ်း​တို့​သည် ကိုယ်​တော်​ထံ​မှ​လည်း​ကောင်း၊ ကိုယ်​တော်​အား​ဖြင့်​လည်း​ကောင်း၊ ကိုယ်​တော်​အ​တွက်​လည်း​ကောင်း ဖြစ်​တည်​ကြ​၏။<sup class="fnm"><a name="fnm14" href="#fn14">14</a></sup> ကိုယ်​တော်​ရှင်​၌ ကာ​လ​အ​စဉ်​အ​ဆက် ဘုန်း​အ​သ​ရေ​တော်​တည်​ရှိ​ပါ​စေ​သော။ အာ​မင်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဖိ ၃:၅။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၉၄:၁၄။</div>
<div class="fn"><sup class="fnt"><a name="fn3" href="#fnm3">3</a></sup> (၃ရာ ၁၉:၁၀) ၃ရာ ၁၉:၁၄။</div>
<div class="fn"><sup class="fnt"><a name="fn4" href="#fnm4">4</a></sup> (၃ရာ ၁၉:၁၈)</div>
<div class="fn"><sup class="fnt"><a name="fn5" href="#fnm5">5</a></sup> အ​ချို့​မူ​ရင်း​ကျမ်း​၌ “အ​ကျင့်​အား​ဖြင့်​ဖြစ်​လျှင်​မူ​ကား ကျေး​ဇူး​တော်​အား​ဖြင့်​မ​ဟုတ်​တော့​ပေ။ သို့​မ​ဟုတ်​လျှင် အ​ကျင့်​သည် အ​ကျင့်​မ​ဟုတ်​တော့​ပေ” ပါ​သည်။</div>
<div class="fn"><sup class="fnt"><a name="fn6" href="#fnm6">6</a></sup> မ ၁၃:၁၃-၁၅၊ မာ ၄:၁၂၊ လု ၈:၁၀။ (ဟေ​ရှာ ၂၉:၁၀) တ​ရား ၂၉:၄၊ ဟေ​ရှာ ၆:၉-၁၀။</div>
<div class="fn"><sup class="fnt"><a name="fn7" href="#fnm7">7</a></sup> (ဆာ ၆၉:၂၂-၂၃)</div>
<div class="fn"><sup class="fnt"><a name="fn8" href="#fnm8">8</a></sup> တိုက်​ရိုက်​ပြန်​ဆို​လျှင် “အ​သီး​ဦး”</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ဗြဲ ၈:၁၂။ (ဟေ​ရှာ ၂၇:၉၊ ၅၉:၂၀-၂၁၊ ယေ ၃၁:၃၁-၃၄)</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “ယ​ခု​အ​ခါ” မ​ပါ။</div>
<div class="fn"><sup class="fnt"><a name="fn11" href="#fnm11">11</a></sup> ဟေ​ရှာ ၅၅:၈-၉။</div>
<div class="fn"><sup class="fnt"><a name="fn12" href="#fnm12">12</a></sup> ၁ကော ၂:၁၆။ (ဟေ​ရှာ ၄၀:၁၃) ယေ ၂၃:၁၈။</div>
<div class="fn"><sup class="fnt"><a name="fn13" href="#fnm13">13</a></sup> (ယော​ဘ ၄၁:၁၁)</div>
<div class="fn"><sup class="fnt"><a name="fn14" href="#fnm14">14</a></sup> ၁ကော ၈:၆၊ ကော ၁:၁၆။</div>
</div>
<!-- PARSED ABOVE; EDITING MAY BREAK PARSER -->
</body></html>