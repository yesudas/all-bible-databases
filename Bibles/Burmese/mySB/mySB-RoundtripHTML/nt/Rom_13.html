<html><head>
<meta http-equiv="Content-Type" content="text/html;charset=utf-8" />
<title>Rom 13 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 13);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_11.html">11</a> <a href="Rom_12.html">12</a> <b>13</b> <a href="Rom_14.html">14</a> <a href="Rom_15.html">15</a> <a href="Rom_16.html">16</a> </div><hr>
<h1>Rom 13</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အာ​ဏာ​ပိုင်​များ​ကို​ပြု​အပ်​သော​ဝတ်</h2><span class="vn">1</span> <span class="br-p"><br><br></span>အ​ထက်​အာ​ဏာ​ပိုင်​များ​ကို လူ​တိုင်း​နာ​ခံ​စေ။<sup class="fnm"><a name="fnm1" href="#fn1">1</a></sup> အ​ကြောင်း​မူ​ကား ဘု​ရား​သ​ခင်​ထံ​မှ​မ​ဟုတ်​သော​အာ​ဏာ​ဟူ​၍​မ​ရှိ။ တည်​လျက်​ရှိ​သော​အာ​ဏာ​များ​သည် ဘု​ရား​သ​ခင်​ခန့်​အပ်​တော်​မူ​ရာ​ဖြစ်​၏။</div>
<div class="v" id="v2"><span class="vn">2</span> ထို့​ကြောင့် အာ​ဏာ​ပိုင်​ကို​ဆန့်​ကျင်​သော​သူ​သည် ဘု​ရား​သ​ခင်​၏​ပြဋ္ဌာန်း​တော်​မူ​ချက်​ကို ဆန့်​ကျင်​ရာ​ရောက်​၏။ ထို​သို့​ဆန့်​ကျင်​သော​သူ​တို့​သည် ပြစ်​ဒဏ်​စီ​ရင်​ခြင်း​ကို ကိုယ်​တိုင်​ခံ​ရ​ကြ​လိမ့်​မည်။</div>
<div class="v" id="v3"><span class="vn">3</span> အ​ဘယ်​ကြောင့်​ဆို​သော် အုပ်​ချုပ်​သူ​များ​သည် ကောင်း​သော​အ​မှု​ကို​ပြု​သော​သူ​အ​တွက် ကြောက်​စ​ရာ​မ​ဟုတ်​ဘဲ မ​ကောင်း​သော​အ​မှု​ကို​ပြု​သော​သူ​အ​တွက်​သာ ကြောက်​စ​ရာ​ဖြစ်​၏။ သင်​သည် အာ​ဏာ​ပိုင်​ကို​မ​ကြောက်​ဘဲ​နေ​လို​လျှင် ကောင်း​သော​အ​မှု​ကို​ပြု​လော့။ ထို​သို့​ပြု​လျှင် သူ​၏​ချီး​မွမ်း​ခြင်း​ကို​ခံ​ရ​လိမ့်​မည်။</div>
<div class="v" id="v4"><span class="vn">4</span> အ​ကြောင်း​မူ​ကား သူ​သည် သင့်​အား ကောင်း​ကျိုး​ပြု​သော ဘု​ရား​သ​ခင်​၏​အ​စေ​ခံ​ဖြစ်​၏။ သို့​ရာ​တွင် မ​ကောင်း​သော​အ​မှု​ကို​သင်​ပြု​လျှင် ကြောက်​ရွံ့​ခြင်း​ရှိ​လော့။ သူ​သည် ဓား​ကို အ​ကြောင်း​မဲ့​ဆောင်​ထား​သည်​မ​ဟုတ်။ သူ​သည် မ​ကောင်း​သော​အ​မှု​ကို​ပြု​ကျင့်​သော​သူ​အား အ​မျက်​တော်​အ​တွက် အ​ပြစ်​ဒဏ်​ပေး​သည့် ဘု​ရား​သ​ခင်​၏​အ​စေ​ခံ​ဖြစ်​၏။</div>
<div class="v" id="v5"><span class="vn">5</span> သို့​ဖြစ်​၍ အ​မျက်​တော်​ကြောင့်​သာ​မ​ဟုတ်​ဘဲ အ​သိ​စိတ်​အ​တွက်​ကြောင့်​လည်း နာ​ခံ​ရ​မည်။</div>
<div class="v" id="v6"><span class="vn">6</span> ဤ​အ​ကြောင်း​ကြောင့် အ​ခွန်​များ​ကို​လည်း သင်​တို့​ပေး​ဆောင်​ကြ​၏။ အ​ကြောင်း​မူ​ကား သူ​တို့​သည် ဘု​ရား​သ​ခင်​၏​အ​မှု​ကို​ထမ်း​ဆောင်​သူ​များ​ဖြစ်​ကြ​ပြီး ထို​အ​မှု​ကို အ​စဉ်​တ​စိုက်​ဆောင်​ရွက်​နေ​ကြ​၏။</div>
<div class="v" id="v7"><span class="vn">7</span> သို့​ဖြစ်​၍ လူ​အ​သီး​သီး​တို့​အား ပေး​သင့်​သည်​ကို ပေး​ဆောင်​ကြ​လော့။ အ​ခွန်​ပေး​သင့်​သော​သူ​အား အ​ခွန်​ကို​လည်း​ကောင်း၊ အ​ကောက်​ပေး​သင့်​သော​သူ​အား အ​ကောက်​ကို​လည်း​ကောင်း ပေး​ဆောင်​ကြ​လော့။<sup class="fnm"><a name="fnm2" href="#fn2">2</a></sup> ကြောက်​ရွံ့​သင့်​သော​သူ​ကို​ကြောက်​ရွံ့​၍ ရို​သေ​သင့်​သော​သူ​ကို​ရို​သေ​ကြ​လော့။</div>
<div class="v" id="v8"><h2>ပ​ညတ်​တ​ရား​၏​ပြည့်​စုံ​ရာ​ဖြစ်​သော​ချစ်​ခြင်း​မေတ္တာ</h2><span class="vn">8</span> <span class="br-p"><br><br></span>အ​ချင်း​ချင်း​ချစ်​ခြင်း​မှ​တစ်​ပါး မည်​သည့်​အ​ကြွေး​မျှ မ​တင်​စေ​ကြ​နှင့်။ သူ​တစ်​ပါး​ကို​ချစ်​သော​သူ​သည် ပ​ညတ်​တ​ရား​ကို​ပြည့်​စုံ​စေ​ပြီ။<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> အ​ကြောင်း​မူ​ကား “အိမ်​ထောင်​ရေး​ဖောက်​ပြန်​မှု​ကို မ​ကျူး​လွန်​ရ၊ လူ​မ​သတ်​ရ၊ မ​ခိုး​ယူ​ရ၊<sup class="fnm"><a name="fnm4" href="#fn4">4</a></sup> တပ်​မက်​သော​စိတ်​မ​ရှိ​ရ”​<sup class="fnm"><a name="fnm5" href="#fn5">5</a></sup>ဟူ​သော​ပ​ညတ်​ချက်​များ​မှ​စ​၍ အ​ခြား​မည်​သည့်​ပ​ညတ်​ချက်​မ​ဆို “ကိုယ့်​ဝန်း​ကျင်​၌​ရှိ​သော​သူ​ကို ကိုယ်​နှင့်​အ​မျှ​ချစ်​ရ​မည်”​<sup class="fnm"><a name="fnm6" href="#fn6">6</a></sup>ဟူ​သော ဤ​မိန့်​တော်​မူ​ချက်​၌ ပေါင်း​ခြုံ​ထား​၏။</div>
<div class="v" id="v10"><span class="vn">10</span> ချစ်​ခြင်း​မေတ္တာ​သည် ကိုယ့်​ဝန်း​ကျင်​၌​ရှိ​သော​သူ​အ​ပေါ် မ​ကောင်း​သော​အ​မှု​ကို​မ​ပြု​တတ်။ ထို့​ကြောင့် ချစ်​ခြင်း​မေတ္တာ​သည် ပ​ညတ်​တ​ရား​၏​ပြည့်​စုံ​ရာ​ဖြစ်​၏။<sup class="fnm"><a name="fnm7" href="#fn7">7</a></sup></div>
<div class="v" id="v11"><span class="vn">11</span> <span class="br-p"><br><br></span>သင်​တို့​သည်<sup class="fnm"><a name="fnm8" href="#fn8">8</a></sup> အ​ချိန်​အ​ခါ​ကို​သိ​ကြ​၏။ သင်​တို့​အိပ်​ပျော်​ရာ​မှ နိုး​ထ​ရ​မည့်​အ​ချိန်​နာ​ရီ​ရောက်​လေ​ပြီ။ အ​ဘယ်​ကြောင့်​ဆို​သော် ယ​ခု​အ​ခါ ငါ​တို့​၏​ကယ်​တင်​ခြင်း​သည် ငါ​တို့​စ​တင်​ယုံ​ကြည်​ချိန်​က​ထက် ပို​၍​နီး​ကပ်​လာ​ပြီ​ဖြစ်​၏။</div>
<div class="v" id="v12"><span class="vn">12</span> ည​အ​ချိန်​ကုန်​လု​၍ နေ့​အ​ချိန်​ရောက်​တော့​မည်။ ထို့​ကြောင့် ငါ​တို့​သည် မှောင်​မိုက်​ခြင်း​၏​အ​ကျင့်​များ​ကို ဖယ်​ရှား​လျက် အ​လင်း​၏​လက်​နက်​များ​ကို ဆောင်​ယူ​ဝတ်​ဆင်​ကြ​ကုန်​စို့။<sup class="fnm"><a name="fnm9" href="#fn9">9</a></sup></div>
<div class="v" id="v13"><span class="vn">13</span> အ​ပျော်​ကြူး​ခြင်း​နှင့်​သောက်​စား​မူး​ယစ်​ခြင်း​တို့​၌​လည်း​ကောင်း၊ ကိ​လေ​သာ​ရှုပ်​ထွေး​ခြင်း​နှင့်​ကာ​မ​ဂုဏ်​လိုက်​စား​ခြင်း​တို့​၌​လည်း​ကောင်း၊ ပ​ဋိ​ပက္ခ​ဖြစ်​ခြင်း​နှင့်​မ​နာ​လို​ခြင်း​တို့​၌​လည်း​ကောင်း မ​ကျင်​လည်​ကြ​ဘဲ နေ့​အ​ချိန်​၌​လျှောက်​လှမ်း​သ​ကဲ့​သို့ တင့်​တယ်​လျောက်​ပတ်​စွာ အ​သက်​ရှင်​လျှောက်​လှမ်း​ကြ​ကုန်​စို့။</div>
<div class="v" id="v14"><span class="vn">14</span> သ​ခင်​ယေ​ရှု​ခ​ရစ်​တော်​ကို ဝတ်​ဆင်​ကြ​လော့။<sup class="fnm"><a name="fnm10" href="#fn10">10</a></sup> သွေး​သား​ဇာ​တိ​၏​တပ်​မက်​ခြင်း​ကို​ဖြည့်​ဆည်း​ရန် မ​ကြံ​စည်​ကြ​နှင့်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တိ ၃:၁၊ ၁ပေ ၂:၁၃-၁၄။</div>
<div class="fn"><sup class="fnt"><a name="fn2" href="#fnm2">2</a></sup> မ ၂၂:၂၁၊ မာ ၁၂:၁၇၊ လု ၂၀:၂၅။</div>
<div class="fn"><sup class="fnt"><a name="fn3" href="#fnm3">3</a></sup> မ ၇:၁၂၊ ရော ၁၃:၁၀၊ ဂ​လ ၅:၁၄။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “မ​မှန်​သော​သက်​သေ​ကို​မ​ခံ​ရ” ပါ​သည်။</div>
<div class="fn"><sup class="fnt"><a name="fn5" href="#fnm5">5</a></sup> (ထွ ၂၀:၁၃-၁၇၊ တ​ရား ၅:၁၇-၂၁)</div>
<div class="fn"><sup class="fnt"><a name="fn6" href="#fnm6">6</a></sup> (ဝတ် ၁၉:၁၈)</div>
<div class="fn"><sup class="fnt"><a name="fn7" href="#fnm7">7</a></sup> မ ၇:၁၂၊ ရော ၁၃:၈၊ ဂ​လ ၅:၁၄။</div>
<div class="fn"><sup class="fnt"><a name="fn8" href="#fnm8">8</a></sup> အ​ချို့​မူ​ရင်း​ကျမ်း​၌ “ငါ​တို့​သည်”</div>
<div class="fn"><sup class="fnt"><a name="fn9" href="#fnm9">9</a></sup> ဧ ၅:၁၁။</div>
<div class="fn"><sup class="fnt"><a name="fn10" href="#fnm10">10</a></sup> ဂ​လ ၃:၂၇။</div>
</div>
<!-- PARSED ABOVE; EDITING MAY BREAK PARSER -->
</body></html>