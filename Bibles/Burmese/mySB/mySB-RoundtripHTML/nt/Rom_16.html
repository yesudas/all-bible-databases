<html><head>
<meta http-equiv="Content-Type" content="text/html;charset=utf-8" />
<title>Rom 16 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 16);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_14.html">14</a> <a href="Rom_15.html">15</a> <b>16</b> </div><hr>
<h1>Rom 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နှုတ်​ဆက်​စ​ကား</h2><span class="vn">1</span> <span class="br-p"><br><br></span>ကင်​ခြေ​မြို့​ရှိ​အ​သင်း​တော်​၏​အ​မှု​ကို​ဆောင်​ရွက်​သူ​<sup class="fnm"><a name="fnm1" href="#fn1">1</a></sup>ဖြစ်​သော ငါ​တို့​၏​နှ​မ ဖိ​ဗေ​ကို သင်​တို့​ထံ မိတ်​ဆက်​အပ်​နှံ​လို​ပါ​၏။</div>
<div class="v" id="v2"><span class="vn">2</span> သန့်​ရှင်း​သူ​များ​ပြု​သင့်​သည့်​အ​တိုင်း သ​ခင်​ဘု​ရား​၌ သူ့​ကို​လက်​ခံ​၍ သင်​တို့​ထံ​မှ သူ​လို​အပ်​သ​မျှ​သော​အ​ရာ​ကို ကူ​ညီ​ဆောင်​ရွက်​ပေး​ကြ​လော့။ အ​မှန်​စင်​စစ် သူ​သည် ငါ​ကိုယ်​တိုင်​မှ​စ​၍ များ​စွာ​သော​သူ​တို့​ကို ကူ​ညီ​ခဲ့​သူ​ဖြစ်​၏။</div>
<div class="v" id="v3"><span class="vn">3</span> <span class="br-p"><br><br></span>ခ​ရစ်​တော်​ယေ​ရှု​၌ ငါ​၏​လုပ်​ဖော်​ဆောင်​ဖက်​များ​ဖြစ်​ကြ​သည့် ပြစ်​ကိ​လ​<sup class="fnm"><a name="fnm2" href="#fn2">2</a></sup>နှင့်​အာ​ကု​လ​တို့​ကို နှုတ်​ဆက်​ပေး​ကြ​လော့။<sup class="fnm"><a name="fnm3" href="#fn3">3</a></sup></div>
<div class="v" id="v4"><span class="vn">4</span> သူ​တို့​သည် ငါ့​အ​သက်​ကို လည်​စင်း​ခံ​၍​စောင့်​ရှောက်​ပေး​သူ​များ​ဖြစ်​ကြ​၏။ ငါ​တစ်​ဦး​တည်း​သာ​မ​က လူ​မျိုး​ခြား​တို့​၏​အ​သင်း​တော်​အ​ပေါင်း​တို့​သည်​လည်း သူ​တို့​ကို ကျေး​ဇူး​တင်​လျက်​ရှိ​ကြ​၏။</div>
<div class="v" id="v5"><span class="vn">5</span> သူ​တို့​အိမ်​၌​ရှိ​သော​အ​သင်း​တော်​ကို​လည်း နှုတ်​ဆက်​ပေး​ကြ​လော့။ အာ​ရှ​ပြည်​တွင် ခ​ရစ်​တော်​အ​တွက်​အ​သီး​ဦး​ဖြစ်​သူ ငါ​ချစ်​သော​ဧ​ပဲ​နက်​ကို နှုတ်​ဆက်​ပေး​ကြ​လော့။</div>
<div class="v" id="v6"><span class="vn">6</span> သင်​တို့​<sup class="fnm"><a name="fnm4" href="#fn4">4</a></sup>အ​တွက် အ​လွန်​ကြိုး​စား​လုပ်​ဆောင်​ခဲ့​သူ မာ​ရိ​ကို နှုတ်​ဆက်​ပေး​ကြ​လော့။</div>
<div class="v" id="v7"><span class="vn">7</span> ငါ​၏​အ​မျိုး​သား​ချင်း​ဖြစ်​ပြီး ငါ​နှင့်​အ​တူ​အ​ကျဉ်း​ချ​ခံ​ရ​သူ အန္ဒြော​နိတ်​နှင့်​ယု​နိ​တို့​ကို နှုတ်​ဆက်​ပေး​ကြ​လော့။ သူ​တို့​သည် တ​မန်​တော်​များ​ကြား​တွင် ထင်​ပေါ်​ကျော်​ကြား​သော​သူ​များ​ဖြစ်​ကြ​၍ ငါ့​ထက်​အ​လျင်​ဦး​စွာ ခ​ရစ်​တော်​ကို​ယုံ​ကြည်​သော​သူ​<sup class="fnm"><a name="fnm5" href="#fn5">5</a></sup>များ​လည်း ဖြစ်​ကြ​၏။</div>
<div class="v" id="v8"><span class="vn">8</span> သ​ခင်​ဘု​ရား​၌ ငါ​ချစ်​သော​အမ္ပ​လိ​ကို နှုတ်​ဆက်​ပေး​ကြ​လော့။</div>
<div class="v" id="v9"><span class="vn">9</span> ခ​ရစ်​တော်​၌ ငါ​တို့​၏​လုပ်​ဖော်​ဆောင်​ဖက်​ဥ​ရ​ဗန်​နှင့် ငါ​ချစ်​သော​သ​တာ​ခု​တို့​ကို နှုတ်​ဆက်​ပေး​ကြ​လော့။</div>
<div class="v" id="v10"><span class="vn">10</span> ခ​ရစ်​တော်​၌ ယုံ​ကြည်​စိတ်​ချ​ရ​သူ အ​ပေ​လေ​ကို နှုတ်​ဆက်​ပေး​ကြ​လော့။ အာ​ရိတ္တော​ဗု​လု​၏​အိမ်​သူ​အိမ်​သား​တို့​ကို နှုတ်​ဆက်​ပေး​ကြ​လော့။</div>
<div class="v" id="v11"><span class="vn">11</span> ငါ​၏​အ​မျိုး​သား​ချင်း​ဟေ​ရော​ဒီ​အုံ​ကို နှုတ်​ဆက်​ပေး​ကြ​လော့။ သ​ခင်​ဘု​ရား​၌​ရှိ​သော နာ​ကိ​သု​၏​အိမ်​သူ​အိမ်​သား​တို့​ကို နှုတ်​ဆက်​ပေး​ကြ​လော့။</div>
<div class="v" id="v12"><span class="vn">12</span> သ​ခင်​ဘု​ရား​၌​ကြိုး​စား​လုပ်​ဆောင်​နေ​သူ တ​ရု​ဖဲ​န​နှင့်​တ​ရု​ဖော​သ​တို့​ကို နှုတ်​ဆက်​ပေး​ကြ​လော့။ သ​ခင်​ဘု​ရား​၌​အ​လွန်​ကြိုး​စား​လုပ်​ဆောင်​သူ ငါ​ချစ်​သော​ပေ​ရ​သိ​ကို နှုတ်​ဆက်​ပေး​ကြ​လော့။</div>
<div class="v" id="v13"><span class="vn">13</span> သ​ခင်​ဘု​ရား​၌​ရွေး​ကောက်​ခံ​ရ​သော​သူ ရု​ဖု​နှင့် ငါ​၏​မိ​ခင်​လည်း​ဖြစ်​သော သူ့​မိ​ခင်​ကို နှုတ်​ဆက်​ပေး​ကြ​လော့။<sup class="fnm"><a name="fnm6" href="#fn6">6</a></sup></div>
<div class="v" id="v14"><span class="vn">14</span> အ​သုံ​က​ရိတ်၊ ဖ​လေ​ကုန်၊ ဟေ​ရ​မေ၊ ပတ်​ရော​ဘ၊ ဟေ​ရ​မ​မှ​စ​၍ သူ​တို့​နှင့်​အ​တူ​ရှိ​သော ညီ​အစ်​ကို​များ​ကို နှုတ်​ဆက်​ပေး​ကြ​လော့။</div>
<div class="v" id="v15"><span class="vn">15</span> ဖိ​လော​လုပ်၊ ယု​လိ၊ နေ​ရု၊ နေ​ရု​၏​နှ​မ​နှင့် ဩ​လုမ္ပ​မှ​စ​၍ သူ​တို့​နှင့်​အ​တူ​ရှိ​သော သန့်​ရှင်း​သူ​အ​ပေါင်း​တို့​ကို နှုတ်​ဆက်​ပေး​ကြ​လော့။</div>
<div class="v" id="v16"><span class="vn">16</span> အ​ချင်း​ချင်း​သန့်​ရှင်း​သော​အ​နမ်း​ဖြင့် နှုတ်​ဆက်​ကြ​လော့။ ခ​ရစ်​တော်​၏​အ​သင်း​တော်​အ​ပေါင်း​တို့​သည် သင်​တို့​ကို​နှုတ်​ဆက်​ကြ​၏။</div>
<div class="v" id="v17"><h2>သ​တိ​ပေး​နှိုး​ဆော်​ခြင်း</h2><span class="vn">17</span> <span class="br-p"><br><br></span>ညီ​အစ်​ကို​တို့၊ သင်​တို့​ခံ​ယူ​ပြီး​သော​သွန်​သင်​ချက်​ကို​ဆန့်​ကျင်​၍ ကွဲ​ပြား​ခြင်း​နှင့်​မှား​ယွင်း​ခြင်း​တို့​ကို ဖြစ်​ပွား​စေ​သော​သူ​တို့​ကို​သ​တိ​ပြု​လျက် ရှောင်​ရှား​ကြ​ရန်​သင်​တို့​အား ငါ​တိုက်​တွန်း​နှိုး​ဆော်​၏။</div>
<div class="v" id="v18"><span class="vn">18</span> အ​ကြောင်း​မူ​ကား ထို​သို့​သော​သူ​တို့​သည် ငါ​တို့​၏​သ​ခင်​ခ​ရစ်​တော်​<sup class="fnm"><a name="fnm7" href="#fn7">7</a></sup>ကို အ​စေ​မ​ခံ​ဘဲ မိ​မိ​တို့​၏​ဝမ်း​ဗိုက်​ကို​သာ အ​စေ​ခံ​၍ ချို​သာ​သော​စ​ကား​နှင့် မြှောက်​ပင့်​သော​စ​ကား​တို့​ဖြင့် ရိုး​စင်း​သော​သူ​တို့​၏​စိတ်​နှ​လုံး​ကို လှည့်​ဖြား​တတ်​ကြ​၏။<sup class="fnm"><a name="fnm8" href="#fn8">8</a></sup></div>
<div class="v" id="v19"><span class="vn">19</span> သင်​တို့​၏​နာ​ခံ​မှု​သည် လူ​အ​ပေါင်း​တို့​တွင် ကျော်​စော​သည်​ဖြစ်​၍ သင်​တို့​အ​တွက် ငါ​ဝမ်း​မြောက်​၏။ သို့​ရာ​တွင် သင်​တို့​သည် ကောင်း​သော​အ​မှု​၌ ပ​ညာ​ရှိ​ဖြစ်​ကြ​ပြီး မ​ကောင်း​သော​အ​မှု​၌ အ​ပြစ်​ကင်း​စင်​သော​သူ​ဖြစ်​ကြ​ရန် ငါ​အ​လို​ရှိ​၏။<sup class="fnm"><a name="fnm9" href="#fn9">9</a></sup></div>
<div class="v" id="v20"><span class="vn">20</span> <span class="br-p"><br><br></span>ငြိမ်​သက်​ခြင်း​၏​အ​ရှင်​ဘု​ရား​သ​ခင်​သည် မ​ကြာ​မီ​အ​တွင်း စာ​တန်​ကို သင်​တို့​၏​ခြေ​အောက်​၌ ကြေ​မွ​စေ​တော်​မူ​လိမ့်​မည်။ ငါ​တို့​သ​ခင်​ယေ​ရှု​<sup class="fnm"><a name="fnm10" href="#fn10">10</a></sup>၏​ကျေး​ဇူး​တော်​သည် သင်​တို့​နှင့်​အ​တူ​ရှိ​ပါ​စေ​သော။</div>
<div class="v" id="v21"><span class="vn">21</span> <span class="br-p"><br><br></span>ငါ​၏​လုပ်​ဖော်​ဆောင်​ဖက်​တိ​မော​သေ၊ ငါ့​အ​မျိုး​သား​ချင်း လု​ကိ၊ ယာ​သုန်​နှင့် သော​သိ​ပါ​တ​ရု​တို့​သည် သင်​တို့​ကို​နှုတ်​ဆက်​ကြ​၏။</div>
<div class="v" id="v22"><span class="vn">22</span> <span class="br-p"><br><br></span>ဤ​စာ​ကို​ရေး​ပေး​သူ အ​ကျွန်ုပ်​တေ​ရ​တိ​သည် သ​ခင်​ဘု​ရား​၌ သင်​တို့​ကို​နှုတ်​ဆက်​ပါ​၏။</div>
<div class="v" id="v23"><span class="vn">23</span> <span class="br-p"><br><br></span>ငါ​မှ​စ​၍ အ​သင်း​တော်​တစ်​ခု​လုံး​ကို​လက်​ခံ​သော​အိမ်​ရှင်​ဂါ​ယု​သည် သင်​တို့​ကို​နှုတ်​ဆက်​၏။ မြို့​တော်​ဘဏ္ဍာ​ထိန်း​ဧ​ရတ္တု​နှင့် ငါ​တို့​၏​ညီ​အစ်​ကို​ကွာ​တု​တို့​သည် သင်​တို့​ကို​နှုတ်​ဆက်​ကြ​၏။</div>
<div class="v" id="v24"><span class="vn">24</span> <span class="br-p"><br><br></span>[ငါ​တို့​သ​ခင်​ယေ​ရှု​ခ​ရစ်​တော်​၏​ကျေး​ဇူး​တော်​သည် သင်​တို့​အား​လုံး​နှင့်​အ​တူ​ရှိ​ပါ​စေ​သော။ အာ​မင်။]<sup class="fnm"><a name="fnm11" href="#fn11">11</a></sup></div>
<div class="v" id="v25"><h2>ဘုန်း​တော်​ကို​ချီး​မွမ်း​ခြင်း</h2><span class="vn">25</span> <span class="br-p"><br><br></span>ငါ​ဟော​ပြော​သည့် ကောင်း​မြတ်​သော​သ​တင်း​နှင့်​ယေ​ရှု​ခ​ရစ်​တော်​အ​ကြောင်း​ကို ဟော​ပြော​ခြင်း​အား​ဖြင့်​လည်း​ကောင်း၊ ရှေး​ကာ​လ​ပတ်​လုံး ဝှက်​ထား​ခြင်း​ခံ​ရ​သော်​လည်း ယ​ခု​အ​ခါ ထာ​ဝ​ရ​ဘု​ရား​သ​ခင်​၏​အ​မိန့်​တော်​အ​တိုင်း ပ​ရော​ဖက်​ကျမ်း​များ​၌​ထင်​ရှား​ပြီး ယုံ​ကြည်​ခြင်း​နှင့်​ဆိုင်​သော​နာ​ခံ​မှု​ရှိ​စေ​ရန် လူ​မျိုး​အ​ပေါင်း​တို့​အား​သိ​စေ​သည့် လျှို့​ဝှက်​နက်​နဲ​သော​အ​ရာ​ကို ဖွင့်​ပြ​ခြင်း​အား​ဖြင့်​လည်း​ကောင်း သင်​တို့​ကို ခိုင်​ခံ့​မြဲ​မြံ​စေ​နိုင်​သော​အ​ရှင်</div>
<div class="v" id="v27"><span class="vn">27</span> ပ​ညာ​နှင့်​ပြည့်​စုံ​တော်​မူ​သည့် တစ်​ဆူ​တည်း​သော​ဘု​ရား​သ​ခင်​၌ ယေ​ရှု​ခ​ရစ်​တော်​အား​ဖြင့် ကာ​လ​အ​စဉ်​အ​ဆက် ဘုန်း​အ​သ​ရေ​တော်​ရှိ​ပါ​စေ​သော။ အာ​မင်။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သို့​မ​ဟုတ် “သင်း​ထောက်​မ”</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ပ​ရစ္စ​ကာ”</div>
<div class="fn"><sup class="fnt"><a name="fn3" href="#fnm3">3</a></sup> တ ၁၈:၂-၃။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “ငါ​တို့”</div>
<div class="fn"><sup class="fnt"><a name="fn5" href="#fnm5">5</a></sup> တိုက်​ရိုက်​ပြန်​ဆို​လျှင် “ခ​ရစ်​တော်​၌​ရှိ​သော​သူ”</div>
<div class="fn"><sup class="fnt"><a name="fn6" href="#fnm6">6</a></sup> မာ ၁၅:၂၁။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn8" href="#fnm8">8</a></sup> ဖိ ၃:၁၉၊ ၂ပေ ၂:၃။</div>
<div class="fn"><sup class="fnt"><a name="fn9" href="#fnm9">9</a></sup> ၁ကော ၁၄:၂၀။</div>
<div class="fn"><sup class="fnt"><a name="fn10" href="#fnm10">10</a></sup> အ​ချို့​မူ​ရင်း​ကျမ်း​၌ “သ​ခင်​ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn11" href="#fnm11">11</a></sup> အ​ချို့​မူ​ရင်း​ကျမ်း​၌ ကွင်း​ထဲ​မှ​ကျမ်း​ပိုဒ်​မ​ပါ။</div>
</div>
<!-- PARSED ABOVE; EDITING MAY BREAK PARSER -->
</body></html>