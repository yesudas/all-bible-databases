<html><head>
<meta http-equiv="Content-Type" content="text/html;charset=utf-8" />
<title>Rom 2 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 2);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> <b>2</b> <a href="Rom_3.html">3</a> <a href="Rom_4.html">4</a> ... <a href="Rom_16.html">16</a> </div><hr>
<h1>Rom 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၏​ဖြောင့်​မတ်​သော​တ​ရား​စီ​ရင်​ခြင်း</h2><span class="vn">1</span> <span class="br-p"><br><br></span>ထို့​ကြောင့် သူ​တစ်​ပါး​ကို​စီ​ရင်​တတ်​သော​အ​ချင်း​လူ၊ သင်​သည် ဆင်​ခြေ​ပေး​၍​မ​ရ။ အ​ဘယ်​ကြောင့်​ဆို​သော် စီ​ရင်​နေ​သော​သင်​သည်​လည်း တူ​ညီ​သော​အ​မှု​များ​ကို​ပြု​ကျင့်​နေ​သည်​ဖြစ်​၍ သူ​တစ်​ပါး​ကို​စီ​ရင်​ရာ​တွင် သင့်​ကိုယ်​သင်​ပြစ်​ဒဏ်​စီ​ရင်​ရာ​ရောက်​၏။<sup class="fnm"><a name="fnm1" href="#fn1">1</a></sup></div>
<div class="v" id="v2"><span class="vn">2</span> ထို​သို့​သော​အ​မှု​များ​ကို ပြု​ကျင့်​သော​သူ​တို့​အ​ပေါ်​၌ ဘု​ရား​သ​ခင်​၏​တ​ရား​စီ​ရင်​ခြင်း​သည် သမ္မာ​တ​ရား​နှင့်​အ​ညီ​သက်​ရောက်​သည်​ကို ငါ​တို့​သိ​ကြ​၏။</div>
<div class="v" id="v3"><span class="vn">3</span> သို့​ဖြစ်​၍ ထို​သို့​သော​အ​မှု​များ​ကို​ပြု​ကျင့်​သော​သူ​တို့​အား စီ​ရင်​လျက်​နှင့် ထို​အ​မှု​တို့​ကို ကိုယ်​တိုင်​ပြု​သော​အ​ချင်း​လူ၊ သင်​သည် ဘု​ရား​သ​ခင်​၏​ပြစ်​ဒဏ်​စီ​ရင်​ခြင်း​မှ​လွတ်​မည်​ဟု ထင်​မှတ်​သ​လော။</div>
<div class="v" id="v4"><span class="vn">4</span> သို့​မ​ဟုတ် ဘု​ရား​သ​ခင်​၏​ကျေး​ဇူး​ပြု​တော်​မူ​ခြင်း​သည် သင့်​ကို နောင်​တ​သို့​ပို့​ဆောင်​သည်​ကို​မ​သိ​မ​မှတ်​ဘဲ ကိုယ်​တော်​၏​ကြွယ်​ဝ​သော​ကျေး​ဇူး​ပြု​တော်​မူ​ခြင်း၊ သည်း​ခံ​တော်​မူ​ခြင်း​နှင့် စိတ်​ရှည်​တော်​မူ​ခြင်း​တို့​ကို မ​ထီ​မဲ့​မြင်​ပြု​သ​လော။</div>
<div class="v" id="v5"><span class="vn">5</span> <span class="br-p"><br><br></span>သို့​သော် သင်​၏​မာ​ကျော​ခက်​ထန်​မှု​နှင့်​နောင်​တ​မ​ရ​သော​စိတ်​နှ​လုံး​တို့​ကြောင့် သင်​သည် အ​မျက်​တော်​နေ့​တည်း​ဟူ​သော ဘု​ရား​သ​ခင်​၏​ဖြောင့်​မတ်​သည့် တ​ရား​စီ​ရင်​ခြင်း​ထင်​ရှား​ရာ​နေ့​အ​တွက် အ​မျက်​တော်​ကို မိ​မိ​အ​ဖို့​သို​မှီး​လျက်​ရှိ​၏။</div>
<div class="v" id="v6"><span class="vn">6</span> ဘု​ရား​သ​ခင်​သည် လူ​အ​သီး​သီး​တို့​အား မိ​မိ​တို့​ပြု​သော​အ​မှု​နှင့်​အ​ညီ အ​ကျိုး​အ​ပြစ်​ကို​ပေး​တော်​မူ​လိမ့်​မည်။<sup class="fnm"><a name="fnm2" href="#fn2">2</a></sup></div>
<div class="v" id="v7"><span class="vn">7</span> ကောင်း​သော​အ​မှု​ကို ဇွဲ​လုံ့​လ​ဖြင့်​ပြု​လျက် ဘုန်း​တော်၊ ဂုဏ်​တော်​နှင့် ဖောက်​ပြန်​ပျက်​စီး​ခြင်း​နှင့်​ကင်း​သော​အ​ရာ​တို့​ကို​ရှာ​ဖွေ​သော​သူ​တို့​အား ထာ​ဝ​ရ​အ​သက်​ကို ပေး​တော်​မူ​လိမ့်​မည်။</div>
<div class="v" id="v8"><span class="vn">8</span> တစ်​ကိုယ်​ကောင်း​ဆန်​၍ သမ္မာ​တ​ရား​ကို​မ​နာ​ခံ​ဘဲ မ​တ​ရား​မှု​နောက်​သို့​လိုက်​သော​သူ​တို့​အ​ပေါ်​၌​မူ​ကား ပြင်း​စွာ​သော​ဒေါ​သ​နှင့်​အ​မျက်​တော်​ကို သက်​ရောက်​စေ​တော်​မူ​လိမ့်​မည်။</div>
<div class="v" id="v9"><span class="vn">9</span> ဆင်း​ရဲ​ဒုက္ခ​နှင့်​နာ​ကျင်​ခြင်း​ဝေ​ဒ​နာ​တို့​သည် ဦး​စွာ​ဂျူး​လူ​မျိုး ထို့​နောက် ဂ​ရိ​လူ​မျိုး​အ​ပါ​အ​ဝင် မ​ကောင်း​သော​အ​မှု​ကို​ပြု​သည့် သက်​ရှိ​လူ​သား​အ​ပေါင်း​တို့​အ​ပေါ်​သို့ ကျ​ရောက်​လိမ့်​မည်။</div>
<div class="v" id="v10"><span class="vn">10</span> ဘုန်း​တော်၊ ဂုဏ်​တော်​နှင့် ငြိမ်​သက်​ခြင်း​တို့​မူ​ကား ဦး​စွာ​ဂျူး​လူ​မျိုး ထို့​နောက် ဂ​ရိ​လူ​မျိုး​အ​ပါ​အ​ဝင် ကောင်း​သော​အ​မှု​ကို​ပြု​သော​သူ​အ​ပေါင်း​တို့​အ​ပေါ်​သို့ သက်​ရောက်​လိမ့်​မည်။</div>
<div class="v" id="v11"><span class="vn">11</span> အ​ကြောင်း​မူ​ကား ဘု​ရား​သ​ခင်​၌ မျက်​နှာ​လိုက်​ခြင်း​မ​ရှိ။<sup class="fnm"><a name="fnm3" href="#fn3">3</a></sup></div>
<div class="v" id="v12"><span class="vn">12</span> <span class="br-p"><br><br></span>ပ​ညတ်​တ​ရား​မ​ပါ​ဘဲ အ​ပြစ်​ပြု​သော​သူ​ရှိ​သ​မျှ​သည် ပ​ညတ်​တ​ရား​မ​ပါ​ဘဲ ပျက်​စီး​ကြ​လိမ့်​မည်။ ပ​ညတ်​တ​ရား​အောက်​၌​ရှိ​လျက် အ​ပြစ်​ပြု​သော​သူ​ရှိ​သ​မျှ​သည်​လည်း ပ​ညတ်​တ​ရား​အား​ဖြင့် စီ​ရင်​ခြင်း​ခံ​ရ​ကြ​လိမ့်​မည်။</div>
<div class="v" id="v13"><span class="vn">13</span> အ​ကြောင်း​မူ​ကား ပ​ညတ်​တ​ရား​ကို​ကြား​နာ​သော​သူ​တို့​သည် ဘု​ရား​သ​ခင်​ရှေ့​တော်​၌ ဖြောင့်​မတ်​ကြ​သည်​မ​ဟုတ်။ ပ​ညတ်​တ​ရား​ကို​လိုက်​နာ​ကျင့်​သုံး​သော​သူ​တို့​သာ​လျှင် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​ကြ​၏။<sup class="fnm"><a name="fnm4" href="#fn4">4</a></sup></div>
<div class="v" id="v14"><span class="vn">14</span> ပ​ညတ်​တ​ရား​မ​ရှိ​သော​လူ​မျိုး​ခြား​တို့​သည် ပ​ညတ်​တ​ရား​၏​ပြဋ္ဌာန်း​ချက်​များ​ကို အ​လို​အ​လျောက်​လိုက်​နာ​ကျင့်​သုံး​ကြ​သော​အ​ခါ သူ​တို့​၌​ပ​ညတ်​တ​ရား​မ​ရှိ​သော်​လည်း သူ​တို့​ကိုယ်​တိုင်​သည် မိ​မိ​တို့​အ​တွက် ပ​ညတ်​တ​ရား​ဖြစ်​ကြ​ပြီး</div>
<div class="v" id="v15"><span class="vn">15</span> မိ​မိ​တို့​စိတ်​နှ​လုံး​ထဲ​၌​ရေး​ထား​သည့် ပ​ညတ်​တ​ရား​နှင့်​ဆိုင်​သော​အ​ကျင့်​ကို ပြ​သ​လျက်​ရှိ​ကြ​၏။ သူ​တို့​၏​အ​သိ​စိတ်​သည်​လည်း အ​တူ​တ​ကွ​သက်​သေ​ခံ​၍ သူ​တို့​၏​စဉ်း​စား​ဆင်​ခြင်​မှု​တို့​သည် အ​ချင်း​ချင်း​စွပ်​စွဲ​တစ်​ခါ ကာ​ကွယ်​တစ်​လှည့်​ပြု​နေ​ကြ​၏။</div>
<div class="v" id="v16"><span class="vn">16</span> ဤ​အ​မှု​အ​ရာ​များ​သည် ငါ​ဟော​ပြော​သည့်​ကောင်း​မြတ်​သော​သ​တင်း​အ​ရ လူ​တို့​၏​လျှို့​ဝှက်​သော​အ​ကျင့်​အ​ကြံ​တို့​ကို ခ​ရစ်​တော်​ယေ​ရှု​အား​ဖြင့် ဘု​ရား​သ​ခင်​စစ်​ဆေး​စီ​ရင်​တော်​မူ​သော​နေ့​၌ ဖြစ်​လိမ့်​မည်။</div>
<div class="v" id="v17"><h2>ဂျူး​လူ​မျိုး​နှင့်​ပ​ညတ်​တ​ရား</h2><span class="vn">17</span> <span class="br-p"><br><br></span>အ​ကယ်​၍ သင်​သည် မိ​မိ​ကိုယ်​ကို​ဂျူး​လူ​မျိုး​ဟု​ခေါ်​လျက်၊ ပ​ညတ်​တ​ရား​ကို​ကိုး​စား​လျက်၊ ဘု​ရား​သ​ခင်​၌​ဝါ​ကြွား​လျက်၊</div>
<div class="v" id="v18"><span class="vn">18</span> အ​လို​တော်​ကို​သိ​လျက်၊ ပ​ညတ်​တ​ရား​၏​သွန်​သင်​မှု​ကို ခံ​ယူ​ပြီး​ဖြစ်​သော​ကြောင့် မြင့်​မြတ်​သော​အ​ရာ​များ​ကို ပိုင်း​ခြား​သိ​ရှိ​လျက်</div>
<div class="v" id="v19"><span class="vn">19</span> ပ​ညတ်​တ​ရား​အား​ဖြင့် အ​သိ​ပ​ညာ​နှင့်​သမ္မာ​တ​ရား​တို့​၏​အ​နှစ်​သာ​ရ​ကို ရ​ရှိ​ထား​သည်​ဖြစ်​၍ မိ​မိ​ကိုယ်​ကို မျက်​မ​မြင်​တို့​၏​လမ်း​ပြ၊ အ​မှောင်​ထဲ​၌​နေ​သော​သူ​တို့​အ​တွက်​အ​လင်း၊</div>
<div class="v" id="v20"><span class="vn">20</span> မိုက်​မဲ​သော​သူ​တို့​ကို​ဆုံး​မ​ပဲ့​ပြင်​သူ၊ က​လေး​သူ​ငယ်​များ​၏​ဆ​ရာ​ဖြစ်​သည်​ဟု ယုံ​ကြည်​စိတ်​ချ​လျှင်</div>
<div class="v" id="v21"><span class="vn">21</span> သူ​တစ်​ပါး​ကို​သွန်​သင်​လျက်​ပင် သင့်​ကိုယ်​သင်​မ​သွန်​သင်​သ​လော။ မ​ခိုး​ယူ​ရ​ဟု​ဟော​ပြော​လျက်​ပင် သင်​ကိုယ်​တိုင်​ခိုး​ယူ​ရ​သ​လော။</div>
<div class="v" id="v22"><span class="vn">22</span> အိမ်​ထောင်​ရေး​ဖောက်​ပြန်​မှု​ကို မ​ကျူး​လွန်​ရ​ဟု​ဆို​လျက်​ပင် သင်​ကိုယ်​တိုင်​ကျူး​လွန်​ရ​သ​လော။ ရုပ်​တု​များ​ကို​ရွံ​ရှာ​လျက်​ပင် ၎င်း​တို့​၏​ဗိ​မာန်​များ​ကို သင်​ကိုယ်​တိုင်​ဖောက်​ထွင်း​လု​ယူ​ရ​သ​လော။</div>
<div class="v" id="v23"><span class="vn">23</span> ပ​ညတ်​တ​ရား​၌​ဝါ​ကြွား​လျက်​ပင် သင်​ကိုယ်​တိုင်​ပ​ညတ်​တ​ရား​ကို​ဖောက်​ဖျက်​ကျူး​လွန်​ခြင်း​ဖြင့် ဘု​ရား​သ​ခင်​ကို​မ​ထီ​လေး​စား​ပြု​ရ​သ​လော။</div>
<div class="v" id="v24"><span class="vn">24</span> ဤ​သည်​ကား “ဘု​ရား​သ​ခင်​၏​နာ​မ​တော်​သည် သင်​တို့​ကြောင့် လူ​မျိုး​ခြား​တို့​တွင် စော်​ကား​ပြော​ဆို​ခြင်း​ကို​ခံ​ရ​လျက်​ရှိ​၏”​<sup class="fnm"><a name="fnm5" href="#fn5">5</a></sup>ဟု ကျမ်း​စာ​၌​ရေး​ထား​သည့်​အ​တိုင်း​ဖြစ်​၏။</div>
<div class="v" id="v25"><span class="vn">25</span> <span class="br-p"><br><br></span>သင်​သည် ပ​ညတ်​တ​ရား​ကို​ကျင့်​သုံး​လျှင် အ​ရေ​ဖျား​လှီး​ခြင်း​သည် အ​မှန်​ပင်​အ​ကျိုး​ရှိ​၏။ သို့​သော် သင်​သည် ပ​ညတ်​တ​ရား​ကို​ဖောက်​ဖျက်​ကျူး​လွန်​သူ​ဖြစ်​ပါ​က သင်​၏​အ​ရေ​ဖျား​လှီး​ခြင်း​သည် အ​ရေ​ဖျား​မ​လှီး​ခြင်း​ဖြစ်​သွား​၏။</div>
<div class="v" id="v26"><span class="vn">26</span> ထို့​ကြောင့် အ​ရေ​ဖျား​မ​လှီး​သော​သူ​သည် ပ​ညတ်​တ​ရား​၏​ပြဋ္ဌာန်း​ချက်​များ​ကို စောင့်​ထိန်း​လျှင် သူ​၏​အ​ရေ​ဖျား​မ​လှီး​ခြင်း​သည် အ​ရေ​ဖျား​လှီး​ခြင်း​အ​ဖြစ် သတ်​မှတ်​ခြင်း​ခံ​ရ​မည်​မ​ဟုတ်​လော။</div>
<div class="v" id="v27"><span class="vn">27</span> ထို​အ​ခါ ကိုယ်​ခန္ဓာ​တွင် အ​ရေ​ဖျား​မ​လှီး​ထား​သော်​လည်း ပ​ညတ်​တ​ရား​ကို အ​ပြည့်​အ​ဝ​စောင့်​ထိန်း​သော​သူ​သည် အက္ခ​ရာ​တင်​ထား​သော​တ​ရား​နှင့် အ​ရေ​ဖျား​လှီး​ခြင်း​ရှိ​လျက်​ပင် ပ​ညတ်​တ​ရား​ကို​ဖောက်​ဖျက်​ကျူး​လွန်​သော​သင့်​ကို စီ​ရင်​လိမ့်​မည်။</div>
<div class="v" id="v28"><span class="vn">28</span> <span class="br-p"><br><br></span>တစ်​နည်း​ဆို​သော် အ​ပြင်​ပန်း​အား​ဖြင့် ဂျူး​လူ​မျိုး​ဖြစ်​သော​သူ​သည် ဂျူး​လူ​မျိုး​အ​စစ်​အ​မှန်​မ​ဟုတ်။ အ​ပြင်​ပန်း​အား​ဖြင့် ကိုယ်​ကာ​ယ​၌​ခံ​ယူ​သော​အ​ရေ​ဖျား​လှီး​ခြင်း​သည်​လည်း အ​ရေ​ဖျား​လှီး​ခြင်း​အ​စစ်​အ​မှန်​မ​ဟုတ်။</div>
<div class="v" id="v29"><span class="vn">29</span> အ​တွင်း​သ​ဘော​အား​ဖြင့် ဂျူး​လူ​မျိုး​ဖြစ်​သော​သူ​သာ​လျှင် ဂျူး​လူ​မျိုး​အ​စစ်​အ​မှန်​ဖြစ်​ပြီး အက္ခ​ရာ​တင်​ထား​သော​တ​ရား​အား​ဖြင့်​မ​ဟုတ်​ဘဲ ဝိ​ညာဉ်​တော်​အား​ဖြင့်​ဖြစ်​သော စိတ်​နှ​လုံး​၏​အ​ရေ​ဖျား​လှီး​ခြင်း​ပင် အ​ရေ​ဖျား​လှီး​ခြင်း​အ​စစ်​အ​မှန်​ဖြစ်​၏။<sup class="fnm"><a name="fnm6" href="#fn6">6</a></sup> ထို​သို့​သော​သူ​သည် လူ​တို့​ထံ​မှ​မ​ဟုတ်​ဘဲ ဘု​ရား​သ​ခင်​ထံ​တော်​မှ​ချီး​မွမ်း​ခြင်း​ကို​ခံ​ရ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၇:၁-၂၊ လု ၆:၃၇။</div>
<div class="fn"><sup class="fnt"><a name="fn2" href="#fnm2">2</a></sup> မ ၁၆:၂၇၊ ၂ကော ၅:၁၀။ ဆာ ၆၂:၁၂၊ သု ၂၄:၁၂။</div>
<div class="fn"><sup class="fnt"><a name="fn3" href="#fnm3">3</a></sup> တ ၁၀:၃၄၊ ဂ​လ ၂:၆၊ ဧ ၆:၉၊ ကော ၃:၂၅၊ ၁ပေ ၁:၁၇။ တ​ရား ၁၀:၁၇၊ ၆ရာ ၁၉:၇။</div>
<div class="fn"><sup class="fnt"><a name="fn4" href="#fnm4">4</a></sup> ယာ ၁:၂၂၊ ၂:၁၄၊ ၁၇၊ ၂၆။</div>
<div class="fn"><sup class="fnt"><a name="fn5" href="#fnm5">5</a></sup> ၂ပေ ၂:၂။ (ဟေ​ရှာ ၅၂:၅) ယေ​ဇေ ၃၆:၂၀-၂၃။</div>
<div class="fn"><sup class="fnt"><a name="fn6" href="#fnm6">6</a></sup> ဖိ ၃:၃။ တ​ရား ၃၀:၆။</div>
</div>
<!-- PARSED ABOVE; EDITING MAY BREAK PARSER -->
</body></html>