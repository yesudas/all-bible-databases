<html><head>
<meta http-equiv="Content-Type" content="text/html;charset=utf-8" />
<title>Rom 5 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 5);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_3.html">3</a> <a href="Rom_4.html">4</a> <b>5</b> <a href="Rom_6.html">6</a> <a href="Rom_7.html">7</a> ... <a href="Rom_16.html">16</a> </div><hr>
<h1>Rom 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​နှင့်​ငြိမ်း​ချမ်း​မှု​ရှိ​ခြင်း</h2><span class="vn">1</span> <span class="br-p"><br><br></span>ထို့​ကြောင့် ယုံ​ကြည်​ခြင်း​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​<sup class="fnm"><a name="fnm1" href="#fn1">1</a></sup>သော​ငါ​တို့​သည် ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ဘု​ရား​သ​ခင်​နှင့် ငြိမ်း​ချမ်း​မှု​ကို​ရ​ရှိ​ကြ​၏။</div>
<div class="v" id="v2"><span class="vn">2</span> ယ​ခု ငါ​တို့​ရပ်​တည်​နေ​သော ဤ​ကျေး​ဇူး​တော်​ထဲ​သို့ ယုံ​ကြည်​ခြင်း​ကြောင့်<sup class="fnm"><a name="fnm2" href="#fn2">2</a></sup> ခ​ရစ်​တော်​အား​ဖြင့် တိုး​ဝင်​ခွင့်​ကို​လည်း ငါ​တို့​ရ​ရှိ​ကြ​သည်​ဖြစ်​၍ ဘု​ရား​သ​ခင်​၏​ဘုန်း​အ​သ​ရေ​တော်​နှင့်​ဆိုင်​သော​မျှော်​လင့်​ခြင်း​၌ ဂုဏ်​ယူ​ဝမ်း​မြောက်​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v3"><span class="vn">3</span> ထို​မျှ​မ​က ဆင်း​ရဲ​ဒုက္ခ​များ​၌​လည်း ဂုဏ်​ယူ​ဝမ်း​မြောက်​ကြ​၏။ အ​ကြောင်း​မူ​ကား ဆင်း​ရဲ​ဒုက္ခ​သည် သည်း​ခံ​ခြင်း​ကို​လည်း​ကောင်း၊</div>
<div class="v" id="v4"><span class="vn">4</span> သည်း​ခံ​ခြင်း​သည် ပါ​ရ​မီ​ရင့်​ကျက်​ခြင်း​ကို​လည်း​ကောင်း၊ ပါ​ရ​မီ​ရင့်​ကျက်​ခြင်း​သည် မျှော်​လင့်​ခြင်း​ကို​လည်း​ကောင်း ဖြစ်​ပေါ်​စေ​သည်​ကို ငါ​တို့​သိ​ကြ​၏။</div>
<div class="v" id="v5"><span class="vn">5</span> ထို​မျှော်​လင့်​ခြင်း​သည်​လည်း ငါ​တို့​ကို​အ​ရှက်​ရ​စေ​မည်​မ​ဟုတ်။ အ​ကြောင်း​မူ​ကား ဘု​ရား​သ​ခင်​၏​ချစ်​ခြင်း​မေတ္တာ​တော်​သည် ငါ​တို့​ကို​ပေး​တော်​မူ​သော​သန့်​ရှင်း​သော​ဝိ​ညာဉ်​တော်​အား​ဖြင့် ငါ​တို့​၏​စိတ်​နှ​လုံး​ထဲ​၌ သွန်း​လောင်း​ခြင်း​ခံ​ရ​ပြီ​ဖြစ်​၏။</div>
<div class="v" id="v6"><span class="vn">6</span> <span class="br-p"><br><br></span>ငါ​တို့​အား​နည်း​လျက်​ရှိ​နေ​ကြ​စဉ် ခ​ရစ်​တော်​သည် အ​ချိန်​တန်​သည်​နှင့် ဘု​ရား​တ​ရား​မဲ့​သော​သူ​များ​အ​တွက် အ​သေ​ခံ​တော်​မူ​၏။<sup class="fnm"><a name="fnm4" href="#fn4">4</a></sup></div>
<div class="v" id="v7"><span class="vn">7</span> အ​ကြောင်း​မှာ ဖြောင့်​မတ်​သော​သူ​အ​တွက် အ​သေ​ခံ​မည့်​သူ​ရှိ​ခဲ​၏။ သူ​တော်​ကောင်း​အ​တွက်​ကား အ​သေ​ခံ​ဝံ့​သူ​ရှိ​ကောင်း​ရှိ​လိမ့်​မည်။</div>
<div class="v" id="v8"><span class="vn">8</span> သို့​သော် ငါ​တို့​သည် အ​ပြစ်​သား​များ​ဖြစ်​ကြ​စဉ်​ပင် ခ​ရစ်​တော်​သည် ငါ​တို့​အ​တွက် အ​သေ​ခံ​တော်​မူ​<sup class="fnm"><a name="fnm5" href="#fn5">5</a></sup>ခြင်း​အား​ဖြင့် ဘု​ရား​သ​ခင်​သည် ငါ​တို့​အ​ပေါ်​ထား​ရှိ​သော မိ​မိ​၏​ချစ်​ခြင်း​မေတ္တာ​တော်​ကို ထင်​ရှား​စေ​တော်​မူ​၏။<sup class="fnm"><a name="fnm6" href="#fn6">6</a></sup></div>
<div class="v" id="v9"><span class="vn">9</span> <span class="br-p"><br><br></span>ထို့​ကြောင့် ယ​ခု​အ​ခါ ခ​ရစ်​တော်​၏​သွေး​တော်​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​သော​ငါ​တို့​သည် ကိုယ်​တော်​အား​ဖြင့် အ​မျက်​တော်​မှ ပို​၍​ပင် ကယ်​တင်​ခြင်း​ခံ​ရ​လိမ့်​မည်။</div>
<div class="v" id="v10"><span class="vn">10</span> အ​ကြောင်း​မူ​ကား ရန်​သူ​ဖြစ်​လျက်​ပင် သား​တော်​၏​အ​သေ​ခံ​တော်​မူ​ခြင်း​အား​ဖြင့် ဘု​ရား​သ​ခင်​နှင့်​ပြန်​လည်​သင့်​မြတ်​ခြင်း​အ​ခွင့်​ကို​ရ​ရှိ​ခဲ့​လျှင် ပြန်​လည်​သင့်​မြတ်​ခြင်း​အ​ခွင့်​ကို​ရ​ရှိ​ပြီး​သော​ငါ​တို့​သည် သား​တော်​၏​အ​သက်​တော်​အား​ဖြင့် ပို​၍​ပင် ကယ်​တင်​ခြင်း​ခံ​ရ​လိမ့်​မည်။</div>
<div class="v" id="v11"><span class="vn">11</span> ထို​မျှ​မ​က ယ​ခု ငါ​တို့​အား ပြန်​လည်​သင့်​မြတ်​ခြင်း​အ​ခွင့်​ကို​ရ​ရှိ​စေ​သော ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ငါ​တို့​သည် ဘု​ရား​သ​ခင်​၌ ဂုဏ်​ယူ​ဝမ်း​မြောက်​လျက်​ရှိ​ကြ​၏။<sup class="fnm"><a name="fnm7" href="#fn7">7</a></sup></div>
<div class="v" id="v12"><h2>အာ​ဒံ​နှင့်​ယေ​ရှု​ခ​ရစ်​တော်</h2><span class="vn">12</span> <span class="br-p"><br><br></span>ထို့​ကြောင့် တစ်​ယောက်​သော​သူ​အား​ဖြင့် အ​ပြစ်​တ​ရား​သည် ဤ​လော​က​ထဲ​သို့​ဝင်​လာ​၍ အ​ပြစ်​တ​ရား​အား​ဖြင့် သေ​ခြင်း​တ​ရား​ဝင်​လာ​သည်​နှင့်​အ​ညီ လူ​အ​ပေါင်း​တို့​သည် အ​ပြစ်​ပြု​သ​ဖြင့် လူ​သား​အား​လုံး​အ​ပေါ်​၌ သေ​ခြင်း​တ​ရား​သက်​ရောက်​ခဲ့​၏။<sup class="fnm"><a name="fnm8" href="#fn8">8</a></sup></div>
<div class="v" id="v13"><span class="vn">13</span> တစ်​နည်း​ကား ပ​ညတ်​တ​ရား​ကို​မ​ပေး​မီ​က​ပင် အ​ပြစ်​သည် ဤ​လော​က​၌​ရှိ​၏။ သို့​သော် ပ​ညတ်​တ​ရား​မ​ရှိ​လျှင် အ​ပြစ်​ကို အ​ပြစ်​ဟု မှတ်​ယူ​၍​မ​ရ။<sup class="fnm"><a name="fnm9" href="#fn9">9</a></sup></div>
<div class="v" id="v14"><span class="vn">14</span> မည်​သို့​ပင်​ဖြစ်​စေ အာ​ဒံ​လက်​ထက်​မှ​စ​၍ မော​ရှေ​လက်​ထက်​တိုင်​အောင် သေ​ခြင်း​တ​ရား​သည် အာ​ဒံ​၏​ဖောက်​ဖျက်​ကျူး​လွန်​မှု​နှင့်​တူ​ညီ​သော​အ​ပြစ်​မျိုး​ကို မ​ပြု​သော​သူ​တို့​ကို​ပင် စိုး​မိုး​ခဲ့​၏။ အာ​ဒံ​သည် ကြွ​လာ​ရန်​ရှိ​သော​သူ​၏​ပုံ​ပ​မာ​ဖြစ်​၏။</div>
<div class="v" id="v15"><span class="vn">15</span> <span class="br-p"><br><br></span>သို့​ရာ​တွင် ဆု​ကျေး​ဇူး​သည် ကျူး​လွန်​သော​အ​ပြစ်​ကဲ့​သို့​မ​ဟုတ်​ပေ။ အ​ကြောင်း​မူ​ကား တစ်​ယောက်​သော​သူ​ကျူး​လွန်​သည့်​အ​ပြစ်​ကြောင့် များ​စွာ​သော​သူ​တို့​သည် သေ​ခဲ့​လျှင် ဘု​ရား​သ​ခင်​၏​ကျေး​ဇူး​တော်​နှင့် ယေ​ရှု​ခ​ရစ်​တော်​တည်း​ဟူ​သော တစ်​ယောက်​သော​သူ​၏​ကျေး​ဇူး​တော်​အား​ဖြင့် သက်​ရောက်​သော​ကောင်း​ချီး​လက်​ဆောင်​သည် များ​စွာ​သော​လူ​တို့​၌ ပို​၍​ပင် ကြွယ်​ဝ​ပြည့်​စုံ​မည်​ဖြစ်​၏။</div>
<div class="v" id="v16"><span class="vn">16</span> ထို့​ပြင် ဆု​ကျေး​ဇူး​သည် တစ်​ယောက်​သော​သူ​က အ​ပြစ်​ပြု​သော​ကြောင့် ဖြစ်​လာ​သည့်​အ​ရာ​ကဲ့​သို့​မ​ဟုတ်​ပေ။ အ​ကြောင်း​မူ​ကား ကျူး​လွန်​သော​အ​ပြစ်​တစ်​ခု​ကြောင့်​ဖြစ်​လာ​သည့် တ​ရား​စီ​ရင်​ခြင်း​သည် ပြစ်​ဒဏ်​စီ​ရင်​ခြင်း​သို့​ရောက်​စေ​၏။ သို့​သော် ကျူး​လွန်​သော​အ​ပြစ်​များ​စွာ​ကြောင့်​ဖြစ်​လာ​သည့် ဆု​ကျေး​ဇူး​မူ​ကား ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​သို့​ရောက်​စေ​၏။</div>
<div class="v" id="v17"><span class="vn">17</span> အ​ကြောင်း​မူ​ကား တစ်​ယောက်​သော​သူ​ကျူး​လွန်​သည့်​အ​ပြစ်​ကြောင့် သေ​ခြင်း​သည် ထို​သူ​တစ်​ယောက်​အား​ဖြင့် စိုး​မိုး​ခဲ့​လျှင် ကျေး​ဇူး​တော်​နှင့်​ဖြောင့်​မတ်​ခြင်း​၏​ကောင်း​ချီး​လက်​ဆောင်​ကို ကြွယ်​ဝ​စွာ​ခံ​စား​ရ​သော​သူ​တို့​သည် တစ်​ယောက်​သော​သူ​တည်း​ဟူ​သော ယေ​ရှု​ခ​ရစ်​တော်​အား​ဖြင့် အ​သက်​ရှင်​ခြင်း​၌ ပို​၍​ပင် စိုး​မိုး​ကြ​ရ​လိမ့်​မည်။</div>
<div class="v" id="v18"><span class="vn">18</span> <span class="br-p"><br><br></span>သို့​ဖြစ်​၍ ကျူး​လွန်​သော​အ​ပြစ်​တစ်​ခု​ကြောင့် ပြစ်​ဒဏ်​စီ​ရင်​ခြင်း​သည် လူ​အ​ပေါင်း​တို့​ထံ​သို့ ရောက်​လာ​သ​ကဲ့​သို့ ဖြောင့်​မတ်​သော​အ​ကျင့်​တစ်​ခု​ကြောင့် အ​သက်​နှင့်​ဆိုင်​သော​ဖြောင့်​မတ်​ခြင်း​သည် လူ​အ​ပေါင်း​တို့​ထံ​သို့ ရောက်​လာ​၏။</div>
<div class="v" id="v19"><span class="vn">19</span> တစ်​နည်း​ဆို​သော် လူ​တစ်​ယောက်​၏​မ​နာ​ခံ​မှု​ကြောင့် များ​စွာ​သော​လူ​တို့​သည် အ​ပြစ်​သား​အ​ဖြစ် သတ်​မှတ်​ခြင်း​ခံ​ရ​ကြ​သည့်​နည်း​တူ တစ်​ယောက်​သော​သူ​၏​နာ​ခံ​မှု​ကြောင့် များ​စွာ​သော​လူ​တို့​သည် ဖြောင့်​မတ်​သော​သူ​အ​ဖြစ် သတ်​မှတ်​ခြင်း​ခံ​ရ​ကြ​လိမ့်​မည်။</div>
<div class="v" id="v20"><span class="vn">20</span> <span class="br-p"><br><br></span>ပ​ညတ်​တ​ရား​မူ​ကား ကျူး​လွန်​သော​အ​ပြစ်​ကို များ​ပြား​စေ​ရန်​ဝင်​ရောက်​ခဲ့​၏။ သို့​သော် အ​ပြစ်​များ​ပြား​လာ​သည့်​နေ​ရာ​၌ ကျေး​ဇူး​တော်​သည် ပို​၍​ပြည့်​စုံ​ကြွယ်​ဝ​လေ​၏။</div>
<div class="v" id="v21"><span class="vn">21</span> ဤ​သည်​ကား အ​ပြစ်​သည် သေ​ခြင်း​အား​ဖြင့် စိုး​မိုး​ခဲ့​သည့်​နည်း​တူ ကျေး​ဇူး​တော်​သည်​လည်း ဖြောင့်​မတ်​ခြင်း​အား​ဖြင့် စိုး​မိုး​လျက် ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ထာ​ဝ​ရ​အ​သက်​ကို​ရ​ရှိ​စေ​ရန်​ဖြစ်​၏။<sup class="fnm"><a name="fnm10" href="#fn10">10</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၁:၁၇၊ ၃:၂၂၊ ၂၆၊ ၃၀၊ ၄:၃၊ ၅၊ ၉၊ ၂၂၊ ၂၄၊ ၁၀:၄၊ ဂ​လ ၂:၁၆၊ ၃:၆၊ ၈၊ ၂၄၊ ဖိ ၃:၉၊ ဟေ​ဗြဲ ၁၁:၄၊ ယာ ၂:၂၃။</div>
<div class="fn"><sup class="fnt"><a name="fn2" href="#fnm2">2</a></sup> အ​ချို့​မူ​ရင်း​ကျမ်း​၌ “ယုံ​ကြည်​ခြင်း​ကြောင့်” မ​ပါ။</div>
<div class="fn"><sup class="fnt"><a name="fn3" href="#fnm3">3</a></sup> ရော ၅:၁၁၊ ၂ကော ၅:၁၈-၁၉၊ ဧ ၂:၁၈၊ ၃:၁၂၊ ဟေ​ဗြဲ ၁၀:၁၉-၂၀။</div>
<div class="fn"><sup class="fnt"><a name="fn4" href="#fnm4">4</a></sup> ရော ၄:၂၅၊ ၅:၈၊ ၁ကော ၁၅:၃။ ဟေ​ရှာ ၅၃:၅-၁၂။</div>
<div class="fn"><sup class="fnt"><a name="fn5" href="#fnm5">5</a></sup> ရော ၄:၂၅၊ ၅:၆၊ ၁ကော ၁၅:၃။ ဟေ​ရှာ ၅၃:၅-၁၂။</div>
<div class="fn"><sup class="fnt"><a name="fn6" href="#fnm6">6</a></sup> ၁ယော ၄:၉။</div>
<div class="fn"><sup class="fnt"><a name="fn7" href="#fnm7">7</a></sup> ရော ၅:၁-၂၊ ၂ကော ၅:၁၈-၁၉။</div>
<div class="fn"><sup class="fnt"><a name="fn8" href="#fnm8">8</a></sup> ရော ၆:၂၃၊ ၁ကော ၁၅:၅၆၊ ယာ ၁:၁၅။</div>
<div class="fn"><sup class="fnt"><a name="fn9" href="#fnm9">9</a></sup> ရော ၃:၂၀၊ ၄:၁၅၊ ၇:၇-၈။</div>
<div class="fn"><sup class="fnt"><a name="fn10" href="#fnm10">10</a></sup> ရော ၆:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>