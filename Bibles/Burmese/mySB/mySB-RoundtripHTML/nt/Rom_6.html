<html><head>
<meta http-equiv="Content-Type" content="text/html;charset=utf-8" />
<title>Rom 6 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 6);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_4.html">4</a> <a href="Rom_5.html">5</a> <b>6</b> <a href="Rom_7.html">7</a> <a href="Rom_8.html">8</a> ... <a href="Rom_16.html">16</a> </div><hr>
<h1>Rom 6</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​သက်​တာ​သစ်​၌​လျှောက်​လှမ်း​ခြင်း</h2><span class="vn">1</span> <span class="br-p"><br><br></span>သို့​ဖြစ်​လျှင် မည်​သို့​ဆို​ရ​မည်​နည်း။ ကျေး​ဇူး​တော်​များ​ပြား​စေ​ရန် ငါ​တို့​သည် အ​ပြစ်​ထဲ​၌​ဆက်​၍​တည်​ရ​မည်​လော။</div>
<div class="v" id="v2"><span class="vn">2</span> လုံး​ဝ​မ​တည်​ရ။ အ​ပြစ်​အ​ရာ​၌ သေ​ဆုံး​သော​ငါ​တို့​သည် ၎င်း​တွင် မည်​သို့​အ​သက်​ရှင်​နိုင်​ဦး​မည်​နည်း။</div>
<div class="v" id="v3"><span class="vn">3</span> သို့​မ​ဟုတ် ခ​ရစ်​တော်​ယေ​ရှု​၌ ဗတ္တိ​ဇံ​<sup class="fnm"><a name="fnm1" href="#fn1">1</a></sup>ခံ​ခဲ့​သော​ငါ​တို့​သည် ကိုယ်​တော်​၏​အ​သေ​ခံ​တော်​မူ​ခြင်း​၌ ဗတ္တိ​ဇံ​ခံ​ခဲ့​ကြောင်း သင်​တို့​မ​သိ​ကြ​သ​လော။<sup class="fnm"><a name="fnm2" href="#fn2">2</a></sup></div>
<div class="v" id="v4"><span class="vn">4</span> ထို​သို့ ငါ​တို့​သည် အ​သေ​ခံ​တော်​မူ​ခြင်း​၌ ဗတ္တိ​ဇံ​ခံ​သော​အား​ဖြင့် ကိုယ်​တော်​နှင့်​အ​တူ​သင်္ဂြိုဟ်​ခြင်း​ကို​ခံ​ကြ​၏။ ဤ​သည်​ကား ခ​ရစ်​တော်​သည် ခ​မည်း​တော်​၏​ဘုန်း​အ​သ​ရေ​တော်​အား​ဖြင့် သေ​သော​သူ​တို့​ထဲ​မှ ထ​မြောက်​တော်​မူ​သည်​နည်း​တူ ငါ​တို့​သည်​လည်း အ​သက်​တာ​သစ်​၌ အ​သက်​ရှင်​လျှောက်​လှမ်း​ကြ​ရန်​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v5"><span class="vn">5</span> <span class="br-p"><br><br></span>အ​ကြောင်း​မူ​ကား ငါ​တို့​သည် ခ​ရစ်​တော်​၏​အ​သေ​ခံ​တော်​မူ​ခြင်း​နှင့်​တူ​ညီ​သော​သဏ္ဌာန်​၌ ကိုယ်​တော်​နှင့်​အ​တူ​ပေါင်း​စည်း​ကြ​သည်​ဆို​လျှင် ကိုယ်​တော်​၏​ရှင်​ပြန်​ထ​မြောက်​ခြင်း​သဏ္ဌာန်​ကို​လည်း ဧ​ကန်​အ​မှန်​ဆောင်​ကြ​လိမ့်​မည်။<sup class="fnm"><a name="fnm4" href="#fn4">4</a></sup></div>
<div class="v" id="v6"><span class="vn">6</span> ငါ​တို့​၏​လူ​ဟောင်း​သည် ခ​ရစ်​တော်​နှင့်​အ​တူ လက်​ဝါး​ကပ်​တိုင်​ပေါ်​၌​တင်​ထား​ခြင်း​ခံ​ရ​သည်​မှာ အ​ပြစ်​နှင့်​ဆိုင်​သော​ကိုယ်​ခန္ဓာ​သည် ဖျက်​ဆီး​ခြင်း​ခံ​ရ​လျက် ငါ​တို့​သည် နောက်​ထပ် အ​ပြစ်​ထံ​၌ ကျွန်​မ​ခံ​ရ​ရန်​အ​တွက်​ဖြစ်​ကြောင်း ငါ​တို့​သိ​ကြ​၏။</div>
<div class="v" id="v7"><span class="vn">7</span> အ​ဘယ်​ကြောင့်​ဆို​သော် သေ​လွန်​သော​သူ​သည် အ​ပြစ်​၏​လက်​မှ လွတ်​မြောက်​ပြီ​ဖြစ်​၏။</div>
<div class="v" id="v8"><span class="vn">8</span> <span class="br-p"><br><br></span>ငါ​တို့​သည် ခ​ရစ်​တော်​နှင့်​အ​တူ​သေ​လျှင် ကိုယ်​တော်​နှင့်​အ​တူ​အ​သက်​ရှင်​မည်​ဟူ​၍​လည်း ယုံ​ကြည်​ကြ​၏။<sup class="fnm"><a name="fnm5" href="#fn5">5</a></sup></div>
<div class="v" id="v9"><span class="vn">9</span> သေ​သော​သူ​တို့​ထဲ​မှ ထ​မြောက်​တော်​မူ​သော​ခ​ရစ်​တော်​သည် နောက်​တစ်​ဖန်​သေ​တော့​မည်​မ​ဟုတ်​ကြောင်း ငါ​တို့​သိ​ကြ​၏။ သေ​ခြင်း​သည် ကိုယ်​တော်​ကို အ​စိုး​တ​ရ​ပြု​တော့​မည်​မ​ဟုတ်။</div>
<div class="v" id="v10"><span class="vn">10</span> အ​ကြောင်း​မူ​ကား ခ​ရစ်​တော်​အ​သေ​ခံ​တော်​မူ​သည်​မှာ အ​ပြစ်​အ​ရာ​၌ တစ်​ကြိမ်​တည်း​နှင့်​အ​ပြီး​အ​သေ​ခံ​တော်​မူ​သည်​ဖြစ်​၍ ယ​ခု​အ​သက်​ရှင်​တော်​မူ​သည်​မှာ ဘု​ရား​သ​ခင်​၌ အ​သက်​ရှင်​တော်​မူ​၏။</div>
<div class="v" id="v11"><span class="vn">11</span> <span class="br-p"><br><br></span>ထို​နည်း​တူ သင်​တို့​သည်​လည်း အ​ပြစ်​အ​ရာ​၌ သေ​သော​သူ​ဖြစ်​ပြီး ဘု​ရား​သ​ခင်​၌ ခ​ရစ်​တော်​ယေ​ရှု​<sup class="fnm"><a name="fnm6" href="#fn6">6</a></sup>အား​ဖြင့် အ​သက်​ရှင်​နေ​သည်​<sup class="fnm"><a name="fnm7" href="#fn7">7</a></sup>ဟု ကိုယ့်​ကိုယ်​ကိုယ်​မှတ်​ယူ​ကြ​လော့။</div>
<div class="v" id="v12"><span class="vn">12</span> ထို့​ကြောင့် ကိုယ်​ခန္ဓာ​၏​တပ်​မက်​ခြင်း​အ​လို​သို့​လိုက်​ရန် သင်​တို့​၏​သေ​တတ်​သော​ကိုယ်​ခန္ဓာ​ကို အ​ပြစ်​အား မ​စိုး​မိုး​စေ​ကြ​နှင့်။</div>
<div class="v" id="v13"><span class="vn">13</span> သင်​တို့​၏​ကိုယ်အင်္ဂါ​များ​ကို​လည်း မ​တ​ရား​မှု​၏​လက်​နက်​များ​အ​ဖြစ် အ​ပြစ်​အား မ​ဆက်​သ​ကြ​နှင့်။ ထို​သို့​ပြု​မည့်​အ​စား သေ​သော​သူ​တို့​ထဲ​မှ အ​သက်​ရှင်​လာ​သူ​ကဲ့​သို့ မိ​မိ​ကိုယ်​ကို ဘု​ရား​သ​ခင်​အား ဆက်​သ​၍ သင်​တို့​၏​ကိုယ်အင်္ဂါ​များ​ကို ဖြောင့်​မတ်​ခြင်း​၏​လက်​နက်​များ​အ​ဖြစ် ဘု​ရား​သ​ခင်​အား ဆက်​သ​ကြ​လော့။</div>
<div class="v" id="v14"><span class="vn">14</span> အ​ဘယ်​ကြောင့်​ဆို​သော် သင်​တို့​သည် ပ​ညတ်​တ​ရား​လက်​အောက်​၌​မ​ရှိ​ဘဲ ကျေး​ဇူး​တော်​လက်​အောက်​၌​ရှိ​ကြ​သည်​ဖြစ်​၍ အ​ပြစ်​တ​ရား​သည် သင်​တို့​ကို အ​စိုး​တ​ရ​ပြု​လိမ့်​မည်​မ​ဟုတ်။</div>
<div class="v" id="v15"><h2>အ​ပြစ်​၏​ကျွန်​နှင့် ဖြောင့်​မတ်​ခြင်း​၏​ကျွန်</h2><span class="vn">15</span> <span class="br-p"><br><br></span>သို့​ဖြစ်​လျှင် မည်​သို့​နည်း။ ငါ​တို့​သည် ပ​ညတ်​တ​ရား​လက်​အောက်​၌​မ​ရှိ​ဘဲ ကျေး​ဇူး​တော်​လက်​အောက်​၌​ရှိ​ကြ​သော​ကြောင့် အ​ပြစ်​ပြု​ရ​မည်​လော။ လုံး​ဝ​မ​ပြု​ရ။</div>
<div class="v" id="v16"><span class="vn">16</span> သင်​တို့​သည် တစ်​စုံ​တစ်​ဦး​အား မိ​မိ​ကိုယ်​ကို​ဆက်​သ​၍ ကျွန်​အ​ဖြစ်​နာ​ခံ​လျှင် သင်​တို့​သည် သင်​တို့​နာ​ခံ​သော​သူ​၏​ကျွန်​ဖြစ်​ကြ​ပြီး<sup class="fnm"><a name="fnm8" href="#fn8">8</a></sup> သေ​ခြင်း​သို့​ရောက်​စေ​သည့် အ​ပြစ်​၏​ကျွန် သို့​မ​ဟုတ် ဖြောင့်​မတ်​ခြင်း​သို့​ရောက်​စေ​သည့် နာ​ခံ​မှု​၏​ကျွန်​ဖြစ်​တတ်​သည်​ကို သင်​တို့​မ​သိ​ကြ​သ​လော။</div>
<div class="v" id="v17"><span class="vn">17</span> သင်​တို့​သည် အ​ပြစ်​၏​ကျွန်​ဖြစ်​ခဲ့​ကြ​သော်​လည်း သင်​တို့​ခံ​ယူ​ရ​ရှိ​သော သွန်​သင်​ချက်​၏​နည်း​ဥ​ပ​ဒေ​သ​ကို စိတ်​နှ​လုံး​နှင့်​တ​ကွ​နာ​ခံ​ကြ​သ​ဖြင့်</div>
<div class="v" id="v18"><span class="vn">18</span> အ​ပြစ်​၏​လက်​မှ လွတ်​မြောက်​ခွင့်​ရ​ပြီး ဖြောင့်​မတ်​ခြင်း​၏​ကျွန်​ဖြစ်​လာ​ကြ​သော​ကြောင့် ဘု​ရား​သ​ခင်​၏​ကျေး​ဇူး​တော်​ကို​ချီး​မွမ်း​၏။</div>
<div class="v" id="v19"><span class="vn">19</span> <span class="br-p"><br><br></span>သင်​တို့​၏​သွေး​သား​ဇာ​တိ​အား​နည်း​သော​ကြောင့် ငါ​သည် လော​ကီ​ဝေါ​ဟာ​ရ​အား​ဖြင့် ပြော​ဆို​၏။ ယ​ခင်​က သင်​တို့​သည် မိ​မိ​တို့​၏​ကိုယ်အင်္ဂါ​များ​ကို ညစ်​ညူး​ခြင်း​နှင့်​တ​ရား​မဲ့​ခြင်း​တို့​၏​ကျွန်​အ​ဖြစ် ဆက်​သ​၍ တ​ရား​မဲ့​ခြင်း​ထဲ​သို့ ရောက်​ခဲ့​ကြ​သည့်​နည်း​တူ ယ​ခု မိ​မိ​တို့​၏​ကိုယ်အင်္ဂါ​များ​ကို ဖြောင့်​မတ်​ခြင်း​၏​ကျွန်​အ​ဖြစ် ဆက်​သ​၍ သန့်​ရှင်း​ခြင်း​သို့​ရောက်​ကြ​လော့။</div>
<div class="v" id="v20"><span class="vn">20</span> သင်​တို့​သည် အ​ပြစ်​၏​ကျွန်​ဖြစ်​ခဲ့​စဉ်​က ဖြောင့်​မတ်​ခြင်း​နှင့်​ကင်း​ဝေး​သော​သူ​များ​ဖြစ်​ခဲ့​ကြ​၏။</div>
<div class="v" id="v21"><span class="vn">21</span> ထို​စဉ်​က ယ​ခု သင်​တို့​ရှက်​ကြောက်​လျက်​ရှိ​သော​အ​ရာ​တို့​မှ မည်​သည့်​အ​ကျိုး​ကျေး​ဇူး​ကို ရ​ရှိ​ခဲ့​ကြ​သ​နည်း။ ထို​အ​ရာ​တို့​၏​ရ​လဒ်​သည် သေ​ခြင်း​ဖြစ်​၏။</div>
<div class="v" id="v22"><span class="vn">22</span> သို့​သော် ယ​ခု​အ​ခါ သင်​တို့​သည် အ​ပြစ်​၏​လက်​မှ​လွတ်​မြောက်​ခွင့်​ရ​၍ ဘု​ရား​သ​ခင်​၏​ကျွန်​ဖြစ်​လာ​ကြ​ပြီး သန့်​ရှင်း​ခြင်း​ကို​ရ​ရှိ​စေ​သော​အ​ကျိုး​ကျေး​ဇူး​ကို ခံ​စား​ရ​ကြ​၏။ ၎င်း​၏​ရ​လဒ်​မူ​ကား ထာ​ဝ​ရ​အ​သက်​ဖြစ်​၏။</div>
<div class="v" id="v23"><span class="vn">23</span> အ​ကြောင်း​မှာ အ​ပြစ်​၏​အ​ခ​သည် သေ​ခြင်း​ဖြစ်​၏။<sup class="fnm"><a name="fnm9" href="#fn9">9</a></sup> ဘု​ရား​သ​ခင်​ပေး​တော်​မူ​သော​ဆု​ကျေး​ဇူး​မူ​ကား ငါ​တို့​၏​သ​ခင်​ခ​ရစ်​တော်​ယေ​ရှု​အား​ဖြင့် ထာ​ဝ​ရ​အ​သက်​ဖြစ်​၏။<sup class="fnm"><a name="fnm10" href="#fn10">10</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> “နှစ်​ခြင်း၊ လွှမ်း​ခြုံ​ခြင်း၊ ဆေး​ကြော​ခြင်း” ဟူ​သော​အ​ဓိပ္ပာယ်​များ​ရှိ​၏။</div>
<div class="fn"><sup class="fnt"><a name="fn2" href="#fnm2">2</a></sup> ဂ​လ ၃:၂၇၊ ၁ပေ ၃:၂၁။</div>
<div class="fn"><sup class="fnt"><a name="fn3" href="#fnm3">3</a></sup> ကော ၂:၁၂။</div>
<div class="fn"><sup class="fnt"><a name="fn4" href="#fnm4">4</a></sup> ရော ၆:၈၊ ၂ကော ၄:၁၀၊ ၂တိ ၂:၁၁။</div>
<div class="fn"><sup class="fnt"><a name="fn5" href="#fnm5">5</a></sup> ရော ၆:၅၊ ၂ကော ၄:၁၀၊ ၂တိ ၂:၁၁။</div>
<div class="fn"><sup class="fnt"><a name="fn6" href="#fnm6">6</a></sup> အ​ချို့​မူ​ရင်း​ကျမ်း​၌ “ငါ​တို့​၏​သ​ခင် ယေ​ရှု​ခ​ရစ်​တော်”</div>
<div class="fn"><sup class="fnt"><a name="fn7" href="#fnm7">7</a></sup> ၁ပေ ၂:၂၄။</div>
<div class="fn"><sup class="fnt"><a name="fn8" href="#fnm8">8</a></sup> ၂ပေ ၂:၁၉။</div>
<div class="fn"><sup class="fnt"><a name="fn9" href="#fnm9">9</a></sup> ရော ၅:၁၂၊ ၁ကော ၁၅:၅၆၊ ယာ ၁:၁၅။</div>
<div class="fn"><sup class="fnt"><a name="fn10" href="#fnm10">10</a></sup> ရော ၅:၂၁။</div>
</div>
<!-- PARSED ABOVE; EDITING MAY BREAK PARSER -->
</body></html>