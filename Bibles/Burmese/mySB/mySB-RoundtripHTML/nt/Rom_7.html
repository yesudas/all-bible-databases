<html><head>
<meta http-equiv="Content-Type" content="text/html;charset=utf-8" />
<title>Rom 7 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 7);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_5.html">5</a> <a href="Rom_6.html">6</a> <b>7</b> <a href="Rom_8.html">8</a> <a href="Rom_9.html">9</a> ... <a href="Rom_16.html">16</a> </div><hr>
<h1>Rom 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပ​ညတ်​တ​ရား​မှ​လွတ်​မြောက်​ခွင့်​ရ​ခြင်း</h2><span class="vn">1</span> <span class="br-p"><br><br></span>ညီ​အစ်​ကို​တို့၊ ပ​ညတ်​တ​ရား​ကို​သိ​ထား​သော​သူ​တို့​အား ငါ​ဆို​သည်​ကား ပ​ညတ်​တ​ရား​သည် လူ​တစ်​ဦး​ကို ထို​သူ​အ​သက်​ရှင်​နေ​သ​မျှ​ကာ​လ​၌​သာ ချုပ်​ကိုင်​ထား​သည်​ကို သင်​တို့​မ​သိ​ကြ​သ​လော။</div>
<div class="v" id="v2"><span class="vn">2</span> ဥ​ပ​မာ​ဆို​သော် ကာ​မ​ပိုင်​ရှိ​သော​အ​မျိုး​သ​မီး​တစ်​ဦး​သည် ပ​ညတ်​တ​ရား​အ​ရ အ​သက်​ရှင်​နေ​သော​ခင်​ပွန်း​နှင့်​အ​နှောင်​အ​ဖွဲ့​ရှိ​၏။ ခင်​ပွန်း​သေ​လျှင်​မူ​ကား ခင်​ပွန်း​နှင့်​ပတ်​သက်​သော​ပ​ညတ်​တ​ရား​မှ ကင်း​လွတ်​၏။<sup class="fnm"><a name="fnm1" href="#fn1">1</a></sup></div>
<div class="v" id="v3"><span class="vn">3</span> သို့​ဖြစ်​၍ ခင်​ပွန်း​အ​သက်​ရှင်​နေ​စဉ် အ​ခြား​သော​ယောက်ျား​နှင့်​ပေါင်း​လျှင် ဖောက်​ပြန်​သော​မိန်း​မ​ဟု အ​ခေါ်​ခံ​ရ​လိမ့်​မည်။ ခင်​ပွန်း​သေ​ဆုံး​လျှင်​မူ​ကား ထို​ပ​ညတ်​တ​ရား​မှ ကင်း​လွတ်​သည်​ဖြစ်​၍ အ​ခြား​သော​ယောက်ျား​နှင့်​ပေါင်း​သော်​လည်း ဖောက်​ပြန်​သော​မိန်း​မ​မ​ဟုတ်​ပေ။</div>
<div class="v" id="v4"><span class="vn">4</span> <span class="br-p"><br><br></span>ထို​နည်း​တူ ငါ့​ညီ​အစ်​ကို​တို့၊ သင်​တို့​သည်​လည်း ခ​ရစ်​တော်​၏​ကိုယ်​ခန္ဓာ​အား​ဖြင့် ပ​ညတ်​တ​ရား​အ​ရာ​၌ သေ​ဆုံး​ခဲ့​ကြ​ပြီ။ ဤ​သည်​ကား သင်​တို့​သည် အ​ခြား​သူ​တည်း​ဟူ​သော သေ​သော​သူ​တို့​ထဲ​မှ ထ​မြောက်​တော်​မူ​သော​အ​ရှင်​နှင့် သက်​ဆိုင်​သော​သူ​များ​ဖြစ်​လာ​ကြ​ပြီး ဘု​ရား​သ​ခင်​အ​တွက် အ​သီး​များ​ဖြစ်​ထွန်း​စေ​ရန်​ဖြစ်​၏။</div>
<div class="v" id="v5"><span class="vn">5</span> အ​ကြောင်း​မူ​ကား ငါ​တို့​သည် သွေး​သား​ဇာ​တိ​၌​တည်​လျက်​ရှိ​စဉ်​က ပ​ညတ်​တ​ရား​ကြောင့်​ဖြစ်​ပေါ်​လာ​သည့် ပြင်း​ပြ​သော​အ​ပြစ်​ပြု​လို​စိတ်​သည် ငါ​တို့​၏​ကိုယ်အင်္ဂါ​များ​၌ သက်​ဝင်​လှုပ်​ရှား​နေ​သ​ဖြင့် သေ​ခြင်း​အ​တွက် အ​သီး​များ​ဖြစ်​ထွန်း​စေ​၏။</div>
<div class="v" id="v6"><span class="vn">6</span> သို့​သော် ယ​ခု​အ​ခါ ငါ​တို့​သည် ငါ​တို့​ကို​ချုပ်​နှောင်​ထား​သော​ပ​ညတ်​တ​ရား​အ​ရာ​၌ သေ​ဆုံး​ခဲ့​ပြီး ပ​ညတ်​တ​ရား​မှ ကင်း​လွတ်​ခွင့်​ရ​ကြ​ပြီ​ဖြစ်​၍ အက္ခ​ရာ​တင်​ထား​သော​တ​ရား​၏​နည်း​လမ်း​ဟောင်း​အား​ဖြင့်​မ​ဟုတ်​ဘဲ ဝိ​ညာဉ်​တော်​၏​နည်း​လမ်း​သစ်​အား​ဖြင့် အ​စေ​ခံ​လျက်​ရှိ​ကြ​၏။</div>
<div class="v" id="v7"><h2>ပ​ညတ်​တ​ရား​နှင့်​အ​ပြစ်</h2><span class="vn">7</span> <span class="br-p"><br><br></span>သို့​ဖြစ်​လျှင် မည်​သို့​ဆို​ရ​မည်​နည်း။ ပ​ညတ်​တ​ရား​သည် အ​ပြစ်​လော။ လုံး​ဝ​မ​ဟုတ်​ပေ။ သို့​သော် ပ​ညတ်​တ​ရား​အား​ဖြင့်​မ​ဟုတ်​လျှင် အ​ပြစ်​ကို ငါ​သိ​ခဲ့​မည်​မ​ဟုတ်။ အ​ဘယ်​ကြောင့်​ဆို​သော် “တပ်​မက်​သော​စိတ်​မ​ရှိ​ရ”​<sup class="fnm"><a name="fnm2" href="#fn2">2</a></sup>ဟု ပ​ညတ်​တ​ရား​က မ​ဆို​ထား​လျှင် တပ်​မက်​ခြင်း​ကို ငါ​သိ​ခဲ့​မည်​မ​ဟုတ်။</div>
<div class="v" id="v8"><span class="vn">8</span> သို့​သော် အ​ပြစ်​သည် ပ​ညတ်​တော်​အား​ဖြင့် အ​ခွင့်​ရ​ကာ ငါ​၌ တပ်​မက်​ခြင်း​မျိုး​စုံ​ကို ဖြစ်​ပေါ်​စေ​၏။ တစ်​နည်း​ဆို​သော် ပ​ညတ်​တ​ရား​မ​ရှိ​လျှင် အ​ပြစ်​သည် အ​သေ​ဖြစ်​၏။<sup class="fnm"><a name="fnm3" href="#fn3">3</a></sup></div>
<div class="v" id="v9"><span class="vn">9</span> ငါ​သည် တစ်​ချိန်​က ပ​ညတ်​တ​ရား​မ​ပါ​ဘဲ အ​သက်​ရှင်​ခဲ့​၏။ သို့​သော် ပ​ညတ်​တော်​ရောက်​လာ​သော​အ​ခါ အ​ပြစ်​သည် ပြန်​လည်​ရှင်​သန်​လာ​ပြီး ငါ​မူ​ကား သေ​ဆုံး​ခဲ့​သ​ဖြင့်</div>
<div class="v" id="v10"><span class="vn">10</span> အ​သက်​ရှင်​ခြင်း​သို့​ရောက်​စေ​ရ​မည့် ဤ​ပ​ညတ်​တော်​သည် သေ​ခြင်း​သို့​ရောက်​စေ​သည်​ကို ငါ​တွေ့​၏။</div>
<div class="v" id="v11"><span class="vn">11</span> အ​ကြောင်း​မူ​ကား အ​ပြစ်​သည် ပ​ညတ်​တော်​အား​ဖြင့် အ​ခွင့်​ရ​ကာ ငါ့​ကို​လှည့်​ဖြား​၍ ထို​ပ​ညတ်​တော်​အား​ဖြင့် ငါ့​ကို​သတ်​လေ​၏။</div>
<div class="v" id="v12"><span class="vn">12</span> ထို့​ကြောင့် ပ​ညတ်​တ​ရား​သည် သန့်​ရှင်း​၏။ ပ​ညတ်​တော်​သည်​လည်း သန့်​ရှင်း​ဖြောင့်​မတ်​၍ ကောင်း​မြတ်​၏။<sup class="fnm"><a name="fnm4" href="#fn4">4</a></sup></div>
<div class="v" id="v13"><span class="vn">13</span> <span class="br-p"><br><br></span>သို့​ဖြစ်​လျှင် ဤ​ကောင်း​မြတ်​သော​အ​ရာ​သည် ငါ့​အ​တွက် သေ​ခြင်း​အ​ကြောင်း​ဖြစ်​သ​လော။ လုံး​ဝ​မ​ဟုတ်​ပေ။ ငါ့​အ​တွက် သေ​ခြင်း​အ​ကြောင်း​ဖြစ်​သော​အ​ရာ​မှာ အ​ပြစ်​ပင်​ဖြစ်​၍ အ​ပြစ်​သည် အ​ပြစ်​ဖြစ်​ကြောင်း ထင်​ရှား​စေ​ရန် ဤ​ကောင်း​မြတ်​သော​အ​ရာ​အား​ဖြင့် ငါ​၌ သေ​ခြင်း​ကို​ဖြစ်​ပေါ်​စေ​၏။ ဤ​သို့​ဖြင့် အ​ပြစ်​သည် ပ​ညတ်​တော်​အား​ဖြင့် အ​တိုင်း​ထက်​အ​လွန် အ​ပြစ်​များ​သော​အ​ရာ​ဖြစ်​လာ​၏။</div>
<div class="v" id="v14"><span class="vn">14</span> <span class="br-p"><br><br></span>ပ​ညတ်​တ​ရား​သည် ဝိ​ညာဉ်​ရေး​နှင့်​ဆိုင်​ကြောင်း ငါ​တို့​သိ​ကြ​၏။ သို့​ရာ​တွင် ငါ​သည် သွေး​သား​ဇာ​တိ​၌​ရှိ​သူ​ဖြစ်​ပြီး အ​ပြစ်​တ​ရား​၏​လက်​အောက်​တွင် ရောင်း​စား​ခြင်း​ခံ​ရ​သူ​ဖြစ်​၏။</div>
<div class="v" id="v15"><span class="vn">15</span> ငါ​သည် မိ​မိ​ပြု​နေ​သည့်​အ​မှု​ကို​ပင် ကိုယ်​တိုင်​နား​မ​လည်​ပေ။ အ​ဘယ်​ကြောင့်​ဆို​သော် ငါ​သည် ကိုယ်​ပြု​လို​သော​အ​ရာ​ကို မ​ပြု​ဘဲ ကိုယ်​မုန်း​သော​အ​ရာ​ကို ပြု​နေ​၏။<sup class="fnm"><a name="fnm5" href="#fn5">5</a></sup></div>
<div class="v" id="v16"><span class="vn">16</span> ထို​သို့ ငါ​သည် ကိုယ်​မ​ပြု​လို​သော​အ​ရာ​ကို ပြု​နေ​သည်​ဆို​လျှင် ပ​ညတ်​တ​ရား​ကောင်း​မြတ်​ကြောင်း​ကို ဝန်​ခံ​ခြင်း​ဖြစ်​၏။<sup class="fnm"><a name="fnm6" href="#fn6">6</a></sup></div>
<div class="v" id="v17"><span class="vn">17</span> သို့​ဖြစ်​လျှင် ထို​အ​ရာ​ကို​ပြု​သော​သူ​မှာ ငါ​မ​ဟုတ်​တော့​ဘဲ ငါ့​အ​ထဲ​၌​ကိန်း​အောင်း​နေ​သော အ​ပြစ်​ပင်​ဖြစ်​၏။</div>
<div class="v" id="v18"><span class="vn">18</span> ငါ့​အ​ထဲ​၌ တစ်​နည်း​အား​ဖြင့် ငါ​၏​သွေး​သား​ဇာ​တိ​ထဲ​၌ ကောင်း​သော​အ​ရာ​တစ်​စုံ​တစ်​ခု​မျှ ကိန်း​အောင်း​နေ​ခြင်း​မ​ရှိ​ကြောင်း ငါ​သိ​၏။ အ​ဘယ်​ကြောင့်​ဆို​သော် ကောင်း​သော​အ​မှု​ကို​ပြု​လို​သော​ဆန္ဒ​သည် ငါ​၌​ရှိ​သော်​လည်း ၎င်း​ကို ပြု​နိုင်​စွမ်း​မ​ရှိ။<sup class="fnm"><a name="fnm7" href="#fn7">7</a></sup></div>
<div class="v" id="v19"><span class="vn">19</span> အ​ကြောင်း​မူ​ကား ငါ​သည် ကိုယ်​ပြု​လို​သည့် ကောင်း​သော​အ​မှု​ကို​မ​ပြု​ဘဲ မ​ပြု​လို​သည့် မ​ကောင်း​သော​အ​မှု​ကို ပြု​နေ​၏။</div>
<div class="v" id="v20"><span class="vn">20</span> သို့​သော် ကိုယ်​မ​ပြု​လို​သော​အ​ရာ​ကို ငါ​ပြု​နေ​သည်​ဆို​လျှင် ၎င်း​ကို ငါ​ကိုယ်​တိုင်​ပြု​သည်​မ​ဟုတ်​တော့​ဘဲ ငါ့​အ​ထဲ​၌​ကိန်း​အောင်း​နေ​သော​အ​ပြစ်​က ပြု​ခြင်း​ဖြစ်​၏။</div>
<div class="v" id="v21"><span class="vn">21</span> <span class="br-p"><br><br></span>သို့​ဖြစ်​၍ ကောင်း​သော​အ​မှု​ကို​ပြု​လို​သော​ငါ​၌ မ​ကောင်း​သော​အ​မှု​ရှိ​နေ​သည်​ဟူ​သော​သ​ဘော​တ​ရား​ကို ငါ​တွေ့​၏။</div>
<div class="v" id="v22"><span class="vn">22</span> တစ်​နည်း​ဆို​သော် ငါ​သည် အ​တွင်း​ဝိ​ညာဉ်​လူ​အား​ဖြင့် ဘု​ရား​သ​ခင်​၏​တ​ရား​တော်​၌ နှစ်​သက်​ဝမ်း​မြောက်​လျက်​ရှိ​သော်​လည်း</div>
<div class="v" id="v23"><span class="vn">23</span> ငါ​၏​ကိုယ်အင်္ဂါ​များ​၌ အ​ခြား​သော​တ​ရား​ရှိ​၍ ၎င်း​တို့​သည် ငါ့​စိတ်​နှ​လုံး​၏​တ​ရား​နှင့် တိုက်​ခိုက်​လျက်​နေ​သ​ဖြင့် ငါ​၏​ကိုယ်အင်္ဂါ​များ​၌​ရှိ​သည့် အ​ပြစ်​နှင့်​ဆိုင်​သော​တ​ရား​အား​ဖြင့် ငါ့​ကို​ဖမ်း​ဆီး​ချုပ်​နှောင်​ထား​သည်​ကို ငါ​မြင်​၏။</div>
<div class="v" id="v24"><span class="vn">24</span> ငါ​သည် အ​လွန်​စိတ်​ပျက်​ဖွယ်​ကောင်း​သော​သူ​ဖြစ်​ပေ​၏။ မည်​သူ​သည် သေ​ခြင်း​နှင့်​ဆိုင်​သော ဤ​ကိုယ်​ခန္ဓာ​မှ ငါ့​ကို ကယ်​နုတ်​မည်​နည်း။<sup class="fnm"><a name="fnm8" href="#fn8">8</a></sup></div>
<div class="v" id="v25"><span class="vn">25</span> သို့​သော် ငါ​တို့​၏​သ​ခင်​ယေ​ရှု​ခ​ရစ်​တော်​အား​ဖြင့် ဘု​ရား​သ​ခင်​၏​ကျေး​ဇူး​တော်​ကို​ချီး​မွမ်း​၏။ ဤ​သို့​ဖြင့် ငါ​သည် မိ​မိ​စိတ်​နှ​လုံး​အား​ဖြင့် ဘု​ရား​သ​ခင်​၏​တ​ရား​တော်​ကို အ​စေ​ခံ​လျက်​ရှိ​သော်​လည်း သွေး​သား​ဇာ​တိ​အား​ဖြင့် အ​ပြစ်​နှင့်​ဆိုင်​သော​တ​ရား​ကို အ​စေ​ခံ​လျက်​ရှိ​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ကော ၇:၃၉။</div>
<div class="fn"><sup class="fnt"><a name="fn2" href="#fnm2">2</a></sup> (ထွ ၂၀:၁၇၊ တ​ရား ၅:၂၁)</div>
<div class="fn"><sup class="fnt"><a name="fn3" href="#fnm3">3</a></sup> ရော ၃:၂၀၊ ၄:၁၅၊ ၅:၁၃။</div>
<div class="fn"><sup class="fnt"><a name="fn4" href="#fnm4">4</a></sup> ရော ၇:၁၆၊ ၁တိ ၁:၈။</div>
<div class="fn"><sup class="fnt"><a name="fn5" href="#fnm5">5</a></sup> ဂ​လ ၅:၁၇။</div>
<div class="fn"><sup class="fnt"><a name="fn6" href="#fnm6">6</a></sup> ရော ၇:၁၂၊ ၁တိ ၁:၈။</div>
<div class="fn"><sup class="fnt"><a name="fn7" href="#fnm7">7</a></sup> အ​ချို့​မူ​ရင်း​ကျမ်း​၌ “၎င်း​အား​ပြု​နိုင်​သော​အ​ခွင့်​ကို ရှာ​၍​မ​တွေ့​ချေ”</div>
<div class="fn"><sup class="fnt"><a name="fn8" href="#fnm8">8</a></sup> ရော ၈:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>