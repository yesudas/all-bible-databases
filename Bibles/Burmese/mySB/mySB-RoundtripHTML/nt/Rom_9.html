<html><head>
<meta http-equiv="Content-Type" content="text/html;charset=utf-8" />
<title>Rom 9 &ndash; ရော​မ​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Rom', 9);">
<div id="navbar"><a href="../index.html">Myanmar Standard Bible</a> &ndash; <b>ရော​မ​ဩ​ဝါ​ဒ​စာ</b> &ndash; <a href="Rom_1.html">1</a> ... <a href="Rom_7.html">7</a> <a href="Rom_8.html">8</a> <b>9</b> <a href="Rom_10.html">10</a> <a href="Rom_11.html">11</a> ... <a href="Rom_16.html">16</a> </div><hr>
<h1>Rom 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အစ္စ​ရေး​လူ​မျိုး​နှင့်​ဘု​ရား​သ​ခင်​၏​က​တိ​တော်</h2><span class="vn">1</span> <span class="br-p"><br><br></span>ငါ​သည် ခ​ရစ်​တော်​၌ မု​သား​မ​ပါ ဟုတ်​မှန်​ရာ​ကို​ပြော​မည်။ ငါ​၏​အ​သိ​စိတ်​သည် သန့်​ရှင်း​သော​ဝိ​ညာဉ်​တော်​အား​ဖြင့် ငါ​နှင့်​အ​တူ​သက်​သေ​ခံ​လျက်​နေ​သည့်​အ​ကြောင်း​ကား</div>
<div class="v" id="v2"><span class="vn">2</span> ငါ​၌​အ​လွန်​ဝမ်း​နည်း​ခြင်း​ရှိ​၍ ငါ​၏​စိတ်​နှ​လုံး​ထဲ​တွင် အ​မြဲ​မ​ပြတ်​ပူ​ပန်​ခြင်း​ဝေ​ဒ​နာ​ရှိ​၏။</div>
<div class="v" id="v3"><span class="vn">3</span> အ​မှန်​စင်​စစ် သွေး​သား​ဇာ​တိ​အား​ဖြင့် ငါ​၏​အ​မျိုး​သား​ချင်း​များ​ဖြစ်​ကြ​သော ငါ့​ညီ​အစ်​ကို​တို့​အ​တွက် ငါ​ကိုယ်​တိုင် ခ​ရစ်​တော်​နှင့်​ကွဲ​ကွာ​လျက် ကျိန်​ခြင်း​ကို​ပင် ခံ​လို​သော​ဆန္ဒ​ရှိ​၏။</div>
<div class="v" id="v4"><span class="vn">4</span> သူ​တို့​သည် အစ္စ​ရေး​အ​မျိုး​သား​များ​ဖြစ်​ကြ​ပြီး သား​သ​မီး​အ​ရာ​ဖြစ်​စေ၊ ဘုန်း​အ​သ​ရေ​ဖြစ်​စေ၊ ပ​ဋိ​ညာဉ်​များ​ဖြစ်​စေ၊ ပ​ညတ်​တ​ရား​ပေး​အပ်​ခြင်း​ဖြစ်​စေ၊ ဝတ်​ပြု​ခြင်း​ဖြစ်​စေ၊ က​တိ​တော်​များ​ဖြစ်​စေ ထို​သူ​တို့​နှင့်​ဆိုင်​၏။</div>
<div class="v" id="v5"><span class="vn">5</span> ရှေး​ဘိုး​ဘေး​တို့​သည် သူ​တို့​နှင့်​ဆက်​နွှယ်​ကြ​၍ ခ​ရစ်​တော်​သည်​လည်း လူ​သား​အ​နေ​ဖြင့် သူ​တို့​ထဲ​မှ​ပေါ်​ထွန်း​တော်​မူ​၏။<sup class="fnm"><a name="fnm1" href="#fn1">1</a></sup> ထို​အ​ရှင်​သည် အ​ရာ​ခပ်​သိမ်း​တို့​အ​ထက်​၌​ရှိ​၍ ကာ​လ​အ​စဉ်​အ​ဆက်​မင်္ဂ​လာ​ရှိ​တော်​မူ​သော ဘု​ရား​သ​ခင်​ဖြစ်​တော်​မူ​၏။ အာ​မင်။</div>
<div class="v" id="v6"><span class="vn">6</span> <span class="br-p"><br><br></span>မည်​သို့​ပင်​ဖြစ်​စေ ဘု​ရား​သ​ခင်​၏​နှုတ်​က​ပတ်​တော်​သည် ပျက်​ပြယ်​သွား​သည်​မ​ဟုတ်။ အ​ဘယ်​ကြောင့်​ဆို​သော် အစ္စ​ရေး​အ​နွယ်​ဝင်​အား​လုံး​သည် အစ္စ​ရေး​လူ​မျိုး​မ​ဟုတ်။</div>
<div class="v" id="v7"><span class="vn">7</span> အာ​ဗြ​ဟံ​၏​အ​မျိုး​အ​နွယ်​ဖြစ်​သော​ကြောင့် အား​လုံး​သည် သား​သ​မီး​များ​ဖြစ်​ကြ​သည်​မ​ဟုတ်။ “ဣ​ဇက်​မှ​ဆင်း​သက်​သော​သူ​သည် သင်​၏​အ​မျိုး​အ​နွယ်​ဟူ​၍ ခေါ်​ဝေါ်​ခြင်း​ခံ​ရ​လိမ့်​မည်”​<sup class="fnm"><a name="fnm2" href="#fn2">2</a></sup>ဟု အ​မိန့်​တော်​ရှိ​၏။</div>
<div class="v" id="v8"><span class="vn">8</span> ဆို​လို​သည်​ကား သွေး​သား​နှင့်​ဆိုင်​သော​သား​သ​မီး​များ​သည် ဘု​ရား​သ​ခင်​၏​သား​သ​မီး​များ​မ​ဟုတ်​ဘဲ က​တိ​တော်​နှင့်​ဆိုင်​သော​သား​သ​မီး​များ​သာ​လျှင် အ​မျိုး​အ​နွယ်​အ​ဖြစ်​သတ်​မှတ်​ခြင်း​ခံ​ရ​၏။</div>
<div class="v" id="v9"><span class="vn">9</span> အ​ဘယ်​ကြောင့်​ဆို​သော် က​တိ​တော်​စ​ကား​မှာ “ဤ​သို့​သော​အ​ချိန်​အ​ခါ​တွင် ငါ​လာ​ခဲ့​ဦး​မည်။ စာ​ရာ​သည်​လည်း သား​တစ်​ဦး​ကို​ရ​ရှိ​လိမ့်​မည်”​<sup class="fnm"><a name="fnm3" href="#fn3">3</a></sup>ဟူ​၍ ဖြစ်​၏။</div>
<div class="v" id="v10"><span class="vn">10</span> ထို​မျှ​မ​က ရေ​ဗက္ကာ​သည်​လည်း ငါ​တို့​၏​ရှေး​ဘိုး​ဘေး​ဣ​ဇက်​တစ်​ဦး​တည်း​နှင့်​ပင်​စုံ​ဖက်​၍ ကိုယ်​ဝန်​ရ​ရှိ​သော​အ​ခါ</div>
<div class="v" id="v11"><span class="vn">11</span> သား​တို့​မ​မွေး​ဖွား​မီ၊ ထို​သား​တို့​သည် အ​ကောင်း​အ​ဆိုး​ကို​မ​ပြု​ကျင့်​မီ​က​ပင် ဘု​ရား​သ​ခင်​၏​ရွေး​ကောက်​ခြင်း​နှင့်​ဆိုင်​သော အ​ကြံ​အ​စည်​တော်​သည် အ​ကျင့်​အား​ဖြင့်​မ​ဟုတ်​ဘဲ ခေါ်​ယူ​တော်​မူ​သော​သူ​အား​ဖြင့် တည်​စေ​ရန်</div>
<div class="v" id="v12"><span class="vn">12</span> “အ​ကြီး​သည် အ​ငယ်​ကို အ​စေ​ခံ​ရ​လိမ့်​မည်”​<sup class="fnm"><a name="fnm4" href="#fn4">4</a></sup>ဟု ရေ​ဗက္ကာ​အား မိန့်​တော်​မူ​၏။</div>
<div class="v" id="v13"><span class="vn">13</span> “ယာ​ကုပ်​ကို ငါ​ချစ်​၏။ ဧ​သော​ကို​မူ​ကား ငါ​မုန်း​၏”​<sup class="fnm"><a name="fnm5" href="#fn5">5</a></sup>ဟု ကျမ်း​စာ​၌​ရေး​ထား​သည့်​အ​တိုင်း​ဖြစ်​၏။</div>
<div class="v" id="v14"><h2>ဘု​ရား​သ​ခင်​၏​ရွေး​ကောက်​တော်​မူ​ခြင်း</h2><span class="vn">14</span> <span class="br-p"><br><br></span>သို့​ဖြစ်​လျှင် ငါ​တို့​သည် မည်​သို့​ဆို​ရ​မည်​နည်း။ ဘု​ရား​သ​ခင်​၌ မ​တ​ရား​မှု​ရှိ​သ​လော။ လုံး​ဝ​မ​ရှိ​ပေ။</div>
<div class="v" id="v15"><span class="vn">15</span> အ​ဘယ်​ကြောင့်​ဆို​သော် ဘု​ရား​သ​ခင်​သည် မော​ရှေ​အား “ငါ​သည် သ​နား​လို​သော​သူ​ကို​သ​နား​၍ သက်​ညှာ​လို​သော​သူ​ကို သက်​ညှာ​မည်”​<sup class="fnm"><a name="fnm6" href="#fn6">6</a></sup>ဟု မိန့်​တော်​မူ​၏။</div>
<div class="v" id="v16"><span class="vn">16</span> ထို့​ကြောင့် ဤ​အ​ရာ​သည် လူ​၏​အ​လို​ဆန္ဒ​အ​ပေါ်​၌​လည်း​ကောင်း၊ ကြိုး​စား​အား​ထုတ်​မှု​<sup class="fnm"><a name="fnm7" href="#fn7">7</a></sup>အ​ပေါ်​၌​လည်း​ကောင်း မ​မူ​တည်​ဘဲ က​ရု​ဏာ​ထား​တော်​မူ​သော​ဘု​ရား​သ​ခင်​အ​ပေါ်​၌​သာ မူ​တည်​၏။</div>
<div class="v" id="v17"><span class="vn">17</span> အ​ကြောင်း​မူ​ကား ကျမ်း​စာ​၌ ဖာ​ရော​ဘု​ရင်​အား “သင့်​ကို ငါ​ချီး​မြှောက်​ခြင်း​မှာ သင်​၌ ငါ့​တန်​ခိုး​ကို​ပြ​သ​၍ ကမ္ဘာ​မြေ​တစ်​ဝန်း​လုံး​တွင် ငါ​၏​နာ​မ​ကို ကျော်​ကြား​စေ​ရန်​ဖြစ်​၏”​<sup class="fnm"><a name="fnm8" href="#fn8">8</a></sup>ဟု ဆို​ထား​၏။</div>
<div class="v" id="v18"><span class="vn">18</span> ထို့​ကြောင့် ဘု​ရား​သ​ခင်​သည် သ​နား​လို​သော​သူ​ကို သ​နား​တော်​မူ​၍ ခေါင်း​မာ​စေ​လို​သော​သူ​ကို ခေါင်း​မာ​စေ​တော်​မူ​၏။</div>
<div class="v" id="v19"><span class="vn">19</span> <span class="br-p"><br><br></span>ထို​အ​ခါ သင်​က “သို့​ဖြစ်​လျှင် ဘု​ရား​သ​ခင်​သည် လူ​တို့​ကို အ​ဘယ်​ကြောင့် အ​ပြစ်​တင်​တော်​မူ​သေး​သ​နည်း။ မည်​သူ​သည် ဘု​ရား​သ​ခင်​၏​အ​လို​တော်​ကို ဆန့်​ကျင်​နိုင်​မည်​နည်း”​ဟု ငါ့​အား မေး​မြန်း​လိမ့်​မည်။</div>
<div class="v" id="v20"><span class="vn">20</span> သို့​သော် အ​ချင်း​လူ၊ သင်​သည် မည်​သူ​ဖြစ်​၍ ဘု​ရား​သ​ခင်​ကို ပြန်​ခံ​ပြော​ဆို​သ​နည်း။ ပုံ​သွင်း​ခံ​ရ​သော​အ​ရာ​သည် ပုံ​သွင်း​ပေး​သော​သူ​အား “အ​ဘယ်​ကြောင့် ငါ့​ကို ဤ​သို့​ပြု​လုပ်​ခဲ့​သ​နည်း”​ဟု ပြော​ဆို​နိုင်​ပါ​မည်​လော။<sup class="fnm"><a name="fnm9" href="#fn9">9</a></sup></div>
<div class="v" id="v21"><span class="vn">21</span> အိုး​ထိန်း​သည်​သည် ရွှံ့​စေး​တစ်​ပုံ​တည်း​ထဲ​မှ အ​သ​ရေ​ရှိ​သော​အ​ရာ​အ​တွက်​သုံး​ရန် အိုး​ခွက်​ကို​လည်း​ကောင်း၊ အ​သ​ရေ​မ​ရှိ​သော​အ​ရာ​အ​တွက်​သုံး​ရန် အိုး​ခွက်​ကို​လည်း​ကောင်း လုပ်​ပိုင်​ခွင့်​ရှိ​သည်​မ​ဟုတ်​လော။<sup class="fnm"><a name="fnm10" href="#fn10">10</a></sup></div>
<div class="v" id="v22"><span class="vn">22</span> <span class="br-p"><br><br></span>သို့​ရာ​တွင် ဘု​ရား​သ​ခင်​သည် အ​မျက်​တော်​ကို​ပြ​သ​ရန်​နှင့် မိ​မိ​၏​တန်​ခိုး​တော်​ကို​သိ​စေ​ရန် အ​လို​တော်​ရှိ​လျက်​နှင့်​ပင် ဖျက်​ဆီး​ရန်​ပြင်​ဆင်​ထား​သော အ​မျက်​တော်​ဆိုင်​ရာ​အိုး​ခွက်​များ​ကို အ​လွန်​စိတ်​ရှည်​စွာ​သည်း​ခံ​တော်​မူ​လျှင် မည်​သို့​နည်း။</div>
<div class="v" id="v23"><span class="vn">23</span> ထို့​ပြင် ဘုန်း​အ​သ​ရေ​အ​တွက်​ကြို​တင်​ပြင်​ဆင်​ထား​သော က​ရု​ဏာ​တော်​ဆိုင်​ရာ​အိုး​ခွက်​များ​၌ မိ​မိ​ဘုန်း​အ​သ​ရေ​တော်​၏​ကြွယ်​ဝ​မှု​ကို သိ​စေ​ရန်​ပြု​တော်​မူ​လျှင် မည်​သို့​နည်း။</div>
<div class="v" id="v24"><span class="vn">24</span> ဘု​ရား​သ​ခင်​သည် ငါ​တို့​ကို ထို​က​ရု​ဏာ​တော်​ဆိုင်​ရာ​အိုး​ခွက်​များ​အ​ဖြစ် ဂျူး​လူ​မျိုး​တို့​ထဲ​မှ​သာ​မ​က​ဘဲ လူ​မျိုး​ခြား​တို့​ထဲ​မှ​လည်း ခေါ်​ယူ​ထား​တော်​မူ​၏။</div>
<div class="v" id="v25"><span class="vn">25</span> ဟော​ရှေ​ကျမ်း​၌ “ငါ​၏​လူ​မျိုး​မ​ဟုတ်​သော​သူ​ကို ‘ငါ​၏​လူ​မျိုး’​ဟူ​၍​လည်း​ကောင်း၊ မ​ချစ်​သော​သူ​ကို ‘ချစ်​သော​သူ’​ဟူ​၍​လည်း​ကောင်း ငါ​ခေါ်​မည်။<sup class="fnm"><a name="fnm11" href="#fn11">11</a></sup></div>
<div class="v" id="v26"><span class="vn">26</span> ‘သင်​တို့​သည် ငါ​၏​လူ​မျိုး​မ​ဟုတ်’​ဟု သူ​တို့​အား​မိန့်​ဆို​ထား​သော ထို​အ​ရပ်​၌​ပင် သူ​တို့​သည် ‘အ​သက်​ရှင်​တော်​မူ​သော ဘု​ရား​သ​ခင်​၏​သား​များ’​ဟူ​၍ ခေါ်​ဝေါ်​ခြင်း​ခံ​ရ​ကြ​လိမ့်​မည်”​<sup class="fnm"><a name="fnm12" href="#fn12">12</a></sup>ဟု မိန့်​တော်​မူ​သည့်​အ​တိုင်း​ဖြစ်​၏။</div>
<div class="v" id="v27"><span class="vn">27</span> ဟေ​ရှာ​ယ​က​လည်း အစ္စ​ရေး​လူ​မျိုး​နှင့်​ပတ်​သက်​၍ “အစ္စ​ရေး​အ​မျိုး​သား​တို့​၏​အ​ရေ​အ​တွက်​သည် ပင်​လယ်​သဲ​ပွင့်​များ​နှင့်​အ​မျှ​ရှိ​သော်​လည်း ကျန်​ရစ်​သော​သူ​မျှ​သာ ကယ်​တင်​ခြင်း​ခံ​ရ​လိမ့်​မည်။</div>
<div class="v" id="v28"><span class="vn">28</span> အ​ကြောင်း​မူ​ကား ထာ​ဝ​ရ​ဘု​ရား​သည် မိန့်​တော်​မူ​သော​အ​ရာ​ကို မြေ​ကြီး​ပေါ်​၌​ပြည့်​စုံ​စေ​၍<sup class="fnm"><a name="fnm13" href="#fn13">13</a></sup> မ​ဆိုင်း​မ​တွ ပြု​လုပ်​တော်​မူ​လိမ့်​မည်”​<sup class="fnm"><a name="fnm14" href="#fn14">14</a></sup>ဟု ကြွေး​ကြော်​၏။</div>
<div class="v" id="v29"><span class="vn">29</span> ထို့​ပြင် ဟေ​ရှာ​ယ​က “ကောင်း​ကင်​ဗိုလ်​ခြေ​အ​ရှင်​ထာ​ဝ​ရ​ဘု​ရား​သည် ငါ​တို့​အ​တွက် အ​မျိုး​အ​နွယ်​ကို​ချန်​ထား​တော်​မ​မူ​လျှင် ငါ​တို့​သည် သော​ဒုံ​မြို့​ကဲ့​သို့​ဖြစ်​ခဲ့​၍ ဂေါ​မော​ရ​မြို့​နှင့်​တူ​ခဲ့​ကြ​ပေ​လိမ့်​မည်”​<sup class="fnm"><a name="fnm15" href="#fn15">15</a></sup>ဟု ကြို​တင်​ပြော​ထား​သည့်​အ​တိုင်း​ဖြစ်​၏။</div>
<div class="v" id="v30"><h2>အစ္စ​ရေး​လူ​မျိုး​၏​မှား​ယွင်း​ခြင်း</h2><span class="vn">30</span> <span class="br-p"><br><br></span>သို့​ဖြစ်​လျှင် ငါ​တို့​သည် မည်​သို့​ဆို​ရ​မည်​နည်း။ ဖြောင့်​မတ်​ခြင်း​ကို​ရ​ရှိ​ရန် မ​ကြိုး​စား​သော​လူ​မျိုး​ခြား​တို့​သည် ဖြောင့်​မတ်​ခြင်း​ကို​ခံ​ယူ​ရ​ရှိ​ကြ​၏။ တစ်​နည်း​ဆို​သော် ယုံ​ကြည်​ခြင်း​အား​ဖြင့်​ရ​ရှိ​သော ဖြောင့်​မတ်​ခြင်း​ဖြစ်​၏။<sup class="fnm"><a name="fnm16" href="#fn16">16</a></sup></div>
<div class="v" id="v31"><span class="vn">31</span> သို့​ရာ​တွင် ဖြောင့်​မတ်​ခြင်း​နှင့်​ဆိုင်​သည့်​တ​ရား​ကို ရ​ရှိ​ရန်​ကြိုး​စား​သော​အစ္စ​ရေး​လူ​မျိုး​တို့​သည် ထို​တ​ရား​<sup class="fnm"><a name="fnm17" href="#fn17">17</a></sup>သို့​မ​ပေါက်​ရောက်​ကြ။</div>
<div class="v" id="v32"><span class="vn">32</span> အ​ဘယ်​ကြောင့် မ​ပေါက်​ရောက်​သ​နည်း။ ယုံ​ကြည်​ခြင်း​အား​ဖြင့်​မ​ဟုတ်​ဘဲ အ​ကျင့်​<sup class="fnm"><a name="fnm18" href="#fn18">18</a></sup>အား​ဖြင့်​ရ​ရှိ​နိုင်​သ​ကဲ့​သို့ ကြိုး​စား​သော​ကြောင့်​ဖြစ်​၏။ သူ​တို့​သည် ခ​လုတ်​တံ​သင်း​ဖြစ်​သော​ကျောက်​ကို တိုက်​မိ​ကြ​ပြီ။</div>
<div class="v" id="v33"><span class="vn">33</span> ဤ​သည်​ကား “ကြည့်​ရှု​လော့။ ခ​လုတ်​တံ​သင်း​ဖြစ်​သော​ကျောက်၊ မှား​ယွင်း​စေ​သော​ကျောက်​ကို ဇိ​အုန်​၌ ငါ​ချ​ထား​၏။ ထို​ကျောက်​ကို​ယုံ​ကြည်​သော​သူ​သည် အ​ရှက်​ရ​လိမ့်​မည်​မ​ဟုတ်”​<sup class="fnm"><a name="fnm19" href="#fn19">19</a></sup>ဟု ကျမ်း​စာ​၌​ရေး​ထား​သည့်​အ​တိုင်း​ဖြစ်​၏။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၁:၃။</div>
<div class="fn"><sup class="fnt"><a name="fn2" href="#fnm2">2</a></sup> (က ၂၁:၁၂)</div>
<div class="fn"><sup class="fnt"><a name="fn3" href="#fnm3">3</a></sup> (က ၁၈:၁၀၊ ၁၄)</div>
<div class="fn"><sup class="fnt"><a name="fn4" href="#fnm4">4</a></sup> (က ၂၅:၂၃)</div>
<div class="fn"><sup class="fnt"><a name="fn5" href="#fnm5">5</a></sup> (မာ​လ ၁:၂-၃)</div>
<div class="fn"><sup class="fnt"><a name="fn6" href="#fnm6">6</a></sup> (ထွ ၃၃:၁၉)</div>
<div class="fn"><sup class="fnt"><a name="fn7" href="#fnm7">7</a></sup> တိုက်​ရိုက်​ပြန်​ဆို​လျှင် “ပြေး​သော​သူ”</div>
<div class="fn"><sup class="fnt"><a name="fn8" href="#fnm8">8</a></sup> (ထွ ၉:၁၆)</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၂၉:၁၆၊ ၄၅:၉။</div>
<div class="fn"><sup class="fnt"><a name="fn10" href="#fnm10">10</a></sup> ယေ ၁၈:၆။</div>
<div class="fn"><sup class="fnt"><a name="fn11" href="#fnm11">11</a></sup> (ဟော ၂:၂၃)</div>
<div class="fn"><sup class="fnt"><a name="fn12" href="#fnm12">12</a></sup> (ဟော ၁:၁၀)</div>
<div class="fn"><sup class="fnt"><a name="fn13" href="#fnm13">13</a></sup> အ​ချို့​မူ​ရင်း​ကျမ်း​၌ “ဖြောင့်​မတ်​စွာ​အ​ပြီး​သတ်​၍”</div>
<div class="fn"><sup class="fnt"><a name="fn14" href="#fnm14">14</a></sup> (ဟေ​ရှာ ၁၀:၂၂-၂၃)</div>
<div class="fn"><sup class="fnt"><a name="fn15" href="#fnm15">15</a></sup> (ဟေ​ရှာ ၁:၉)</div>
<div class="fn"><sup class="fnt"><a name="fn16" href="#fnm16">16</a></sup> ရော ၁:၁၇၊ ၃:၂၂၊ ဖိ ၃:၉။</div>
<div class="fn"><sup class="fnt"><a name="fn17" href="#fnm17">17</a></sup> အ​ချို့​မူ​ရင်း​ကျမ်း​၌ “ထို​ဖြောင့်​မတ်​ခြင်း​တ​ရား”</div>
<div class="fn"><sup class="fnt"><a name="fn18" href="#fnm18">18</a></sup> အ​ချို့​မူ​ရင်း​ကျမ်း​၌ “ပ​ညတ်​တ​ရား​နှင့်​ဆိုင်​သော​အ​ကျင့်”</div>
<div class="fn"><sup class="fnt"><a name="fn19" href="#fnm19">19</a></sup> ရော ၁၀:၁၁၊ ၁ပေ ၂:၆၊ ၈။ (ဟေ​ရှာ ၂၈:၁၆) ဟေ​ရှာ ၈:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>