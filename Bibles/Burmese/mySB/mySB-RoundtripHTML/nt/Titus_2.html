<html><head>
<meta http-equiv="Content-Type" content="text/html;charset=utf-8" />
<title>Titus 2 &ndash; တိ​တု​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 2);">
<div id="navbar"><a href="../index.html">Myanmar Standard Bible</a> &ndash; <b>တိ​တု​ဩ​ဝါ​ဒ​စာ</b> &ndash; <a href="Titus_1.html">1</a> <b>2</b> <a href="Titus_3.html">3</a> </div><hr>
<h1>Titus 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မှန်​ကန်​ပြည့်​စုံ​သော​ဩ​ဝါ​ဒ</h2><span class="vn">1</span> <span class="br-p"><br><br></span>သင်​မူ​ကား မှန်​ကန်​ပြည့်​စုံ​သော​ဩ​ဝါ​ဒ​နှင့် သင့်​လျော်​သည့်​အ​ရာ​များ​ကို ဟော​ပြော​လော့။</div>
<div class="v" id="v2"><span class="vn">2</span> အ​သက်​ကြီး​သော​ယောက်ျား​တို့​အား သမ္မာ​သ​တိ​ရှိ​သော​သူ၊ တည်​ကြည်​လေး​နက်​သော​သူ၊ ဣန္ဒြေ​စောင့်​သော​သူ​ဖြစ်​ကြ​ရန်​နှင့် ယုံ​ကြည်​ခြင်း၊ ချစ်​ခြင်း​နှင့် သည်း​ခံ​ခြင်း​တို့​၌ မှန်​ကန်​ပြည့်​စုံ​မှု​ရှိ​ကြ​ရန် ဟော​ပြော​လော့။</div>
<div class="v" id="v3"><span class="vn">3</span> <span class="br-p"><br><br></span>ထို​နည်း​တူ အ​သက်​ကြီး​သော​အ​မျိုး​သ​မီး​တို့​အား ဓမ္မ​ဝတ်​နှင့်​ထိုက်​တန်​သော​သူ​များ​ကဲ့​သို့​ပြု​မူ​လျက် ကုန်း​ချော​တတ်​သော​သူ၊ စ​ပျစ်​ဝိုင်​၏​ကျေး​ကျွန်​ဖြစ်​သော​သူ​မ​ဟုတ်​ဘဲ ကောင်း​မြတ်​သော​အ​ရာ​ကို​သင်​ပေး​သော​သူ​များ​ဖြစ်​ကြ​ရန် ဟော​ပြော​လော့။</div>
<div class="v" id="v4"><span class="vn">4</span> ထို​အ​ခါ သူ​တို့​သည် ငယ်​ရွယ်​သော​အ​မျိုး​သ​မီး​တို့​အား ခင်​ပွန်း​သည်​ကို​ချစ်​သော​သူ၊ သား​သ​မီး​များ​ကို​ချစ်​သော​သူ၊</div>
<div class="v" id="v5"><span class="vn">5</span> ဣန္ဒြေ​စောင့်​သော​သူ၊ ဖြူ​စင်​သန့်​ရှင်း​သော​သူ၊ အိမ်​မှု​ကိစ္စ​ကို​ဆောင်​ရွက်​သော​သူ၊ ကောင်း​မွန်​သော​သူ၊ မိ​မိ​ခင်​ပွန်း​သည်​ကို နာ​ခံ​သော​သူ​ဖြစ်​ကြ​ရန် သ​တိ​ပေး​ဆုံး​မ​နိုင်​သ​ဖြင့် ဘု​ရား​သ​ခင်​၏​နှုတ်​က​ပတ်​တော်​သည် စော်​ကား​ပြော​ဆို​ခံ​ရ​ခြင်း​မှ ကင်း​လွတ်​လိမ့်​မည်။</div>
<div class="v" id="v6"><span class="vn">6</span> <span class="br-p"><br><br></span>ထို​နည်း​တူ ငယ်​ရွယ်​သော​ယောက်ျား​တို့​အား တည်​ငြိမ်​မှန်​ကန်​သော​စိတ်​ရှိ​ကြ​ရန် တိုက်​တွန်း​နှိုး​ဆော်​လော့။</div>
<div class="v" id="v7"><span class="vn">7</span> အ​ရာ​ရာ​၌ ကောင်း​သော​လုပ်​ဆောင်​မှု​၏​စံ​န​မူ​နာ​ကို သင်​ကိုယ်​တိုင်​ပြ​သ​လော့။ ဩ​ဝါ​ဒ​ပေး​ရာ​တွင် သ​မာ​ဓိ​နှင့်​တည်​ကြည်​လေး​နက်​ခြင်း​<sup class="fnm"><a name="fnm1" href="#fn1">1</a></sup>ရှိ​လျက်</div>
<div class="v" id="v8"><span class="vn">8</span> အ​ပြစ်​တင်​စ​ရာ​ကင်း​သော မှန်​ကန်​ပြည့်​စုံ​သည့်​စ​ကား​ကို ပြော​ဆို​လော့။ သို့​ပြု​လျှင် ဆန့်​ကျင်​ဘက်​ပြု​သော​သူ​သည် ငါ​တို့​နှင့်​ပတ်​သက်​၍ မ​ကောင်း​သော​အ​ရာ​တစ်​စုံ​တစ်​ခု​ကို​မျှ မ​ပြော​ဆို​နိုင်​ဘဲ အ​ရှက်​ရ​လိမ့်​မည်။</div>
<div class="v" id="v9"><span class="vn">9</span> <span class="br-p"><br><br></span>ကျွန်​ဖြစ်​သူ​တို့​အား မိ​မိ​သ​ခင်​ကို အ​ရာ​ရာ​၌​နာ​ခံ​လျက် နှစ်​သက်​ဖွယ်​ဖြစ်​စေ​ရန်​နှင့် ဆန့်​ကျင်​ပြော​ဆို​ခြင်း၊</div>
<div class="v" id="v10"><span class="vn">10</span> ခိုး​ယူ​ခြင်း​တို့​ကို​မ​ပြု​ဘဲ အ​စဉ်​ကောင်း​မွန်​စွာ​သစ္စာ​စောင့်​နေ​ကြောင်း​ကို​ပြ​သ​ရန် တိုက်​တွန်း​နှိုး​ဆော်​လော့။<sup class="fnm"><a name="fnm2" href="#fn2">2</a></sup> ထို​သို့​ပြု​လျှင် သူ​တို့​သည် အ​ရာ​ရာ​၌ ငါ​တို့​ကယ်​တင်​ရှင်​ဘု​ရား​သ​ခင်​၏​သွန်​သင်​ချက်​ကို တင့်​တယ်​စေ​ကြ​လိမ့်​မည်။</div>
<div class="v" id="v11"><span class="vn">11</span> <span class="br-p"><br><br></span>အ​ကြောင်း​မူ​ကား လူ​အ​ပေါင်း​တို့​ကို ကယ်​တင်​တော်​မူ​သော​ဘု​ရား​သ​ခင်​၏​ကျေး​ဇူး​တော်​သည် ပေါ်​ထွန်း​တော်​မူ​ပြီး</div>
<div class="v" id="v12"><span class="vn">12</span> ငါ​တို့​အား ဘု​ရား​တ​ရား​မဲ့​ခြင်း​နှင့်​လော​ကီ​တပ်​မက်​ခြင်း​တို့​ကို စွန့်​ပယ်​၍ ဤ​လော​က​တွင် ဘု​ရား​ဝတ်​၌​မွေ့​လျော်​စွာ၊ သင့်​တင့်​လျောက်​ပတ်​စွာ​နှင့် ဖြောင့်​မတ်​စွာ​အ​သက်​ရှင်​ရန်​လည်း​ကောင်း၊</div>
<div class="v" id="v13"><span class="vn">13</span> ကြီး​မြတ်​သည့်​ဘု​ရား​သ​ခင်​ဖြစ်​တော်​မူ​သော ငါ​တို့​၏​ကယ်​တင်​ရှင်​ယေ​ရှု​ခ​ရစ်​တော်​၏​ဘုန်း​တော်​ပေါ်​ထွန်း​ခြင်း​တည်း​ဟူ​သော မင်္ဂ​လာ​ရှိ​သော​မျှော်​လင့်​ခြင်း​ကို စောင့်​မျှော်​ရန်​လည်း​ကောင်း ဆုံး​မ​သွန်​သင်​လျက်​ရှိ​၏။</div>
<div class="v" id="v14"><span class="vn">14</span> ခ​ရစ်​တော်​သည် ငါ​တို့​ကို ခပ်​သိမ်း​သော​တ​ရား​မဲ့​ခြင်း​ထဲ​မှ ရွေး​နုတ်​ကယ်​တင်​ရန်​နှင့် ကောင်း​သော​အ​မှု​၌ စိတ်​အား​ထက်​သန်​သည့် မိ​မိ​ပိုင်​တော်​မူ​သော​လူ​မျိုး​ကို မိ​မိ​အ​တွက်​စင်​ကြယ်​စေ​ရန် ငါ​တို့​အ​တွက် မိ​မိ​ကိုယ်​ကို​စွန့်​တော်​မူ​၏။<sup class="fnm"><a name="fnm3" href="#fn3">3</a></sup></div>
<div class="v" id="v15"><span class="vn">15</span> <span class="br-p"><br><br></span>သင်​သည် ဤ​အ​ရာ​များ​ကို အ​မိန့်​အာ​ဏာ​အ​ပြည့်​အ​ဝ​ဖြင့်​ဟော​ပြော​လျက် တိုက်​တွန်း​နှိုး​ဆော်​ကာ အ​ပြစ်​ကို​ဖော်​ပြ​လော့။ မည်​သူ​မျှ သင့်​ကို မ​ထီ​မဲ့​မြင်​မ​ပြု​စေ​နှင့်။<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> အ​ချို့​မူ​ရင်း​ကျမ်း​၌ “မ​ဖောက်​ပြန်​နိုင်​သော​တည်​ကြည်​လေး​နက်​မှု”</div>
<div class="fn"><sup class="fnt"><a name="fn2" href="#fnm2">2</a></sup> ဧ ၆:၅၊ ကော ၃:၂၂၊ ၁တိ ၆:၁၊ ၁ပေ ၂:၁၈။</div>
<div class="fn"><sup class="fnt"><a name="fn3" href="#fnm3">3</a></sup> တ​ရား ၁၄:၂၊ ဆာ ၁၃၀:၈၊ ယေ​ဇ ၃၇:၂၃။</div>
<div class="fn"><sup class="fnt"><a name="fn4" href="#fnm4">4</a></sup> ၁တိ ၄:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>