<html><head>
<meta http-equiv="Content-Type" content="text/html;charset=utf-8" />
<title>Titus 3 &ndash; တိ​တု​ဩ​ဝါ​ဒ​စာ &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Titus', 3);">
<div id="navbar"><a href="../index.html">Myanmar Standard Bible</a> &ndash; <b>တိ​တု​ဩ​ဝါ​ဒ​စာ</b> &ndash; <a href="Titus_1.html">1</a> <a href="Titus_2.html">2</a> <b>3</b> </div><hr>
<h1>Titus 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကောင်း​သော​အ​မှု​တို့​ကို​ပြု​ခြင်း</h2><span class="vn">1</span> <span class="br-p"><br><br></span>အုပ်​ချုပ်​သူ​များ​နှင့်​အာ​ဏာ​ပိုင်​များ​ကို နာ​ခံ​လျက် ထို​သူ​တို့​၏​စ​ကား​ကို​နား​ထောင်​ရန်​လည်း​ကောင်း၊<sup class="fnm"><a name="fnm1" href="#fn1">1</a></sup> ကောင်း​သော​အ​မှု​ရှိ​သ​မျှ​တို့​အ​တွက် အ​သင့်​ရှိ​ရန်​လည်း​ကောင်း၊</div>
<div class="v" id="v2"><span class="vn">2</span> မည်​သူ့​ကို​မျှ စော်​ကား​ပြော​ဆို​ခြင်း၊ ရန်​တွေ့​ခြင်း​မ​ပြု​ဘဲ ညင်​သာ​သော​သ​ဘော​ရှိ​လျက် လူ​အ​ပေါင်း​တို့​အ​ပေါ် နူး​ညံ့​သိမ်​မွေ့​ခြင်း​ကို​ပြ​သ​ရန်​လည်း​ကောင်း သူ​တို့​အား သ​တိ​ပေး​နှိုး​ဆော်​လော့။</div>
<div class="v" id="v3"><span class="vn">3</span> <span class="br-p"><br><br></span>အ​ကြောင်း​မူ​ကား တစ်​ချိန်​က ငါ​တို့​သည်​လည်း မိုက်​မဲ​သော​သူ၊ နာ​ခံ​ခြင်း​မ​ရှိ​သော​သူ၊ လမ်း​လွဲ​သော​သူ​များ​ဖြစ်​ကြ​ပြီး အ​မျိုး​မျိုး​သော တပ်​မက်​ခြင်း​နှင့်​ကာ​မ​ဂုဏ်​ခံ​စား​ခြင်း​တို့​၌​ကျွန်​ခံ​၍ မ​ကောင်း​မှု​နှင့်​မ​လို​မုန်း​ထား​ခြင်း​တို့​၌​ကျင်​လည်​ကြ​ကာ မုန်း​တီး​ခြင်း​ခံ​ရ​လျက် အ​ချင်း​ချင်း​ကို​လည်း​မုန်း​တီး​လျက်​နေ​ကြ​၏။</div>
<div class="v" id="v4"><span class="vn">4</span> သို့​သော် ငါ​တို့​ကယ်​တင်​ရှင်​ဘု​ရား​သ​ခင်​၏​ကျေး​ဇူး​ပြု​ခြင်း​နှင့်​ချစ်​ခင်​ကြင်​နာ​ခြင်း​တို့ ပေါ်​ထွန်း​တော်​မူ​သော​အ​ခါ</div>
<div class="v" id="v5"><span class="vn">5</span> ကိုယ်​တော်​သည် ငါ​တို့​ပြု​ခဲ့​သည့် ဖြောင့်​မတ်​သော​အ​ကျင့်​အား​ဖြင့်​မ​ဟုတ်​ဘဲ မိ​မိ​၏​က​ရု​ဏာ​တော်​နှင့်​အ​ညီ အ​သစ်​မွေး​ဖွား​ခြင်း​နှင့်​ဆိုင်​သော​ဆေး​ကြော​ခြင်း​နှင့် သန့်​ရှင်း​သော​ဝိ​ညာဉ်​တော်​၏​အ​သစ်​ပြု​ပြင်​ခြင်း​တို့​အား​ဖြင့် ငါ​တို့​ကို ကယ်​တင်​တော်​မူ​၏။<sup class="fnm"><a name="fnm2" href="#fn2">2</a></sup></div>
<div class="v" id="v6"><span class="vn">6</span> ဘု​ရား​သ​ခင်​သည် ထို​ဝိ​ညာဉ်​တော်​ကို ငါ​တို့​၏​ကယ်​တင်​ရှင်​ယေ​ရှု​ခ​ရစ်​တော်​အား​ဖြင့် ငါ​တို့​အ​ပေါ် ကြွယ်​ဝ​စွာ​သွန်း​လောင်း​တော်​မူ​၏။</div>
<div class="v" id="v7"><span class="vn">7</span> ဤ​သည်​ကား ငါ​တို့​သည် ကိုယ်​တော်​၏​ကျေး​ဇူး​တော်​အား​ဖြင့် ဖြောင့်​မတ်​သည်​ဟု​အ​သိ​အ​မှတ်​ပြု​ခြင်း​ခံ​ရ​လျက် ထာ​ဝ​ရ​အ​သက်​ကို​မျှော်​လင့်​ခြင်း​အား​ဖြင့် အ​မွေ​ခံ​ဖြစ်​လာ​ကြ​မည့်​အ​ကြောင်း​တည်း။</div>
<div class="v" id="v8"><span class="vn">8</span> ဤ​စ​ကား​သည် သစ္စာ​စ​ကား​ဖြစ်​၏။ ဘု​ရား​သ​ခင်​ကို​ယုံ​ကြည်​သော​သူ​တို့​သည် ကောင်း​သော​အ​မှု​တို့​ကို​ပါ​ဝင်​လုပ်​ဆောင်​ရန် အ​မြဲ​ဂ​ရု​စိုက်​ကြ​မည့်​အ​ကြောင်း ငါ​သည် သင့်​အား ဤ​အ​ရာ​များ​အ​တွက် အ​ခိုင်​အ​မာ​ရပ်​တည်​စေ​လို​၏။ ဤ​အ​ရာ​များ​သည် ကောင်း​မြတ်​၍ လူ​တို့​အ​တွက်​အ​ကျိုး​ရှိ​၏။</div>
<div class="v" id="v9"><span class="vn">9</span> <span class="br-p"><br><br></span>သို့​သော် မိုက်​မဲ​သော​အ​ငြင်း​ပွား​မှု​များ၊ ဆွေ​စဉ်​မျိုး​ဆက်​စာ​ရင်း​များ၊ ပ​ဋိ​ပက္ခ​ဖြစ်​ခြင်း​နှင့် ပ​ညတ်​တ​ရား​ကြောင့် ခိုက်​ရန်​ဖြစ်​ခြင်း​တို့​ကို ရှောင်​ကြဉ်​လော့။ အ​ကြောင်း​မူ​ကား ထို​အ​ရာ​တို့​သည် အ​ကျိုး​မဲ့​၍ အ​ချည်း​နှီး​ဖြစ်​ကြ​၏။<sup class="fnm"><a name="fnm3" href="#fn3">3</a></sup></div>
<div class="v" id="v10"><span class="vn">10</span> ကွဲ​ပြား​မှု​ကို​ဖြစ်​စေ​သော​သူ​အား တစ်​ကြိမ်၊ နှစ်​ကြိမ် သ​တိ​ပေး​ပြီး​လျှင် ပယ်​ရှား​လော့။</div>
<div class="v" id="v11"><span class="vn">11</span> ထို​သို့​သော​သူ​သည် ဖောက်​ပြန်​လွဲ​မှား​သော​သူ​ဖြစ်​ပြီး မိ​မိ​မှား​ယွင်း​နေ​ကြောင်း​သိ​လျက်​နှင့် အ​ပြစ်​ပြု​နေ​သူ​ဖြစ်​ကြောင်း သိ​မှတ်​လော့။</div>
<div class="v" id="v12"><h2>နောက်​ဆုံး​ညွှန်​ကြား​ချက်​များ​နှင့် နှုတ်​ဆက်​စ​ကား​များ</h2><span class="vn">12</span> <span class="br-p"><br><br></span>ငါ​သည် အာ​တေ​မ သို့​မ​ဟုတ် တု​ခိတ်​ကို သင့်​ထံ​သို့​စေ​လွှတ်​သော​အ​ခါ ငါ​ရှိ​ရာ​နိ​ကော​ပ​လိ​မြို့​သို့​လာ​ရန် ကြိုး​စား​လော့။ အ​ကြောင်း​မူ​ကား ဆောင်း​ကာ​လ​အ​တွင်း ထို​မြို့​၌​နေ​ထိုင်​ရန် ငါ​ဆုံး​ဖြတ်​ထား​၏။</div>
<div class="v" id="v13"><span class="vn">13</span> ကျမ်း​တတ်​ပုဂ္ဂိုလ်​ဇေ​န​နှင့်​အာ​ပေါ​လု​တို့​ကို သူ​တို့​အ​တွက် လို​လေ​သေး​မ​ရှိ​ရ​အောင် သေ​ချာ​စွာ​ပို့​ဆောင်​ပေး​လော့။</div>
<div class="v" id="v14"><span class="vn">14</span> ငါ​တို့​၏​လူ​များ​သည်​လည်း အ​သီး​မ​သီး​သော​သူ​မ​ဖြစ်​မည့်​အ​ကြောင်း အ​ရေး​တ​ကြီး​လို​အပ်​သော​အ​ရာ​များ​အ​တွက် ကောင်း​သော​အ​မှု​တို့​ကို ပါ​ဝင်​လုပ်​ဆောင်​ရန် သင်​ယူ​ကြ​ရ​မည်။</div>
<div class="v" id="v15"><span class="vn">15</span> <span class="br-p"><br><br></span>ငါ​နှင့်​အ​တူ​ရှိ​သော​သူ​အား​လုံး​တို့​သည် သင့်​ကို​နှုတ်​ဆက်​ကြ​၏။ ယုံ​ကြည်​ခြင်း​အား​ဖြင့် ငါ​တို့​အား​ချစ်​ခင်​သော​သူ​များ​ကို နှုတ်​ဆက်​ပေး​လော့။ ကျေး​ဇူး​တော်​သည် သင်​တို့​အား​လုံး​နှင့်​အ​တူ​ရှိ​ပါ​စေ​သော။<sup class="fnm"><a name="fnm4" href="#fn4">4</a></sup></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၁၃:၁-၇၊ ၁ပေ ၂:၁၃-၁၄။</div>
<div class="fn"><sup class="fnt"><a name="fn2" href="#fnm2">2</a></sup> ၁ပေ ၁:၃-၅။</div>
<div class="fn"><sup class="fnt"><a name="fn3" href="#fnm3">3</a></sup> ၁တိ ၁:၄။</div>
<div class="fn"><sup class="fnt"><a name="fn4" href="#fnm4">4</a></sup> အ​ချို့​မူ​ရင်း​ကျမ်း​၌ “အာ​မင်” ပါ​သည်။</div>
</div>
<!-- PARSED ABOVE; EDITING MAY BREAK PARSER -->
</body></html>