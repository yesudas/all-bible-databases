<html><head>
<meta http-equiv="Content-Type" content="text/html;charset=utf-8" />
<title>Eccl 1 &ndash; ဒေ​သ​နာ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 1);">
<div id="navbar"><a href="../index.html">Myanmar Standard Bible</a> &ndash; <b>ဒေ​သ​နာ​ကျမ်း</b> &ndash; <b>1</b> <a href="Eccl_2.html">2</a> <a href="Eccl_3.html">3</a> ... <a href="Eccl_12.html">12</a> </div><hr>
<h1>Eccl 1</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ခပ်​သိမ်း​သော​အ​ရာ​သည် အ​ချည်း​နှီး</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဂျေ​ရု​ဆ​လင်​မြို့​၌​စိုး​စံ​သော​ရှင်​ဘု​ရင်​၊ ဒါ​ဝိဒ်​၏​သား​တော်​၊ ဒေ​သ​နာ​ဆ​ရာ​၏​စ​ကား​များ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ချည်း​နှီး​၊ အ​ချည်း​နှီး​ဟု ဒေ​သ​နာ​ဆ​ရာ​ဆို​၏​။<br> <span class="br-ind"><br><span class="indent">&nbsp;</span></span>အ​ချည်း​နှီး​၊ အ​ချည်း​နှီး​၊ ခပ်​သိမ်း​သော​အ​ရာ​တို့​သည် အ​ချည်း​နှီး​ဖြစ်​ကြ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>လူ​သည် နေ​အောက်​တွင် သူ​ကြိုး​ပမ်း​အား​ထုတ်​သည့်<br> <span class="br-ind"><br><span class="indent">&nbsp;</span></span>သူ​၏​ကြိုး​ပမ်း​အား​ထုတ်​မှု​အား​လုံး​တို့​မှ မည်​သည့်​အ​ကျိုး​ကို​ရ​ရှိ​သ​နည်း​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>မျိုး​ဆက်​တစ်​ဆက်​လွန်​သွား​၍ မျိုး​ဆက်​တစ်​ဆက်​ပေါ်​လာ​၏​။<br> <span class="br-ind"><br><span class="indent">&nbsp;</span></span>သို့​သော် ကမ္ဘာ​မြေ​ကြီး​သည် အ​စဉ်​အ​မြဲ​တည်​နေ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>နေ​ထွက်​လာ​၍ နေ​ဝင်​သွား​၏​။<br> <span class="br-ind"><br><span class="indent">&nbsp;</span></span>ထို့​နောက် ထွက်​လာ​ရာ​သူ့​နေ​ရာ​သို့ လျင်​မြန်​စွာ​ပြန်​သွား​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>လေ​သည် တောင်​ဘက်​သို့​တိုက်​ပြီး​လျှင် မြောက်​ဘက်​သို့​ပြန်​လှည့်​တတ်​၏​။<br> <span class="br-ind"><br><span class="indent">&nbsp;</span></span>လေ​သည် လှည့်​၍​လှည့်​၍​တိုက်​ပြီး​လျှင်<br> <span class="br-ind"><br><span class="indent">&nbsp;</span></span>မိ​မိ​ပတ်​လမ်း​ကြောင်း​အ​တိုင်း​ပြန်​လှည့်​လာ​တတ်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>မြစ်​အား​လုံး​သည် ပင်​လယ်​ထဲ​သို့​စီး​ဆင်း​ကြ​၏​။<br> <span class="br-ind"><br><span class="indent">&nbsp;</span></span>သို့​ရာ​တွင် ပင်​လယ်​သည် မည်​သည့်​အ​ခါ​မျှ မ​ပြည့်​တတ်​။<br> <span class="br-ind"><br><span class="indent">&nbsp;</span></span>မြစ်​တို့​သည် မိ​မိ​တို့​စီး​ဆင်း​လာ​ရာ​အ​ရပ်​သို့ ပြန်​သွား​၍<br> <span class="br-ind"><br><span class="indent">&nbsp;</span></span>တစ်​ဖန်​စီး​ဆင်း​တတ်​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ခပ်​သိမ်း​သော​အ​ရာ​တို့​သည် မ​ပြော​ပြ​နိုင်​အောင်<br> <span class="br-ind"><br><span class="indent">&nbsp;</span></span>ပင်​ပန်း​နွမ်း​နယ်​ဖွယ်​ကောင်း​၏​။<br> <span class="br-ind"><br><span class="indent">&nbsp;</span></span>မျက်​စိ​သည် ကြည့်​၍​ဝ​သည်​ဟူ​၍​မ​ရှိ​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>နား​သည်​လည်း နား​ထောင်​၍​အ​လို​ပြည့်​ဝ​သည်​ဟူ​၍​မ​ရှိ​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဖြစ်​ပြီး​သော​အ​ရာ​သည် တစ်​ဖန်​ပြန်​ဖြစ်​လာ​လိမ့်​မည်​။<br> <span class="br-ind"><br><span class="indent">&nbsp;</span></span>ပြု​ပြီး​သော​အ​ရာ​ကို​လည်း တစ်​ဖန်​ပြန်​၍​ပြု​လိမ့်​မည်​။<br> <span class="br-ind"><br><span class="indent">&nbsp;</span></span>နေ​အောက်​တွင် အ​သစ်​သော​အ​ရာ တစ်​စုံ​တစ်​ခု​မျှ​မ​ရှိ​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကြည့်​ရှု​လော့​။ ဤ​အ​ရာ​သည် အ​သစ်​ဖြစ်​၏​ဟု<br> <span class="br-ind"><br><span class="indent">&nbsp;</span></span>ဆို​နိုင်​သော​အ​ရာ​တစ်​စုံ​တစ်​ခု​ရှိ​သ​လော​။<br> <span class="br-ind"><br><span class="indent">&nbsp;</span></span>ထို​အ​ရာ​သည် ရှေး​က ဖြစ်​ခဲ့​ပြီး​သော​အ​ရာ​၊<br> <span class="br-ind"><br><span class="indent">&nbsp;</span></span>ငါ​တို့​မ​ရှိ​မီ​က​ဖြစ်​ခဲ့​ပြီး​သော​အ​ရာ​ဖြစ်​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ယ​ခင်​က​အ​ရာ​တို့​ကို မှတ်​မိ​ခြင်း​မ​ရှိ​။<br> <span class="br-ind"><br><span class="indent">&nbsp;</span></span>နောင်​ဖြစ်​မည့်​အ​ရာ​တို့​ကို​လည်း ၎င်း​တို့​၏​နောက်​တွင်<br> <span class="br-ind"><br><span class="indent">&nbsp;</span></span>ပေါ်​လာ​မည့်​သူ​တို့​သည် မှတ်​မိ​ကြ​လိမ့်​မည်​မ​ဟုတ်​။<br></div>
<div class="v" id="v12"><h2>ဉာဏ်​ပ​ညာ​၏​ကန့်​သတ်​မှု</h2><span class="vn">12</span> <span class="br-p"><br><br></span>ငါ​ဒေ​သ​နာ​ဆ​ရာ​သည် ဂျေ​ရု​ဆ​လင်​မြို့​တွင် အစ္စ​ရေး​လူ​မျိုး​တို့​ကို အုပ်​ချုပ်​သော​ရှင်​ဘု​ရင်​ဖြစ်​၏​။</div>
<div class="v" id="v13"><span class="vn">13</span> ငါ​သည် မိုး​ကောင်း​ကင်​အောက်​၌​ပြု​သ​မျှ​သော​အ​ရာ​တို့​ကို ဉာဏ်​ပ​ညာ​အား​ဖြင့် ရှာ​ဖွေ​ရန်​နှင့်​စူး​စမ်း​ရန် ငါ​၏​စိတ်​ကို​ပိုင်း​ဖြတ်​ထား​၏​။ ၎င်း​မှာ လူ့​သား​တို့​ကို​ရုန်း​ကန်​စေ​ရန် သူ​တို့​အား ဘု​ရား​သ​ခင်​ပေး​အပ်​တော်​မူ​သည့် ငြီး​ငွေ့​ဖွယ်​ကောင်း​သော​အ​လုပ်​ဖြစ်​၏​။<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> နေ​အောက်​တွင်​ပြု​သ​မျှ​သော​အ​မှု​အား​လုံး​ကို ငါ​မြင်​၏​။ ကြည့်​ရှု​လော့​၊ အား​လုံး​သည် အ​ချည်း​နှီး​ဖြစ်​ပြီး လေ​ကို​လိုက်​ဖမ်း​ခြင်း​ဖြစ်​၏​။</div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>ကောက်​သော​အ​ရာ​ကို မ​ဖြောင့်​စေ​နိုင်​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>လို​နေ​သော​အ​ရာ​ကို​လည်း မ​ရေ​တွက်​နိုင်​။<br></div>
<div class="v" id="v16"><span class="vn">16</span> <span class="br-p"><br><br></span>“​ကြည့်​ရှု​လော့​။ ငါ​သည် ငါ့​ထက်​အ​လျင် ဂျေ​ရု​ဆ​လင်​မြို့​၌​ရှိ​ခဲ့​သော​သူ​အား​လုံး​တို့​ထက်​ကြီး​မြတ်​၍ ဉာဏ်​ပ​ညာ​အ​ရာ​၌​လည်း​တိုး​ပွား​၏​။ ငါ​၏​စိတ်​နှ​လုံး​သည်​လည်း များ​စွာ​သော​ဉာဏ်​ပ​ညာ​နှင့် အ​သိ​ပ​ညာ​တို့​ကို​မြင်​တွေ့​ပြီ​”​<sup class="fnm"><a name="fnm4" href="#fn4">4</a></sup>ဟု ငါ့​စိတ်​နှ​လုံး​ထဲ​၌ ငါ​မြွက်​ဆို​၏​။</div>
<div class="v" id="v17"><span class="vn">17</span> တစ်​ဖန် ဉာဏ်​ပ​ညာ​ကို​သိ​မြင်​ရန်​လည်း​ကောင်း​၊ ရူး​သွပ်​ခြင်း​နှင့် မိုက်​မဲ​ခြင်း​တို့​ကို သိ​မြင်​ရန်​လည်း​ကောင်း ငါ​၏​စိတ်​နှ​လုံး​ကို​မြှုပ်​နှံ​ထား​၏​။ ထို​အ​မှု​အ​ရာ​သည်​လည်း လေ​ကို လိုက်​ဖမ်း​ခြင်း​ပင်​ဖြစ်​ကြောင်း ငါ​သိ​မြင်​၏​။</div>
<div class="v" id="v18"><span class="vn">18</span> အ​ကြောင်း​မူ​ကား ဉာဏ်​ပ​ညာ​များ​ပြား​သော​အ​ခါ ပူ​ဆွေး​ခြင်း​လည်း များ​ပြား​၏​။ အ​သိ​ပ​ညာ​တိုး​ပွား​သော​အ​ခါ ဒုက္ခ​ဝေ​ဒ​နာ​လည်း တိုး​ပွား​၏​။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၂၇:၂၀၊ ဒေ ၄:၈။</div>
<div class="fn"><sup class="fnt"><a name="fn2" href="#fnm2">2</a></sup> ဒေ ၃:၁၀။</div>
<div class="fn"><sup class="fnt"><a name="fn3" href="#fnm3">3</a></sup> ဒေ ၇:၁၃။</div>
<div class="fn"><sup class="fnt"><a name="fn4" href="#fnm4">4</a></sup> ဒေ ၂:၉။</div>
</div>
<!-- PARSED ABOVE; EDITING MAY BREAK PARSER -->
</body></html>