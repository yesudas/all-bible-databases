<html><head>
<meta http-equiv="Content-Type" content="text/html;charset=utf-8" />
<title>Eccl 10 &ndash; ဒေ​သ​နာ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 10);">
<div id="navbar"><a href="../index.html">Myanmar Standard Bible</a> &ndash; <b>ဒေ​သ​နာ​ကျမ်း</b> &ndash; <a href="Eccl_1.html">1</a> ... <a href="Eccl_8.html">8</a> <a href="Eccl_9.html">9</a> <b>10</b> <a href="Eccl_11.html">11</a> <a href="Eccl_12.html">12</a> </div><hr>
<h1>Eccl 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မိုက်​မဲ​ခြင်း​၏​ဝန်​ထုပ်</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>သေ​သော​ယင်​ကောင်​သည် အ​မွှေး​နံ့​သာ​ဖော်​စပ်​သူ​၏​နံ့​သာ​ဆီ​ကို ပုပ်​စော်​နံ​စေ​သ​ကဲ့​သို့<br> <span class="br-ind"><br><span class="indent">&nbsp;</span></span>အ​နည်း​ငယ်​သော​မိုက်​မဲ​ခြင်း​သည် ဉာဏ်​ပ​ညာ​နှင့် ဂုဏ်​သ​ရေ​ထက် အ​လေး​သာ​တတ်​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​၏​စိတ်​နှ​လုံး​သည် သူ့​ကို​လက်​ယာ​ဘက်​သို့ တိမ်း​ညွတ်​စေ​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​စိတ်​နှ​လုံး​မူ​ကား သူ့​ကို​လက်​ဝဲ​ဘက်​သို့​တိမ်း​ညွတ်​စေ​တတ်​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​သည် လမ်း​၌​လျှောက်​သွား​စဉ်​တွင်​ပင် အ​သိ​စိတ်​ကင်း​မဲ့​၍<br> <span class="br-ind"><br><span class="indent">&nbsp;</span></span>မိ​မိ​သည်​မိုက်​မဲ​သော​သူ​ဖြစ်​ကြောင်း လူ​အ​ပေါင်း​တို့​ရှေ့​၌​ဖော်​ပြ​တတ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အုပ်​စိုး​သူ​မင်း​သည် သင့်​ကို​စိတ်​ဆိုး​လျှင်​လည်း သင်​၏​နေ​ရာ​ကို​မ​စွန့်​ခွာ​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား တည်​ငြိမ်​ခြင်း​သည် ကြီး​စွာ​သော​အ​မှား​ကို ပြေ​ပျောက်​စေ​တတ်​၏​။<br></div>
<div class="v" id="v5"><span class="vn">5</span> <span class="br-p"><br><br></span>နေ​အောက်​တွင် ငါ​တွေ့​မြင်​သော​မ​ကောင်း​မှု​တစ်​ခု​ရှိ​၏​။ ၎င်း​မှာ အုပ်​ချုပ်​သူ​က မ​တော်​တ​ဆ​ပြု​မိ​သော​အ​မှား​မျိုး​ဖြစ်​ပြီး</div>
<div class="v" id="v6"><span class="vn">6</span> မိုက်​မဲ​သော​သူ​အား အ​လွန်​မြင့်​သော​နေ​ရာ​ကို​ပေး​၍ ချမ်း​သာ​သော​သူ​တို့​သည် နိမ့်​ပါး​သော​နေ​ရာ​၌​ထိုင်​နေ​ရ​ခြင်း​ဖြစ်​၏​။</div>
<div class="v" id="v7"><span class="vn">7</span> ကျွန်​တို့​သည် မြင်း​ကို​စီး​၍ အ​ကြီး​အ​ကဲ​တို့​သည် ကျွန်​များ​ကဲ့​သို့ မြေ​ပေါ်​မှာ​လျှောက်​နေ​ကြ​ရ​သည်​ကို ငါ​တွေ့​မြင်​၏​။</div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>တွင်း​ကို​တူး​သော​သူ​သည် ထို​တွင်း​ထဲ​သို့ ကျ​တတ်​၏​။<br> <span class="br-ind"><br><span class="indent">&nbsp;</span></span>တံ​တိုင်း​ကို​ဖြို​ဖျက်​သော​သူ​သည်​လည်း မြွေ​ကိုက်​ခံ​ရ​တတ်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ကျောက်​တို့​ကို တူး​ဖော်​သော​သူ​သည် ထို​ကျောက်​များ​ကြောင့် ဒဏ်​ရာ​ရ​တတ်​၏​။<br> <span class="br-ind"><br><span class="indent">&nbsp;</span></span>ထင်း​ခွဲ​သော​သူ​သည် ထို​ထင်း​များ​ကြောင့် ထိ​ခိုက်​ခံ​ရ​တတ်​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ပု​ဆိန်​တုံး​သော​အ​ခါ ၎င်း​၏​အ​သွား​ကို​မ​သွေး​ဘဲ​နေ​လျှင် ခွန်​အား​ပို​၍​စိုက်​ထုတ်​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ဉာဏ်​ပ​ညာ​မူ​ကား အောင်​မြင်​စေ​သော​အ​ကျိုး​ကျေး​ဇူး​ရှိ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>မန္တန်​မန်း​မှုတ်​ခြင်း​မ​ပြု​မီ မြွေ​ကိုက်​လျှင်<br> <span class="br-ind"><br><span class="indent">&nbsp;</span></span>အ​လမ္ပာယ်​သ​မား​သည် အ​ကျိုး​မ​ရှိ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​၏​နှုတ်​ထွက်​စ​ကား​သည် မျက်​နှာ​ရ​စေ​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​နှုတ်​ခမ်း​မူ​ကား သူ့​ကို​ဝါး​မျို​ဖျက်​ဆီး​တတ်​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သူ​၏​နှုတ်​ထွက်​စ​ကား​အ​စ​သည် မိုက်​မဲ​ခြင်း​ဖြစ်​ပြီး<br> <span class="br-ind"><br><span class="indent">&nbsp;</span></span>သူ့​စ​ကား​၏​အ​ဆုံး​သည် ဆိုး​ရွား​သော​ရူး​သွပ်​ခြင်း​ဖြစ်​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​သည် စ​ကား​များ​စွာ​ပြော​ဆို​တတ်​၏​။<br> <span class="br-ind"><br><span class="indent">&nbsp;</span></span>သို့​သော် လူ​သည် မည်​သည့်​အ​ရာ​ဖြစ်​လာ​မည်​ကို​မ​သိ​ပေ​။<br> <span class="br-ind"><br><span class="indent">&nbsp;</span></span>သူ့​နောက်​တွင် ဖြစ်​လာ​မည့်​အ​ရာ​ကို သူ့​အား​မည်​သူ​ပြော​ပြ​နိုင်​မည်​နည်း​။<sup class="fnm"><a name="fnm2" href="#fn2">2</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​သည် မြို့​သို့​သွား​သော​လမ်း​ကို​ပင် မ​သိ​သော​ကြောင့်<br> <span class="br-ind"><br><span class="indent">&nbsp;</span></span>သူ​တို့​၏​ကြိုး​ပမ်း​အား​ထုတ်​မှု​သည် သူ​တို့​ကို​ပင်​ပန်း​စေ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အ​ချင်း တိုင်း​နိုင်​ငံ​၊ သင်​၏​ရှင်​ဘု​ရင်​သည် သူ​ငယ်​ဖြစ်​ပြီး<br> <span class="br-ind"><br><span class="indent">&nbsp;</span></span>သင်​၏​အ​ကြီး​အ​ကဲ​တို့​သည် နံ​နက်​အ​ချိန်​၌​ပင်<br> <span class="br-ind"><br><span class="indent">&nbsp;</span></span>စား​သောက်​ပွဲ​ကျင်း​ပ​လျှင် သင်​သည် အမင်္ဂ​လာ​ရှိ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ချင်း တိုင်း​နိုင်​ငံ​၊ သင်​၏​ရှင်​ဘု​ရင်​သည် မြင့်​မြတ်​သော​သူ​တို့​၏​အ​မျိုး​အ​နွယ်​ဖြစ်​ပြီး<br> <span class="br-ind"><br><span class="indent">&nbsp;</span></span>သင်​၏​အ​ကြီး​အ​ကဲ​တို့​သည် ယစ်​မူး​ရန်​မ​ဟုတ်​ဘဲ<br> <span class="br-ind"><br><span class="indent">&nbsp;</span></span>ခွန်​အား​ရ​ရှိ​ရန် သူ့​အ​ချိန်​နှင့်​သူ စား​သောက်​ပွဲ​ကျင်း​ပ​လျှင် သင်​သည် မင်္ဂ​လာ​ရှိ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ပျင်း​ရိ​ခြင်း​ကြောင့် အ​မိုး​ဒိုင်း​သည် ဆွေး​မြည့်​တတ်​၏​။<br> <span class="br-ind"><br><span class="indent">&nbsp;</span></span>ပျင်း​တွဲ​သော​လက်​ကြောင့် အိမ်​သည် မိုး​ယို​တတ်​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ပျော်​ရွှင်​ရန် စား​သောက်​ပွဲ​ကို​ကျင်း​ပ​တတ်​ကြ​၏​။<br> <span class="br-ind"><br><span class="indent">&nbsp;</span></span>စ​ပျစ်​ဝိုင်​သည် အ​သက်​တာ​ကို​ဝမ်း​မြောက်​စေ​တတ်​၏​။<br> <span class="br-ind"><br><span class="indent">&nbsp;</span></span>ငွေ​သည် ခပ်​သိမ်း​သော​အ​မှု​ကို​ဖြေ​ရှင်း​ပေး​တတ်​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ရှင်​ဘု​ရင်​ကို သင်​၏​စိတ်​ကူး​ထဲ​၌​ပင် မ​ကျိန်​ဆဲ​နှင့်​။<br> <span class="br-ind"><br><span class="indent">&nbsp;</span></span>ချမ်း​သာ​သော​သူ​ကို​လည်း သင်​၏​အိပ်​ခန်း​ထဲ​၌​ပင် မ​ကျိန်​ဆဲ​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား မိုး​ကောင်း​ကင်​ငှက်​သည် ထို​အ​သံ​ကို ဆောင်​ယူ​သွား​လိမ့်​မည်​။<br> <span class="br-ind"><br><span class="indent">&nbsp;</span></span>တောင်​ပံ​ရှိ​သော​အ​ကောင်​သည်​လည်း ထို​စ​ကား​ကို ပြော​ကြား​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၁၂:၂၃၊ ၁၃:၁၆၊ ၁၅:၂၊ ၁၈:၂</div>
<div class="fn"><sup class="fnt"><a name="fn2" href="#fnm2">2</a></sup> ဒေ ၆:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>