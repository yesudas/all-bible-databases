<html><head>
<meta http-equiv="Content-Type" content="text/html;charset=utf-8" />
<title>Eccl 11 &ndash; ဒေ​သ​နာ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 11);">
<div id="navbar"><a href="../index.html">Myanmar Standard Bible</a> &ndash; <b>ဒေ​သ​နာ​ကျမ်း</b> &ndash; <a href="Eccl_1.html">1</a> ... <a href="Eccl_9.html">9</a> <a href="Eccl_10.html">10</a> <b>11</b> <a href="Eccl_12.html">12</a> </div><hr>
<h1>Eccl 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘ​၀တွင်​ရင်း​နှီး​မြှုပ်​နှံ​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>သင်​၏​အ​စာ​ကို ရေ​ပြင်​ပေါ်​သို့ ပစ်​လိုက်​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား နေ့​ရက်​များ​စွာ​လွန်​ပြီး​နောက် ၎င်း​ကို​သင်​ပြန်​တွေ့​လိမ့်​မည်​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သင်​၏​ဝေ​စု​ကို လူ​ခု​နစ်​ဦး​မ​က ရှစ်​ဦး​တို့​အား ပေး​အပ်​ထား​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကမ္ဘာ​မြေ​ကြီး​ပေါ်​တွင် မည်​သို့​သော​ဘေး​ဒုက္ခ​ကျ​ရောက်​လာ​မည်​ကို သင်​မ​သိ​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>တိမ်​တိုက်​များ​သည် မိုး​ရေ​နှင့်​ပြည့်​သော​အ​ခါ မြေ​ကြီး​ပေါ်​သို့ ရွာ​သွန်း​တတ်​၏​။<br> <span class="br-ind"><br><span class="indent">&nbsp;</span></span>သစ်​ပင်​သည်​လည်း တောင်​ဘက်​သို့​ဖြစ်​စေ​၊ မြောက်​ဘက်​သို့​ဖြစ်​စေ လဲ​ကျ​လျှင်<br> <span class="br-ind"><br><span class="indent">&nbsp;</span></span>လဲ​ကျ​ရာ​အ​ရပ်​၌​ရှိ​နေ​တတ်​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>လေ​ကို​စောင့်​ကြည့်​နေ​သော​သူ​သည် မျိုး​စေ့​ကို​ကြဲ​ရ​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>မိုး​တိမ်​ကို​ကြည့်​နေ​သော​သူ​သည်​လည်း ရိတ်​သိမ်း​ရ​လိမ့်​မည်​မ​ဟုတ်​။<br></div>
<div class="v" id="v5"><span class="vn">5</span> <span class="br-p"><br><br></span>သင်​သည် လေ​၏​လမ်း​ကြောင်း​ကို​လည်း​ကောင်း​၊ ကိုယ်​ဝန်​ဆောင်​အ​မျိုး​သ​မီး​၏​ဝမ်း​ထဲ​တွင် အ​ရိုး​များ​မည်​သို့​ဖြစ်​တည်​လာ​သည်​ကို​လည်း​ကောင်း မ​သိ​နိုင်​သ​ကဲ့​သို့ ခပ်​သိမ်း​သော​အ​ရာ​ကို​ဖန်​ဆင်း​သော ဘု​ရား​သ​ခင်​၏​အ​မှု​တော်​ကို​လည်း မ​သိ​နိုင်​။</div>
<div class="v" id="v6"><span class="vn">6</span> <span class="br-p"><br><br></span>နံ​နက်​အ​ချိန်​၌ သင်​၏​မျိုး​စေ့​ကို​ကြဲ​လော့​။ ည​နေ​ခင်း​၌​လည်း သင်​၏​လက်​ကို​အ​နား​မ​ပေး​နှင့်​။ အ​ကြောင်း​မူ​ကား မည်​သည်​က​အောင်​မြင်​မည်​နည်း​။ ဤ​သည်​လော​၊ ထို​သည်​လော​၊ သို့​မ​ဟုတ် နှစ်​ခု​စ​လုံး​အ​ညီ​အ​မျှ ကောင်း​မည်​လော​ဟူ​၍ သင်​မ​သိ​နိုင်​။</div>
<div class="v" id="v7"><span class="vn">7</span> <span class="br-p"><br><br></span>အ​လင်း​သည် ချို​မြိန်​၏​။ နေ​ကို​တွေ့​မြင်​ရ​ခြင်း​သည်​လည်း မျက်​စိ​အ​တွက်​နှစ်​လို​ဖွယ်​ဖြစ်​၏​။</div>
<div class="v" id="v8"><span class="vn">8</span> <span class="br-p"><br><br></span>သို့​ဖြစ်​၍ လူ​သည် နှစ်​ပေါင်း​များ​စွာ​အ​သက်​ရှင်​လျှင် ထို​နှစ်​ကာ​လ​အား​လုံး​၌ ဝမ်း​မြောက်​ခြင်း​ရှိ​ပါ​စေ​။ သို့​သော် မှောင်​မိုက်​သော​နေ့​ရက်​များ​သည်​လည်း များ​စွာ​ရှိ​မည်​ဖြစ်​ကြောင်း အောက်​မေ့​ပါ​စေ​။ ဖြစ်​လာ​မည့်​အ​ရာ​အား​လုံး​တို့​သည် အ​ချည်း​နှီး​ဖြစ်​ကြ​၏​။</div>
<div class="v" id="v9"><span class="vn">9</span> <span class="br-p"><br><br></span>အ​ချင်း​လူ​ပျို​၊ သင်​ပျို​ရွယ်​စဉ်​တွင် ဝမ်း​မြောက်​လော့​။ သင်​၏​အ​သက်​ပျို​ရွယ်​သော​နေ့​ရက်​များ​၌​လည်း သင်​၏​စိတ်​နှ​လုံး​သည် ရွှင်​လန်း​ပါ​စေ​။ သင့်​စိတ်​နှ​လုံး​အ​လို​ရှိ​ရာ​လမ်း​များ​နောက်​သို့​လည်း​ကောင်း​၊ သင့်​မျက်​စိ​ပ​သာ​ဒ​နောက်​သို့​လည်း​ကောင်း လိုက်​လော့​။ သို့​ရာ​တွင် ထို​အ​ရာ​အား​လုံး​အ​တွက် ဘု​ရား​သ​ခင်​သည် သင့်​ကို​တ​ရား​သ​ဖြင့်​စီ​ရင်​တော်​မူ​မည်​ဖြစ်​ကြောင်း သိ​မှတ်​လော့​။</div>
<div class="v" id="v10"><span class="vn">10</span> <span class="br-p"><br><br></span>သို့​ဖြစ်​၍ ပူ​ဆွေး​ခြင်း​ကို သင်​၏​စိတ်​နှ​လုံး​ထဲ​မှ​ဖယ်​ရှား​လော့​။ ဒုက္ခ​ကို​လည်း သင်​၏​ကိုယ်​ခန္ဓာ​မှ​ပယ်​ထုတ်​လော့​။ အ​ကြောင်း​မူ​ကား ပျို​ရွယ်​ခြင်း​နှင့် အ​ရွယ်​ကောင်း​ခြင်း​တို့​သည် အ​ချည်း​နှီး​ဖြစ်​ကြ​၏​။</div>
</div>
<!-- PARSED ABOVE; EDITING MAY BREAK PARSER -->
</body></html>