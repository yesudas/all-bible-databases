<html><head>
<meta http-equiv="Content-Type" content="text/html;charset=utf-8" />
<title>Eccl 2 &ndash; ဒေ​သ​နာ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 2);">
<div id="navbar"><a href="../index.html">Myanmar Standard Bible</a> &ndash; <b>ဒေ​သ​နာ​ကျမ်း</b> &ndash; <a href="Eccl_1.html">1</a> <b>2</b> <a href="Eccl_3.html">3</a> <a href="Eccl_4.html">4</a> ... <a href="Eccl_12.html">12</a> </div><hr>
<h1>Eccl 2</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပျော်​ရွှင်​မှု​သည် အ​ချည်း​နှီး​ဖြစ်​ခြင်း</h2><span class="vn">1</span> <span class="br-p"><br><br></span>ငါ​သည် ငါ့​စိတ်​နှ​လုံး​အား “​ယ​ခု​လာ​လော့​။ အ​ပျော်​အ​ပါး​အား​ဖြင့် သင့်​ကို ငါ​စမ်း​သပ်​မည်​။ ကောင်း​သော​အ​ရာ​ကို​လည်း ခံ​စား​သိ​ရှိ​လော့​”​ဟု မြွက်​ဆို​၏​။ သို့​ရာ​တွင် ကြည့်​ရှု​လော့​၊ ထို​အ​မှု​အ​ရာ​သည်​လည်း အ​ချည်း​နှီး​ဖြစ်​၏​။</div>
<div class="v" id="v2"><span class="vn">2</span> ရယ်​မော​ခြင်း​သည် “​ရူး​သွပ်​ခြင်း​ဖြစ်​၏​” ဟူ​၍​လည်း​ကောင်း​၊ အ​ပျော်​အ​ပါး​သည် “​မည်​သည့်​အ​ကျိုး​ရှိ​သ​နည်း​” ဟူ​၍​လည်း​ကောင်း ငါ​ဆို​၏​။</div>
<div class="v" id="v3"><span class="vn">3</span> လူ​သား​တို့​သည် မိ​မိ​တို့​၏​အ​နည်း​ငယ်​သော အ​သက်​တာ​နေ့​ရက်​များ​၌ မိုး​ကောင်း​ကင်​အောက်​တွင် မည်​သည့်​အ​ရာ​ပြု​ကောင်း​သည်​ကို ငါ​မြင်​ရ​သည်​အ​ထိ ငါ့​စိတ်​နှ​လုံး​ကို ဉာဏ်​ပ​ညာ​ဖြင့်​ဦး​ဆောင်​ရင်း မိုက်​မဲ​သော​အ​မှု​၌​ကျင်​လည်​၍ ငါ့​ကိုယ်​ခန္ဓာ​ကို​စ​ပျစ်​ရည်​ဖြင့်​အား​တက်​စေ​မည်​ဟု ငါ့​စိတ်​နှ​လုံး​ထဲ​တွင် ငါ​ကြံ​စည်​၏​။</div>
<div class="v" id="v4"><span class="vn">4</span> ငါ​သည် ကြီး​မား​သော​လုပ်​ငန်း​ကို​လုပ်​၏​။ ငါ့​အ​တွက် အိမ်​များ​ကို တည်​ဆောက်​၍ စ​ပျစ်​ဥ​ယျာဉ်​များ​ကို​စိုက်​ပျိုး​၏​။</div>
<div class="v" id="v5"><span class="vn">5</span> ဥ​ယျာဉ်​များ​နှင့် သစ်​သီး​ခြံ​များ​ကို​လည်း ငါ​လုပ်​၍ ထို​နေ​ရာ​များ​တွင် သီး​စား​ပင်​အ​မျိုး​မျိုး​ကို ငါ​စိုက်​ပျိုး​၏​။</div>
<div class="v" id="v6"><span class="vn">6</span> သစ်​ပင်​များ​ပေါက်​နေ​သော​တော​ထဲ​သို့​ရေ​သွင်း​ရန် ရေ​လှောင်​ကန်​များ​ကို​လည်း ငါ​တည်​ဆောက်​၏​။</div>
<div class="v" id="v7"><span class="vn">7</span> ငါ​သည် ကျွန်​ယောက်ျား​နှင့် ကျွန်​မိန်း​မ​တို့​ကို ဝယ်​ယူ​၏​။ ငါ့​ထံ​၌ ကျွန်​သ​ပေါက်​များ​လည်း​ရှိ​၏​။ ငါ့​အ​လျင် ဂျေ​ရု​ဆ​လင်​မြို့​၌​ရှိ​နှင့်​သူ​အား​လုံး​တို့​ထက် များ​စွာ​သော​တိ​ရစ္ဆာန်​တို့​လည်း ငါ​၌​ရှိ​၏​။</div>
<div class="v" id="v8"><span class="vn">8</span> ရွှေ​နှင့်​ငွေ​တို့​ကို​လည်း​ကောင်း​၊ ရှင်​ဘု​ရင်​များ​နှင့်​တိုင်း​ပြည်​တို့​၏​ဘဏ္ဍာ​ကို​လည်း​ကောင်း ငါ​စု​ဆောင်း​၏​။ အ​မျိုး​သား​သီ​ချင်း​သည်​နှင့် အ​မျိုး​သ​မီး​သီ​ချင်း​သည်​တို့​ကို​လည်း​ကောင်း​၊ လူ့​သား​တို့​ပျော်​မွေ့​ရာ​ဖြစ်​သော​မောင်း​မ​မိဿံ​များ​ကို​လည်း​ကောင်း ငါ​ခေါ်​ယူ​၏​။</div>
<div class="v" id="v9"><span class="vn">9</span> ဤ​သို့​ဖြင့် ငါ​သည် ကြီး​မြတ်​လာ​၍ ငါ့​အ​လျင် ဂျေ​ရု​ဆ​လင်​မြို့​၌​ရှိ​နှင့်​သူ​အား​လုံး​တို့​ထက်​သာ​လွန်​၏​။ ငါ​၏​ဉာဏ်​ပ​ညာ​သည်​လည်း ငါ​၌​တည်​မြဲ​တည်​နေ​၏​။<sup class="fnm"><a name="fnm1" href="#fn1">1</a></sup></div>
<div class="v" id="v10"><span class="vn">10</span> ငါ​သည် ငါ့​မျက်​စိ​လို​ချင်​တပ်​မက်​သော​အ​ရာ​တစ်​စုံ​တစ်​ခု​ကို​မျှ​မ​ငြင်း​။ ငါ့​စိတ်​နှ​လုံး​ကို​လည်း အ​ပျော်​အ​ပါး​ရှိ​သ​မျှ​ကို​ခံ​စား​ခွင့်​ပေး​ထား​၏​။ အ​မှန်​စင်​စစ် ငါ​၏​စိတ်​နှ​လုံး​သည် ငါ​၏​ကြိုး​ပမ်း​အား​ထုတ်​မှု​အား​လုံး​၌ ဝမ်း​မြောက်​၏​။ ဤ​သည်​ကား ငါ​၏​ကြိုး​ပမ်း​အား​ထုတ်​မှု​အား​လုံး​အ​တွက် ငါ​ရ​ရှိ​သော​ဝေ​စု​ဖြစ်​၏​။</div>
<div class="v" id="v11"><span class="vn">11</span> သို့​သော် ငါ့​လက်​ဖြင့်​ပြု​ခဲ့​သော​အ​မှု​အား​လုံး​တို့​ကို​လည်း​ကောင်း​၊ ထို​အ​မှု​တို့​ကို​ပြု​လုပ်​ရန် ငါ​ကြိုး​ပမ်း​အား​ထုတ်​ခဲ့​သည့် ငါ​၏​ကြိုး​ပမ်း​အား​ထုတ်​မှု​ကို​လည်း​ကောင်း ငါ​ပြန်​၍​ဆန်း​စစ်​သော​အ​ခါ ကြည့်​ရှု​လော့​၊ အား​လုံး​သည် အ​ချည်း​နှီး​ဖြစ်​ပြီး လေ​ကို​လိုက်​ဖမ်း​ခြင်း​ဖြစ်​၏​။ နေ​အောက်​တွင် အ​ကျိုး​ဖြစ်​စေ​သော​အ​ရာ​တစ်​စုံ​တစ်​ခု​မျှ​မ​ရှိ​။</div>
<div class="v" id="v12"><h2>ဉာဏ်​ပ​ညာ​ပေး​သော​အ​ကျိုး​ကို​ချင့်​ချိန်​နှိုင်း​ယှဉ်​ခြင်း</h2><span class="vn">12</span> <span class="br-p"><br><br></span>ရှင်​ဘု​ရင်​နောက်​တွင်​ပေါ်​ထွန်း​လာ​သော​သူ​သည် မည်​သည့်​အ​ရာ​ကို​ပြု​နိုင်​သ​နည်း​။ ထို​ရှင်​ဘု​ရင်​ပြု​ပြီး​သော​အ​ရာ​ကို​သာ​ပြု​နိုင်​၏​။ ထို့​ကြောင့် ငါ​သည် ဉာဏ်​ပ​ညာ​ကို​လည်း​ကောင်း​၊ ရူး​သွပ်​ခြင်း​နှင့် မိုက်​မဲ​ခြင်း​တို့​ကို​လည်း​ကောင်း ပြန်​၍​ဆန်း​စစ်​ကြည့်​၏​။</div>
<div class="v" id="v13"><span class="vn">13</span> ထို​အ​ခါ အ​လင်း​သည် အ​မှောင်​ထက် ပို​၍​အ​ကျိုး​ရှိ​သ​ကဲ့​သို့ ဉာဏ်​ပ​ညာ​သည် မိုက်​မဲ​ခြင်း​ထက် ပို​၍​အ​ကျိုး​ရှိ​သည်​ကို ငါ​တွေ့​မြင်​၏​။</div>
<div class="v" id="v14"><span class="vn">14</span> ပ​ညာ​ရှိ​သော​သူ​၏​မျက်​စိ​သည် သူ​၏​ဦး​ခေါင်း​ထဲ​၌​ရှိ​၏​။ မိုက်​မဲ​သော​သူ​မူ​ကား အ​မှောင်​ထဲ​၌​လျှောက်​လှမ်း​တတ်​၏​။ သို့​ရာ​တွင် တစ်​ခု​တည်း​သော​အ​ဖြစ်​သည် သူ​တို့​အား​လုံး​၌​ဖြစ်​ပျက်​သည်​ကို ငါ​သိ​၏​။</div>
<div class="v" id="v15"><span class="vn">15</span> ထို​အ​ခါ ငါ​က “​မိုက်​မဲ​သော​သူ​၌​ဖြစ်​ပျက်​သော​အ​ဖြစ်​မျိုး​သည် ငါ​၌​လည်း​ဖြစ်​ပျက်​လိမ့်​မည်​။ သို့​ဖြစ်​လျှင် ငါ​ဉာဏ်​ပ​ညာ​ရှိ​ခြင်း​သည် ငါ့​အ​တွက် မည်​သို့​အ​ကျိုး​ထူး​သ​နည်း​”​ဟု ငါ့​စိတ်​ထဲ​၌​မြွက်​ဆို​၏​။ တစ်​ဖန် “​ဤ​အ​ရာ​သည်​လည်း အ​ချည်း​နှီး​ဖြစ်​၏​”​ဟု ငါ့​စိတ်​ထဲ​၌ ပြော​ဆို​၏​။</div>
<div class="v" id="v16"><span class="vn">16</span> အ​မှန်​စင်​စစ် မိုက်​မဲ​သော​သူ​ကဲ့​သို့​ပင် ပ​ညာ​ရှိ​သော​သူ​သည်​လည်း အ​စဉ်​အ​မြဲ​အောက်​မေ့​ခြင်း​ခံ​ရ​မည်​မ​ဟုတ်​။ နောင်​လာ​မည့်​နေ့​ရက်​များ​တွင် အား​လုံး​သည် မေ့​လျော့​ခြင်း​ခံ​ရ​လိမ့်​မည်​။ ပ​ညာ​ရှိ​သော​သူ​သည် မိုက်​မဲ​သော​သူ​နည်း​တူ သေ​တတ်​ပါ​သည်​တ​ကား​။</div>
<div class="v" id="v17"><span class="vn">17</span> ထို့​ကြောင့် ငါ​သည် အ​သက်​ရှင်​ရ​ခြင်း​ကို​မုန်း​၏​။ အ​ဘယ်​ကြောင့်​ဆို​သော် နေ​အောက်​တွင်​ပြု​သော​အ​မှု​သည် ငါ့​အ​တွက် ငြီး​ငွေ့​ဖွယ်​ကောင်း​၏​။ အ​ကြောင်း​မူ​ကား ခပ်​သိမ်း​သော​အ​ရာ​သည် အ​ချည်း​နှီး​ဖြစ်​ပြီး လေ​ကို​လိုက်​ဖမ်း​ခြင်း​ဖြစ်​၏​။</div>
<div class="v" id="v18"><h2>ကြိုး​ပမ်း​အား​ထုတ်​မှု​သည် အ​ချည်း​နှီး​ဖြစ်​ခြင်း</h2><span class="vn">18</span> <span class="br-p"><br><br></span>နေ​အောက်​တွင် ငါ​ကြိုး​ပမ်း​အား​ထုတ်​သော ငါ​၏​ကြိုး​ပမ်း​အား​ထုတ်​မှု​အား​လုံး​ကို​လည်း ငါ​မုန်း​၏​။ အ​ကြောင်း​မူ​ကား ငါ့​နောက်​လာ​မည့်​သူ​အား ၎င်း​တို့​ကို​ချန်​ထား​ခဲ့​ရ​မည်​ဖြစ်​၏​။</div>
<div class="v" id="v19"><span class="vn">19</span> ထို​သူ​သည် ပ​ညာ​ရှိ​သော​သူ​ဖြစ်​မည်​လော​၊ သို့​မ​ဟုတ် မိုက်​မဲ​သော​သူ​ဖြစ်​မည်​လော မည်​သူ​သိ​နိုင်​သ​နည်း​။ သို့​သော် နေ​အောက်​တွင် ဉာဏ်​ပ​ညာ​ရှိ​စွာ​ငါ​ကြိုး​ပမ်း​အား​ထုတ်​သည့် ငါ​၏​ကြိုး​ပမ်း​အား​ထုတ်​မှု​အား​လုံး​ကို ထို​သူ​သည် စိုး​မိုး​ရ​လိမ့်​မည်​။ ဤ​အ​ရာ​သည်​လည်း အ​ချည်း​နှီး​ဖြစ်​၏​။</div>
<div class="v" id="v20"><span class="vn">20</span> ထို့​ကြောင့် နေ​အောက်​တွင်​ငါ​ကြိုး​ပမ်း​အား​ထုတ်​သည့် ငါ​၏​ကြိုး​ပမ်း​အား​ထုတ်​မှု​အား​လုံး​အ​ပေါ် ငါ​သည် မျှော်​လင့်​စ​ရာ​ကင်း​မဲ့​လာ​လေ​၏​။</div>
<div class="v" id="v21"><span class="vn">21</span> အ​ကြောင်း​မူ​ကား ဉာဏ်​ပ​ညာ​၊ အ​သိ​ပ​ညာ​နှင့် ကျွမ်း​ကျင်​မှု​တို့​ဖြင့် ကြိုး​ပမ်း​အား​ထုတ်​သော​သူ​ရှိ​သော်​လည်း ထို​သူ​သည် မိ​မိ​၏​ဝေ​စု​ကို ကြိုး​ပမ်း​အား​ထုတ်​မှု​မ​ရှိ​သော​သူ​အား ပေး​အပ်​ရ​မည်​ဖြစ်​၏​။ ဤ​အ​ရာ​သည်​လည်း အ​ချည်း​နှီး​ဖြစ်​ပြီး အ​လွန်​ငြီး​ငွေ့​ဖွယ်​ကောင်း​သော​အ​မှု​ဖြစ်​၏​။</div>
<div class="v" id="v22"><span class="vn">22</span> လူ​သည် နေ​အောက်​တွင်​ကြိုး​ပမ်း​အား​ထုတ်​သည့် သူ​၏​ကြိုး​ပမ်း​အား​ထုတ်​မှု​အား​လုံး​အ​တွက်​လည်း​ကောင်း​၊ သူ​၏​စိတ်​နှ​လုံး​စွဲ​လမ်း​သော​အ​ရာ​များ​အ​တွက်​လည်း​ကောင်း မည်​သည့်​အ​ရာ​ကို​ရ​ရှိ​သ​နည်း​။</div>
<div class="v" id="v23"><span class="vn">23</span> သူ​၏​နေ့​ရက်​ရှိ​သ​မျှ​တို့​သည် ဒုက္ခ​ဝေ​ဒ​နာ​နှင့်​ပြည့်​လျက် သူ​၏​အ​လုပ်​သည်​ပူ​ဆွေး​စ​ရာ​ဖြစ်​၏​။ သူ​၏​စိတ်​နှ​လုံး​သည် ည​အ​ခါ​၌​ပင် မ​နား​ရ​ပေ​။ ဤ​အ​ရာ​သည်​လည်း အ​ချည်း​နှီး​ဖြစ်​၏​။</div>
<div class="v" id="v24"><span class="vn">24</span> လူ​သည် စား​လျက်​၊ သောက်​လျက်​၊ မိ​မိ​၏​ကြိုး​ပမ်း​အား​ထုတ်​မှု​အ​ပေါ် စိတ်​ကျေ​နပ်​အား​ရ​လျက်​နေ​ခြင်း​မှ​တစ်​ပါး သူ့​အ​တွက်​အ​ခြား​ကောင်း​သော​အ​ရာ​မ​ရှိ​။ ထို​အ​ရာ​သည်​လည်း ဘု​ရား​သ​ခင်​၏​လက်​တော်​မှ​လာ​သည်​ကို ငါ​တွေ့​မြင်​၏​။<sup class="fnm"><a name="fnm2" href="#fn2">2</a></sup></div>
<div class="v" id="v25"><span class="vn">25</span> အ​ကြောင်း​မူ​ကား ကိုယ်​တော်​နှင့်​ကင်း​၍ မည်​သူ​သည် စား​နိုင်​မည်​နည်း​။ မည်​သူ​သည် စိတ်​ပျော်​ရွှင်​နိုင်​မည်​နည်း​။</div>
<div class="v" id="v26"><span class="vn">26</span> အ​ဘယ်​ကြောင့်​ဆို​သော် ကိုယ်​တော်​သည် မိ​မိ​စိတ်​တော်​နှင့်​တွေ့​သော​သူ​အား ဉာဏ်​ပ​ညာ​၊ အ​သိ​ပ​ညာ​နှင့် ဝမ်း​မြောက်​ခြင်း​တို့​ကို ပေး​တော်​မူ​၏​။ အ​ပြစ်​ပြု​သော​သူ​ကို​ကား ဘု​ရား​သ​ခင်​စိတ်​တော်​နှင့်​တွေ့​သော​သူ​အား​ပေး​အပ်​ရန်​အ​တွက် စု​သိမ်း​၍​သို​မှီး​ထား​ရ​သည့်​အ​လုပ်​ကို​ပေး​တော်​မူ​၏​။ ဤ​အ​ရာ​သည်​လည်း အ​ချည်း​နှီး​ဖြစ်​ပြီး လေ​ကို​လိုက်​ဖမ်း​ခြင်း​ဖြစ်​၏​။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဒေ ၁:၁၆။</div>
<div class="fn"><sup class="fnt"><a name="fn2" href="#fnm2">2</a></sup> ဒေ ၃:၁၂၊ ၁၃၊ ၅:၁၈။</div>
</div>
<!-- PARSED ABOVE; EDITING MAY BREAK PARSER -->
</body></html>