<html><head>
<meta http-equiv="Content-Type" content="text/html;charset=utf-8" />
<title>Eccl 3 &ndash; ဒေ​သ​နာ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Eccl', 3);">
<div id="navbar"><a href="../index.html">Myanmar Standard Bible</a> &ndash; <b>ဒေ​သ​နာ​ကျမ်း</b> &ndash; <a href="Eccl_1.html">1</a> <a href="Eccl_2.html">2</a> <b>3</b> <a href="Eccl_4.html">4</a> <a href="Eccl_5.html">5</a> ... <a href="Eccl_12.html">12</a> </div><hr>
<h1>Eccl 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ခပ်​သိမ်း​သော​အ​မှု​အ​ရာ​အ​တွက် သူ့​အ​ချိန်​ရှိ​ခြင်း</h2><span class="vn">1</span> <span class="br-p"><br><br></span>ခပ်​သိမ်း​သော​အ​ရာ​အ​တွက် သတ်​မှတ်​ထား​သော​အ​ချိန်​အ​ခါ​ရှိ​၍ ကောင်း​ကင်​အောက်​ရှိ ခပ်​သိမ်း​သော​အ​ကြောင်း​ကိစ္စ​အ​တွက် သူ့​အ​ချိန်​ရှိ​၏​။</div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>မွေး​ဖွား​ရ​သော​အ​ချိန်​နှင့် သေ​ဆုံး​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>စိုက်​ပျိုး​ရ​သော​အ​ချိန်​နှင့် စိုက်​ပျိုး​ထား​သော​အ​ရာ​ကို<br> <span class="br-ind"><br><span class="indent">&nbsp;</span></span>မြေ​လှန်​ဖျက်​ဆီး​ရ​သော​အ​ချိန်​ရှိ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သတ်​ရ​သော​အ​ချိန်​နှင့် ကျန်း​မာ​စေ​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>ဖြို​ဖျက်​ရ​သော​အ​ချိန်​နှင့် တည်​ဆောက်​ရ​သော​အ​ချိန်​ရှိ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ငို​ကြွေး​ရ​သော​အ​ချိန်​နှင့် ရယ်​မော​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>မြည်​တမ်း​ရ​သော​အ​ချိန်​နှင့် က​ခုန်​ရ​သော​အ​ချိန်​ရှိ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကျောက်​များ​ကို​လွှင့်​ပစ်​ရ​သော​အ​ချိန်​နှင့် ကျောက်​များ​ကို​စု​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>ပွေ့​ဖက်​ရ​သော​အ​ချိန်​နှင့် ပွေ့​ဖက်​ခြင်း​ကို​ရှောင်​ကြဉ်​ရ​သော​အ​ချိန်​ရှိ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ရှာ​ဖွေ​ရ​သော​အ​ချိန်​နှင့် ဆုံး​ရှုံး​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>ထိန်း​သိမ်း​ရ​သော​အ​ချိန်​နှင့် လွှင့်​ပစ်​ရ​သော​အ​ချိန်​ရှိ​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဆုတ်​ဖြဲ​ရ​သော​အ​ချိန်​နှင့် ချုပ်​လုပ်​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>တိတ်​တ​ဆိတ်​နေ​ရ​သော​အ​ချိန်​နှင့် စ​ကား​ပြော​ရ​သော​အ​ချိန်​ရှိ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ချစ်​ရ​သော​အ​ချိန်​နှင့် မုန်း​ရ​သော​အ​ချိန်​ရှိ​၏​။<br> <span class="br-ind"><br><span class="indent">&nbsp;</span></span>စစ်​တိုက်​ရ​သော​အ​ချိန်​နှင့် စစ်​ပြေ​ငြိမ်း​ရ​သော​အ​ချိန်​ရှိ​၏​။<br></div>
<div class="v" id="v9"><h2>လူ​သား​တို့​အား ဘု​ရား​သ​ခင်​ပေး​တော်​မူ​သော​အ​လုပ်</h2><span class="vn">9</span> <span class="br-p"><br><br></span>အ​လုပ်​လုပ်​သော​သူ​သည် မိ​မိ​၏​ကြိုး​ပမ်း​အား​ထုတ်​မှု​မှ မည်​သည့်​အ​ကျိုး​ကို​ရ​ရှိ​သ​နည်း​။</div>
<div class="v" id="v10"><span class="vn">10</span> လူ​သား​တို့​ကို​ရုန်း​ကန်​စေ​ရန် သူ​တို့​အား ဘု​ရား​သ​ခင်​ပေး​အပ်​တော်​မူ​သည့် အ​လုပ်​ကို ငါ​တွေ့​မြင်​၏​။<sup class="fnm"><a name="fnm1" href="#fn1">1</a></sup></div>
<div class="v" id="v11"><span class="vn">11</span> ကိုယ်​တော်​သည် ခပ်​သိမ်း​သော​အ​ရာ​တို့​ကို သူ့​အ​ချိန်​နှင့်​သူ​လှ​ပ​အောင်​ပြင်​ဆင်​တော်​မူ​ပြီး လူ​၏​စိတ်​နှ​လုံး​ထဲ​၌ ထာ​ဝ​ရ​ကာ​လ​ကို​လည်း ထည့်​သွင်း​ထား​တော်​မူ​၏​။ သို့​သော် အ​စ​မှ​အ​ဆုံး​အ​ထိ​ဘု​ရား​သ​ခင်​ပြု​တော်​မူ​သော​အ​မှု​ကို လူ​သည် ရှာ​ဖွေ​၍​မ​တွေ့​နိုင်​။</div>
<div class="v" id="v12"><span class="vn">12</span> လူ​တို့​သည် အ​သက်​ရှင်​စဉ်​တွင် ဝမ်း​မြောက်​လျက်​၊ ကောင်း​သော​အ​မှု​ကို​ပြု​လျက်​နေ​ခြင်း​မှ​တစ်​ပါး သူ​တို့​အ​တွက် အ​ခြား​ကောင်း​သော​အ​ရာ​မ​ရှိ​ကြောင်း ငါ​သိ​၏​။</div>
<div class="v" id="v13"><span class="vn">13</span> လူ​တိုင်း စား​လျက်​၊ သောက်​လျက်​၊ မိ​မိ​၏​ကြိုး​ပမ်း​အား​ထုတ်​မှု​အား​လုံး​အ​ပေါ် ကျေ​နပ်​အား​ရ​လျက်​နေ​ခြင်း​သည်​လည်း ဘု​ရား​သ​ခင်​ပေး​တော်​မူ​သော​လက်​ဆောင်​ဖြစ်​ကြောင်း ငါ​သိ​၏​။<sup class="fnm"><a name="fnm2" href="#fn2">2</a></sup></div>
<div class="v" id="v14"><span class="vn">14</span> ဘု​ရား​သ​ခင်​ပြု​တော်​မူ​သ​မျှ​အား​လုံး​သည် ထာ​ဝ​ရ​တည်​ကြောင်း​ကို​လည်း ငါ​သိ​၏​။ ၎င်း​အ​ပေါ်​၌ မည်​သည့်​အ​ရာ​ကို​မျှ​ဖြည့်​စွက်​၍​မ​ရ​နိုင်​သ​ကဲ့​သို့ ၎င်း​အ​ထဲ​မှ မည်​သည့်​အ​ရာ​ကို​မျှ​နုတ်​ယူ​၍​မ​ရ​နိုင်​။ လူ​တို့​သည် ရှေ့​တော်​၌​ကြောက်​ရွံ့​ကြ​မည့်​အ​ကြောင်း ဘု​ရား​သ​ခင်​သည် ထို​သို့​ပြု​တော်​မူ​၏​။</div>
<div class="v" id="v15"><span class="vn">15</span> ယ​ခု​ဖြစ်​နေ​သော​အ​ရာ​သည် ဖြစ်​ပြီး​သော​အ​ရာ​ဖြစ်​၏​။ နောင်​ဖြစ်​မည့်​အ​ရာ​သည်​လည်း ဖြစ်​ပြီး​သော​အ​ရာ​ဖြစ်​၏​။ ဘု​ရား​သ​ခင်​သည် လွန်​ခဲ့​ပြီး​သော​အ​ရာ​ကို​လည်း ပြန်​လည်​ရှာ​ဖွေ​တော်​မူ​၏​။</div>
<div class="v" id="v16"><h2>ဖြောင့်​မတ်​ခြင်း​နှင့်​ဆိုး​ယုတ်​ခြင်း</h2><span class="vn">16</span> <span class="br-p"><br><br></span>တစ်​ဖန် နေ​အောက်​တွင် တ​ရား​စီ​ရင်​ခြင်း​နှင့်​ဆိုင်​သော​အ​ရပ်​၌ ဆိုး​ယုတ်​ခြင်း​ရှိ​ကြောင်း​နှင့် ဖြောင့်​မတ်​ခြင်း​နှင့်​ဆိုင်​သော​အ​ရပ်​၌​လည်း ဆိုး​ယုတ်​ခြင်း​ရှိ​ကြောင်း ငါ​တွေ့​မြင်​၏​။</div>
<div class="v" id="v17"><span class="vn">17</span> “​ဘု​ရား​သ​ခင်​သည် ဖြောင့်​မတ်​သော​သူ​နှင့် ဆိုး​ယုတ်​သော​သူ​တို့​ကို တ​ရား​စီ​ရင်​တော်​မူ​မည်​။ အ​ကြောင်း​မူ​ကား ခပ်​သိမ်း​သော​အ​ကြောင်း​ကိစ္စ​နှင့် ခပ်​သိမ်း​သော​အ​မှု​အ​တွက် သူ့​အ​ချိန်​ရှိ​၏​”​ဟု ငါ့​စိတ်​နှ​လုံး​ထဲ​၌ ငါ​မြွက်​ဆို​၏​။</div>
<div class="v" id="v18"><span class="vn">18</span> တစ်​ဖန် လူ​သား​တို့​နှင့်​ပတ်​သက်​၍ “​သူ​တို့​သည် တိ​ရစ္ဆာန်​ကဲ့​သို့​သာ​ဖြစ်​ကြောင်း​ကို သူ​တို့​တွေ့​မြင်​ကြ​စေ​ရန် ဘု​ရား​သ​ခင်​သည် သူ​တို့​ကို​စိ​စစ်​တော်​မူ​၏​”​ဟု ငါ့​စိတ်​နှ​လုံး​ထဲ​၌ ငါ​မြွက်​ဆို​၏​။</div>
<div class="v" id="v19"><span class="vn">19</span> အ​ကြောင်း​မူ​ကား လူ​သား​တို့​ကြုံ​တွေ့​ရ​သော​အ​ဖြစ်​နှင့် တိ​ရစ္ဆာန်​တို့​ကြုံ​တွေ့​ရ​သော​အ​ဖြစ်​သည် တစ်​ခု​တည်း​ဖြစ်​၍ တစ်​မျိုး​သည် သေ​ရ​သ​ကဲ့​သို့ အ​ခြား​တစ်​မျိုး​လည်း သေ​ရ​၏​။ ၎င်း​တို့​အား​လုံး​၌ တူ​ညီ​သော​ထွက်​သက်​ဝင်​သက်​ရှိ​၏​။ သို့​ဖြစ်​၍ လူ​သည် တိ​ရစ္ဆာန်​ထက် သာ​လွန်​သည်​မ​ဟုတ်​။ အ​ကြောင်း​မူ​ကား ခပ်​သိမ်း​သော​အ​ရာ​သည် အ​ချည်း​နှီး​ဖြစ်​၏​။</div>
<div class="v" id="v20"><span class="vn">20</span> အား​လုံး​သည် တစ်​ခု​တည်း​သော​အ​ရပ်​သို့ သွား​ကြ​၏​။ အား​လုံး​သည် မြေ​မှုန့်​မှ​ဖြစ်​လာ​၍ အား​လုံး​သည် မြေ​မှုန့်​သို့​ပြန်​သွား​ကြ​၏​။<sup class="fnm"><a name="fnm3" href="#fn3">3</a></sup></div>
<div class="v" id="v21"><span class="vn">21</span> လူ​သား​တို့​၏​ဝိ​ညာဉ်​သည် အ​ထက်​အ​ရပ်​သို့​တက်​သွား​၍ တိ​ရစ္ဆာန်​၏​ဝိ​ညာဉ်​သည် အောက်​အ​ရပ်​မြေ​ကြီး​ထဲ​သို့​ဆင်း​သွား​သည်​ဟု မည်​သူ​သေ​ချာ​သိ​နိုင်​သ​နည်း​။</div>
<div class="v" id="v22"><span class="vn">22</span> သို့​ဖြစ်​၍ လူ​သည် မိ​မိ​ပြု​လုပ်​သော​အ​မှု​၌ ဝမ်း​မြောက်​ခြင်း​မှ​တစ်​ပါး အ​ခြား​ကောင်း​သော​အ​ရာ​မ​ရှိ​ကြောင်း ငါ​တွေ့​မြင်​၏​။ အ​ကြောင်း​မူ​ကား ထို​အ​ရာ​သည် သူ​၏​ဝေ​စု​ဖြစ်​၏​။ အ​ဘယ်​ကြောင့်​ဆို​သော် သူ့​နောက်​တွင် ဖြစ်​လာ​မည့်​အ​ရာ​ကို​မြင်​ရ​ရန် မည်​သူ​သည် သူ့​ကို​ခေါ်​ဆောင်​သွား​နိုင်​မည်​နည်း​။</div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဒေ ၁:၁၃။</div>
<div class="fn"><sup class="fnt"><a name="fn2" href="#fnm2">2</a></sup> ဒေ ၅:၁၈။</div>
<div class="fn"><sup class="fnt"><a name="fn3" href="#fnm3">3</a></sup> က ၃:၁၉၊ ဆာ ၁၀၄:၂၉။</div>
</div>
<!-- PARSED ABOVE; EDITING MAY BREAK PARSER -->
</body></html>