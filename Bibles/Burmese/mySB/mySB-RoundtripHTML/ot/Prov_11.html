<html><head>
<meta http-equiv="Content-Type" content="text/html;charset=utf-8" />
<title>Prov 11 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 11);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_9.html">9</a> <a href="Prov_10.html">10</a> <b>11</b> <a href="Prov_12.html">12</a> <a href="Prov_13.html">13</a> ... <a href="Prov_31.html">31</a> </div><hr>
<h1>Prov 11</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>မ​မှန်​သော​ချိန်​ခွင်​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>မှန်​သော​အ​လေး​ကို​ကား ကိုယ်​တော်​နှစ်​သက်​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>မာ​န​ထောင်​လွှား​ခြင်း​လာ​သော​အ​ခါ အ​ရှက်​ကွဲ​ခြင်း​လိုက်​လာ​တတ်​၏​။<br> <span class="br-ind"><br><span class="indent">&nbsp;</span></span>ဉာဏ်​ပ​ညာ​ကား စိတ်​နှိမ့်​ချ​သော​သူ​တို့​နှင့်​အ​တူ​လိုက်​လာ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​သ​မာ​ဓိ​သည် သူ​တို့​ကို​ဦး​ဆောင်​လမ်း​ပြ​တတ်​၏​။<br> <span class="br-ind"><br><span class="indent">&nbsp;</span></span>သစ္စာ​မဲ့​သော​သူ​တို့​၏​ကောက်​ကျစ်​စဉ်း​လဲ​ခြင်း​မူ​ကား သူ​တို့​ကို​ဖျက်​ဆီး​တတ်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​မျက်​တော်​ထင်​ရှား​ရာ​နေ့​၌ စည်း​စိမ်​ဥစ္စာ​သည် အ​ကျိုး​မ​ရှိ​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​မူ​ကား သေ​ခြင်း​မှ​ကယ်​နုတ်​တတ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ပြစ်​တင်​စ​ရာ​မ​ရှိ​သော​သူ​၏​ဖြောင့်​မတ်​ခြင်း​သည် သူ​၏​လမ်း​ကို​ဖြောင့်​တန်း​စေ​တတ်​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​မူ​ကား မိ​မိ​၏​ဆိုး​ယုတ်​မှု​ကြောင့်​ကျ​ဆုံး​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​ဖြောင့်​မတ်​ခြင်း​သည် သူ​တို့​ကို​ကယ်​နုတ်​တတ်​၏​။<br> <span class="br-ind"><br><span class="indent">&nbsp;</span></span>သစ္စာ​မဲ့​သော​သူ​တို့​မူ​ကား မိ​မိ​တို့​၏​အ​လို​ရမ္မက်​အား​ဖြင့် ဖမ်း​ဆီး​ခြင်း​ခံ​ရ​တတ်​ကြ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သေ​သော​အ​ခါ သူ​၏​မျှော်​လင့်​ချက်​သည် ပျက်​စီး​တတ်​၏​။<br> <span class="br-ind"><br><span class="indent">&nbsp;</span></span>ဓ​န​ဥစ္စာ​တို့​အ​ပေါ်​ထား​သော သူ​၏​မျှော်​မှန်း​ချက်​သည်​လည်း ပျက်​စီး​တတ်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် ဆင်း​ရဲ​ဒုက္ခ​ထဲ​မှ​လွတ်​မြောက်​၍<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် သူ့​အ​စား​ဝင်​ရ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဘု​ရား​တ​ရား​မဲ့​သော​သူ​သည် နှုတ်​ဖြင့် မိ​မိ​၏​အိမ်​နီး​ချင်း​ကို ဖျက်​ဆီး​တတ်​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​မူ​ကား အ​သိ​ပ​ညာ​အား​ဖြင့် လွတ်​မြောက်​ခြင်း​သို့​ရောက်​ကြ​လိမ့်​မည်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​ကောင်း​စား​သော​အ​ခါ တစ်​မြို့​လုံး ရွှင်​လန်း​ကြ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ပျက်​စီး​သော​အ​ခါ​၌​လည်း ရွှင်​လန်း​စွာ​ကြွေး​ကြော်​ကြ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>မြို့​သည် ဖြောင့်​မှန်​သော​သူ​တို့​၏​ကောင်း​ချီးမင်္ဂ​လာ​အား​ဖြင့် ချီး​မြှောက်​ခြင်း​ခံ​ရ​တတ်​၏​။<br> <span class="br-ind"><br><span class="indent">&nbsp;</span></span>သို့​သော် ဆိုး​ယုတ်​သော​သူ​တို့​၏​နှုတ်​အား​ဖြင့် ဖြို​ဖျက်​ခြင်း​ခံ​ရ​တတ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​သိ​စိတ်​မ​ရှိ​သော​သူ​သည် မိ​မိ​၏​အိမ်​နီး​ချင်း​ကို မ​ထီ​မဲ့​မြင်​ပြု​တတ်​၏​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>ထိုး​ထွင်း​ဉာဏ်​ရှိ​သော​သူ​မူ​ကား တိတ်​ဆိတ်​စွာ​နေ​တတ်​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​တင်း​အ​ဖျင်း​လိုက်​ပြော​သော​သူ​သည် လျှို့​ဝှက်​ချက်​ကို​ပေါက်​ကြား​စေ​တတ်​၏​။<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>ယုံ​ကြည်​စိတ်​ချ​ရ​သော​စိတ်​သ​ဘော​ရှိ​သူ​မူ​ကား အ​မှု​ကိစ္စ​ကို ဖုံး​ကွယ်​ထား​တတ်​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>လမ်း​ညွှန်​မှု​မ​ရှိ​လျှင် လူ​မျိုး​တစ်​မျိုး​သည် ကျ​ဆုံး​တတ်​၏​။<br> <span class="br-ind"><br><span class="indent">&nbsp;</span></span>အ​ကြံ​ပေး​သူ​များ​စွာ​ရှိ​လျှင်​မူ​ကား အောင်​မြင်​တတ်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>သူ​စိမ်း​အ​တွက်​အာ​မ​ခံ​သော​သူ​သည် အ​မှန်​တ​ကယ်​ဒုက္ခ​ရောက်​လိမ့်​မည်​။<br> <span class="br-ind"><br><span class="indent">&nbsp;</span></span>တာ​ဝန်​ခံ​ပေး​ရ​သည်​ကို​မုန်း​သော​သူ​မူ​ကား ဘေး​ကင်း​လုံ​ခြုံ​စွာ​နေ​ရ​လိမ့်​မည်​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ယဉ်​ကျေး​သိမ်​မွေ့​သော​မိန်း​မ​သည် ဂုဏ်​သ​ရေ​ကို​ရ​တတ်​၏​။<br> <span class="br-ind"><br><span class="indent">&nbsp;</span></span>ကြမ်း​ကြုတ်​သော​ယောက်ျား​တို့​မူ​ကား ဓ​န​ဥစ္စာ​ကို​ရ​တတ်​ကြ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​ထား​တတ်​သော​သူ​သည် ကိုယ့်​ကိုယ်​ကိုယ်​အ​ကျိုး​ပြု​တတ်​၏​။<br> <span class="br-ind"><br><span class="indent">&nbsp;</span></span>ရက်​စက်​သော​သူ​မူ​ကား ကိုယ့်​ကိုယ်​ကိုယ်​ဒုက္ခ​ပေး​တတ်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် လှည့်​ဖြား​သော​အ​ဖိုး​အ​ခ​ကို​ရ​တတ်​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​မျိုး​စေ့​ကို​ကြဲ​သော​သူ​မူ​ကား မှန်​ကန်​သော​အ​ကျိုး​ကို​ရ​တတ်​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​၌​တည်​မြဲ​သော​သူ​သည် အ​သက်​ရှင်​ခြင်း​သို့​ရောက်​လိမ့်​မည်​။<br> <span class="br-ind"><br><span class="indent">&nbsp;</span></span>မ​ကောင်း​မှု​နောက်​သို့​လိုက်​သော​သူ​မူ​ကား သေ​ခြင်း​သို့​ရောက်​လိမ့်​မည်​။<sup class="fnm"><a name="fnm14" href="#fn14">14</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>စိတ်​နှ​လုံး​ကောက်​ကျစ်​သော​သူ​တို့​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>ပြည့်​ဝ​စုံ​လင်​သော​လမ်း​ကို လိုက်​သော​သူ​တို့​ကို​ကား ကိုယ်​တော်​နှစ်​သက်​တော်​မူ​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​သည် အ​ပြစ်​ဒဏ်​နှင့်​မည်​သို့​မျှ​ကင်း​လွတ်​လိမ့်​မည်​မ​ဟုတ်​။<sup class="fnm"><a name="fnm16" href="#fn16">16</a></sup> <br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​သား​မြေး​တို့​မူ​ကား မု​ချ​ကင်း​လွတ်​လိမ့်​မည်​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ဆင်း​လှ​သော်​လည်း ဆင်​ခြင်​တုံ​တ​ရား​ကင်း​မဲ့​သော​မိန်း​မ​သည်<br> <span class="br-ind"><br><span class="indent">&nbsp;</span></span>ဝက်​နှာ​ခေါင်း​၌​တပ်​ထား​သော ရွှေ​နှာ​ကွင်း​နှင့်​တူ​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​အ​လို​ဆန္ဒ​သည် ကောင်း​ကျိုး​ကို​သာ​ဖြစ်​စေ​တတ်​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​မျှော်​လင့်​ချက်​မူ​ကား အ​မျက်​ကို​ဖြစ်​စေ​တတ်​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>စွန့်​ကြဲ​သော်​လည်း ဥစ္စာ​ပို​၍​တိုး​ပွား​သူ​ရှိ​၏​။<br> <span class="br-ind"><br><span class="indent">&nbsp;</span></span>ပေး​သင့်​သည့်​အ​ရာ​ကို​ပင် ဆုပ်​ကိုင်​ထား​သော်​လည်း ချို့​တဲ့​နွမ်း​ပါး​ခြင်း​သို့​ရောက်​သူ​လည်း​ရှိ​၏​။<sup class="fnm"><a name="fnm19" href="#fn19">19</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>စိတ်​စေ​တ​နာ​ကောင်း​သော​သူ​သည် ကြွယ်​ဝ​၍<br> <span class="br-ind"><br><span class="indent">&nbsp;</span></span>ရေ​လောင်း​ပေး​သော​သူ​သည် ကိုယ်​တိုင်​လည်း ရေ​လောင်း​ပေး​ခြင်း​ကို​ခံ​ရ​လိမ့်​မည်​။<sup class="fnm"><a name="fnm20" href="#fn20">20</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ဂျုံ​စ​ပါး​သို​လှောင်​ထား​သော​သူ​ကို တိုင်း​သူ​ပြည်​သား​တို့ ကျိန်​ဆဲ​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ရောင်း​ချ​ပေး​သော​သူ​၏​ဦး​ခေါင်း​အ​ပေါ်​၌​မူ​ကား ကောင်း​ချီးမင်္ဂ​လာ​ရှိ​လိမ့်​မည်​။<sup class="fnm"><a name="fnm21" href="#fn21">21</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ကောင်း​မြတ်​သော​အ​ရာ​ကို​ကြိုး​စား​၍​ရှာ​သော​သူ​သည် ကျေး​ဇူး​ကို​ရှာ​တွေ့​လိမ့်​မည်​။<br> <span class="br-ind"><br><span class="indent">&nbsp;</span></span>မ​ကောင်း​မှု​ကို​ရှာ​သော​သူ​မူ​ကား သူ့​ထံ​သို့​မ​ကောင်း​မှု​ရောက်​လာ​လိမ့်​မည်​။<sup class="fnm"><a name="fnm22" href="#fn22">22</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>မိ​မိ​၏​ဓ​န​ဥစ္စာ​ကို​ကိုး​စား​သော​သူ​သည် ကျ​ဆုံး​လိမ့်​မည်​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​မူ​ကား သစ်​ရွက်​ကဲ့​သို့ ပွင့်​လန်း​ဝေ​ဆာ​လိမ့်​မည်​။<sup class="fnm"><a name="fnm23" href="#fn23">23</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>မိ​မိ​အိမ်​သူ​အိမ်​သား​တို့​ကို​ဒုက္ခ​ပေး​သော​သူ​သည် လေ​ကို​အ​မွေ​ဆက်​ခံ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​သည်​လည်း စိတ်​နှ​လုံး​၌​ပ​ညာ​ရှိ​သော​သူ​၏​အ​စေ​အ​ပါး​ဖြစ်​ရ​လိမ့်​မည်​။<sup class="fnm"><a name="fnm24" href="#fn24">24</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​အ​သီး​အ​ပွင့်​သည် အ​သက်​ပင်​သ​ဖွယ်​ဖြစ်​၏​။<br> <span class="br-ind"><br><span class="indent">&nbsp;</span></span>စိတ်​ဝိ​ညာဉ်​များ​ကို​ဆွဲ​ဆောင်​စည်း​ရုံး​နိုင်​သော​သူ​သည် ပ​ညာ​ရှိ​ဖြစ်​၏​။<sup class="fnm"><a name="fnm25" href="#fn25">25</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ပေါ်​တွင် ဖြောင့်​မတ်​သော​သူ​ပင် အ​ကျိုး​အ​ပြစ်​ကို​ခံ​စား​ရ​သည်​ဆို​လျှင်<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​နှင့် အ​ပြစ်​ပြု​သော​သူ​မူ​ကား အ​ဘယ်​ဆို​ဖွယ်​ရှိ​သ​နည်း​။<sup class="fnm"><a name="fnm26" href="#fn26">26</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဝတ် ၁၉:၃၆၊ သု ၁၆:၁၁၊ ၂၀:၁၀၊ ၂၃၊ မိ ၆:၁၁၊</div>
<div class="fn"><sup class="fnt"><a name="fn2" href="#fnm2">2</a></sup> သု ၁၅:၃၃၊ ၁၆:၁၈၊ ၁၈:၁၂၊ ၂၉:၂၃။</div>
<div class="fn"><sup class="fnt"><a name="fn3" href="#fnm3">3</a></sup> သု ၁၃:၆၊ ၁၉:၃။</div>
<div class="fn"><sup class="fnt"><a name="fn4" href="#fnm4">4</a></sup> က ၇:၁၊ သု ၁၀:၂၊ ဇေ ၁:၁၈။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၇:၁၅-၁၆။</div>
<div class="fn"><sup class="fnt"><a name="fn6" href="#fnm6">6</a></sup> ယော​ဘ ၈:၁၃၊ သု ၁၀:၂၈။</div>
<div class="fn"><sup class="fnt"><a name="fn7" href="#fnm7">7</a></sup> သု ၂၁:၁၈။</div>
<div class="fn"><sup class="fnt"><a name="fn8" href="#fnm8">8</a></sup> သု ၁၄:၁။</div>
<div class="fn"><sup class="fnt"><a name="fn9" href="#fnm9">9</a></sup> သု ၁၄:၂၁။</div>
<div class="fn"><sup class="fnt"><a name="fn10" href="#fnm10">10</a></sup> ဝတ် ၁၉:၁၆၊ သု ၂၀:၁၉။</div>
<div class="fn"><sup class="fnt"><a name="fn11" href="#fnm11">11</a></sup> သု ၁၅:၂၂၊ ၂၀:၁၈၊ ၂၄:၆။</div>
<div class="fn"><sup class="fnt"><a name="fn12" href="#fnm12">12</a></sup> မ ၅:၇၊ ၂၅:၃၄-၄၀။</div>
<div class="fn"><sup class="fnt"><a name="fn13" href="#fnm13">13</a></sup> ဟော ၁၀:၁၂၊ ဂ​လ ၆:၈-၀၊ ယာ ၃:၁၈။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၀:၁၆၊ ၁၉:၂၃၊ ရော ၆:၂၃။</div>
<div class="fn"><sup class="fnt"><a name="fn15" href="#fnm15">15</a></sup> ၅ရာ ၂၉:၁၇၊ ဆာ ၁၁၉:၁၊ သု ၁၂:၂၂၊ ၁၃:၆။</div>
<div class="fn"><sup class="fnt"><a name="fn16" href="#fnm16">16</a></sup> သု ၁၆:၅။</div>
<div class="fn"><sup class="fnt"><a name="fn17" href="#fnm17">17</a></sup> က ၂၄:၄၇။</div>
<div class="fn"><sup class="fnt"><a name="fn18" href="#fnm18">18</a></sup> ရော ၂:၈-၉။</div>
<div class="fn"><sup class="fnt"><a name="fn19" href="#fnm19">19</a></sup> ဆာ ၁၁၂:၉၊ သု ၁၃:၇။</div>
<div class="fn"><sup class="fnt"><a name="fn20" href="#fnm20">20</a></sup> ၂ကော ၉:၆-၁၁။</div>
<div class="fn"><sup class="fnt"><a name="fn21" href="#fnm21">21</a></sup> က ၄၂:၆၊ သု ၂၄:၂၄။</div>
<div class="fn"><sup class="fnt"><a name="fn22" href="#fnm22">22</a></sup> ဆာ ၇:၁၆။</div>
<div class="fn"><sup class="fnt"><a name="fn23" href="#fnm23">23</a></sup> ဆာ ၄၉:၆၊ ၉၂:၁၂၊ ယေ ၁၇:၈။</div>
<div class="fn"><sup class="fnt"><a name="fn24" href="#fnm24">24</a></sup> သု ၁၅:၂၇၊ ဒေ ၅:၁၆။</div>
<div class="fn"><sup class="fnt"><a name="fn25" href="#fnm25">25</a></sup> သု ၃:၁၈။</div>
<div class="fn"><sup class="fnt"><a name="fn26" href="#fnm26">26</a></sup> ၁ပေ ၄:၁၈။</div>
</div>
<!-- PARSED ABOVE; EDITING MAY BREAK PARSER -->
</body></html>