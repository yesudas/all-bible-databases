<html><head>
<meta http-equiv="Content-Type" content="text/html;charset=utf-8" />
<title>Prov 12 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 12);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_10.html">10</a> <a href="Prov_11.html">11</a> <b>12</b> <a href="Prov_13.html">13</a> <a href="Prov_14.html">14</a> ... <a href="Prov_31.html">31</a> </div><hr>
<h1>Prov 12</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဆုံး​မ​ပဲ့​ပြင်​ခြင်း​ကို​နှစ်​သက်​သော​သူ​သည် အ​သိ​ပ​ညာ​ကို​နှစ်​သက်​သော​သူ​ဖြစ်​၏​။<br> <span class="br-ind"><br><span class="indent">&nbsp;</span></span>ဆို​ဆုံး​မ​ခြင်း​ကို​မုန်း​သော​သူ​မူ​ကား အ​သိ​တ​ရား​မဲ့​သော​သူ​ဖြစ်​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သူ​တော်​ကောင်း​သည် ထာ​ဝ​ရ​ဘု​ရား​ထံ​တော်​မှ ကျေး​ဇူး​တော်​ကို​ခံ​စား​ရ​လိမ့်​မည်​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ကောက်​ကျစ်​သော​ဉာဏ်​ရှိ​သော​သူ​မူ​ကား အ​ပြစ်​စီ​ရင်​ခြင်း​ခံ​ရ​လိမ့်​မည်​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>လူ​သည် ဆိုး​ယုတ်​မှု​အား​ဖြင့် မ​တည်​မြဲ​နိုင်​ရာ​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​အ​မြစ်​မူ​ကား မ​ရွေ့​ရာ​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>စွမ်း​ရည်​နှင့်​ပြည့်​စုံ​သော​မ​ယား​သည် မိ​မိ​ခင်​ပွန်း​၏​သ​ရ​ဖူ​ဖြစ်​၏​။<br> <span class="br-ind"><br><span class="indent">&nbsp;</span></span>အ​ရှက်​ကွဲ​စေ​သော​မ​ယား​မူ​ကား ခင်​ပွန်း​၏​အ​ရိုး​ထဲ​မှ ဆွေး​မြည့်​သော​အ​ရာ​ကဲ့​သို့​ဖြစ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​အ​ကြံ​အ​စည်​တို့​သည် တ​ရား​မျှ​တ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​လမ်း​ညွှန်​မှု​တို့​သည် လိမ်​လည်​လှည့်​ဖြား​ခြင်း​ဖြစ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​စ​ကား​သည် လူ​ကို​သတ်​ဖြတ်​ရန် ချောင်း​မြောင်း​တတ်​၏​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​နှုတ်​မူ​ကား လူ​တို့​ကို​ကယ်​နုတ်​တတ်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် ဖြို​လှဲ​ခြင်း​ခံ​ရ​၍ ပျောက်​ကွယ်​သွား​ကြ​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​အိမ်​မူ​ကား တည်​မြဲ​လိမ့်​မည်​။<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>လူ​သည် မိ​မိ​၏​ဉာဏ်​စွမ်း​နှင့်​အ​ညီ ချီး​မွမ်း​ခြင်း​ခံ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ကောက်​သော​စိတ်​သ​ဘော​ရှိ​သူ​မူ​ကား မ​ထီ​မဲ့​မြင်​ပြု​ခြင်း​ခံ​ရ​လိမ့်​မည်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဂုဏ်​နိမ့်​သော်​လည်း အ​စေ​အ​ပါး​ရှိ​သော​သူ​သည်<br> <span class="br-ind"><br><span class="indent">&nbsp;</span></span>ဂုဏ်​ဖော်​ဝါ​ကြွား​သော်​လည်း စား​စ​ရာ​မ​ရှိ​သော​သူ​ထက် ပို​၍​ကောင်း​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် မိ​မိ​တိ​ရစ္ဆာန်​၏​အ​သက်​ကို ဂ​ရု​စိုက်​တတ်​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​သ​နား​စုံ​မက်​ခြင်း​မူ​ကား ရက်​စက်​မှု​ဖြစ်​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>မိ​မိ​မြေ​ကို​ထွန်​ယက်​လုပ်​ကိုင်​သော​သူ​သည် အ​စား​အ​စာ​နှင့်​ပြည့်​စုံ​ကြွယ်​ဝ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ချည်း​နှီး​သော​အ​ရာ​များ​နောက်​သို့​လိုက်​သော​သူ​မူ​ကား အ​သိ​စိတ်​မ​ရှိ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် မ​ကောင်း​မှု​ပြု​သော​သူ​တို့​သုံး​သော​ထောင်​ပိုက်​ကို တပ်​မက်​ကြ​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​အ​မြစ်​မူ​ကား ရှင်​သန်​သီး​ပွင့်​လိမ့်​မည်​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​သည် မိ​မိ​နှုတ်​ကျူး​လွန်​သော​အ​ပြစ်​အား​ဖြင့် ထောင်​ချောက်​မိ​တတ်​၏​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​မူ​ကား ဆင်း​ရဲ​ဒုက္ခ​ထဲ​မှ​လွတ်​မြောက်​တတ်​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>လူ​သည် မိ​မိ​နှုတ်​၏​အ​သီး​အ​ပွင့်​အား​ဖြင့် ကောင်း​သော​အ​ရာ​နှင့်​ပြည့်​စုံ​ကြွယ်​ဝ​လိမ့်​မည်​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>သူ့​လက်​၏​လုပ်​ဆောင်​မှု​သည်​လည်း သူ့​ထံ​သို့​ပြန်​လာ​လိမ့်​မည်​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​သည် မိ​မိ​ပြု​မူ​ကျင့်​ကြံ​သော​အ​မှု​အ​ရာ​ကို မှန်​သည်​ဟု ထင်​မြင်​တတ်​၏​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​မူ​ကား အ​ကြံ​ဉာဏ်​ကို​နား​ထောင်​တတ်​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​သည် မိ​မိ​၏​အ​မျက်​ဒေါ​သ​ကို ချက်​ချင်း​ထင်​ရှား​စေ​တတ်​၏​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​မူ​ကား အ​ရှက်​ခွဲ​ခံ​ရ​ခြင်း​ကို​ပင် ဥ​ပေက္ခာ​ပြု​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ဖြောင့်​မတ်​စွာ​ပြော​ဆို​သော​သူ​သည် သစ္စာ​စ​ကား​ကို​ထွက်​ဆို​တတ်​၏​။<br> <span class="br-ind"><br><span class="indent">&nbsp;</span></span>မု​သား​သက်​သေ​မူ​ကား လိမ်​လည်​လှည့်​ဖြား​သော​စ​ကား​ကို​ထွက်​ဆို​တတ်​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဓား​နှင့်​ထိုး​သ​ကဲ့​သို့ မ​ဆင်​မ​ခြင်​ပြော​ဆို​တတ်​သော​သူ​ရှိ​၏​။<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​၏​စ​ကား​မူ​ကား ဒဏ်​ရာ​ဒဏ်​ချက်​ကို ပျောက်​ကင်း​စေ​တတ်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>မှန်​ကန်​သော​နှုတ်​ခမ်း​သည် ထာ​ဝ​စဉ်​တည်​မြဲ​၏​။<br> <span class="br-ind"><br><span class="indent">&nbsp;</span></span>မု​သား​သုံး​သော​လျှာ​မူ​ကား တစ်​ခ​ဏ​မျှ​သာ​တည်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>မ​ကောင်း​မှု​ကို​တွေး​တော​ကြံ​စည်​သော​သူ​တို့​၏​စိတ်​နှ​လုံး​ထဲ​၌ လိမ်​လည်​လှည့်​ဖြား​ခြင်း​ရှိ​၏​။<br> <span class="br-ind"><br><span class="indent">&nbsp;</span></span>ငြိမ်း​ချမ်း​ရေး​အ​တွက်​အား​ပေး​လှုံ့​ဆော်​သော​သူ​တို့​၌​ကား ဝမ်း​မြောက်​ခြင်း​ရှိ​၏​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​အ​ပေါ် မည်​သည့်​အမင်္ဂ​လာ​မျှ​ကျ​ရောက်​လိမ့်​မည်​မ​ဟုတ်​။<sup class="fnm"><a name="fnm13" href="#fn13">13</a></sup> <br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​မူ​ကား ဒုက္ခ​နှင့်​ပြည့်​ဝ​ကြ​၏​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>မု​သား​နှုတ်​ခမ်း​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>သစ္စာ​ရှိ​စွာ​ပြု​ကျင့်​သော​သူ​တို့​ကို​ကား ကိုယ်​တော်​နှစ်​သက်​တော်​မူ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​သည် အ​သိ​ပ​ညာ​ကို ဖုံး​ကွယ်​ထား​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​စိတ်​နှ​လုံး​မူ​ကား မိုက်​မဲ​မှု​ကို​ကြေ​ညာ​တတ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ဝီ​ရိ​ယ​ရှိ​သော​သူ​၏​လက်​သည် အုပ်​စိုး​ရ​လိမ့်​မည်​။<br> <span class="br-ind"><br><span class="indent">&nbsp;</span></span>လုံ့​လ​နည်း​သော​သူ​မူ​ကား အ​တင်း​အ​ကျပ်​စေ​ခိုင်း​ခြင်း​ခံ​ရ​လိမ့်​မည်​။<sup class="fnm"><a name="fnm16" href="#fn16">16</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>လူ​၏​စိတ်​နှ​လုံး​တွင်​ရှိ​သော​စိုး​ရိမ်​ပူ​ပန်​ခြင်း​သည် သူ့​ကို​ညှိုး​ငယ်​စေ​တတ်​၏​။<br> <span class="br-ind"><br><span class="indent">&nbsp;</span></span>ကောင်း​သော​စ​ကား​မူ​ကား သူ့​ကို​ဝမ်း​မြောက်​စေ​တတ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် မိ​မိ​၏​အိမ်​နီး​ချင်း​ကို လမ်း​ပြ​တတ်​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​လမ်း​မူ​ကား သူ​တို့​ကို​ပင်​မှား​ယွင်း​စေ​တတ်​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>လုံ့​လ​နည်း​သော​သူ​သည် မိ​မိ​လိုက်​သော​သား​ကောင်​ကို ကင်​၍​မ​စား​ရ​။<br> <span class="br-ind"><br><span class="indent">&nbsp;</span></span>ဝီ​ရိ​ယ​ရှိ​သော​သူ​မူ​ကား အ​ဖိုး​တန်​သော​စည်း​စိမ်​ဥစ္စာ​ကို​ရ​တတ်​၏​။<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ဖြောင့်​မတ်​သော​လမ်း​၌​အ​သက်​ရှင်​ခြင်း​ရှိ​၍<br> <span class="br-ind"><br><span class="indent">&nbsp;</span></span>ထို​လမ်း​ခ​ရီး​တစ်​လျှောက်​၌ သေ​ခြင်း​မ​ရှိ​။<sup class="fnm"><a name="fnm18" href="#fn18">18</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၈:၁၅။</div>
<div class="fn"><sup class="fnt"><a name="fn2" href="#fnm2">2</a></sup> သု ၃၁:၁၀၊ ၁၄:၃၀။</div>
<div class="fn"><sup class="fnt"><a name="fn3" href="#fnm3">3</a></sup> သု ၁:၁၁။</div>
<div class="fn"><sup class="fnt"><a name="fn4" href="#fnm4">4</a></sup> ယော​ဘ ၃၄:၂၅၊ သု ၁၀:၂၅။</div>
<div class="fn"><sup class="fnt"><a name="fn5" href="#fnm5">5</a></sup> တ​ရား ၂၅:၄။</div>
<div class="fn"><sup class="fnt"><a name="fn6" href="#fnm6">6</a></sup> သု ၂၁:၂၃၊ ၂၉:၆။</div>
<div class="fn"><sup class="fnt"><a name="fn7" href="#fnm7">7</a></sup> သု ၁၃:၂၊ ၁၈:၂၀</div>
<div class="fn"><sup class="fnt"><a name="fn8" href="#fnm8">8</a></sup> သု ၁၆:၂၊ ၂၁:၂။</div>
<div class="fn"><sup class="fnt"><a name="fn9" href="#fnm9">9</a></sup> သု ၂၉:၁၁။</div>
<div class="fn"><sup class="fnt"><a name="fn10" href="#fnm10">10</a></sup> သု ၆:၁၉၊ ၁၄:၅၊ ၂၅။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၅၇:၄၊ သု ၄:၂၂။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၅၂:၄-၅၊ သု ၁၉:၉။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၉၁:၁၀၊ ၁ပေ ၃:၁၃။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၁:၂၀၊ ဗျာ ၂၂:၁၅။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၃:၁၆၊ ၁၅:၂၊ ၁၈:၂၊ ဒေ ၁၀:၃</div>
<div class="fn"><sup class="fnt"><a name="fn16" href="#fnm16">16</a></sup> သု ၁၀:၄၊ ၁၃:၄။</div>
<div class="fn"><sup class="fnt"><a name="fn17" href="#fnm17">17</a></sup> သု ၁၅:၁၃။</div>
<div class="fn"><sup class="fnt"><a name="fn18" href="#fnm18">18</a></sup> သု ၁၀:၂။</div>
</div>
<!-- PARSED ABOVE; EDITING MAY BREAK PARSER -->
</body></html>