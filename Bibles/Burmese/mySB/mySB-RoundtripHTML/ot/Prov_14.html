<html><head>
<meta http-equiv="Content-Type" content="text/html;charset=utf-8" />
<title>Prov 14 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 14);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_12.html">12</a> <a href="Prov_13.html">13</a> <b>14</b> <a href="Prov_15.html">15</a> <a href="Prov_16.html">16</a> ... <a href="Prov_31.html">31</a> </div><hr>
<h1>Prov 14</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ပ​ညာ​ရှိ​သော​မိန်း​မ​သည် မိ​မိ​အိမ်​ကို​တည်​ဆောက်​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​မိန်း​မ​မူ​ကား ၎င်း​ကို မိ​မိ​လက်​ဖြင့် ဖြို​ဖျက်​တတ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ဖြောင့်​မှန်​စွာ​လျှောက်​လှမ်း​သော​သူ​သည် ထာ​ဝ​ရ​ဘု​ရား​ကို​ကြောက်​ရွံ့​တတ်​၏​။<br> <span class="br-ind"><br><span class="indent">&nbsp;</span></span>သွေ​ဖည်​လွဲ​မှား​သော​လမ်း​တို့​ကို​လိုက်​သော​သူ​မူ​ကား<br> <span class="br-ind"><br><span class="indent">&nbsp;</span></span>ကိုယ်​တော်​ကို​မ​ထီ​မဲ့​မြင်​ပြု​တတ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​၏​နှုတ်​တွင် မာန်​မာ​န​အ​တက်​ပေါက်​လျက်​ရှိ​၏​။<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​၏​နှုတ်​ခမ်း​မူ​ကား သူ​တို့​ကို​စောင့်​ရှောက်​လိမ့်​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>နွား​မ​ရှိ​လျှင် တင်း​ကုပ်​သည် သန့်​ရှင်း​၏​။<br> <span class="br-ind"><br><span class="indent">&nbsp;</span></span>သို့​သော် နွား​၏​ခွန်​အား​ဖြင့် များ​စွာ​သော​အ​သီး​အ​နှံ​တို့​ကို​ရ​ရှိ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သစ္စာ​ရှိ​သော​သက်​သေ​သည် လိမ်​လည်​ခြင်း​မ​ပြု​။<br> <span class="br-ind"><br><span class="indent">&nbsp;</span></span>မု​သား​သက်​သေ​မူ​ကား လိမ်​လည်​ထွက်​ဆို​တတ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ပြက်​ရယ်​ပြု​တတ်​သော​သူ​သည် ဉာဏ်​ပ​ညာ​ကို​ရှာ​ဖွေ​သော်​လည်း မ​တွေ့​ပေ​။<br> <span class="br-ind"><br><span class="indent">&nbsp;</span></span>အ​သိ​ဉာဏ်​ရှိ​သော​သူ​မူ​ကား အ​သိ​ပ​ညာ​ကို​ရ​လွယ်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​ရှေ့​မှောက်​မှ ထွက်​သွား​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ့​ထံ​မှ အ​သိ​ပ​ညာ​စ​ကား​ကို သင်​ရ​ရှိ​မည်​မ​ဟုတ်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​၏​ဉာဏ်​ပ​ညာ​မှာ မိ​မိ​သွား​ရာ​လမ်း​ကို သိ​ရှိ​နား​လည်​ခြင်း​ဖြစ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​မိုက်​မဲ​ခြင်း​မူ​ကား လှည့်​ဖြား​ခြင်း​ဖြစ်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​တို့​သည် ဒု​စ​ရိုက်​ဖြေ​ရာ​ယဇ်​ကို ပြက်​ရယ်​ပြု​တတ်​ကြ​၏​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​ကြား​၌​ကား နှစ်​သက်​လက်​ခံ​ခြင်း​ရှိ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>စိတ်​နှ​လုံး​သည် မိ​မိ​၏​နာ​ကြည်း​ခြင်း​ကို မိ​မိ​သိ​၏​။<br> <span class="br-ind"><br><span class="indent">&nbsp;</span></span>မိ​မိ​၏​ဝမ်း​မြောက်​ခြင်း​ကို​လည်း အ​ခြား​မည်​သူ​က​မျှ ဝင်​ရောက်​ခံ​စား​၍​မ​ရ​ပေ​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​အိမ်​သည် ဖျက်​ဆီး​ခြင်း​ခံ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​တဲ​မူ​ကား ပွင့်​လန်း​ဝေ​ဆာ​လိမ့်​မည်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>လူ့​အ​မြင်​၌ မှန်​သော​လမ်း​ဖြစ်​သော်​လည်း<br> <span class="br-ind"><br><span class="indent">&nbsp;</span></span>အ​ဆုံး​၌ သေ​ခြင်း​သို့​ရောက်​စေ​သော​လမ်း​ရှိ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ရယ်​မော​လျက်​နေ​စဉ်​ပင် စိတ်​နှ​လုံး​သည် နာ​ကျင်​နေ​တတ်​၏​။<br> <span class="br-ind"><br><span class="indent">&nbsp;</span></span>ဝမ်း​မြောက်​ခြင်း​၏​အ​ဆုံး​၌​လည်း ပူ​ဆွေး​ခြင်း​ရှိ​တတ်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>စိတ်​သ​ဘော​ဖောက်​ပြန်​သော​သူ​သည် မိ​မိ​ပြု​မူ​ကျင့်​ကြံ​သော​အ​မှု​အ​ရာ​များ​နှင့် ဝ​အီ​လိမ့်​မည်​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>သူ​တော်​ကောင်း​မူ​ကား မိ​မိ​ပြု​မူ​ကျင့်​ကြံ​သော​အ​မှု​အ​ရာ​များ​နှင့် ပြည့်​စုံ​ကြွယ်​ဝ​လိမ့်​မည်​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​သိ​ဉာဏ်​နည်း​ပါး​သော​သူ​သည် အ​ရာ​အား​လုံး​ကို​ယုံ​တတ်​၏​။<br> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​မူ​ကား မိ​မိ​၏​ခြေ​လှမ်း​ကို ဆင်​ခြင်​သုံး​သပ်​တတ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​သည် ကြောက်​ရွံ့​၍ မ​ကောင်း​မှု​မှ​ဖယ်​ခွာ​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​မူ​ကား ချုပ်​တည်း​မှု​ကင်း​မဲ့​၍ အ​တင့်​ရဲ​တတ်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>စိတ်​တို​သော​သူ​သည် မိုက်​မဲ​သော​အ​မှု​ကို​ပြု​တတ်​၏​။<br> <span class="br-ind"><br><span class="indent">&nbsp;</span></span>ကောက်​ကျစ်​သော​ဉာဏ်​ရှိ​သော​သူ​သည်​လည်း အ​မုန်း​ခံ​ရ​လိမ့်​မည်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​သိ​ဉာဏ်​နည်း​ပါး​သော​သူ​တို့​သည် မိုက်​မဲ​မှု​ကို​အ​မွေ​ဆက်​ခံ​ရ​ကြ​၏​။<br> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​တို့​မူ​ကား အ​သိ​ပ​ညာ​သ​ရ​ဖူ​ကို​ဆောင်း​ရ​ကြ​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​တို့​သည် သူ​တော်​ကောင်း​တို့​၏​ရှေ့​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် ဖြောင့်​မတ်​သော​သူ​၏​တံ​ခါး​ဝ​၌​လည်း​ကောင်း<br> <span class="br-ind"><br><span class="indent">&nbsp;</span></span>ဦး​ညွတ်​ကြ​ရ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​သည် မိ​မိ​အိမ်​နီး​ချင်း​၏​မုန်း​တီး​ခြင်း​ကို​ပင်​ခံ​ရ​၏​။<br> <span class="br-ind"><br><span class="indent">&nbsp;</span></span>ချမ်း​သာ​သော​သူ​မူ​ကား ချစ်​ခင်​သူ​များ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>မိ​မိ​၏​အိမ်​နီး​ချင်း​ကို​မ​ထီ​မဲ့​မြင်​ပြု​သော​သူ​သည် အ​ပြစ်​ပြု​သော​သူ​ဖြစ်​၏​။<br> <span class="br-ind"><br><span class="indent">&nbsp;</span></span>ဆင်း​ရဲ​ချို့​တဲ့​သော​သူ​တို့​ကို သ​နား​သော​သူ​မူ​ကား မင်္ဂ​လာ​ရှိ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>မ​ကောင်း​မှု​ကို​တွေး​တော​ကြံ​စည်​သော​သူ​တို့​သည်<br> <span class="br-ind"><br><span class="indent">&nbsp;</span></span>လမ်း​လွဲ​သွား​ကြ​သည်​မ​ဟုတ်​လော​။<br> <span class="br-ind"><br><span class="indent">&nbsp;</span></span>ကောင်း​သော​အ​မှု​ကို​တွေး​တော​ကြံ​စည်​သော​သူ​တို့​မူ​ကား<br> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​နှင့်​သမ္မာ​တ​ရား​ကို တွေ့​ရှိ​ကြ​လိမ့်​မည်​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ခက်​ခဲ​ပင်​ပန်း​သော​အ​လုပ်​ရှိ​သ​မျှ​တို့​၌ အ​ကျိုး​အ​မြတ်​ရှိ​၏​။<br> <span class="br-ind"><br><span class="indent">&nbsp;</span></span>အ​ပြော​သက်​သက်​မူ​ကား ချို့​တဲ့​နွမ်း​ပါး​ခြင်း​ကို​သာ​ဖြစ်​စေ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​၏​သ​ရ​ဖူ​သည် သူ​တို့​၏​ဓ​န​ဥစ္စာ​ဖြစ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​မိုက်​မဲ​ခြင်း​မူ​ကား မိုက်​မဲ​မှု​ဖြစ်​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>မှန်​ကန်​သော​သက်​သေ​သည် အ​သက်​ကို​ကယ်​နုတ်​တတ်​၏​။<br> <span class="br-ind"><br><span class="indent">&nbsp;</span></span>လိမ်​လည်​ထွက်​ဆို​သော​သူ​မူ​ကား လိမ်​လည်​လှည့်​ဖြား​တတ်​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ကြောက်​ရွံ့​သော​သူ​၌ တန်​ခိုး​ကြီး​သော​ကိုး​စား​ရာ​ရှိ​၍<br> <span class="br-ind"><br><span class="indent">&nbsp;</span></span>၎င်း​သည် သူ​၏​သား​သ​မီး​တို့​အ​တွက် ခို​လှုံ​ရာ​ဖြစ်​လိမ့်​မည်​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ကြောက်​ရွံ့​ခြင်း​သည် အ​သက်​စမ်း​ရေ​တွင်း​ဖြစ်​၍<br> <span class="br-ind"><br><span class="indent">&nbsp;</span></span>သေ​ခြင်း​၏​ထောင်​ချောက်​များ​မှ ဖယ်​ခွာ​စေ​တတ်​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ပြည်​သူ​ပြည်​သား​များ​ပြား​ခြင်း​သည် ရှင်​ဘု​ရင်​အ​တွက်​အ​သ​ရေ​ဖြစ်​၏​။<br> <span class="br-ind"><br><span class="indent">&nbsp;</span></span>တိုင်း​သူ​ပြည်​သား​မ​ရှိ​ခြင်း​မူ​ကား အုပ်​ချုပ်​သူ​အ​တွက်​ပျက်​စီး​ခြင်း​အ​ကြောင်း​ဖြစ်​၏​။<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>စိတ်​ရှည်​သော​သူ​၌ ကြီး​မား​သော​ထိုး​ထွင်း​ဉာဏ်​ရှိ​၏​။<br> <span class="br-ind"><br><span class="indent">&nbsp;</span></span>စိတ်​တို​သော​သူ​မူ​ကား မိုက်​မဲ​မှု​ကို​ချီး​မြှောက်​တတ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>တည်​ငြိမ်​သော​စိတ်​နှ​လုံး​သည် ကိုယ်​ခန္ဓာ​၏​အ​သက်​ဖြစ်​၏​။<br> <span class="br-ind"><br><span class="indent">&nbsp;</span></span>မ​နာ​လို​ဝန်​တို​ခြင်း​မူ​ကား အ​ရိုး​တို့​ကို​ဆွေး​မြည့်​စေ​တတ်​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​ကို​နှိပ်​စက်​သော​သူ​သည် သူ​၏​ဖန်​ဆင်း​ရှင်​ကို​စော်​ကား​သော​သူ​ဖြစ်​၏​။<br> <span class="br-ind"><br><span class="indent">&nbsp;</span></span>မ​ရှိ​နွမ်း​ပါး​သော​သူ​ကို​သ​နား​သော​သူ​မူ​ကား ကိုယ်​တော်​ကို​ရို​သေ​လေး​မြတ်​သော​သူ​ဖြစ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် မိ​မိ​ပြု​သော​မ​ကောင်း​မှု​ထဲ​၌ လဲ​ကျ​လိမ့်​မည်​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​မူ​ကား သူ​၏​သေ​ခြင်း​ထဲ​၌​ပင် ခို​လှုံ​ရာ​ကို​တွေ့​လိမ့်​မည်​။<sup class="fnm"><a name="fnm18" href="#fn18">18</a></sup><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​သည် အ​သိ​ဉာဏ်​ရှိ​သော​သူ​၏​စိတ်​နှ​လုံး​ထဲ​၌ ကိန်း​ဝပ်​၍<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​အ​လယ်​၌​ပင် ကိုယ့်​ကိုယ်​ကိုယ်​ဖော်​ပြ​တတ်​၏​။<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​သည် တိုင်း​ပြည်​ကို​ချီး​မြှောက်​တတ်​၏​။<br> <span class="br-ind"><br><span class="indent">&nbsp;</span></span>အ​ပြစ်​မူ​ကား တိုင်း​သူ​ပြည်​သား​တို့​ကို အ​ရှက်​ကွဲ​စေ​တတ်​၏​။<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ပ​ညာ​သ​တိ​ရှိ​သော​အ​စေ​အ​ပါး​ကို ရှင်​ဘု​ရင်​နှစ်​သက်​တတ်​၏​။<br> <span class="br-ind"><br><span class="indent">&nbsp;</span></span>အ​ရှက်​ကွဲ​စေ​သော​သူ​အ​ပေါ်​၌​မူ​ကား အ​မျက်​တော်​သက်​ရောက်​တတ်​၏​။<sup class="fnm"><a name="fnm19" href="#fn19">19</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရု ၄:၁၁၊ သု ၉:၁၊ ၂၄:၃၊ ၁၁:၁၁။</div>
<div class="fn"><sup class="fnt"><a name="fn2" href="#fnm2">2</a></sup> သု ၂:၁၅၊ ၁၉:၁၊ ၂၈:၆။</div>
<div class="fn"><sup class="fnt"><a name="fn3" href="#fnm3">3</a></sup> သု ၁၂:၆။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၂၃:၁၊ သု ၆:၁၉၊ ၁၂:၁၇၊ ၁၄:၂၅။</div>
<div class="fn"><sup class="fnt"><a name="fn5" href="#fnm5">5</a></sup> သု ၁၂:၁၅၊ ၁၆:၂၅၊ ရော ၆:၂၁။</div>
<div class="fn"><sup class="fnt"><a name="fn6" href="#fnm6">6</a></sup> ဒေ ၂:၂၊ လု ၆:၂၅။</div>
<div class="fn"><sup class="fnt"><a name="fn7" href="#fnm7">7</a></sup> သု ၁:၃၁၊ ၁၂:၁၄။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၁:၁၅။</div>
<div class="fn"><sup class="fnt"><a name="fn9" href="#fnm9">9</a></sup> ယော​ဘ ၂၈:၂၈၊ ဆာ ၃၄:၁၄၊ သု ၃:၇၊ ၂၂:၃၊ ၂၇:၁၂။</div>
<div class="fn"><sup class="fnt"><a name="fn10" href="#fnm10">10</a></sup> သု ၁၉:၄၊ ၇။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၄၁:၁၊ သု ၁၁:၁၂။</div>
<div class="fn"><sup class="fnt"><a name="fn12" href="#fnm12">12</a></sup> သု ၂၁:၅။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၂:၁၇၊ ၁၄:၅။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၃:၁၄၊ ၁၉:၂၃။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၅:၁၈၊ ၁၆:၃၂၊ ၁၉:၁၁၊ ၂၉:၂၂၊ ဒေ ၇:၉၊ ယာ ၁:၁၉။</div>
<div class="fn"><sup class="fnt"><a name="fn16" href="#fnm16">16</a></sup> သု ၄:၂၂၊ ၁၂:၄။</div>
<div class="fn"><sup class="fnt"><a name="fn17" href="#fnm17">17</a></sup> သု ၁၇:၅၊ ၂၂:၂၊ မ ၂၅:၄၀။</div>
<div class="fn"><sup class="fnt"><a name="fn18" href="#fnm18">18</a></sup> ဆာ ၁၇:၁၅၊ သု ၂၄:၁၆၊ ၂ကော ၁:၉၊ ၅:၈၊ ၂တိ ၄:၁၈။</div>
<div class="fn"><sup class="fnt"><a name="fn19" href="#fnm19">19</a></sup> မ ၂၄:၄၅-၄၇။</div>
</div>
<!-- PARSED ABOVE; EDITING MAY BREAK PARSER -->
</body></html>