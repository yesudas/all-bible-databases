<html><head>
<meta http-equiv="Content-Type" content="text/html;charset=utf-8" />
<title>Prov 15 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 15);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_13.html">13</a> <a href="Prov_14.html">14</a> <b>15</b> <a href="Prov_16.html">16</a> <a href="Prov_17.html">17</a> ... <a href="Prov_31.html">31</a> </div><hr>
<h1>Prov 15</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ညင်​သာ​စွာ​ဖြေ​ကြား​သော​စ​ကား​သည် အ​မျက်​ဒေါ​သ​ကို​ပြေ​စေ​တတ်​၏​။<br> <span class="br-ind"><br><span class="indent">&nbsp;</span></span>ကြမ်း​တမ်း​သော​စ​ကား​မူ​ကား အ​မျက်​ကို​လှုံ့​ဆော်​တတ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​၏​လျှာ​သည် အ​သိ​ပ​ညာ​ကို​ထုတ်​ဖော်​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​နှုတ်​မူ​ကား မိုက်​မဲ​ခြင်း​ကို​သွန်​ထုတ်​တတ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​မျက်​စိ​တော်​သည် နေ​ရာ​တိုင်း​၌​ရှိ​၍<br> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​တို့​နှင့် သူ​တော်​ကောင်း​တို့​ကို စောင့်​ကြည့်​နေ​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ညင်​သာ​သော​​<sup class="fnm"><a name="fnm4" href="#fn4">4</a></sup>လျှာ​သည် အ​သက်​ပင်​သ​ဖွယ်​ဖြစ်​၏​။<br> <span class="br-ind"><br><span class="indent">&nbsp;</span></span>ကောက်​ကျစ်​စဉ်း​လဲ​သော​လျှာ​မူ​ကား စိတ်​ကို​ကြေ​ကွဲ​စေ​တတ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​သည် မိ​မိ​ဖ​ခင်​၏​ဆုံး​မ​ပဲ့​ပြင်​ခြင်း​ကို မ​ထီ​လေး​စား​ပြု​တတ်​၏​။<br> <span class="br-ind"><br><span class="indent">&nbsp;</span></span>ဆို​ဆုံး​မ​စ​ကား​ကို​စောင့်​ထိန်း​သော​သူ​မူ​ကား နှိုင်း​ချင့်​မျှော်​ခေါ်​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​အိမ်​၌ စည်း​စိမ်​များ​စွာ​ရှိ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​၏​အ​မြတ်​အ​စွန်း​မူ​ကား ဒုက္ခ​ပေး​တတ်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​၏​နှုတ်​ခမ်း​သည် အ​သိ​ပ​ညာ​ကို​ပြန့်​ပွား​စေ​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​စိတ်​နှ​လုံး​မူ​ကား ထို​သို့​မ​ဟုတ်​ပေ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​ယဇ်​ကောင်​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​ဆု​တောင်း​ချက်​ကို​ကား ကိုယ်​တော်​နှစ်​သက်​တော်​မူ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​၏​လမ်း​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​ကို​လက်​ကိုင်​ပြု​သော​သူ​ကို​ကား ကိုယ်​တော်​ချစ်​တော်​မူ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>လမ်း​မှန်​ကို​စွန့်​ပယ်​သော​သူ​အ​တွက် ပြင်း​ထန်​သော​ဆုံး​မ​ပဲ့​ပြင်​ခြင်း​ရှိ​၏​။<br> <span class="br-ind"><br><span class="indent">&nbsp;</span></span>ဆို​ဆုံး​မ​စ​ကား​ကို​မုန်း​သော​သူ​သည် သေ​ရ​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​နှင့် ပျက်​စီး​ခြင်း​နိုင်​ငံ​သည်​<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ရှေ့​တော်​၌ ထင်​ရှား​လျက်​ရှိ​၏​။<br> <span class="br-ind"><br><span class="indent">&nbsp;</span></span>ထို့​ထက်​မ​က လူ​သား​တို့​၏​စိတ်​နှ​လုံး​သည်<br> <span class="br-ind"><br><span class="indent">&nbsp;</span></span>ပို​၍​ပင်​ထင်​ရှား​လျက်​ရှိ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ပြက်​ရယ်​ပြု​တတ်​သော​သူ​သည် မိ​မိ​အား​ဆုံး​မ​သော​သူ​ကို​ချစ်​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​ထံ​သို့​လည်း သွား​လိမ့်​မည်​မ​ဟုတ်​။<sup class="fnm"><a name="fnm8" href="#fn8">8</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ဝမ်း​မြောက်​သော​စိတ်​နှ​လုံး​သည် မျက်​နှာ​ကို​ရွှင်​လန်း​စေ​တတ်​၏​။<br> <span class="br-ind"><br><span class="indent">&nbsp;</span></span>သို့​သော် ဝမ်း​နည်း​ပူ​ဆွေး​သော​စိတ်​နှ​လုံး​ကြောင့် စိတ်​ထိ​ခိုက်​နာ​ကျင်​ရ​တတ်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​သိ​ဉာဏ်​ရှိ​သော​သူ​၏​စိတ်​နှ​လုံး​သည် အ​သိ​ပ​ညာ​ကို​ရှာ​ဖွေ​တတ်​၏​။<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​နှုတ်​မူ​ကား မိုက်​မဲ​ခြင်း​၌​ကျက်​စား​တတ်​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​၏​နေ့​ရက်​ရှိ​သ​မျှ​တို့​သည် ဆိုး​ရွား​၏​။<br> <span class="br-ind"><br><span class="indent">&nbsp;</span></span>ကြည်​ရွှင်​သော​စိတ်​နှ​လုံး​၌​မူ​ကား အ​စဉ်​မ​ပြတ်​ကျင်း​ပ​သော​စား​သောက်​ပွဲ​ရှိ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ဥစ္စာ​ဘဏ္ဍာ​အ​နည်း​ငယ်​သာ​ရှိ​ပြီး ထာ​ဝ​ရ​ဘု​ရား​ကို​ကြောက်​ရွံ့​ခြင်း​သည်<br> <span class="br-ind"><br><span class="indent">&nbsp;</span></span>ဥစ္စာ​ဘဏ္ဍာ​များ​စွာ​ရှိ​ပြီး ရှုပ်​ထွေး​သော​ပြဿ​နာ​နှင့်​ကြုံ​ရ​ခြင်း​ထက် ပို​၍​ကောင်း​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ချစ်​ခြင်း​မေတ္တာ​ရှိ​ရာ​အ​ရပ်​၌ ဟင်း​သီး​ဟင်း​ရွက်​ကို​စား​ရ​ခြင်း​သည်<br> <span class="br-ind"><br><span class="indent">&nbsp;</span></span>မုန်း​တီး​ခြင်း​ရှိ​ရာ​အ​ရပ်​၌ ဆူ​ဖြိုး​သော​နွား​ကို​စား​ရ​ခြင်း​ထက် ပို​၍​ကောင်း​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဒေါ​သ​ကြီး​သော​သူ​သည် အ​ငြင်း​ပွား​မှု​ဖြစ်​ရန်​လှုံ့​ဆော်​တတ်​၏​။<sup class="fnm"><a name="fnm13" href="#fn13">13</a></sup> <br> <span class="br-ind"><br><span class="indent">&nbsp;</span></span>စိတ်​ရှည်​သော​သူ​မူ​ကား ခိုက်​ရန်​ဖြစ်​ပွား​ခြင်း​ကို​ငြိမ်း​စေ​တတ်​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​၏​လမ်း​သည် ဆူး​စည်း​ရိုး​သ​ဖွယ်​ဖြစ်​၏​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​၏​လမ်း​ခ​ရီး​မူ​ကား ပြန့်​ပြူး​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သား​သည် ဖ​ခင်​ကို​ဝမ်း​မြောက်​စေ​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သား​မူ​ကား မိ​မိ​၏​မိ​ခင်​ကို​မ​ထီ​မဲ့​မြင်​ပြု​တတ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အ​သိ​စိတ်​မ​ရှိ​သော​သူ​သည် မိုက်​မဲ​ခြင်း​၌​ဝမ်း​မြောက်​တတ်​၏​။<br> <span class="br-ind"><br><span class="indent">&nbsp;</span></span>ထိုး​ထွင်း​ဉာဏ်​ရှိ​သော​သူ​မူ​ကား ဖြောင့်​မှန်​စွာ​လျှောက်​လှမ်း​တတ်​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ဆွေး​နွေး​တိုင်​ပင်​ခြင်း​မ​ရှိ​လျှင် အ​ကြံ​အ​စည်​များ​ပျက်​တတ်​၏​။<br> <span class="br-ind"><br><span class="indent">&nbsp;</span></span>အ​ကြံ​ပေး​သူ​များ​စွာ​ရှိ​လျှင်​မူ​ကား အ​ကြံ​အ​စည်​ထ​မြောက်​တတ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>လူ​သည် မိ​မိ​နှုတ်​၏​တုံ့​ပြန်​စ​ကား​အား​ဖြင့် ဝမ်း​မြောက်​ခြင်း​ကို​ခံ​စား​ရ​၏​။<br> <span class="br-ind"><br><span class="indent">&nbsp;</span></span>သင့်​လျော်​သော​အ​ချိန်​၌​ပြော​ဆို​သော​စ​ကား​သည်​လည်း ကောင်း​မြတ်​လှ​ပေ​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>အ​သက်​ရှင်​ခြင်း​လမ်း​သည် ပ​ညာ​သ​တိ​ရှိ​သော​သူ​ကို အ​ထက်​အ​ရပ်​သို့​ပို့​ဆောင်​ပေး​၏​။<br> <span class="br-ind"><br><span class="indent">&nbsp;</span></span>ထို​သို့​အား​ဖြင့် သူ​သည် အောက်​မ​ရ​ဏာ​နိုင်​ငံ​မှ​ဖယ်​ခွာ​နိုင်​မည်​ဖြစ်​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မောက်​မာ​သော​သူ​၏​အိမ်​ကို ဖြို​ဖျက်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>မု​ဆိုး​မ​၏​နယ်​နိ​မိတ်​ကို​ကား တည်​စေ​တော်​မူ​လိမ့်​မည်​။<sup class="fnm"><a name="fnm19" href="#fn19">19</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​၏​အ​ကြံ​အ​စည်​များ​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>သို့​သော် နှစ်​လို​ဖွယ်​စ​ကား​တို့​သည် စင်​ကြယ်​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>မ​တ​ရား​သော​အ​ကျိုး​စီး​ပွား​ကို​တပ်​မက်​သော​သူ​သည်<br> <span class="br-ind"><br><span class="indent">&nbsp;</span></span>မိ​မိ​အိမ်​သူ​အိမ်​သား​တို့​ကို ဒုက္ခ​ပေး​တတ်​၏​။<br> <span class="br-ind"><br><span class="indent">&nbsp;</span></span>တံ​စိုး​လက်​ဆောင်​ကို​မုန်း​သော​သူ​မူ​ကား အ​သက်​ရှင်​ရ​လိမ့်​မည်​။<sup class="fnm"><a name="fnm21" href="#fn21">21</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​စိတ်​နှ​လုံး​သည် မည်​သို့​ဖြေ​ကြား​ရ​မည်​ကို တွေး​ဆ​တတ်​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​နှုတ်​မူ​ကား မ​ကောင်း​သော​အ​ရာ​များ​ကို သွန်​ထုတ်​တတ်​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဆိုး​ယုတ်​သော​သူ​တို့​နှင့်​ဝေး​ကွာ​တော်​မူ​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၏​ဆု​တောင်း​ချက်​ကို​ကား နား​ညောင်း​တော်​မူ​၏​။<sup class="fnm"><a name="fnm23" href="#fn23">23</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>မျက်​စိ​အ​လင်း​သည် စိတ်​နှ​လုံး​ကို​ဝမ်း​မြောက်​စေ​တတ်​၏​။<br> <span class="br-ind"><br><span class="indent">&nbsp;</span></span>ကောင်း​သော​သ​တင်း​စ​ကား​သည်​လည်း အ​ရိုး​ကို​ကျန်း​မာ​စေ​တတ်​၏​။<sup class="fnm"><a name="fnm24" href="#fn24">24</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>အ​သက်​ရှင်​ခြင်း​နှင့်​ဆိုင်​သော​ဆို​ဆုံး​မ​စ​ကား​ကို နား​ထောင်​သော​သူ​သည်<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​အ​လယ်​၌ နေ​ရ​လိမ့်​မည်​။<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ဆုံး​မ​ပဲ့​ပြင်​ခြင်း​ကို​လျစ်​လျူ​ရှု​သော​သူ​သည် ကိုယ့်​ကိုယ်​ကိုယ်​အ​လေး​မ​ထား​တတ်​။<br> <span class="br-ind"><br><span class="indent">&nbsp;</span></span>ဆို​ဆုံး​မ​စ​ကား​ကို​နား​ထောင်​သော​သူ​မူ​ကား အ​သိ​ဉာဏ်​ကို​ရ​တတ်​၏​။<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ကြောက်​ရွံ့​ခြင်း​သည် ဉာဏ်​ပ​ညာ​နှင့်​ဆိုင်​သော​ဆုံး​မ​ပဲ့​ပြင်​ခြင်း​ဖြစ်​၏​။<br> <span class="br-ind"><br><span class="indent">&nbsp;</span></span>ဂုဏ်​သ​ရေ​၏​ရှေ့​ပြေး​ကား စိတ်​နှိမ့်​ချ​ခြင်း​ဖြစ်​၏​။<sup class="fnm"><a name="fnm25" href="#fn25">25</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သူ​ကြီး ၈:၁-၃၊ သု ၂၅:၁၅၊ ၁ရာ ၂၅:၁၀-၂၃၊ ၄ရာ ၁၂:၁၃-၁၆။</div>
<div class="fn"><sup class="fnt"><a name="fn2" href="#fnm2">2</a></sup> သု ၁၂:၂၃၊ ၁၃:၁၆၊ ၁၈:၂၊ ဒေ ၁၀:၃။</div>
<div class="fn"><sup class="fnt"><a name="fn3" href="#fnm3">3</a></sup> ယော​ဘ ၃၁:၄၊ ဆာ ၆၆:၇။</div>
<div class="fn"><sup class="fnt"><a name="fn4" href="#fnm4">4</a></sup> တိုက်​ရိုက်​ပြန်​ဆို​လျှင် "ကျန်း​မာ​စေ​တတ်​သော​"</div>
<div class="fn"><sup class="fnt"><a name="fn5" href="#fnm5">5</a></sup> သု ၂၁:၂၇၊ ဟေ​ရှာ ၁:၁၁။</div>
<div class="fn"><sup class="fnt"><a name="fn6" href="#fnm6">6</a></sup> ဟေ​ဗြဲ​ဘာ​သာ​စ​ကား​အား​ဖြင့် “အ​ဗဒ္ဒုန်”</div>
<div class="fn"><sup class="fnt"><a name="fn7" href="#fnm7">7</a></sup> ၁ရာ ၁၆:၇၊ ၆ရာ ၆:၃၀၊ ဆာ ၄၄:၂၁။</div>
<div class="fn"><sup class="fnt"><a name="fn8" href="#fnm8">8</a></sup> အာ ၅:၁၀။</div>
<div class="fn"><sup class="fnt"><a name="fn9" href="#fnm9">9</a></sup> သု ၁၂:၂၅၊ ၁၇:၂၂၊ ၁၈:၁၄။</div>
<div class="fn"><sup class="fnt"><a name="fn10" href="#fnm10">10</a></sup> သု ၁၈:၁၅။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၇:၁၆၊ သု ၁၆:၁၉၊ ၁တိ ၆:၆။</div>
<div class="fn"><sup class="fnt"><a name="fn12" href="#fnm12">12</a></sup> သု ၁၇:၁၊ မ ၂၂:၄၊ လု ၁၅:၂၃။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၄:၂၉၊ ၁၆:၂၈၊ ၂၆:၂၁၊ ၂၈:၂၅၊ ၂၉:၂၂။</div>
<div class="fn"><sup class="fnt"><a name="fn14" href="#fnm14">14</a></sup> သု ၂၂:၅။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၀:၁၊ ၂၃:၂၄၊ ၂၉:၃။</div>
<div class="fn"><sup class="fnt"><a name="fn16" href="#fnm16">16</a></sup> သု ၁၀:၂၃၊ ဧ ၅:၁၅။</div>
<div class="fn"><sup class="fnt"><a name="fn17" href="#fnm17">17</a></sup> သု ၁၁:၁၄၊ ၂၀:၁၈၊ ၂၄:၆။</div>
<div class="fn"><sup class="fnt"><a name="fn18" href="#fnm18">18</a></sup> သု ၂၅:၁၁၊ ဟေ​ရှာ ၅၀:၄။</div>
<div class="fn"><sup class="fnt"><a name="fn19" href="#fnm19">19</a></sup> ဆာ ၆၈:၅၊ ၁၄၆:၉။</div>
<div class="fn"><sup class="fnt"><a name="fn20" href="#fnm20">20</a></sup> သု ၁၆:၂၄။</div>
<div class="fn"><sup class="fnt"><a name="fn21" href="#fnm21">21</a></sup> သု ၁:၁၉၊ ၁၇:၂၃ ယေ ၁၇:၂၃။</div>
<div class="fn"><sup class="fnt"><a name="fn22" href="#fnm22">22</a></sup> ၁ပေ ၃:၁၅။</div>
<div class="fn"><sup class="fnt"><a name="fn23" href="#fnm23">23</a></sup> ဆာ ၁၈:၄၁၊ ၁၄၅:၁၈-၁၉။</div>
<div class="fn"><sup class="fnt"><a name="fn24" href="#fnm24">24</a></sup> သု ၁၆:၂၄။</div>
<div class="fn"><sup class="fnt"><a name="fn25" href="#fnm25">25</a></sup> သု ၁၈:၁၂၊ ၂၉:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>