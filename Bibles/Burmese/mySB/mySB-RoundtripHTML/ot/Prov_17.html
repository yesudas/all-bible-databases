<html><head>
<meta http-equiv="Content-Type" content="text/html;charset=utf-8" />
<title>Prov 17 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 17);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_15.html">15</a> <a href="Prov_16.html">16</a> <b>17</b> <a href="Prov_18.html">18</a> <a href="Prov_19.html">19</a> ... <a href="Prov_31.html">31</a> </div><hr>
<h1>Prov 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ငြိမ်း​ချမ်း​မှု​နှင့်​ယှဉ်​တွဲ​လျက်​ရှိ​သော မုန့်​ခြောက်​အ​နည်း​ငယ်​သည်<br> <span class="br-ind"><br><span class="indent">&nbsp;</span></span>ခိုက်​ရန်​ဖြစ်​ပွား​ခြင်း​နှင့်​ယှဉ်​တွဲ​လျက်​ရှိ​သည့် စား​သောက်​ဖွယ်​အ​ပြည့်​ရှိ​သော​အိမ်​ထက် ပို​၍​ကောင်း​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ပ​ညာ​သ​တိ​ရှိ​သော​အ​စေ​အ​ပါး​သည် အ​ရှက်​ကွဲ​စေ​သော​သား​ကို​အုပ်​စိုး​၍<br> <span class="br-ind"><br><span class="indent">&nbsp;</span></span>ညီ​အစ်​ကို​တို့​နှင့်​အ​တူ အ​မွေ​ဝေ​စု​ကို​ရ​ရှိ​လိမ့်​မည်​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ငွေ​ကို​မိုက်​ဖြင့်​လည်း​ကောင်း​၊ ရွှေ​ကို​မီး​ပြင်း​ဖို​ဖြင့်​လည်း​ကောင်း စစ်​တတ်​၏​။<br> <span class="br-ind"><br><span class="indent">&nbsp;</span></span>စိတ်​နှ​လုံး​ကို​ကား ထာ​ဝ​ရ​ဘု​ရား​စစ်​ဆေး​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဆိုး​ညစ်​သော​အ​မှု​ကို​ပြု​သော​သူ​သည် ယုတ်​ညံ့​သော​စ​ကား​ကို အာ​ရုံ​စိုက်​နား​ထောင်​တတ်​၏​။<br> <span class="br-ind"><br><span class="indent">&nbsp;</span></span>မု​သား​ပြော​ဆို​သော​သူ​သည်​လည်း ယုတ်​မာ​စဉ်း​လဲ​သော​စ​ကား​ကို စူး​စိုက်​နား​ထောင်​တတ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​ကို​ပြက်​ရယ်​ပြု​သော​သူ​သည် သူ​၏​ဖန်​ဆင်း​ရှင်​ကို စော်​ကား​သော​သူ​ဖြစ်​၏​။<br> <span class="br-ind"><br><span class="indent">&nbsp;</span></span>သူ​တစ်​ပါး​ဘေး​ဒုက္ခ​ရောက်​သည်​ကို ဝမ်း​မြောက်​သော​သူ​သည်<br> <span class="br-ind"><br><span class="indent">&nbsp;</span></span>အ​ပြစ်​ဒဏ်​နှင့်​ကင်း​လွတ်​လိမ့်​မည်​မ​ဟုတ်​။<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>မြေး​တို့​သည် အ​သက်​ကြီး​သော​သူ​တို့​၏​သ​ရ​ဖူ​ဖြစ်​၏​။<br> <span class="br-ind"><br><span class="indent">&nbsp;</span></span>သား​သ​မီး​တို့​၏​ဂုဏ်​ကျက်​သ​ရေ​ကား သူ​တို့​၏​မိ​ဘ​ဘိုး​ဘွား​ဖြစ်​ကြ​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>မွန်​မြတ်​သော​နှုတ်​ခမ်း​သည် မိုက်​ကန်း​သော​သူ​နှင့်​မ​သင့်​လျော်​ပေ​။<br> <span class="br-ind"><br><span class="indent">&nbsp;</span></span>ထို့​ထက်​မ​က မု​သား​နှုတ်​ခမ်း​သည် မင်း​အ​ရာ​ရှိ​နှင့် ပို​၍​ပင်​မ​သင့်​လျော်​ပေ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>တံ​စိုး​လက်​ဆောင်​သည် ပေး​သူ​၏​အ​မြင်​တွင် တင့်​တယ်​သော​ကျောက်​မျက်​ဖြစ်​၍<br> <span class="br-ind"><br><span class="indent">&nbsp;</span></span>မျက်​နှာ​မူ​ရာ​အ​ရပ်​ရပ်​၌ အောင်​မြင်​တတ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သူ​တစ်​ပါး​ကျူး​လွန်​သော​အ​ပြစ်​ကို​ဖုံး​အုပ်​ပေး​သော​သူ​သည် ချစ်​ခြင်း​မေတ္တာ​ကို​ပြု​စု​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>အ​မှု​အ​ရာ​ကို​ထပ်​တ​လဲ​လဲ​ပြော​ဆို​သော​သူ​မူ​ကား အ​ပေါင်း​အ​ဖော်​ကို ကွဲ​ပြား​စေ​တတ်​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​သိ​ဉာဏ်​ရှိ​သော​သူ​ကို တစ်​ကြိမ်​ဆုံး​မ​ခြင်း​သည်<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကို အ​ကြိမ်​တစ်​ရာ​ရိုက်​ခြင်း​ထက် ပို​၍​အ​ရာ​ရောက်​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ဆိုး​ညစ်​သော​သူ​သည် ပုန်​ကန်​မှု​ကို​သာ​ရှာ​ကြံ​တတ်​သည်​ဖြစ်​၍<br> <span class="br-ind"><br><span class="indent">&nbsp;</span></span>ရက်​စက်​သော​စေ​တ​မန်​သည် သူ့​ထံ​သို့​စေ​လွှတ်​ခြင်း​ခံ​ရ​လိမ့်​မည်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>မိုက်​မဲ​စိတ်​မွှန်​နေ​သော လူ​မိုက်​နှင့်​တွေ့​ရ​ခြင်း​ထက်<br> <span class="br-ind"><br><span class="indent">&nbsp;</span></span>သား​ငယ်​ဆုံး​ရှုံး​သော​ဝက်​ဝံ​မ​နှင့်​တွေ့​ရ​ခြင်း​သည်​ပို​၍​ကောင်း​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>တစ်​စုံ​တစ်​ဦး​သည် ကောင်း​မှု​ကို မ​ကောင်း​မှု​ဖြင့်​တုံ့​ပြန်​လျှင်<br> <span class="br-ind"><br><span class="indent">&nbsp;</span></span>မ​ကောင်း​မှု​သည် သူ့​အိမ်​မှ ထွက်​ခွာ​လိမ့်​မည်​မ​ဟုတ်​။<sup class="fnm"><a name="fnm7" href="#fn7">7</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ငြင်း​ပွား​မှု​၏​အ​စ​သည် ရေ​ပေါက်​ထွက်​ခါ​စ​ကဲ့​သို့​ဖြစ်​သော​ကြောင့်<br> <span class="br-ind"><br><span class="indent">&nbsp;</span></span>ခိုက်​ရန်​မ​ဖြစ်​ပွား​မီ အ​ငြင်း​ပွား​မှု​ကို​ရပ်​စဲ​လော့​။<sup class="fnm"><a name="fnm8" href="#fn8">8</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​ကို ဖြောင့်​မတ်​သည်​ဟု​သတ်​မှတ်​သော​သူ​နှင့်<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​ကို အ​ပြစ်​ရှိ​သည်​ဟု​စီ​ရင်​သော​သူ​နှစ်​ဦး​စ​လုံး​ကို<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​သည် ဉာဏ်​မ​ရှိ​ဘဲ​လျက် ဉာဏ်​ပ​ညာ​ကို​ဝယ်​ယူ​ရန်<br> <span class="br-ind"><br><span class="indent">&nbsp;</span></span>လက်​ထဲ​၌​ငွေ​ကိုင်​ထား​သည်​မှာ အ​ဘယ့်​ကြောင့်​နည်း​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>မိတ်​ဆွေ​သည် အ​စဉ်​အ​မြဲ ချစ်​ခင်​တတ်​၏​။<br> <span class="br-ind"><br><span class="indent">&nbsp;</span></span>ညီ​အစ်​ကို​သည်​လည်း ဆင်း​ရဲ​ဒုက္ခ​ရောက်​ချိန်​အ​တွက် မွေး​ဖွား​လာ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​သိ​ဉာဏ်​မ​ရှိ​သော​သူ​သည် သူ​တစ်​ပါး​အ​တွက်​တာ​ဝန်​ခံ​ပေး​၍<br> <span class="br-ind"><br><span class="indent">&nbsp;</span></span>မိ​မိ​၏​အိမ်​နီး​ချင်း​အ​တွက် အာ​မ​ခံ​ပေး​တတ်​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>အ​ပြစ်​ကျူး​လွန်​ခြင်း​ကို​နှစ်​သက်​သော​သူ​သည် ခိုက်​ရန်​ပြု​ခြင်း​ကို​နှစ်​သက်​တတ်​၏​။<br> <span class="br-ind"><br><span class="indent">&nbsp;</span></span>မိ​မိ​၏​တံ​ခါး​ကို​မြှင့်​သော​သူ​သည် ပျက်​စီး​ခြင်း​ကို​ရှာ​ကြံ​သော​သူ​ဖြစ်​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>စိတ်​နှ​လုံး​ကောက်​ကျစ်​သော​သူ​သည် ကောင်း​သော​အ​ရာ​ကို​တွေ့​ရ​မည်​မ​ဟုတ်​။<br> <span class="br-ind"><br><span class="indent">&nbsp;</span></span>လိမ်​လည်​ပြော​ဆို​သော​သူ​သည်​လည်း ဒုက္ခ​တွင်း​ထဲ​သို့​ကျ​ရောက်​လိမ့်​မည်​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>မိုက်​မဲ​သော​သား​ကို​ရ​သော​သူ​၌ ပူ​ဆွေး​ခြင်း​ရှိ​၏​။<br> <span class="br-ind"><br><span class="indent">&nbsp;</span></span>မိုက်​ကန်း​သော​သူ​၏​ဖ​ခင်​၌​လည်း ဝမ်း​မြောက်​ခြင်း​မ​ရှိ​။<sup class="fnm"><a name="fnm11" href="#fn11">11</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ဝမ်း​မြောက်​သော​စိတ်​နှ​လုံး​သည် ဆေး​ကောင်း​တစ်​လက်​ဖြစ်​၏​။<br> <span class="br-ind"><br><span class="indent">&nbsp;</span></span>စိတ်​ထိ​ခိုက်​နာ​ကျင်​ခြင်း​မူ​ကား အ​ရိုး​ကို​ခြောက်​သွေ့​စေ​တတ်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် တ​ရား​မျှ​တ​ခြင်း​လမ်း​စဉ်​တို့​ကို​ဖျက်​ရန်<br> <span class="br-ind"><br><span class="indent">&nbsp;</span></span>တံ​စိုး​လက်​ဆောင်​ကို လျှို့​ဝှက်​စွာ​ယူ​တတ်​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>အ​သိ​ဉာဏ်​ရှိ​သော​သူ​၏​မျက်​နှာ​သည် ဉာဏ်​ပ​ညာ​ဘက်​သို့​ရှေး​ရှု​တတ်​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​မျက်​စိ​မူ​ကား ကမ္ဘာ​မြေ​ကြီး​အ​စွန်း​သို့​ရှေး​ရှု​တတ်​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>မိုက်​မဲ​သော​သား​သည် သူ​၏​ဖ​ခင်​အ​တွက်​ပူ​ဆွေး​စ​ရာ​ဖြစ်​၍<br> <span class="br-ind"><br><span class="indent">&nbsp;</span></span>သူ့​ကို​မွေး​ဖွား​သော​သူ​အ​တွက် ခါး​သီး​စ​ရာ​ဖြစ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​ကို​အ​ပြစ်​ဒဏ်​ပေး​ခြင်း​၊<br> <span class="br-ind"><br><span class="indent">&nbsp;</span></span>မင်း​အ​ရာ​ရှိ​တို့​ကို ဖြောင့်​မှန်​မှု​အ​တွက်​ရိုက်​ခြင်း​သည် မ​ကောင်း​ပေ​။<sup class="fnm"><a name="fnm16" href="#fn16">16</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>မိ​မိ​စ​ကား​ကို​ထိန်း​ချုပ်​သော​သူ​သည် အ​သိ​ပ​ညာ​ရှိ​၏​။<br> <span class="br-ind"><br><span class="indent">&nbsp;</span></span>စိတ်​အေး​ဆေး​တည်​ငြိမ်​သော​သူ​သည် ထိုး​ထွင်း​ဉာဏ်​ရှိ​သော​သူ​ဖြစ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​ပင် တိတ်​ဆိတ်​စွာ​နေ​လျှင် ပ​ညာ​ရှိ​ဟူ​၍​လည်း​ကောင်း​၊<br> <span class="br-ind"><br><span class="indent">&nbsp;</span></span>မိ​မိ​၏​နှုတ်​ကို​ပိတ်​ထား​လျှင် အ​သိ​ဉာဏ်​ရှိ​သော​သူ​ဟူ​၍​လည်း​ကောင်း မှတ်​ယူ​ခြင်း​ခံ​ရ​တတ်​၏​။<sup class="fnm"><a name="fnm18" href="#fn18">18</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၁၅:၁၇။</div>
<div class="fn"><sup class="fnt"><a name="fn2" href="#fnm2">2</a></sup> ၅ရာ ၂၉:၁၇၊ ဆာ ၂၆:၂၊ သု ၁၆:၂၊ ၂၁:၂၊ ၂၇:၂၁၊ ယေ ၁၇:၁၀၊ မာ​လ ၃:၃။</div>
<div class="fn"><sup class="fnt"><a name="fn3" href="#fnm3">3</a></sup> ယော​ဘ ၃၁:၂၉၊ သု ၁၄:၃၁၊ ၂၄:၁၇၊ ဩ ၁၂။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၂၃:၈၊ သု ၁၈:၁၆၊ ၂၁:၁၄၊ ဟေ​ရှာ ၁:၂၃၊ အာ ၅:၁၂။</div>
<div class="fn"><sup class="fnt"><a name="fn5" href="#fnm5">5</a></sup> သု ၁၀:၁၂၊ ၁၆:၂၈၊ ၁ပေ ၄:၈။</div>
<div class="fn"><sup class="fnt"><a name="fn6" href="#fnm6">6</a></sup> ၂ရာ ၁၇:၈၊ ဟော ၁၃:၈။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၃၅:၁၂၊ ၁၀၉:၅၊ ၂ရာ ၁၂:၁၀။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၀:၃၊ ၂၅:၈။</div>
<div class="fn"><sup class="fnt"><a name="fn9" href="#fnm9">9</a></sup> ထွ ၂၃:၇၊ သု ၁၈:၅၊ ဟေ​ရှာ ၅:၂၃။</div>
<div class="fn"><sup class="fnt"><a name="fn10" href="#fnm10">10</a></sup> ရု ၁:၁၆၊ သု ၁၈:၂၄၊ ၂၇:၁၀။</div>
<div class="fn"><sup class="fnt"><a name="fn11" href="#fnm11">11</a></sup> သု ၁၀:၁၊ ၁၇:၂၅၊ ၁၉:၁၃။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၂၂:၁၅၊ သု ၁၅:၁၃။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၇:၈၊ မိ ၃:၁၁၊ ၇:၃။</div>
<div class="fn"><sup class="fnt"><a name="fn14" href="#fnm14">14</a></sup> ဒေ ၂:၁၄။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၀:၁၊ ၁၇:၂၁။</div>
<div class="fn"><sup class="fnt"><a name="fn16" href="#fnm16">16</a></sup> သု ၁၇:၁၅၊ ၁၈:၅။</div>
<div class="fn"><sup class="fnt"><a name="fn17" href="#fnm17">17</a></sup> သု ၁၀:၁၉၊ ယာ ၁:၁၉။</div>
<div class="fn"><sup class="fnt"><a name="fn18" href="#fnm18">18</a></sup> ယော​ဘ ၁၃:၅။</div>
</div>
<!-- PARSED ABOVE; EDITING MAY BREAK PARSER -->
</body></html>