<html><head>
<meta http-equiv="Content-Type" content="text/html;charset=utf-8" />
<title>Prov 20 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 20);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_18.html">18</a> <a href="Prov_19.html">19</a> <b>20</b> <a href="Prov_21.html">21</a> <a href="Prov_22.html">22</a> ... <a href="Prov_31.html">31</a> </div><hr>
<h1>Prov 20</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>စ​ပျစ်​ဝိုင်​သည် ပြက်​ရယ်​ပြု​စေ​တတ်​၏​။<br> <span class="br-ind"><br><span class="indent">&nbsp;</span></span>သေ​ရည်​သေ​ရက်​သည်​လည်း ဆူ​ပူ​သောင်း​ကျန်း​စေ​တတ်​၏​။<br> <span class="br-ind"><br><span class="indent">&nbsp;</span></span>၎င်း​တို့​ကြောင့် လမ်း​လွဲ​သော​သူ​ရှိ​သ​မျှ​သည် ဉာဏ်​ပ​ညာ​မ​ရှိ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ရှင်​ဘု​ရင်​နှင့်​ဆိုင်​သော​ကြောက်​ရွံ့​ထိတ်​လန့်​ဖွယ်​သော​အ​ရာ​သည် ခြင်္သေ့​ပျို​ဟောက်​သ​ကဲ့​သို့​ဖြစ်​၏​။<br> <span class="br-ind"><br><span class="indent">&nbsp;</span></span>သူ့​ကို​အ​မျက်​ထွက်​စေ​သော​သူ​သည် မိ​မိ​အ​သက်​ကို​ဆုံး​ရှုံး​ရ​​<sup class="fnm"><a name="fnm2" href="#fn2">2</a></sup>တတ်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ခိုက်​ရန်​ဖြစ်​ပွား​ခြင်း​ကို​ရှောင်​ရှား​သော​သူ​သည် ဂုဏ်​သ​ရေ​ရှိ​၏​။<br> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​တိုင်း​ကား ခိုက်​ရန်​ဖြစ်​တတ်​ကြ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​သည် စိုက်​ပျိုး​ရာ​သီ​၌ ထွန်​ယက်​စိုက်​ပျိုး​ခြင်း​မ​ပြု​သော​ကြောင့်<br> <span class="br-ind"><br><span class="indent">&nbsp;</span></span>ရိတ်​သိမ်း​ချိန်​၌ တောင်း​ရမ်း​သော်​လည်း ဘာ​မျှ​မ​ရ​ချေ​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>လူ​၏​စိတ်​နှ​လုံး​၌​ရှိ​သော​အ​ကြံ​ဉာဏ်​သည် နက်​သော​ရေ​နှင့်​တူ​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>သို့​သော် ထိုး​ထွင်း​ဉာဏ်​ရှိ​သော​သူ​သည် ၎င်း​ကို​ခပ်​ယူ​လိမ့်​မည်​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>များ​စွာ​သော​လူ​တို့​သည် မိ​မိ​တို့​၏​မေတ္တာ​က​ရု​ဏာ​ကို ထုတ်​ဖော်​ပြော​ဆို​တတ်​ကြ​၏​။<br> <span class="br-ind"><br><span class="indent">&nbsp;</span></span>သို့​သော် သစ္စာ​ရှိ​သော​သူ​ကို မည်​သူ​ရှာ​တွေ့​နိုင်​သ​နည်း​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် တည်​ကြည်​စွာ​လျှောက်​လှမ်း​တတ်​၏​။<br> <span class="br-ind"><br><span class="indent">&nbsp;</span></span>နောင်​လာ​မည့် သူ​၏​သား​မြေး​တို့​သည် မင်္ဂ​လာ​ရှိ​ကြ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>တ​ရား​စီ​ရင်​ရာ​ပလ္လင်​ပေါ်​တွင်​ထိုင်​သော​ရှင်​ဘု​ရင်​သည်<br> <span class="br-ind"><br><span class="indent">&nbsp;</span></span>မ​ကောင်း​မှု​ရှိ​သ​မျှ​ကို မိ​မိ​၏​မျက်​စိ​ဖြင့် လွင့်​သွား​စေ​တတ်​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>“​ငါ​သည် ငါ​၏​စိတ်​နှ​လုံး​ကို သန့်​ရှင်း​စင်​ကြယ်​စေ​ပြီ​၊<br> <span class="br-ind"><br><span class="indent">&nbsp;</span></span>ငါ​သည် အ​ပြစ်​မှ​စင်​ကြယ်​ပြီ​”​ဟု မည်​သူ​ပြော​ဆို​နိုင်​သ​နည်း​။<sup class="fnm"><a name="fnm8" href="#fn8">8</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ချိန်​ချင်း​မ​တူ​သော​အ​လေး​၊ အ​ဝင်​ချင်း​မ​တူ​သော​ခြင်​တောင်း​၊<br> <span class="br-ind"><br><span class="indent">&nbsp;</span></span>ထို​နှစ်​မျိုး​စ​လုံး​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>က​လေး​သူ​ငယ်​ပင်​လျှင် သူ​၏​လုပ်​ဆောင်​ချက်​သည်<br> <span class="br-ind"><br><span class="indent">&nbsp;</span></span>သန့်​ရှင်း​စင်​ကြယ်​ခြင်း​ရှိ​၊ မ​ရှိ​၊ ဖြောင့်​မှန်​ခြင်း​ရှိ​၊ မ​ရှိ<br> <span class="br-ind"><br><span class="indent">&nbsp;</span></span>သူ​၏​အ​ပြု​အ​မူ​အား​ဖြင့် ထင်​ရှား​စေ​တတ်​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကြား​တတ်​သော​နား​၊ မြင်​တတ်​သော​မျက်​စိ​၊<br> <span class="br-ind"><br><span class="indent">&nbsp;</span></span>ဤ​အ​ရာ​နှစ်​ပါး​စ​လုံး​ကို ထာ​ဝ​ရ​ဘု​ရား​ဖန်​ဆင်း​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​အိပ်​မ​မက်​နှင့်​။<sup class="fnm"><a name="fnm12" href="#fn12">12</a></sup> အ​အိပ်​မက်​လျှင် ဆင်း​ရဲ​သွား​လိမ့်​မည်​။<br> <span class="br-ind"><br><span class="indent">&nbsp;</span></span>သင်​၏​မျက်​စိ​ကို ဖွင့်​ထား​လော့​။<br> <span class="br-ind"><br><span class="indent">&nbsp;</span></span>သို့​ပြု​လျှင် အ​စား​အ​စာ​နှင့်​ပြည့်​စုံ​ကြွယ်​ဝ​လိမ့်​မည်​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ဝယ်​သော​သူ​သည် “​မ​ကောင်း​ဘူး​၊ မ​ကောင်း​ဘူး​”​ဟု ဆို​တတ်​၏​။<br> <span class="br-ind"><br><span class="indent">&nbsp;</span></span>သို့​သော် ဝယ်​၍​ထွက်​သွား​ပြီး​မှ ဝါ​ကြွား​တတ်​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ရွှေ​ရှိ​၏​။ ပတ္တ​မြား​လည်း​များ​စွာ​ရှိ​၏​။<br> <span class="br-ind"><br><span class="indent">&nbsp;</span></span>သို့​သော် အ​သိ​ပ​ညာ​ရှိ​သော​နှုတ်​ခမ်း​သည် အ​ဖိုး​တန်​သော​ရ​တ​နာ​ဖြစ်​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>သူ​စိမ်း​အ​တွက်​အာ​မ​ခံ​သော​သူ​၏​အ​ဝတ်​ကို ယူ​ထား​လော့​။<br> <span class="br-ind"><br><span class="indent">&nbsp;</span></span>တိုင်း​တစ်​ပါး​သူ​အ​တွက် အာ​မ​ခံ​ခြင်း​ဖြစ်​လျှင် ၎င်း​ကို​အ​ပေါင်​ပစ္စည်း​အ​ဖြစ်​ယူ​ထား​လော့​။<sup class="fnm"><a name="fnm13" href="#fn13">13</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>လှည့်​ဖြား​၍​ရ​သော​အ​စား​အ​စာ​သည် စား​သူ​အ​တွက်​ချို​မြိန်​သော်​လည်း<br> <span class="br-ind"><br><span class="indent">&nbsp;</span></span>နောက်​မှ သူ​၏​နှုတ်​သည် ကျောက်​စ​ရစ်​များ​နှင့်​ပြည့်​လိမ့်​မည်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​ကြံ​ဉာဏ်​ယူ​ခြင်း​အား​ဖြင့် အ​ကြံ​အ​စည်​များ တည်​တတ်​၏​။<br> <span class="br-ind"><br><span class="indent">&nbsp;</span></span>လမ်း​ညွှန်​မှု​များ​ကို​ခံ​ယူ​၍ စစ်​ပွဲ​ကို​ဆင်​နွှဲ​လော့​။<sup class="fnm"><a name="fnm14" href="#fn14">14</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>အ​တင်း​အ​ဖျင်း​လိုက်​ပြော​သော​သူ​သည် လျှို့​ဝှက်​ချက်​ကို ပေါက်​ကြား​စေ​တတ်​၏​။<sup class="fnm"><a name="fnm15" href="#fn15">15</a></sup> <br> <span class="br-ind"><br><span class="indent">&nbsp;</span></span>သို့​ဖြစ်​၍ နှုတ်​ဖွာ​သော​သူ​နှင့် ရော​နှော​ဆက်​ဆံ​ခြင်း​မ​ပြု​နှင့်​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>မိ​မိ​၏​မိ​ခင်​နှင့်​ဖ​ခင်​တို့​ကို ကျိန်​ဆဲ​သော​သူ​၏​မီး​ခွက်​သည်<br> <span class="br-ind"><br><span class="indent">&nbsp;</span></span>မှောင်​မည်း​သော​အ​မှောင်​ထဲ​တွင် ငြိမ်း​သွား​လိမ့်​မည်​။<sup class="fnm"><a name="fnm16" href="#fn16">16</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အ​စ​၌ အ​လျင်​စ​လို​ရ​ယူ​သော​အ​မွေ​သည်<br> <span class="br-ind"><br><span class="indent">&nbsp;</span></span>အ​ဆုံး​၌ ကောင်း​ချီး​မင်္ဂ​လာ မ​ဖြစ်​ပေ​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“​မ​ကောင်း​မှု​ကို​ငါ​တုံ့​ပြန်​မည်​”​ဟု မ​ဆို​နှင့်​။ ထာ​ဝ​ရ​ဘု​ရား​ကို​သာ စောင့်​မျှော်​လော့​။<sup class="fnm"><a name="fnm17" href="#fn17">17</a></sup> <br> <span class="br-ind"><br><span class="indent">&nbsp;</span></span>သို့​ပြု​လျှင် ကိုယ်​တော်​သည် သင့်​ကို ကယ်​တင်​တော်​မူ​လိမ့်​မည်​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>အ​ချိန်​ချင်း​မ​တူ​သော​အ​လေး​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>မ​သ​မာ​သော​ချိန်​ခွင်​သည်​လည်း မ​ကောင်း​ပေ​။<sup class="fnm"><a name="fnm18" href="#fn18">18</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>လူ​၏​ခြေ​လှမ်း​တို့​ကို ထာ​ဝ​ရ​ဘု​ရား​စီ​ရင်​တော်​မူ​၏​။<sup class="fnm"><a name="fnm19" href="#fn19">19</a></sup> <br> <span class="br-ind"><br><span class="indent">&nbsp;</span></span>သို့​ဖြစ်​၍ လူ​သည် မိ​မိ​သွား​ရာ​လမ်း​ကို မည်​သို့​သိ​ရှိ​နား​လည်​နိုင်​မည်​နည်း​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>တစ်​စုံ​တစ်​ခု​ကို သန့်​ရှင်း​သော​အ​ရာ​အ​ဖြစ်​အ​လျင်​စ​လို​ဆက်​ကပ်​၍<br> <span class="br-ind"><br><span class="indent">&nbsp;</span></span>က​တိ​သစ္စာ​ပေး​ပြီး​မှ ထောက်​ရှု​ဆင်​ခြင်​ခြင်း​သည် လူ​တစ်​ဦး​အ​တွက် ထောင်​ချောက်​ဖြစ်​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​ရှင်​ဘု​ရင်​သည် ဆိုး​ယုတ်​သော​သူ​တို့​ကို လှေ့​၍<br> <span class="br-ind"><br><span class="indent">&nbsp;</span></span>သူ​တို့​အ​ပေါ်​၌ စ​ပါး​ခြွေ​သော​ဘီး​ကို​လှိမ့်​တတ်​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>လူ​၏​ဝိ​ညာဉ်​သည် အ​တွင်း​အ​ကျ​ဆုံး​နေ​ရာ​ရှိ​သ​မျှ​တို့​ကို<br> <span class="br-ind"><br><span class="indent">&nbsp;</span></span>ရှာ​ဖွေ​တတ်​သော ထာ​ဝ​ရ​ဘု​ရား​၏​မီး​ခွက်​ဖြစ်​၏​။<sup class="fnm"><a name="fnm21" href="#fn21">21</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​နှင့်​သမ္မာ​တ​ရား​သည် ရှင်​ဘု​ရင်​ကို​ကာ​ကွယ်​စောင့်​ရှောက်​တတ်​၏​။<br> <span class="br-ind"><br><span class="indent">&nbsp;</span></span>ရာ​ဇ​ပလ္လင်​သည်​လည်း မေတ္တာ​က​ရု​ဏာ​အား​ဖြင့် မြဲ​မြံ​တတ်​၏​။<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>လူ​ပျို​တို့​၏​ဂုဏ်​ကျက်​သ​ရေ​သည် သူ​တို့​၏​ခွန်​အား​ဖြစ်​၏​။<br> <span class="br-ind"><br><span class="indent">&nbsp;</span></span>အ​သက်​ကြီး​သော​သူ​တို့​၏​ခန့်​ညား​ထည်​ဝါ​မှု​ကား ဖြူ​သော​ဆံ​ပင်​ဖြစ်​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ဒဏ်​ရာ​ဒဏ်​ချက်​သည် မ​ကောင်း​မှု​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ရိုက်​နှက်​ခြင်း​သည် အ​တွင်း​အ​ကျ​ဆုံး​နေ​ရာ​များ​ကို​လည်း​ကောင်း ဆေး​ကြော​သန့်​စင်​ပေး​၏​။<sup class="fnm"><a name="fnm23" href="#fn23">23</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> က ၉:၂၁၊ သု ၂၃:၂၉-၃၀၊ ဟေ​ရှာ ၂၈:၇၊ ဟော ၄:၁၁။</div>
<div class="fn"><sup class="fnt"><a name="fn2" href="#fnm2">2</a></sup> တိုက်​ရိုက်​ပြန်​ဆို​လျှင် “အ​သက်​ကို​ပြစ်​မှား”</div>
<div class="fn"><sup class="fnt"><a name="fn3" href="#fnm3">3</a></sup> တော ၁၆:၃၈၊ သု ၈:၃၆၊ ၁၉:၁၂၊ ဟ​ဗ ၂:၁၀။</div>
<div class="fn"><sup class="fnt"><a name="fn4" href="#fnm4">4</a></sup> သု ၁၇:၁၄၊ ၁၈:၆။</div>
<div class="fn"><sup class="fnt"><a name="fn5" href="#fnm5">5</a></sup> သု ၁၈:၄။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၃၇:၂၆၊ ၁၁၂:၂။</div>
<div class="fn"><sup class="fnt"><a name="fn7" href="#fnm7">7</a></sup> သု ၂၀:၂၆၊ ၂၅:၅။</div>
<div class="fn"><sup class="fnt"><a name="fn8" href="#fnm8">8</a></sup> ၃ရာ ၈:၄၆။</div>
<div class="fn"><sup class="fnt"><a name="fn9" href="#fnm9">9</a></sup> သု ၁၁:၁၊ ၂၀:၂၃၊ မိ ၆:၁၁။</div>
<div class="fn"><sup class="fnt"><a name="fn10" href="#fnm10">10</a></sup> မ ၇:၁၆။</div>
<div class="fn"><sup class="fnt"><a name="fn11" href="#fnm11">11</a></sup> ထွက် ၄:၁၁၊ ဆာ ၉၄:၉။</div>
<div class="fn"><sup class="fnt"><a name="fn12" href="#fnm12">12</a></sup> သု ၆:၄၊ ၁၀-၁၁၊ ၁၉:၁၅၊ ၂၄:၃၃-၃၄။</div>
<div class="fn"><sup class="fnt"><a name="fn13" href="#fnm13">13</a></sup> သု ၆:၁၊ ၂၇:၁၃။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၁:၁၄၊ ၁၅:၂၂၊ ၂၄:၆၊ လု ၁၄:၃၁။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၁:၁၃၊ ၁၃:၃။</div>
<div class="fn"><sup class="fnt"><a name="fn16" href="#fnm16">16</a></sup> ထွ ၂၁:၁၇၊ သု ၃၀:၁၁၊ ယော​ဘ ၁၈:၅၊ ယု​ဒ ၁:၁၃။</div>
<div class="fn"><sup class="fnt"><a name="fn17" href="#fnm17">17</a></sup> ဆာ ၂၇:၁၄၊ ၃၇:၇။ သု ၂၄:၂၉။ မဿဲ ၅:၃၉၊ ရော ၁၂:၁၇၊ ၁သက် ၅:၁၅၊ ၁ပေ ၃:၉။</div>
<div class="fn"><sup class="fnt"><a name="fn18" href="#fnm18">18</a></sup> သု ၁၁:၁၊ ၂၀:၁၀၊ မိ ၆:၁၁။</div>
<div class="fn"><sup class="fnt"><a name="fn19" href="#fnm19">19</a></sup> သု ၁၆:၉။</div>
<div class="fn"><sup class="fnt"><a name="fn20" href="#fnm20">20</a></sup> ဒေ ၅:၄-၅။</div>
<div class="fn"><sup class="fnt"><a name="fn21" href="#fnm21">21</a></sup> ၂ကော ၂:၁၁။</div>
<div class="fn"><sup class="fnt"><a name="fn22" href="#fnm22">22</a></sup> သု ၁၆:၃၁။</div>
<div class="fn"><sup class="fnt"><a name="fn23" href="#fnm23">23</a></sup> ဟေ​ရှာ ၅၃:၅။</div>
</div>
<!-- PARSED ABOVE; EDITING MAY BREAK PARSER -->
</body></html>