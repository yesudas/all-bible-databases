<html><head>
<meta http-equiv="Content-Type" content="text/html;charset=utf-8" />
<title>Prov 21 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 21);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_19.html">19</a> <a href="Prov_20.html">20</a> <b>21</b> <a href="Prov_22.html">22</a> <a href="Prov_23.html">23</a> ... <a href="Prov_31.html">31</a> </div><hr>
<h1>Prov 21</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ရှင်​ဘု​ရင်​၏​စိတ်​နှ​လုံး​သည် ထာ​ဝ​ရ​ဘု​ရား​၏​လက်​တော်​၌​ရှိ​၍ ရေ​စီး​သော​ချောင်း​များ​ကဲ့​သို့​ဖြစ်​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ၎င်း​ကို အ​လို​တော်​ရှိ​သည့်​နေ​ရာ​တိုင်း​သို့ လှည့်​စေ​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>လူ​သည် မိ​မိ​ပြု​မူ​ကျင့်​ကြံ​သ​မျှ​သော​အ​မှု​အ​ရာ​တို့​ကို မှန်​သည်​ဟု ထင်​မြင်​တတ်​၏​။<br> <span class="br-ind"><br><span class="indent">&nbsp;</span></span>သို့​သော် ထာ​ဝ​ရ​ဘု​ရား​သည် စိတ်​နှ​လုံး​ကို​ချိန်​တွယ်​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ယဇ်​ပူ​ဇော်​ခြင်း​ထက်<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​နှင့် တ​ရား​မျှ​တ​ခြင်း​ကို ပို​၍​နှစ်​သက်​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​မီး​ခွက်​တည်း​ဟူ​သော ထောင်​လွှား​သော​မျက်​နှာ​နှင့်<br> <span class="br-ind"><br><span class="indent">&nbsp;</span></span>မော်​ကြွား​သော​စိတ်​နှ​လုံး​တို့​သည် အ​ပြစ်​ဖြစ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဝီ​ရိ​ယ​ရှိ​သော​သူ​၏​အ​ကြံ​အ​စည်​တို့​သည် အ​ကျိုး​အ​မြတ်​ကို ဧ​ကန်​ဖြစ်​စေ​၏​။<br> <span class="br-ind"><br><span class="indent">&nbsp;</span></span>အ​လျင်​စ​လို​ပြု​မူ​သော​သူ​တိုင်း​ကား ချို့​တဲ့​နွမ်း​ပါး​ခြင်း​သို့​သာ​ရောက်​တတ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>မု​သား​သုံး​သော​လျှာ​ဖြင့် ဥစ္စာ​ဘဏ္ဍာ​များ​ကို​ဆည်း​ပူး​ခြင်း​သည်<br> <span class="br-ind"><br><span class="indent">&nbsp;</span></span>လွင့်​သွား​သော​အ​ခိုး​အ​ငွေ့​ဖြစ်​ပြီး သေ​ခြင်း​ကို​ရှာ​ဖွေ​ခြင်း​ဖြစ်​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် တ​ရား​သော​အ​မှု​ကို​မ​ပြု​လို​ကြ​သော​ကြောင့်<br> <span class="br-ind"><br><span class="indent">&nbsp;</span></span>သူ​တို့​၏​အ​ကြမ်း​ဖက်​မှု​သည် သူ​တို့​ကို​သုတ်​သင်​ရှင်း​လင်း​လိမ့်​မည်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ပြစ်​ရှိ​သော​သူ​၏​လမ်း​သည် ကွေ့​ကောက်​၏​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>သန့်​ရှင်း​စင်​ကြယ်​သော​သူ​၏​လုပ်​ဆောင်​ချက်​မူ​ကား ဖြောင့်​မှန်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ငြင်း​ခုံ​ရန်​တွေ့​တတ်​သော​မ​ယား​နှင့် တစ်​အိမ်​တည်း​အ​တူ​နေ​ရ​ခြင်း​ထက်<br> <span class="br-ind"><br><span class="indent">&nbsp;</span></span>ခေါင်​မိုး​ပြင်​ထောင့်​၌​နေ​ရ​ခြင်း​သည် ပို​၍​ကောင်း​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​၏​စိတ်​ဝိ​ညာဉ်​သည် မ​ကောင်း​မှု​ကို တောင့်​တ​တတ်​၏​။<br> <span class="br-ind"><br><span class="indent">&nbsp;</span></span>သူ​၏​အိမ်​နီး​ချင်း​သည် သူ့​မျက်​ဝန်း​၌​သ​နား​တတ်​သော​သ​ဘော​ကို​ရှာ​မ​တွေ့​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ပြက်​ရယ်​ပြု​တတ်​သော​သူ အ​ပြစ်​ဒဏ်​ခံ​ရ​သော​အ​ခါ<br> <span class="br-ind"><br><span class="indent">&nbsp;</span></span>အ​သိ​ဉာဏ်​နည်း​ပါး​သော​သူ​သည် ဉာဏ်​ပ​ညာ​ရှိ​လာ​တတ်​၏​။<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​သည် သွန်​သင်​ခြင်း​ခံ​ရ​သော​အ​ခါ<br> <span class="br-ind"><br><span class="indent">&nbsp;</span></span>အ​သိ​ပ​ညာ​တိုး​ပွား​တတ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဖြောင့်​မတ်​တော်​မူ​သော​အ​ရှင်​သည် ဆိုး​ယုတ်​သော​သူ​၏​အိမ်​ကို​မှတ်​၍<br> <span class="br-ind"><br><span class="indent">&nbsp;</span></span>ထို​ဆိုး​ယုတ်​သော​သူ​တို့​ကို ပျက်​စီး​ခြင်း​ထဲ​သို့ ပစ်​ချ​တော်​မူ​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​၏​အော်​ဟစ်​သံ​ကို​မ​ကြား​လို​၍ မိ​မိ​နား​ကို​ပိတ်​ထား​သော​သူ​သည်<br> <span class="br-ind"><br><span class="indent">&nbsp;</span></span>ကိုယ်​တိုင်​ဟစ်​ခေါ်​သော​အ​ခါ မည်​သူ​မျှ သူ့​ကို​ထူး​လိမ့်​မည်​မ​ဟုတ်​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>တိတ်​တ​ဆိတ်​ပေး​သော​လက်​ဆောင်​သည် အ​မျက်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>လျှို့​ဝှက်​စွာ​ပေး​သော​တံ​စိုး​လက်​ဆောင်​သည်<br> <span class="br-ind"><br><span class="indent">&nbsp;</span></span>ပြင်း​ထန်​သော​အ​မျက်​ဒေါ​သ​ကို​လည်း​ကောင်း ပြေ​စေ​တတ်​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>တ​ရား​သော​အ​မှု​ကို​ပြု​ခြင်း​သည် ဖြောင့်​မတ်​သော​သူ​တို့​အ​တွက် ဝမ်း​မြောက်​ခြင်း​ဖြစ်​၍<br> <span class="br-ind"><br><span class="indent">&nbsp;</span></span>အ​ပြစ်​ဒု​စ​ရိုက်​ပြု​သော​သူ​တို့​အ​တွက် ထိတ်​လန့်​ခြင်း​ဖြစ်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ပ​ညာ​သ​တိ​လမ်း​မှ​လွဲ​သွား​သော​သူ​သည်<br> <span class="br-ind"><br><span class="indent">&nbsp;</span></span>သေ​သူ​၏​ဝိ​ညာဉ်​အ​စု​အ​ဝေး​ထဲ​၌ နေ​ရာ​ကျ​လိမ့်​မည်​။<sup class="fnm"><a name="fnm12" href="#fn12">12</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ပျော်​အ​ပါး​ကို​နှစ်​သက်​သော​သူ​သည် ချို့​တဲ့​နွမ်း​ပါး​သော​သူ​ဖြစ်​သွား​လိမ့်​မည်​။<br> <span class="br-ind"><br><span class="indent">&nbsp;</span></span>စ​ပျစ်​ဝိုင်​နှင့်​ဆီ​ကို​နှစ်​သက်​သော​သူ​သည်​လည်း ချမ်း​သာ​ကြွယ်​ဝ​လာ​လိမ့်​မည်​မ​ဟုတ်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် ဖြောင့်​မတ်​သော​သူ​အ​တွက်​လည်း​ကောင်း​၊<br> <span class="br-ind"><br><span class="indent">&nbsp;</span></span>သစ္စာ​မဲ့​သော​သူ​သည် ဖြောင့်​မှန်​သော​သူ​အ​တွက်​လည်း​ကောင်း<br> <span class="br-ind"><br><span class="indent">&nbsp;</span></span>ရွေး​နုတ်​စ​ရာ​အ​ဖိုး​အ​ခ​ဖြစ်​ရ​လိမ့်​မည်​။<sup class="fnm"><a name="fnm13" href="#fn13">13</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>စိတ်​ဆတ်​၍ ငြင်း​ခုံ​ရန်​တွေ့​တတ်​သော​မ​ယား​နှင့်​နေ​ရ​ခြင်း​ထက်<br> <span class="br-ind"><br><span class="indent">&nbsp;</span></span>တော​ကန္တာ​ရ​အ​ရပ်​၌​နေ​ရ​ခြင်း​သည် ပို​၍​ကောင်း​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​၏​အိမ်​၌ နှစ်​လို​ဖွယ်​ကောင်း​သော​ဥစ္စာ​ဘဏ္ဍာ​နှင့် ဆီ​ရှိ​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကား ထို​အ​ရာ​တို့​ကို သုံး​ဖြုန်း​တတ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​နှင့် မေတ္တာ​က​ရု​ဏာ​ကို လက်​ကိုင်​ပြု​သော​သူ​သည်<br> <span class="br-ind"><br><span class="indent">&nbsp;</span></span>အ​သက်​ရှင်​ခြင်း​၊ ဖြောင့်​မတ်​ခြင်း​နှင့် ဂုဏ်​သ​ရေ​ကို တွေ့​ရှိ​လိမ့်​မည်​။<sup class="fnm"><a name="fnm16" href="#fn16">16</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​သည် သူ​ရဲ​ကောင်း​တို့​၏​မြို့​သို့ ချီ​တက်​၍<br> <span class="br-ind"><br><span class="indent">&nbsp;</span></span>သူ​တို့​ကိုး​စား​သော ခိုင်​ခံ့​သည့်​နေ​ရာ​ကို ဖြို​ချ​တတ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>မိ​မိ​နှုတ်​နှင့် လျှာ​ကို စောင့်​ထိန်း​သော​သူ​သည်<br> <span class="br-ind"><br><span class="indent">&nbsp;</span></span>မိ​မိ​အ​သက်​ကို ဆင်း​ရဲ​ဒုက္ခ​မှ စောင့်​ထိန်း​သော​သူ​ဖြစ်​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>မာ​န​ထောင်​လွှား​လျက် ခက်​ထန်​မောက်​မာ​သော​သူ​၏​အ​မည်​မှာ<br> <span class="br-ind"><br><span class="indent">&nbsp;</span></span>“​ပြက်​ရယ်​ပြု​တတ်​သော​သူ​”<sup class="fnm"><a name="fnm19" href="#fn19">19</a></sup> ဟူ​၍​ဖြစ်​၏​။<br> <span class="br-ind"><br><span class="indent">&nbsp;</span></span>သူ​သည် အ​လွန်​မာ​န​ထောင်​လွှား​သော​စိတ်​နှင့် ပြု​မူ​တတ်​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​၏​လက်​သည် အ​လုပ်​လုပ်​ရန်​ငြင်း​ဆန်​သော​ကြောင့်<br> <span class="br-ind"><br><span class="indent">&nbsp;</span></span>သူ​၏​အ​လို​ဆန္ဒ​သည် သူ့​ကို​သေ​စေ​တတ်​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သူ​သည် အ​လို​ရှိ​သည့်​အ​ရာ​ကို တစ်​နေ့​လုံး တောင့်​တ​နေ​တတ်​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​မူ​ကား တွန့်​တို​ခြင်း​မ​ရှိ​ဘဲ ပေး​ကမ်း​တတ်​၏​။<sup class="fnm"><a name="fnm21" href="#fn21">21</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​၏​ယဇ်​ကောင်​သည် စက်​ဆုပ်​ရွံ​ရှာ​ဖွယ်​ဖြစ်​၏​။<br> <span class="br-ind"><br><span class="indent">&nbsp;</span></span>ထို့​ထက်​မ​က ၎င်း​ကို ဆိုး​ညစ်​သော​အ​ကြံ​ဖြင့်​ယူ​ဆောင်​လာ​လျှင်<br> <span class="br-ind"><br><span class="indent">&nbsp;</span></span>ပို​၍​ပင် စက်​ဆုပ်​ရွံ​ရှာ​ဖွယ်​ဖြစ်​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>လိမ်​လည်​သော​သက်​သေ​သည် ပျက်​စီး​သွား​လိမ့်​မည်​။<sup class="fnm"><a name="fnm23" href="#fn23">23</a></sup> <br> <span class="br-ind"><br><span class="indent">&nbsp;</span></span>ကိုယ်​တိုင်​ကြား​ရ​သော​သူ​မူ​ကား အ​စဉ်​ပြော​ဆို​နေ​လိမ့်​မည်​။<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် မျက်​နှာ​ပြောင်​တိုက်​တတ်​၏​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​မူ​ကား မိ​မိ​သွား​ရာ​လမ်း​ကို သိ​ရှိ​နား​လည်​၏​။<sup class="fnm"><a name="fnm24" href="#fn24">24</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>မည်​သည့်​ဉာဏ်​ပ​ညာ​၊ ထိုး​ထွင်း​ဉာဏ်​၊ အ​ကြံ​ဉာဏ်​မျှ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ဆန့်​ကျင်​၍ မ​တည်​နိုင်​။<sup class="fnm"><a name="fnm25" href="#fn25">25</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>စစ်​တိုက်​ရ​မည့်​နေ့​အ​တွက် မြင်း​ကို​ပြင်​ဆင်​ထား​သော်​လည်း<br> <span class="br-ind"><br><span class="indent">&nbsp;</span></span>အောင်​ပွဲ​သည် ထာ​ဝ​ရ​ဘု​ရား​နှင့်​ဆိုင်​၏​။<sup class="fnm"><a name="fnm26" href="#fn26">26</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဧ​ဇ ၆:၂၂။</div>
<div class="fn"><sup class="fnt"><a name="fn2" href="#fnm2">2</a></sup> သု ၁၂:၁၅၊ ၁၆:၂၊ ၁၇:၃၊ လု ၁၆:၅။</div>
<div class="fn"><sup class="fnt"><a name="fn3" href="#fnm3">3</a></sup> ၁ရာ ၁၅:၂၂၊ သု ၁၅:၈။</div>
<div class="fn"><sup class="fnt"><a name="fn4" href="#fnm4">4</a></sup> သု ၁၀:၄၊ ၁၄:၂၃၊ ၂၈:၂၂။</div>
<div class="fn"><sup class="fnt"><a name="fn5" href="#fnm5">5</a></sup> သု ၈:၁၆၊ ၁၃:၁၁၊ ၂၀:၂၁။</div>
<div class="fn"><sup class="fnt"><a name="fn6" href="#fnm6">6</a></sup> သု ၂:၁၅။</div>
<div class="fn"><sup class="fnt"><a name="fn7" href="#fnm7">7</a></sup> သု ၂၁:၁၉၊ ၂၅:၂၄။</div>
<div class="fn"><sup class="fnt"><a name="fn8" href="#fnm8">8</a></sup> သု ၁၉:၂၅။</div>
<div class="fn"><sup class="fnt"><a name="fn9" href="#fnm9">9</a></sup> မ ၁၈:၃၀-၃၄၊ ယာ ၂:၁၃။</div>
<div class="fn"><sup class="fnt"><a name="fn10" href="#fnm10">10</a></sup> သု ၁၇:၈၊ ၁၈:၁၆။</div>
<div class="fn"><sup class="fnt"><a name="fn11" href="#fnm11">11</a></sup> သု ၁၀:၂၉။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၄၉:၁၄။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၁:၈၊ ဟေ​ရှာ ၄၃:၃။</div>
<div class="fn"><sup class="fnt"><a name="fn14" href="#fnm14">14</a></sup> သု ၂၁:၉၊ ၂၅:၂၄။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၁၁၂:၃၊ ယော​ဘ ၂၀:၁၅၊ ၁၈။</div>
<div class="fn"><sup class="fnt"><a name="fn16" href="#fnm16">16</a></sup> သု ၃:၁၆၊ ၁၅:၉၊ မ ၅:၆၊ ၆:၃၃။</div>
<div class="fn"><sup class="fnt"><a name="fn17" href="#fnm17">17</a></sup> ၂ရာ ၅:၆-၉၊ သု ၂၄:၅၊ ဒေ ၇:၁၉၊ ၉:၁၄-၁၈။</div>
<div class="fn"><sup class="fnt"><a name="fn18" href="#fnm18">18</a></sup> သု ၁၃:၃။</div>
<div class="fn"><sup class="fnt"><a name="fn19" href="#fnm19">19</a></sup> ဆာ ၁:၁၊ သု ၁:၂၂။</div>
<div class="fn"><sup class="fnt"><a name="fn20" href="#fnm20">20</a></sup> သု ၁၃:၄။</div>
<div class="fn"><sup class="fnt"><a name="fn21" href="#fnm21">21</a></sup> ဆာ ၃၇:၂၆။</div>
<div class="fn"><sup class="fnt"><a name="fn22" href="#fnm22">22</a></sup> သု ၁၅:၈၊ ဟေ​ရှာ ၆၆:၃။</div>
<div class="fn"><sup class="fnt"><a name="fn23" href="#fnm23">23</a></sup> သု ၁၉:၅၊ ၉။</div>
<div class="fn"><sup class="fnt"><a name="fn24" href="#fnm24">24</a></sup> သု ၁၄:၁၅။</div>
<div class="fn"><sup class="fnt"><a name="fn25" href="#fnm25">25</a></sup> ဟေ​ရှာ ၈:၉-၁၀၊ ၁ကော ၃:၁၉-၂၀။</div>
<div class="fn"><sup class="fnt"><a name="fn26" href="#fnm26">26</a></sup> ဆာ ၂၀:၇၊ ၃၃:၁၇၊ ဟေ​ရှာ ၃၁:၁၊ ယေ ၃:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>