<html><head>
<meta http-equiv="Content-Type" content="text/html;charset=utf-8" />
<title>Prov 22 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 22);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_20.html">20</a> <a href="Prov_21.html">21</a> <b>22</b> <a href="Prov_23.html">23</a> <a href="Prov_24.html">24</a> ... <a href="Prov_31.html">31</a> </div><hr>
<h1>Prov 22</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>များ​စွာ​သော​ဓ​န​ဥစ္စာ​ထက် ဂုဏ်​သ​တင်း​ကျော်​ဇော​ခြင်း​ကို​ရွေး​ချယ်​သင့်​၏​။<br> <span class="br-ind"><br><span class="indent">&nbsp;</span></span>မျက်​နှာ​ရ​ခြင်း​သည် ရွှေ​၊ ငွေ​တို့​ထက် ပို​၍​ကောင်း​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ချမ်း​သာ​သော​သူ​နှင့် ဆင်း​ရဲ​သော​သူ​တို့​၏​တူ​ညီ​သော​အ​ချက်​မှာ<br> <span class="br-ind"><br><span class="indent">&nbsp;</span></span>သူ​တို့​အား​လုံး​ကို ထာ​ဝ​ရ​ဘု​ရား​ဖန်​ဆင်း​တော်​မူ​ခြင်း​ပင်​ဖြစ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ဆင်​ခြင်​ဉာဏ်​ရှိ​သော​သူ​သည် ဘေး​အန္တ​ရာယ်​ကို​မြင်​၍ ပုန်း​ရှောင်​တတ်​၏​။<br> <span class="br-ind"><br><span class="indent">&nbsp;</span></span>အ​သိ​ပ​ညာ​နည်း​ပါး​သော​သူ​မူ​ကား ဆက်​သွား​၍ အ​ပြစ်​ဒဏ်​ခံ​ရ​တတ်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>စိတ်​နှိမ့်​ချ​ခြင်း​နှင့် ထာ​ဝ​ရ​ဘု​ရား​ကို​ကြောက်​ရွံ့​ခြင်း​အ​ကျိုး​ကား<br> <span class="br-ind"><br><span class="indent">&nbsp;</span></span>ဓ​န​ဥစ္စာ​၊ ဂုဏ်​သ​ရေ​နှင့် အ​သက်​ရှင်​ခြင်း​ဖြစ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကောက်​ကျစ်​သော​သူ​၏​လမ်း​၌ ဆူး​ပင်​များ​နှင့် ကျော့​ကွင်း​များ​ရှိ​ကြ​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>မိ​မိ​၏​စိတ်​ဝိ​ညာဉ်​ကို​စောင့်​ထိန်း​သော​သူ​သည် ထို​အ​ရာ​တို့​ကို ဝေး​ဝေး​ရှောင်​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>က​လေး​သူ​ငယ်​ကို​သွန်​သင်​၍ သူ​သွား​ရ​မည့်​လမ်း​သို့​ဦး​တည့်​ပေး​လော့​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>သို့​ပြု​လျှင် သူ​သည်​အ​သက်​ကြီး​သော​အ​ခါ ထို​လမ်း​မှ​မ​ဖယ်​ခွာ​ဘဲ​နေ​လိမ့်​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ချမ်း​သာ​သော​သူ​သည် ဆင်း​ရဲ​သော​သူ​ကို အုပ်​စိုး​ရ​၏​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>ချေး​ယူ​သော​သူ​သည်​လည်း ချေး​ပေး​သော​သူ​၏​ကျွန်​ဖြစ်​ရ​၏​။၊<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span><sup class="fnm"><a name="fnm8" href="#fn8">8</a></sup>မ​တ​ရား​မှု​မျိုး​စေ့​ကို​ကြဲ​သော​သူ​သည် ဘေး​ဒုက္ခ​ကို​ရိတ်​သိမ်း​ရ​၍<br> <span class="br-ind"><br><span class="indent">&nbsp;</span></span>သူ​၏​ဒေါ​သ​ကြိမ်​လုံး​သည် ပျက်​စီး​သွား​လိမ့်​မည်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>စေ​တ​နာ​စိတ်​ရှိ​သော​သူ​သည် မိ​မိ​၏​အ​စား​အ​စာ​ကို<br> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​အား ပေး​ကမ်း​သော​ကြောင့် ကောင်း​ချီးမင်္ဂ​လာ​ခံ​စား​ရ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ပြက်​ရယ်​ပြု​တတ်​သော​သူ​ကို နှင်​ထုတ်​လော့​။<br> <span class="br-ind"><br><span class="indent">&nbsp;</span></span>သို့​ပြု​လျှင် အ​ငြင်း​ပွား​မှု​သည် ထွက်​သွား​၍<br> <span class="br-ind"><br><span class="indent">&nbsp;</span></span>ခိုက်​ရန်​ဖြစ်​ခြင်း​နှင့်​အ​ရှက်​ကွဲ​ခြင်း​သည်​လည်း အ​ဆုံး​သတ်​သွား​လိမ့်​မည်​။<sup class="fnm"><a name="fnm10" href="#fn10">10</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>စိတ်​နှ​လုံး​စင်​ကြယ်​ခြင်း​ကို​နှစ်​သက်​၍ ယဉ်​ကျေး​သိမ်​မွေ့​စွာ​ပြော​ဆို​တတ်​သော​သူ​သည်<br> <span class="br-ind"><br><span class="indent">&nbsp;</span></span>ရှင်​ဘု​ရင်​၏​မိတ်​ဆွေ​ဖြစ်​ရ​လိမ့်​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​မျက်​စိ​တော်​သည် အ​သိ​ပ​ညာ​ကို ထိန်း​သိမ်း​စောင့်​ရှောက်​တော်​မူ​၏​။<br> <span class="br-ind"><br><span class="indent">&nbsp;</span></span>သစ္စာ​မဲ့​သော​သူ​၏​စ​ကား​တို့​ကို​ကား မှား​ယွင်း​ချွတ်​ချော်​စေ​တော်​မူ​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​က “​အ​ပြင်​ဘက်​၌ ခြင်္သေ့​ရှိ​၏​။<br> <span class="br-ind"><br><span class="indent">&nbsp;</span></span>ငါ​သည် လမ်း​မ​ပေါ်​တွင် ကိုက်​သတ်​ခံ​ရ​လိမ့်​မည်​”​ဟု ဆို​တတ်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ကျင့်​ဖောက်​ပြား​သော​မိန်း​မ​တို့​၏​နှုတ်​သည် နက်​သော​တွင်း​ဖြစ်​၏​။<sup class="fnm"><a name="fnm13" href="#fn13">13</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​မျက်​တော်​သင့်​သော​သူ​သည် ထို​တွင်း​ထဲ​သို့​ကျ​ရောက်​လိမ့်​မည်​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>မိုက်​မဲ​ခြင်း​သည် က​လေး​သူ​ငယ်​၏​စိတ်​နှ​လုံး​တွင် နှောင်​ဖွဲ့​လျက်​ရှိ​၏​။<br> <span class="br-ind"><br><span class="indent">&nbsp;</span></span>သို့​သော် ဆုံး​မ​ပဲ့​ပြင်​သော​ကြိမ်​လုံး​သည် ၎င်း​ကို သူ​နှင့်​ဝေး​ကွာ​စေ​လိမ့်​မည်​။<sup class="fnm"><a name="fnm14" href="#fn14">14</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>မိ​မိ​ဥစ္စာ​တိုး​ပွား​စေ​ရန် ဆင်း​ရဲ​သော​သူ​ကို​နှိပ်​စက်​သော​သူ​၊<br> <span class="br-ind"><br><span class="indent">&nbsp;</span></span>သို့​မ​ဟုတ် ချမ်း​သာ​သော​သူ​ကို ပေး​ကမ်း​သော​သူ​သည်<br> <span class="br-ind"><br><span class="indent">&nbsp;</span></span>အ​မှန်​ပင် ချို့​တဲ့​နွမ်း​ပါး​ခြင်း​သို့​ရောက်​လိမ့်​မည်​။<br></div>
<div class="v" id="v17"><h2>ပ​ညာ​ရှိ​တို့​၏​အ​ခြား​သော​စ​ကား​များ</h2><span class="vn">17</span> <span class="br-ind"><br><span class="indent">&nbsp;</span></span>သင့်​နား​ကို​စွင့်​၍ ပ​ညာ​ရှိ​တို့​၏​စ​ကား​များ​ကို နား​ထောင်​လော့​။<br> <span class="br-ind"><br><span class="indent">&nbsp;</span></span>သင့်​စိတ်​နှ​လုံး​၌ ငါ​၏​အ​သိ​ပ​ညာ​ကို သွင်း​ထား​လော့​။<sup class="fnm"><a name="fnm15" href="#fn15">15</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထို​အ​ရာ​တို့​ကို သင့်​အ​ထဲ​၌ စောင့်​ထိန်း​ထား​၍<br> <span class="br-ind"><br><span class="indent">&nbsp;</span></span>ထို​အ​ရာ​ရှိ​သ​မျှ​တို့​ကို သင်​၏​နှုတ်​၌​အ​သင့်​ရှိ​စေ​လျှင်<br> <span class="br-ind"><br><span class="indent">&nbsp;</span></span>နှစ်​လို​ဖွယ်​ကောင်း​သော​အ​ရာ​ဖြစ်​လိမ့်​မည်​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သင်​သည် ထာ​ဝ​ရ​ဘု​ရား​ကို​ကိုး​စား​မည့်​အ​ကြောင်း<br> <span class="br-ind"><br><span class="indent">&nbsp;</span></span>သင့်​ကို အ​ထူး​သ​ဖြင့် သင့်​ကို ယ​နေ့ ငါ​သွန်​သင်​လေ​ပြီ​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ငါ​သည် အ​ကြံ​ပြု​ချက်​နှင့်​အ​သိ​ပ​ညာ​ဆိုင်​ရာ​စ​ကား​အ​ခွန်း​သုံး​ဆယ်​ကို<br> <span class="br-ind"><br><span class="indent">&nbsp;</span></span>သင့်​အ​တွက် ရေး​ထား​ပြီ​မ​ဟုတ်​လော​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ဤ​သည်​ကား သင်​သည် မှန်​ကန်​သော​စ​ကား​စစ်​စစ်​တို့​ကို သိ​စေ​ရန်​နှင့်<br> <span class="br-ind"><br><span class="indent">&nbsp;</span></span>သင့်​ကို​စေ​လွှတ်​သော​သူ​များ​အား မှန်​ကန်​သော​စ​ကား​တို့​ဖြင့် ဖြေ​ကြား​နိုင်​ရန်​ဖြစ်​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>ဆင်း​ရဲ​သော​သူ​ကို ဆင်း​ရဲ​သည်​ဆို​၍ ခေါင်း​ပုံ​မ​ဖြတ်​နှင့်​။<br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​ကို​လည်း မြို့​တံ​ခါး​၌ မ​ညှဉ်း​ဆဲ​နှင့်​။<sup class="fnm"><a name="fnm17" href="#fn17">17</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် သူ​တို့​၏​အ​မှု​ကိစ္စ​ကို ရင်​ဆိုင်​ဖြေ​ရှင်း​ပေး​၍<br> <span class="br-ind"><br><span class="indent">&nbsp;</span></span>သူ​တို့​ထံ​မှ​လု​ယူ​သော​သူ​တို့​၏​အ​သက်​ကို လု​ယူ​တော်​မူ​လိမ့်​မည်​။<sup class="fnm"><a name="fnm18" href="#fn18">18</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>စိတ်​တို​သော​သူ​နှင့် မ​ပေါင်း​ဖော်​နှင့်​။<br> <span class="br-ind"><br><span class="indent">&nbsp;</span></span>ဒေါ​သ​ကြီး​သော​သူ​နှင့် အ​တူ​မ​လိုက်​နှင့်​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>လိုက်​လျှင် သင်​သည် သူ​၏​လမ်း​စဉ်​တို့​ကို​သင်​ယူ​၍<br> <span class="br-ind"><br><span class="indent">&nbsp;</span></span>သင်​ကိုယ်​တိုင် ထောင်​ချောက်​မိ​လိမ့်​မည်​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>က​တိ​ခံ​ဝန်​ချက်​ပေး​သော​သူ​များ​နှင့် ကြွေး​မြီ​များ​အ​တွက်​<br> <span class="br-ind"><br><span class="indent">&nbsp;</span></span>အာ​မ​ခံ​သော​သူ​များ​ထဲ​တွင် မ​ပါ​နှင့်​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>သင်​၌​ပေး​လျော်​ရန်​မ​ရှိ​သော​အ​ခါ သင့်​ကိုယ်​အောက်​မှ<br> <span class="br-ind"><br><span class="indent">&nbsp;</span></span>သင့်​အိပ်​ရာ​ကို​ယူ​သွား​လျှင် မည်​သို့​နည်း​။<sup class="fnm"><a name="fnm19" href="#fn19">19</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>သင်​၏​ဘိုး​ဘေး​များ​စိုက်​ထူ​ခဲ့​သော<br> <span class="br-ind"><br><span class="indent">&nbsp;</span></span>ရှေး​ယ​ခင်​နယ်​နိ​မိတ်​ကို မ​ရွှေ့​နှင့်​။<sup class="fnm"><a name="fnm20" href="#fn20">20</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>မိ​မိ​အ​လုပ်​တွင် ကျွမ်း​ကျင်​သော​သူ​ကို သင်​မြင်​သ​လော​။<br> <span class="br-ind"><br><span class="indent">&nbsp;</span></span>ထို​သူ​သည် ရှင်​ဘု​ရင်​တို့​ရှေ့​မှောက်​၌ ခ​စား​ရ​လိမ့်​မည်​။<br> <span class="br-ind"><br><span class="indent">&nbsp;</span></span>သာ​မာန်​လူ​တို့​ရှေ့​၌ ခ​စား​ရ​လိမ့်​မည်​မ​ဟုတ်​။<sup class="fnm"><a name="fnm21" href="#fn21">21</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဒေ ၇:၁။</div>
<div class="fn"><sup class="fnt"><a name="fn2" href="#fnm2">2</a></sup> ယော​ဘ ၃၁:၁၅။ သု ၂၉:၁၃။</div>
<div class="fn"><sup class="fnt"><a name="fn3" href="#fnm3">3</a></sup> သု ၁၄:၁၆၊ ၂၇:၁၂။</div>
<div class="fn"><sup class="fnt"><a name="fn4" href="#fnm4">4</a></sup> သု ၂၁:၂၁။</div>
<div class="fn"><sup class="fnt"><a name="fn5" href="#fnm5">5</a></sup> သု ၁၅:၁၉။</div>
<div class="fn"><sup class="fnt"><a name="fn6" href="#fnm6">6</a></sup> ဧ ၆:၄။</div>
<div class="fn"><sup class="fnt"><a name="fn7" href="#fnm7">7</a></sup> ယာ ၂:၆။</div>
<div class="fn"><sup class="fnt"><a name="fn8" href="#fnm8">8</a></sup> ယော​ဘ ၄:၈၊ ဟော ၁၀:၁၃။</div>
<div class="fn"><sup class="fnt"><a name="fn9" href="#fnm9">9</a></sup> သု ၁၉:၁၇၊ လု ၁၄:၁၃-၁၄၊ ၂ကော ၉:၆။</div>
<div class="fn"><sup class="fnt"><a name="fn10" href="#fnm10">10</a></sup> က ၂၁:၉-၁၀၊ သု ၂၆:၂၀။</div>
<div class="fn"><sup class="fnt"><a name="fn11" href="#fnm11">11</a></sup> သု ၁၆:၁၃။</div>
<div class="fn"><sup class="fnt"><a name="fn12" href="#fnm12">12</a></sup> သု ၂၆:၁၃။</div>
<div class="fn"><sup class="fnt"><a name="fn13" href="#fnm13">13</a></sup> သု ၂:၁၆၊ ၂၃:၂၇၊ ဒေ ၇:၂၆။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၃:၂၄၊ ၁၉:၁၈၊ ၂၃:၁၃-၁၄၊ ၂၉:၁၅၊ ၁၇။</div>
<div class="fn"><sup class="fnt"><a name="fn15" href="#fnm15">15</a></sup> သု ၅:၁။</div>
<div class="fn"><sup class="fnt"><a name="fn16" href="#fnm16">16</a></sup> လု ၁:၃-၄။</div>
<div class="fn"><sup class="fnt"><a name="fn17" href="#fnm17">17</a></sup> ထွ ၂၃:၆၊ ဇာ ၇:၁၀၊ မာ​လ ၃:၅။</div>
<div class="fn"><sup class="fnt"><a name="fn18" href="#fnm18">18</a></sup> ၁ရာ ၂၅:၃၉၊ ဆာ ၁၂:၅၊ ၃၅:၁၀၊ ၆၈:၅၊ ၁၄၀:၁၂၊ သု ၂၃:၁၀-၁၁။</div>
<div class="fn"><sup class="fnt"><a name="fn19" href="#fnm19">19</a></sup> ထွ ၂၂:၂၆၊ သု ၂၀:၁၆။</div>
<div class="fn"><sup class="fnt"><a name="fn20" href="#fnm20">20</a></sup> တ​ရား ၁၉:၁၄၊ ၂၇:၁၇၊ ယော​ဘ ၂၄:၂၊ သု ၂၃:၁၀၊ ဟော ၅:၁၀။</div>
<div class="fn"><sup class="fnt"><a name="fn21" href="#fnm21">21</a></sup> က ၄၁:၄၆၊ ၃ရာ ၁၀:၈။</div>
</div>
<!-- PARSED ABOVE; EDITING MAY BREAK PARSER -->
</body></html>