<html><head>
<meta http-equiv="Content-Type" content="text/html;charset=utf-8" />
<title>Prov 23 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 23);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_21.html">21</a> <a href="Prov_22.html">22</a> <b>23</b> <a href="Prov_24.html">24</a> <a href="Prov_25.html">25</a> ... <a href="Prov_31.html">31</a> </div><hr>
<h1>Prov 23</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>သင်​သည် အုပ်​စိုး​သူ​မင်း​နှင့်​အ​တူ​စား​သောက်​ရန် ထိုင်​သော​အ​ခါ<br> <span class="br-ind"><br><span class="indent">&nbsp;</span></span>သင်​၏​ရှေ့​၌​ရှိ​သော​အ​ရာ​တို့​ကို သ​တိ​နှင့်​ဆင်​ခြင်​သုံး​သပ်​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သင်​သည် အ​စား​ကြီး​သော​သူ​ဖြစ်​ပါ​က<br> <span class="br-ind"><br><span class="indent">&nbsp;</span></span>သင်​၏​လည်​ပင်း​ကို ဓား​နှင့်​ရွယ်​ထား​လော့​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သူ​၏​စား​ကောင်း​သောက်​ဖွယ်​များ​ကို မ​တောင့်​တ​နှင့်​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ၎င်း​သည် လိမ်​လည်​မှု​နှင့်​ဆိုင်​သော​အ​စား​အ​စာ​ဖြစ်​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ချမ်း​သာ​ကြွယ်​ဝ​စေ​ရန် ပင်​ပန်း​ကြီး​စွာ​မ​ပြု​နှင့်​။<br> <span class="br-ind"><br><span class="indent">&nbsp;</span></span>သင်​၏​အ​သိ​ဉာဏ်​အား​ဖြင့် ထို​သို့​ပြု​ခြင်း​ကို​ရပ်​တန့်​လော့​။<sup class="fnm"><a name="fnm2" href="#fn2">2</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ထို​ချမ်း​သာ​ကြွယ်​ဝ​မှု​ကို သင်​၏​မျက်​စိ​ဖြင့် ဝေ့​ကြည့်​လိုက်​သော​အ​ခါ<br> <span class="br-ind"><br><span class="indent">&nbsp;</span></span>၎င်း​သည် ရှိ​တော့​မည်​မ​ဟုတ်​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ၎င်း​သည် ရုတ်​တ​ရက်​အ​တောင်​ပေါက်​၍<br> <span class="br-ind"><br><span class="indent">&nbsp;</span></span>လင်း​ယုန်​ကဲ့​သို့ ကောင်း​ကင်​သို့​ပျံ​သန်း​သွား​လိမ့်​မည်​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>စေး​နှဲ​သော​သူ​၏​အ​စား​အ​စာ​ကို​မ​စား​နှင့်​။<br> <span class="br-ind"><br><span class="indent">&nbsp;</span></span>သူ​၏​စား​ကောင်း​သောက်​ဖွယ်​များ​ကို​လည်း မ​တောင့်​တ​နှင့်​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​သည် မိ​မိ​စိတ်​ထဲ​၌ တွက်​ချက်​တတ်​သော​သူ​မျိုး​ဖြစ်​၏​။<br> <span class="br-ind"><br><span class="indent">&nbsp;</span></span>သူ​သည် သင့်​အား “​စား​လော့​။ သောက်​လော့​”​ဟု ဆို​သော်​လည်း<br> <span class="br-ind"><br><span class="indent">&nbsp;</span></span>သင့်​အ​ပေါ် စေ​တ​နာ​စိတ်​မ​ရှိ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သင်​စား​ပြီး​သော တစ်​လုတ်​စာ​ကို​အန်​ထုတ်​ရ​လိမ့်​မည်​။<br> <span class="br-ind"><br><span class="indent">&nbsp;</span></span>သင်​၏​နှစ်​လို​ဖွယ်​ကောင်း​သော​စ​ကား​တို့​သည်​လည်း အ​လ​ဟဿ​ဖြစ်​သွား​လိမ့်​မည်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​ရှေ့​တွင် စ​ကား​မ​ပြော​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​သည် သင်​၏​စ​ကား​များ​၌​ပါ​သော​ဉာဏ်​စွမ်း​ကို မ​ထီ​မဲ့​မြင်​ပြု​လိမ့်​မည်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ရှေး​ယ​ခင်​နယ်​နိ​မိတ်​အ​မှတ်​အ​သား​ကို မ​ရွှေ့​နှင့်​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>ဖ​တ​ဆိုး​တို့​၏​လယ်​ယာ​များ​ကို မ​ကျူး​ကျော်​နှင့်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​တို့​ကို​ရွေး​နုတ်​သော​အ​ရှင်​သည် တန်​ခိုး​ကြီး​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>သင့်​ကို​ဆန့်​ကျင်​လျက် သူ​တို့​၏​အ​မှု​ကိစ္စ​ကို ရင်​ဆိုင်​ဖြေ​ရှင်း​ပေး​တော်​မူ​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဆုံး​မ​ပဲ့​ပြင်​ခြင်း​ကို နှ​လုံး​သွင်း​၍<br> <span class="br-ind"><br><span class="indent">&nbsp;</span></span>အ​သိ​ပ​ညာ​စ​ကား​တို့​ကို နား​စွင့်​လော့​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>က​လေး​သူ​ငယ်​ကို ဆုံး​မ​ပဲ့​ပြင်​ခြင်း​မ​ပြု​ဘဲ​မ​နေ​နှင့်​။<br> <span class="br-ind"><br><span class="indent">&nbsp;</span></span>သူ့​ကို​ကြိမ်​လုံး​နှင့်​ရိုက်​သော်​လည်း သူ​မ​သေ​နိုင်​။<sup class="fnm"><a name="fnm7" href="#fn7">7</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>သင်​သည် သူ့​ကို​ကြိမ်​လုံး​နှင့်​ရိုက်​၍<br> <span class="br-ind"><br><span class="indent">&nbsp;</span></span>သူ​၏​စိတ်​ဝိ​ညာဉ်​ကို မ​ရ​ဏာ​နိုင်​ငံ​မှ​ကယ်​နုတ်​ရ​မည်​။<sup class="fnm"><a name="fnm8" href="#fn8">8</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ငါ့​သား​၊ သင်​၏​စိတ်​နှ​လုံး​သည် ဉာဏ်​ပ​ညာ​ရှိ​လျှင်<br> <span class="br-ind"><br><span class="indent">&nbsp;</span></span>ငါ​၏​စိတ်​နှ​လုံး​သည်​လည်း အ​မှန်​ပင်​ဝမ်း​မြောက်​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>သင်​၏​နှုတ်​ခမ်း​သည် ဟုတ်​မှန်​သော​အ​ရာ​များ​ကို​ပြော​ဆို​သော​အ​ခါ<br> <span class="br-ind"><br><span class="indent">&nbsp;</span></span>ငါ​၏​အ​တွင်း​သ​ဘော​သည် ရွှင်​မြူး​လိမ့်​မည်​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>သင်​၏​စိတ်​နှ​လုံး​သည် အ​ပြစ်​သား​တို့​ကို မ​ငြူ​စူ​နှင့်​။<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>တစ်​နေ့​လုံး ထာ​ဝ​ရ​ဘု​ရား​ကို ကြောက်​ရွံ့​၍​သာ​နေ​လော့​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သို့​ပြု​လျှင် သင့်​အ​တွက် အ​နာ​ဂတ် မု​ချ​ရှိ​လိမ့်​မည်​။<br> <span class="br-ind"><br><span class="indent">&nbsp;</span></span>သင်​၏​မျှော်​လင့်​ခြင်း​သည်​လည်း ဖျက်​ဆီး​ခြင်း​ခံ​ရ​လိမ့်​မည်​မ​ဟုတ်​။<sup class="fnm"><a name="fnm11" href="#fn11">11</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ငါ့​သား​၊ သင်​သည်​နား​ထောင်​၍ ဉာဏ်​ပ​ညာ​ရှိ​လော့​။<br> <span class="br-ind"><br><span class="indent">&nbsp;</span></span>သင်​၏​စိတ်​နှ​လုံး​ကို​လည်း လမ်း​တော်​သို့​လိုက်​စေ​လော့​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>စ​ပျစ်​ဝိုင်​သောက်​ကြူး​သော​သူ​များ​၊<br> <span class="br-ind"><br><span class="indent">&nbsp;</span></span>အ​သား​စား​ကြူး​သော​သူ​များ​နှင့် မ​ပေါင်း​ဖော်​နှင့်​။<sup class="fnm"><a name="fnm12" href="#fn12">12</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​သောက်​ကြူး​သော​သူ​နှင့်<br> <span class="br-ind"><br><span class="indent">&nbsp;</span></span>အ​စား​ကြူး​သော​သူ​သည် ဆင်း​ရဲ​သွား​လိမ့်​မည်​။<br> <span class="br-ind"><br><span class="indent">&nbsp;</span></span>ငိုက်​မျဉ်း​ခြင်း​သည်​လည်း လူ​ကို​အ​ဝတ်​စုတ်​များ​ဝတ်​စေ​လိမ့်​မည်​။<sup class="fnm"><a name="fnm13" href="#fn13">13</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>သင့်​ကို​မွေး​ဖွား​လာ​စေ​သော သင့်​ဖ​ခင်​၏​စ​ကား​ကို နား​ထောင်​လော့​။<br> <span class="br-ind"><br><span class="indent">&nbsp;</span></span>သင့်​မိ​ခင်​အို​မင်း​သော​အ​ခါ​လည်း မ​ထီ​မဲ့​မြင်​မ​ပြု​နှင့်​။<sup class="fnm"><a name="fnm14" href="#fn14">14</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>သမ္မာ​တ​ရား​ကို​ဝယ်​ယူ​လော့​။ မ​ရောင်း​နှင့်​။<br> <span class="br-ind"><br><span class="indent">&nbsp;</span></span>ဉာဏ်​ပ​ညာ​၊ ဆုံး​မ​ပဲ့​ပြင်​ခြင်း​နှင့် အ​သိ​ဉာဏ်​ကို​လည်း ထို​နည်း​တူ​ပြု​လော့​။<sup class="fnm"><a name="fnm15" href="#fn15">15</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​ဖ​ခင်​သည် အ​လွန်​ရွှင်​လန်း​လိမ့်​မည်​။<br> <span class="br-ind"><br><span class="indent">&nbsp;</span></span>ပ​ညာ​ရှိ​သော​သား​ကို​ရ​သော​သူ​သည်​လည်း ထို​သား​အ​တွက်​ဝမ်း​မြောက်​လိမ့်​မည်​။<sup class="fnm"><a name="fnm16" href="#fn16">16</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>သင်​၏​မိ​ခင်​နှင့်​ဖ​ခင်​တို့​သည် ဝမ်း​မြောက်​ကြ​ပါ​စေ​။<br> <span class="br-ind"><br><span class="indent">&nbsp;</span></span>သင့်​ကို​မွေး​ဖွား​သော​သူ​သည် ရွှင်​လန်း​ပါ​စေ​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ငါ့​သား​၊ သင်​၏​စိတ်​နှ​လုံး​ကို ငါ့​အား​ပေး​လော့​။<br> <span class="br-ind"><br><span class="indent">&nbsp;</span></span>သင်​၏​မျက်​စိ​သည်​လည်း ငါ​၏​လမ်း​တို့​ကို ထိန်း​သိမ်း​စောင့်​ရှောက်​ပါ​စေ​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ပြည့်​တန်​ဆာ​သည် နက်​သော​တွင်း​ဖြစ်​၏​။<br> <span class="br-ind"><br><span class="indent">&nbsp;</span></span>ကိုယ်​ကျင့်​တ​ရား​ပျက်​ပြား​သော​မိန်း​မ​သည်​လည်း ကျဉ်း​သော​ရေ​တွင်း​ဖြစ်​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ထို​မိန်း​မ​သည် ဓား​ပြ​ကဲ့​သို့​ချောင်း​မြောင်း​၍<br> <span class="br-ind"><br><span class="indent">&nbsp;</span></span>ယောက်ျား​တို့​ထဲ​တွင် သစ္စာ​မဲ့​သော​သူ​ကို​များ​ပြား​စေ​တတ်​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>မည်​သူ​သည် အမင်္ဂ​လာ​ရှိ​သ​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် စိတ်​ပျက်​ဝမ်း​နည်း​တတ်​သ​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် ငြင်း​ခုံ​ရန်​တွေ့​တတ်​သ​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် ညည်း​တွား​တတ်​သ​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် အ​ကြောင်း​မဲ့​ဒဏ်​ရာ​များ​ရ​တတ်​သ​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် မျက်​စိ​နီ​ရဲ​နေ​တတ်​သ​နည်း​။<sup class="fnm"><a name="fnm19" href="#fn19">19</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ထို​သို့​ဖြစ်​သူ​များ​မှာ စ​ပျစ်​ဝိုင်​ကို​အ​ချိန်​ကြာ​မြင့်​စွာ​သောက်​တတ်​သူ​များ​၊<br> <span class="br-ind"><br><span class="indent">&nbsp;</span></span>ရော​စပ်​ထား​သော​စ​ပျစ်​ဝိုင်​ကို​သွား​၍​ရှာ​တတ်​သူ​များ​ပင်​ဖြစ်​ကြ​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>အ​ရောင်​နီ​လျက်​၊ ခွက်​ဖ​လား​ထဲ​၌​အ​ရောင်​တောက်​လျက်<br> <span class="br-ind"><br><span class="indent">&nbsp;</span></span>ချို​မြိန်​စွာ​စီး​ဝင်​သွား​သော​စ​ပျစ်​ဝိုင်​ကို​မ​ကြည့်​နှင့်​။<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ထို​အ​ရာ​သည် အ​ဆုံး​၌ မြွေ​ကဲ့​သို့​ကိုက်​၍<br> <span class="br-ind"><br><span class="indent">&nbsp;</span></span>မြွေ​ပွေး​ကဲ့​သို့​အ​ဆိပ်​သင့်​စေ​တတ်​၏​။<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>သင်​၏​မျက်​စိ​သည် ထူး​ဆန်း​သော​အ​ရာ​တို့​ကို​မြင်​၍<br> <span class="br-ind"><br><span class="indent">&nbsp;</span></span>သင်​၏​စိတ်​နှ​လုံး​သည် ဖောက်​ပြန်​လွဲ​မှား​သော​စ​ကား​တို့​ကို​ပြော​ဆို​လိမ့်​မည်​။<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>သင်​သည် ပင်​လယ်​အ​လယ်​ဗ​ဟို​၌​လဲ​လျောင်း​နေ​သော​သူ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>သင်္ဘော​ရွက်​တိုင်​၏​ထိပ်​ဖျား​၌​လဲ​လျောင်း​နေ​သော​သူ​ကဲ့​သို့​လည်း​ကောင်း ဖြစ်​လိမ့်​မည်​။<br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>“​သူ​တို့​သည် ငါ့​ကို​ရိုက်​ကြ​သော်​လည်း ငါ​မ​နာ​။<br> <span class="br-ind"><br><span class="indent">&nbsp;</span></span>ငါ့​ကို​ထု​ရိုက်​ကြ​သော်​လည်း ငါ​မ​သိ​။<br> <span class="br-ind"><br><span class="indent">&nbsp;</span></span>မည်​သည့်​အ​ချိန်​မှ ငါ​နိုး​မည်​နည်း​။<br> <span class="br-ind"><br><span class="indent">&nbsp;</span></span>နောက်​ထပ်​သောက်​ရန် ငါ​ရှာ​ဦး​မည်​”​ဟု သင်​ပြော​ဆို​လိမ့်​မည်​။<sup class="fnm"><a name="fnm21" href="#fn21">21</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၂၃:၆။</div>
<div class="fn"><sup class="fnt"><a name="fn2" href="#fnm2">2</a></sup> သု ၁၅:၂၇၊ ၂၈:၂၀၊ မ ၆:၁၉၊ ၁တိ ၆:၉-၁၀၊ ဟေ​ဗြဲ ၁၃:၅။</div>
<div class="fn"><sup class="fnt"><a name="fn3" href="#fnm3">3</a></sup> သု ၂၇:၂၄။</div>
<div class="fn"><sup class="fnt"><a name="fn4" href="#fnm4">4</a></sup> တ​ရား ၁၅:၉၊ သု ၂၃:၃၊ ၂၈:၂၂။</div>
<div class="fn"><sup class="fnt"><a name="fn5" href="#fnm5">5</a></sup> တ​ရား ၁၉:၁၄၊ သု ၂၂:၂၈။</div>
<div class="fn"><sup class="fnt"><a name="fn6" href="#fnm6">6</a></sup> သု ၂၂:၂၃။</div>
<div class="fn"><sup class="fnt"><a name="fn7" href="#fnm7">7</a></sup> သု ၁၃:၂၄၊ ၁၉:၁၈။</div>
<div class="fn"><sup class="fnt"><a name="fn8" href="#fnm8">8</a></sup> သု ၁၃:၂၄၊ ၁၉:၁၈၊ ၂၂:၁၅၊ ၂၉:၁၅၊ ၁၇၊ ၁ကော ၅:၅။</div>
<div class="fn"><sup class="fnt"><a name="fn9" href="#fnm9">9</a></sup> သု ၂၃:၂၄-၂၅၊ ၂၉:၃။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၃၇:၁၊ သု ၃:၃၁၊ ၂၄:၁၊ ၁၉၊ ၂၈:၁၄။</div>
<div class="fn"><sup class="fnt"><a name="fn11" href="#fnm11">11</a></sup> သု ၉:၁၈၊ ၂၄:၁၄။</div>
<div class="fn"><sup class="fnt"><a name="fn12" href="#fnm12">12</a></sup> သု ၂၃:၂၉-၃၀၊ ၂၈:၇၊ မ ၂၄:၄၉၊ လု ၂၁:၃၄၊ ရော ၁၃:၁၃၊ ဧ ၅:၁၈။</div>
<div class="fn"><sup class="fnt"><a name="fn13" href="#fnm13">13</a></sup> သု ၆:၁၀-၁၁။</div>
<div class="fn"><sup class="fnt"><a name="fn14" href="#fnm14">14</a></sup> သု ၁:၈။</div>
<div class="fn"><sup class="fnt"><a name="fn15" href="#fnm15">15</a></sup> သု ၄:၅၊ ၇၊ ၁၈:၁၅၊ မ ၁၃:၄၄။</div>
<div class="fn"><sup class="fnt"><a name="fn16" href="#fnm16">16</a></sup> သု ၁၀:၁၊ ၁၅:၂၀၊ ၂၃:၁၅၊ ၂၉:၃။</div>
<div class="fn"><sup class="fnt"><a name="fn17" href="#fnm17">17</a></sup> သု ၂၂:၁၄။</div>
<div class="fn"><sup class="fnt"><a name="fn18" href="#fnm18">18</a></sup> သု ၇:၁၂၊ ဒေ ၇:၂၆။</div>
<div class="fn"><sup class="fnt"><a name="fn19" href="#fnm19">19</a></sup> သု ၂၃:၃၅။</div>
<div class="fn"><sup class="fnt"><a name="fn20" href="#fnm20">20</a></sup> ဟေ​ရှာ ၅:၂၂။</div>
<div class="fn"><sup class="fnt"><a name="fn21" href="#fnm21">21</a></sup> သု ၂၃:၂၉၊ ဟေ​ရှာ ၅၆:၁၂၊ ယေ ၅:၃။</div>
</div>
<!-- PARSED ABOVE; EDITING MAY BREAK PARSER -->
</body></html>