<html><head>
<meta http-equiv="Content-Type" content="text/html;charset=utf-8" />
<title>Prov 24 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 24);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_22.html">22</a> <a href="Prov_23.html">23</a> <b>24</b> <a href="Prov_25.html">25</a> <a href="Prov_26.html">26</a> ... <a href="Prov_31.html">31</a> </div><hr>
<h1>Prov 24</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​တို့​ကို​မ​ငြူ​စူ​နှင့်​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>သူ​တို့​နှင့်​ပေါင်း​ဖော်​ရန်​လည်း အ​လို​မ​ရှိ​နှင့်​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​၏​စိတ်​နှ​လုံး​သည် အ​ကြမ်း​ဖက်​မှု​ကို ကြံ​စည်​တတ်​၏​။<br> <span class="br-ind"><br><span class="indent">&nbsp;</span></span>သူ​တို့​၏​နှုတ်​ခမ်း​သည်​လည်း ပြဿ​နာ​ဖြစ်​စေ​သော​စ​ကား​ကို ပြော​ဆို​တတ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​အား​ဖြင့် အိမ်​ကို​တည်​ဆောက်​၍<br> <span class="br-ind"><br><span class="indent">&nbsp;</span></span>ထိုး​ထွင်း​ဉာဏ်​အား​ဖြင့် ၎င်း​ကို​မြဲ​မြံ​စေ​ရ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​သိ​ပ​ညာ​အား​ဖြင့် အ​ခန်း​များ​သည် အ​ဖိုး​တန်​၍​<br> <span class="br-ind"><br><span class="indent">&nbsp;</span></span>နှစ်​လို​ဖွယ်​ကောင်း​သော​စည်း​စိမ်​ဥစ္စာ​အ​ပေါင်း​တို့​နှင့်​ပြည့်​ရ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​သည် အ​စွမ်း​သတ္တိ​ရှိ​၏​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>အ​သိ​ပ​ညာ​ရှိ​သော​သူ​သည်​လည်း ခွန်​အား​တိုး​ပွား​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အ​ကယ်​စင်​စစ် သင်​သည် လမ်း​ညွှန်​မှု​ခံ​ယူ​ခြင်း​အား​ဖြင့် သင်​၏​စစ်​ပွဲ​ကို​ဆင်​နွှဲ​ရ​မည်​။<br> <span class="br-ind"><br><span class="indent">&nbsp;</span></span>အ​ကြံ​ပေး​သူ​များ​စွာ​ရှိ​ခြင်း​အား​ဖြင့် အောင်​ပွဲ​ရ​တတ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​အ​တွက် ဉာဏ်​ပ​ညာ​သည် မြင့်​မား​လွန်း​၏​။<br> <span class="br-ind"><br><span class="indent">&nbsp;</span></span>သူ​သည် မြို့​တံ​ခါး​၌ မိ​မိ​နှုတ်​ကို​မ​ဖွင့်​ပေ​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ဆိုး​ညစ်​သော​အ​မှု​ပြု​ရန်​ကြံ​စည်​သော​သူ​ကို<br> <span class="br-ind"><br><span class="indent">&nbsp;</span></span>အ​ကြံ​သ​မား​ဟု​ခေါ်​ကြ​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>မိုက်​မဲ​ဆိုး​ညစ်​သော​အ​ကြံ​သည် အ​ပြစ်​ဖြစ်​၏​။<br> <span class="br-ind"><br><span class="indent">&nbsp;</span></span>ပြက်​ရယ်​ပြု​တတ်​သော​သူ​သည်​လည်း လူ​တို့​အ​တွက်​စက်​ဆုပ်​ရွံ​ရှာ​ဖွယ်​ဖြစ်​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သင်​သည် ဆင်း​ရဲ​ဒုက္ခ​ရောက်​သော​ကာ​လ​၌ စိတ်​အား​လျော့​လျှင်<br> <span class="br-ind"><br><span class="indent">&nbsp;</span></span>သင်​၏​ခွန်​အား​သည် နည်း​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သေ​ရာ​သို့​ခေါ်​ဆောင်​သွား​ခြင်း​ခံ​ရ​သော​သူ​တို့​နှင့်​<br> <span class="br-ind"><br><span class="indent">&nbsp;</span></span>ကွပ်​မျက်​ရာ​သို့​ဒ​ယိမ်း​ဒ​ယိုင်​သွား​နေ​သော​သူ​တို့​ကို ကယ်​နုတ်​လော့​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>အ​ကယ်​၍ ထို​သို့​မ​ပြု​ဘဲ<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“​ထို​အ​မှု​ကို ငါ​တို့​မ​သိ​ခဲ့​ပါ​”​ဟု သင်​ဆို​လျှင်​လည်း<br> <span class="br-ind"><br><span class="indent">&nbsp;</span></span>စိတ်​နှ​လုံး​တို့​ကို​ချိန်​တွယ်​တော်​မူ​သော​အ​ရှင်​သည်<br> <span class="br-ind"><br><span class="indent">&nbsp;</span></span>ထို​အ​ရာ​ကို​မ​သိ​နား​မ​လည်​ဘဲ​နေ​မည်​လော​။<br> <span class="br-ind"><br><span class="indent">&nbsp;</span></span>သင်​၏​စိတ်​ဝိ​ညာဉ်​ကို​ထိန်း​သိမ်း​စောင့်​ရှောက်​တော်​မူ​သော​အ​ရှင်​သည်<br> <span class="br-ind"><br><span class="indent">&nbsp;</span></span>မ​သိ​ဘဲ​နေ​မည်​လော​။<br> <span class="br-ind"><br><span class="indent">&nbsp;</span></span>ကိုယ်​တော်​သည် လူ​တို့​အား မိ​မိ​လုပ်​ဆောင်​မှု​နှင့်​အ​ညီ<br> <span class="br-ind"><br><span class="indent">&nbsp;</span></span>မ​ဆပ်​ပေး​ဘဲ​နေ​မည်​လော​။<sup class="fnm"><a name="fnm8" href="#fn8">8</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ငါ့​သား​၊ ပျား​ရည်​သည်​ကောင်း​သော​ကြောင့် စား​သုံး​လော့​။<br> <span class="br-ind"><br><span class="indent">&nbsp;</span></span>ပျား​လ​ဘို့​မှ​ပျား​ရည်​သည် သင်​၏​လျှာ​၌​ချို​မြိန်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ထို​နည်း​တူ ဉာဏ်​ပ​ညာ​သည် သင်​၏​စိတ်​ဝိ​ညာဉ်​အ​တွက် ချို​မြိန်​ကြောင်း​သိ​မှတ်​လော့​။<br> <span class="br-ind"><br><span class="indent">&nbsp;</span></span>ဉာဏ်​ပ​ညာ​ကို သင်​တွေ့​ရှိ​ပါ​က သင့်​အ​တွက်​အ​နာ​ဂတ်​ရှိ​လိမ့်​မည်​။<br> <span class="br-ind"><br><span class="indent">&nbsp;</span></span>သင်​၏​မျှော်​လင့်​ခြင်း​သည်​လည်း ဖျက်​ဆီး​ခြင်း​ခံ​ရ​လိမ့်​မည်​မ​ဟုတ်​။<sup class="fnm"><a name="fnm10" href="#fn10">10</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ချင်း​ဆိုး​ယုတ်​သော​သူ​၊ ဖြောင့်​မတ်​သော​သူ​၏​အိမ်​ကို မ​ချောင်း​မြောင်း​နှင့်​။<br> <span class="br-ind"><br><span class="indent">&nbsp;</span></span>သူ​အ​နား​ယူ​ရာ​အ​ရပ်​ကို မ​ဖျက်​ဆီး​နှင့်​။<sup class="fnm"><a name="fnm11" href="#fn11">11</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဖြောင့်​မတ်​သော​သူ​သည် ခု​နစ်​ကြိမ်​လဲ​ကျ​သော်​လည်း ပြန်​ထ​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​မူ​ကား ဘေး​အန္တ​ရာယ်​ကြောင့် ကျ​ရှုံး​ရ​လိမ့်​မည်​။<sup class="fnm"><a name="fnm12" href="#fn12">12</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>သင်​၏​ရန်​သူ​လဲ​ကျ​သော​အ​ခါ ဝမ်း​မြောက်​ခြင်း​မ​ရှိ​နှင့်​။<br> <span class="br-ind"><br><span class="indent">&nbsp;</span></span>သူ​ခ​လုတ်​တိုက်​သော​အ​ခါ​၌​လည်း သင်​၏​စိတ်​နှ​လုံး​ရွှင်​လန်း​ခြင်း​မ​ရှိ​စေ​နှင့်​။<sup class="fnm"><a name="fnm13" href="#fn13">13</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ရှိ​လျှင်​မူ​ကား ထာ​ဝ​ရ​ဘု​ရား​သည်​မြင်​၍ မ​နှစ်​မြို့​သ​ဖြင့်<br> <span class="br-ind"><br><span class="indent">&nbsp;</span></span>မိ​မိ​၏​အ​မျက်​တော်​ကို သူ့​ထံ​မှ​လွှဲ​ဖယ်​တော်​မူ​လိမ့်​မည်​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ဆိုး​ညစ်​သော​အ​မှု​ကို​ပြု​သော​သူ​တို့​ကြောင့် စိတ်​အ​နှောင့်​အ​ယှက်​မ​ဖြစ်​နှင့်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ကို​မ​ငြူ​စူ​နှင့်​။<sup class="fnm"><a name="fnm14" href="#fn14">14</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဆိုး​ညစ်​သော​သူ​တို့​အ​တွက် အ​နာ​ဂတ်​မ​ရှိ​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​မီး​ခွက်​သည် ငြိမ်း​သွား​လိမ့်​မည်​။<sup class="fnm"><a name="fnm15" href="#fn15">15</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ငါ့​သား​၊ ထာ​ဝ​ရ​ဘု​ရား​နှင့်​ရှင်​ဘု​ရင်​ကို​ကြောက်​ရွံ့​လော့​။<br> <span class="br-ind"><br><span class="indent">&nbsp;</span></span>ဖောက်​ပြန်​ပြောင်း​လဲ​သော​သူ​တို့​နှင့် ရော​နှော​ဆက်​ဆံ​ခြင်း​မ​ပြု​နှင့်​။<sup class="fnm"><a name="fnm16" href="#fn16">16</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဘေး​ဒုက္ခ​သည် သူ​တို့​ထံ​မှ​ရုတ်​တ​ရက်​ရောက်​လာ​တတ်​၏​။<br> <span class="br-ind"><br><span class="indent">&nbsp;</span></span>ထို​အ​ရှင်​နှစ်​ပါး​ထံ​မှ​ရောက်​လာ​မည့်​ဘေး​ဆိုး​ကို မည်​သူ​သိ​နိုင်​မည်​နည်း​။<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>ထို့​ပြင် ဤ​အ​ရာ​များ​ကား ပ​ညာ​ရှိ​တို့​၏​စ​ကား​ဖြစ်​၏​။<br> <span class="br-ind"><br><span class="indent">&nbsp;</span></span>တ​ရား​စီ​ရင်​ရာ​၌ မျက်​နှာ​လိုက်​ခြင်း​သည် မ​ကောင်း​ပေ​။<sup class="fnm"><a name="fnm17" href="#fn17">17</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​အား “​သင်​သည်​ဖြောင့်​မတ်​သည်​”​ဟု ပြော​ဆို​သော​သူ​ကို<br> <span class="br-ind"><br><span class="indent">&nbsp;</span></span>လူ​တို့​သည်​ကျိန်​ဆဲ​၍ တိုင်း​သူ​ပြည်​သား​တို့​သည် ရှုတ်​ချ​ကြ​လိမ့်​မည်​။<sup class="fnm"><a name="fnm18" href="#fn18">18</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>သို့​သော် ထို​ဆိုး​ယုတ်​သော​သူ​ကို ဆုံး​မ​သော​သူ​တို့​သည်<br> <span class="br-ind"><br><span class="indent">&nbsp;</span></span>ရွှင်​လန်း​ဝမ်း​မြောက်​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ကြွယ်​ဝ​သော​ကောင်း​ချီးမင်္ဂ​လာ​သည်​လည်း<br> <span class="br-ind"><br><span class="indent">&nbsp;</span></span>သူ​တို့​အ​ပေါ်​သို့​သက်​ရောက်​လိမ့်​မည်​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>မှန်​ကန်​စွာ​ဖြေ​ကြား​သော​သူ​သည်<br> <span class="br-ind"><br><span class="indent">&nbsp;</span></span>နှုတ်​ခမ်း​ကို​နမ်း​သော​သူ​ဖြစ်​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>အ​ပြင်​၌ သင်​၏​အ​လုပ်​ကို​ပြင်​ဆင်​၍ လယ်​ယာ​၌<br> <span class="br-ind"><br><span class="indent">&nbsp;</span></span>အ​ရာ​ရာ​ကို​သင့်​အ​တွက်​အ​ဆင်​သင့်​ပြင်​ထား​လော့​။<br> <span class="br-ind"><br><span class="indent">&nbsp;</span></span>ထို့​နောက်​မှ သင့်​အိမ်​ကို​ဆောက်​လော့​။<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>အ​ကြောင်း​မ​ရှိ​ဘဲ သင်​၏​အိမ်​နီး​ချင်း​ကို​ဆန့်​ကျင်​၍ သက်​သေ​မ​ထွက်​ဆို​နှင့်​။<sup class="fnm"><a name="fnm19" href="#fn19">19</a></sup> <br> <span class="br-ind"><br><span class="indent">&nbsp;</span></span>သင်​၏​နှုတ်​ခမ်း​ဖြင့် မ​လှည့်​စား​နှင့်​။<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“​ငါ့​အ​ပေါ်​သူ​ပြု​ခဲ့​သည့်​အ​တိုင်း သူ့​အ​ပေါ်​ငါ​ပြု​မည်​။<br> <span class="br-ind"><br><span class="indent">&nbsp;</span></span>သူ​၏​လုပ်​ဆောင်​မှု​နှင့်​အ​ညီ သူ့​ကို ငါ​တုံ့​ပြန်​မည်​”​ဟု မ​ဆို​နှင့်​။<sup class="fnm"><a name="fnm20" href="#fn20">20</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ငါ​သည် ပျင်း​ရိ​သော​သူ​၏​လယ်​ယာ​နား​၊<br> <span class="br-ind"><br><span class="indent">&nbsp;</span></span>အ​သိ​စိတ်​မ​ရှိ​သော​သူ​၏​စ​ပျစ်​ခြံ​နား​မှ ဖြတ်​သွား​ရာ<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ကြည့်​ရှု​လော့​။ ဆူး​ပင်​များ​အ​ပြည့်​ပေါက်​လျက်<br> <span class="br-ind"><br><span class="indent">&nbsp;</span></span>တစ်​ပြင်​လုံး​ပေါင်း​ပင်​များ​ဖုံး​လွှမ်း​ကာ<br> <span class="br-ind"><br><span class="indent">&nbsp;</span></span>၎င်း​၏​ကျောက်​တံ​တိုင်း​လည်း ပြို​ပျက်​လျက်​ရှိ​၏​။<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ငါ​သည် ထို​အ​ဖြစ်​ကို​မြင်​သော​အ​ခါ နှ​လုံး​သွင်း​၍<br> <span class="br-ind"><br><span class="indent">&nbsp;</span></span>ငါ​တွေ့​မြင်​သော​အ​ရာ​ကို သင်​ခန်း​စာ​ယူ​၏​။<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ခ​ဏ​အိပ်​လျက်​၊ ခ​ဏ​ငိုက်​လျက်​၊<br> <span class="br-ind"><br><span class="indent">&nbsp;</span></span>ခ​ဏ​လက်​ပိုက်​အ​နား​ယူ​လျက်​နေ​စဉ်<br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ဆင်း​ရဲ​ခြင်း​သည် သူ​ခိုး​ဓား​ပြ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>ချို့​တဲ့​နွမ်း​ပါး​ခြင်း​သည် လက်​နက်​ကိုင်​ဆောင်​သူ​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>သင့်​ထံ​သို့​ရောက်​လာ​လိမ့်​မည်​။<sup class="fnm"><a name="fnm21" href="#fn21">21</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၃၇:၁၊ သု ၁:၁၅၊ ၃:၃၁၊ ၂၃:၁၇၊ ၂၄:၁၉။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၀:၇။</div>
<div class="fn"><sup class="fnt"><a name="fn3" href="#fnm3">3</a></sup> သု ၂၁:၂၂။</div>
<div class="fn"><sup class="fnt"><a name="fn4" href="#fnm4">4</a></sup> သု ၁၁:၁၄၊ ၁၅:၂၂၊ ၂၀:၁၈။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၅:၄၊ သု ၁၄:၆။</div>
<div class="fn"><sup class="fnt"><a name="fn6" href="#fnm6">6</a></sup> ရော ၁:၃၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၈၂:၄၊ ဟေ​ရှာ ၅၈:၆-၇။</div>
<div class="fn"><sup class="fnt"><a name="fn8" href="#fnm8">8</a></sup> ၁ရာ ၁၆:၇၊ ယော​ဘ ၃၄:၁၁၊ သု ၂၄:၂၉။</div>
<div class="fn"><sup class="fnt"><a name="fn9" href="#fnm9">9</a></sup> သီ ၅:၁။</div>
<div class="fn"><sup class="fnt"><a name="fn10" href="#fnm10">10</a></sup> သု ၂၃:၁၈။</div>
<div class="fn"><sup class="fnt"><a name="fn11" href="#fnm11">11</a></sup> သု ၁၀:၉-၁၀။</div>
<div class="fn"><sup class="fnt"><a name="fn12" href="#fnm12">12</a></sup> ယော​ဘ ၅:၁၉၊ ဆာ ၃၇:၂၄၊ သု ၁၄:၃၂။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၃၅:၁၅၊ ၁၉၊ သု ၁၇:၅၊ မိ ၇:၈။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၃၇:၁၊ သု ၃:၃၁၊ ၂၃:၁၇၊ ၂၄:၁။</div>
<div class="fn"><sup class="fnt"><a name="fn15" href="#fnm15">15</a></sup> ယော​ဘ ၁၈:၅၊ သု ၁၃:၉။</div>
<div class="fn"><sup class="fnt"><a name="fn16" href="#fnm16">16</a></sup> ရော ၁၃:၇၊ ၁ပေ ၂:၁၇။</div>
<div class="fn"><sup class="fnt"><a name="fn17" href="#fnm17">17</a></sup> သု ၁:၆၊ ၁၈:၅၊ ၂၂:၁၇၊ ၂၈:၂၁။</div>
<div class="fn"><sup class="fnt"><a name="fn18" href="#fnm18">18</a></sup> သု ၁၁:၂၆၊ ၁၇:၁၅။</div>
<div class="fn"><sup class="fnt"><a name="fn19" href="#fnm19">19</a></sup> သု ၂၅:၁၈။</div>
<div class="fn"><sup class="fnt"><a name="fn20" href="#fnm20">20</a></sup> သု ၂၀:၂၂၊ ၂၄:၁၂။မဿဲ ၅:၃၉၊ ရော ၁၂:၁၇၊ ၁သက် ၅:၁၅၊ ၁ပေ ၃:၉။</div>
<div class="fn"><sup class="fnt"><a name="fn21" href="#fnm21">21</a></sup> သု ၆:၁၀-၁၁၊ ၂၀:၁၃။</div>
</div>
<!-- PARSED ABOVE; EDITING MAY BREAK PARSER -->
</body></html>