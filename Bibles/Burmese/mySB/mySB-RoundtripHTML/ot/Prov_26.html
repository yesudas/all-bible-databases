<html><head>
<meta http-equiv="Content-Type" content="text/html;charset=utf-8" />
<title>Prov 26 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 26);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_24.html">24</a> <a href="Prov_25.html">25</a> <b>26</b> <a href="Prov_27.html">27</a> <a href="Prov_28.html">28</a> ... <a href="Prov_31.html">31</a> </div><hr>
<h1>Prov 26</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>နွေ​ရာ​သီ​၌​ကျ​သော နှင်း​ပွင့်​ကဲ့​သို့​လည်း​ကောင်း​၊ ရိတ်​သိမ်း​ချိန်​၌ ရွာ​သော​မိုး​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>ဂုဏ်​သ​ရေ​သည် မိုက်​မဲ​သော​သူ​နှင့်​မ​သင့်​လျော်​ပေ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>လူး​လာ​ပျံ​ဝဲ​သည့် စာ​ငှက်​ကဲ့​သို့​လည်း​ကောင်း​၊ ပျံ​သန်း​သွား​လာ​သည့် ပျံ​လွှား​ငှက်​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>အ​ကြောင်း​မဲ့​ကျိန်​ဆဲ​ခြင်း​သည် လာ​ရောက်​ရပ်​နား​ခြင်း​မ​ရှိ​တတ်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>မြင်း​အ​တွက်​ကျာ​ပွတ်​၊ မြည်း​အ​တွက်​ဇက်​ကြိုး​ရှိ​၏​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​ကျော​ကုန်း​အ​တွက်​ကား ကြိမ်​လုံး​ရှိ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကို သူ​၏​မိုက်​မဲ​မှု​နှင့်​အ​ညီ မ​ဖြေ​ကြား​နှင့်​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>ဖြေ​ကြား​လျှင် သင်​သည်​လည်း သူ​နှင့်​တူ​သွား​လိမ့်​မည်​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကို သူ​၏​မိုက်​မဲ​မှု​နှင့်​အ​ညီ ဖြေ​ကြား​လော့​။<br> <span class="br-ind"><br><span class="indent">&nbsp;</span></span>သို့​မ​ဟုတ်​လျှင် သူ​သည် မိ​မိ​ကိုယ်​ကို​ပ​ညာ​ရှိ​ဟု ထင်​မြင်​လိမ့်​မည်​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​၏​လက်​ဖြင့် သ​တင်း​ပေး​ပို့​သော​သူ​သည်<br> <span class="br-ind"><br><span class="indent">&nbsp;</span></span>မိ​မိ​၏​ခြေ​ကို​ဖြတ်​၍ ရက်​စက်​ကြမ်း​ကြုတ်​မှု​ကို​သောက်​သုံး​သော​သူ​ဖြစ်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​နှုတ်​မှ​သုတ္တံ​စ​ကား​သည်<br> <span class="br-ind"><br><span class="indent">&nbsp;</span></span>ခြေ​မ​သန်​စွမ်း​သော​သူ​၏​တွဲ​လျား​ကျ​နေ​သည့်​ခြေ​တို့​နှင့်​တူ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကို ဂုဏ်​ပြု​ခြင်း​သည်<br> <span class="br-ind"><br><span class="indent">&nbsp;</span></span>လောက်​လွှဲ​တွင် ကျောက်​ခဲ​ကို​ချည်​ထား​ခြင်း​နှင့်​တူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​၏​နှုတ်​မှ​သုတ္တံ​စ​ကား​သည်<br> <span class="br-ind"><br><span class="indent">&nbsp;</span></span>ယစ်​မူး​သူ​၏​လက်​ထဲ​ရောက်​သွား​သော ဆူး​ပင်​နှင့်​တူ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>မိုက်​မဲ​သော​သူ​ကို​ငှား​ရမ်း​သော​သူ​သည်​လည်း​ကောင်း​၊<br> <span class="br-ind"><br><span class="indent">&nbsp;</span></span>ဖြတ်​သန်း​သွား​လာ​သော​သူ​တို့​ကို​ငှား​ရမ်း​သော​သူ​သည်​လည်း​ကောင်း<br> <span class="br-ind"><br><span class="indent">&nbsp;</span></span>လူ​တိုင်း​ကို​ထိ​ခိုက်​ဒဏ်​ရာ​ရ​စေ​သော​လေး​သ​မား​နှင့်​တူ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ခွေး​သည် မိ​မိ​အန်​ဖတ်​ကို​ပြန်​စား​တတ်​သ​ကဲ့​သို့ မိုက်​မဲ​သော​သူ​သည်<br> <span class="br-ind"><br><span class="indent">&nbsp;</span></span>မိ​မိ​ပြု​သော​မိုက်​မဲ​မှု​ကို ထပ်​တ​လဲ​လဲ​ပြု​တတ်​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>မိ​မိ​ကိုယ်​ကို ပ​ညာ​ရှိ​ဟု ထင်​မြင်​သော​သူ​ကို သင်​တွေ့​မြင်​သ​လော​။<br> <span class="br-ind"><br><span class="indent">&nbsp;</span></span>ထို​သူ​ထက် မိုက်​မဲ​သော​သူ​၌ ပို​၍​မျှော်​လင့်​ချက်​ရှိ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​က “​လမ်း​ပေါ်​၌ ခြင်္သေ့​ကြီး​ရှိ​၏​။<br> <span class="br-ind"><br><span class="indent">&nbsp;</span></span>လမ်း​မ​၌ ခြင်္သေ့​ရှိ​၏​”​ဟု ဆို​တတ်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>တံ​ခါး​ရွက်​သည် ပတ္တာ​တွင်​လည်​သ​ကဲ့​သို့<br> <span class="br-ind"><br><span class="indent">&nbsp;</span></span>ပျင်း​ရိ​သော​သူ​သည် မိ​မိ​၏​အိပ်​ရာ​ပေါ်​တွင် လူး​လိမ့်​တတ်​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​သည် မိ​မိ​၏​လက်​ကို​ပန်း​ကန်​ထဲ​သို့​နှိုက်​သော်​လည်း<br> <span class="br-ind"><br><span class="indent">&nbsp;</span></span>၎င်း​ကို​မိ​မိ​ပါး​စပ်​ထဲ​သို့ ပြန်​သွင်း​ရ​မည်​ကို ပင်​ပန်း​နေ​တတ်​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ပျင်း​ရိ​သော​သူ​သည် ဆင်​ခြင်​တုံ​တ​ရား​ဖြင့် ဖြေ​ကြား​နိုင်​သူ​ခု​နစ်​ဦး​ထက်<br> <span class="br-ind"><br><span class="indent">&nbsp;</span></span>ပ​ညာ​ရှိ​သည်​ဟု ကိုယ့်​ကိုယ်​ကိုယ်​ထင်​မြင်​တတ်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>မိ​မိ​နှင့်​မ​ဆိုင်​သော​ခိုက်​ရန်​ဖြစ်​ပွား​မှု​ကို ဝင်​စွက်​သော​သူ​သည်<br> <span class="br-ind"><br><span class="indent">&nbsp;</span></span>ခွေး​လေ​ခွေး​လွင့်​၏​နား​ရွက်​ကို ဖမ်း​ဆွဲ​သော​သူ​နှင့်​တူ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>မိ​မိ​၏​အိမ်​နီး​ချင်း​ကို လှည့်​စား​ပြီး “​ငါ​သည် ကျီ​စား​ရုံ​သာ​ဖြစ်​၏​”​ဟု ပြော​ဆို​သော​သူ​သည်<br> <span class="br-ind"><br><span class="indent">&nbsp;</span></span>သေ​စေ​တတ်​သော​မီး​တုတ်​နှင့် မြား​ကို ပစ်​ခတ်​တတ်​သော​အ​ရူး​နှင့်​တူ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ထင်း​မ​ရှိ​လျှင် မီး​သည်​ငြိမ်း​သွား​တတ်​၏​။<br> <span class="br-ind"><br><span class="indent">&nbsp;</span></span>အ​တင်း​အ​ဖျင်း​ပြော​ဆို​သော​သူ​မ​ရှိ​လျှင်​လည်း အ​ငြင်း​ပွား​မှု​သည် ငြိမ်​သက်​သွား​တတ်​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>မီး​သွေး​သည် မီး​ခဲ​ရှိန်​ကို​လည်း​ကောင်း​၊ ထင်း​သည် မီး​ရှိန်​ကို​လည်း​ကောင်း လှုံ့​ဆော်​သ​ကဲ့​သို့<br> <span class="br-ind"><br><span class="indent">&nbsp;</span></span>ငြင်း​ခုံ​ရန်​တွေ့​တတ်​သော​သူ​သည် ခိုက်​ရန်​ဖြစ်​ပွား​ခြင်း​ကို လှုံ့​ဆော်​တတ်​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​တင်း​အ​ဖျင်း​ပြော​ဆို​သော​သူ​၏​စ​ကား​တို့​သည် စား​ကောင်း​သောက်​ဖွယ်​များ​ကဲ့​သို့​ဖြစ်​၍<br> <span class="br-ind"><br><span class="indent">&nbsp;</span></span>အ​တွင်း​အ​ကျ​ဆုံး​နေ​ရာ​များ​သို့ ဆင်း​သွား​တတ်​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>မ​ကောင်း​သော​စိတ်​နှ​လုံး​မှ​လာ​သည့် ချို​သာ​သော​စ​ကား​တို့​သည်<br> <span class="br-ind"><br><span class="indent">&nbsp;</span></span>ငွေ​ချော်​ဖြင့်​မံ​ထား​သော မြေ​အိုး​နှင့်​တူ​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>အ​မုန်း​ထား​သော​သူ​သည် မိ​မိ​၏​နှုတ်​ဖြင့် ဟန်​ဆောင်​ပြော​ဆို​သော်​လည်း<br> <span class="br-ind"><br><span class="indent">&nbsp;</span></span>သူ​၏​စိတ်​နှ​လုံး​ထဲ​၌ လိမ်​လည်​လှည့်​ဖြား​သော​သ​ဘော​ကို ဆောင်​ထား​တတ်​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>သူ​၏​စ​ကား​သည် ချို​သော်​လည်း သူ့​ကို​မ​ယုံ​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​၏​စိတ်​နှ​လုံး​ထဲ​၌ စက်​ဆုပ်​ရွံ​ရှာ​ဖွယ်​ရာ ခု​နစ်​ပါး​ရှိ​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သူ​သည် အ​မုန်း​ထား​ခြင်း​ကို ပ​ရိ​ယာယ်​ဖြင့်​ဖုံး​ကွယ်​ထား​သော်​လည်း<br> <span class="br-ind"><br><span class="indent">&nbsp;</span></span>သူ​၏​မ​ကောင်း​မှု​သည် လူ​ပုံ​အ​လယ်​တွင် ထင်​ရှား​လိမ့်​မည်​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>တွင်း​တူး​သော​သူ​သည် ထို​တွင်း​ထဲ​သို့ ကျ​လိမ့်​မည်​။<sup class="fnm"><a name="fnm18" href="#fn18">18</a></sup> <br> <span class="br-ind"><br><span class="indent">&nbsp;</span></span>ကျောက်​တုံး​ကို​လှိမ့်​သော​သူ​သည် သူ့​အ​ပေါ်​သို့ ထို​ကျောက်​တုံး ပြန်​လိမ့်​လာ​လိမ့်​မည်​။<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>မု​သား​သုံး​သော​လျှာ​သည် မိ​မိ​ကြောင့်​ထိ​ခိုက်​နာ​ကျင်​ရ​သော​သူ​တို့​ကို​မုန်း​တတ်​၏​။<br> <span class="br-ind"><br><span class="indent">&nbsp;</span></span>မြှောက်​ပင့်​တတ်​သော​နှုတ်​သည်​လည်း ပျက်​စီး​ခြင်း​ကို ဖြစ်​စေ​တတ်​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ရာ ၁၂:၁၇၊ သု ၁၇:၇၊ ၁၉:၁၀။</div>
<div class="fn"><sup class="fnt"><a name="fn2" href="#fnm2">2</a></sup> တော ၂၃:၈၊ တ​ရား ၂၃:၅၊ ၂ရာ ၁၆:၁၂၊ သု ၂၇:၈။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၂:၉၊ သု ၁၀:၁၃၊ ၁၉:၂၉။</div>
<div class="fn"><sup class="fnt"><a name="fn4" href="#fnm4">4</a></sup> လု ၂၃:၉။</div>
<div class="fn"><sup class="fnt"><a name="fn5" href="#fnm5">5</a></sup> သု ၂၈:၁၁၊ မ ၁၆:၁-၄၊ ၂၁:၂၄-၂၇၊ ရော ၁၂:၁၆။</div>
<div class="fn"><sup class="fnt"><a name="fn6" href="#fnm6">6</a></sup> သု ၁၃:၂။</div>
<div class="fn"><sup class="fnt"><a name="fn7" href="#fnm7">7</a></sup> ၂ပေ ၂:၂၂။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၉:၂၀၊ ရော ၁၂:၁၆။</div>
<div class="fn"><sup class="fnt"><a name="fn9" href="#fnm9">9</a></sup> သု ၂၂:၁၃။</div>
<div class="fn"><sup class="fnt"><a name="fn10" href="#fnm10">10</a></sup> သု ၁၉:၂၄။</div>
<div class="fn"><sup class="fnt"><a name="fn11" href="#fnm11">11</a></sup> သု ၂၆:၁၂။</div>
<div class="fn"><sup class="fnt"><a name="fn12" href="#fnm12">12</a></sup> ဟေ​ရှာ ၅၀:၁၁။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၆:၂၈၊ ၂၂:၁၀။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၅:၁၈။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၈:၈။</div>
<div class="fn"><sup class="fnt"><a name="fn16" href="#fnm16">16</a></sup> မ ၂၃:၂၇၊ လု ၁၁:၃၉။</div>
<div class="fn"><sup class="fnt"><a name="fn17" href="#fnm17">17</a></sup> ဆာ ၂၈:၃။</div>
<div class="fn"><sup class="fnt"><a name="fn18" href="#fnm18">18</a></sup> သု ၂၈:၁၀။</div>
</div>
<!-- PARSED ABOVE; EDITING MAY BREAK PARSER -->
</body></html>