<html><head>
<meta http-equiv="Content-Type" content="text/html;charset=utf-8" />
<title>Prov 28 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 28);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_26.html">26</a> <a href="Prov_27.html">27</a> <b>28</b> <a href="Prov_29.html">29</a> <a href="Prov_30.html">30</a> <a href="Prov_31.html">31</a> </div><hr>
<h1>Prov 28</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် လိုက်​သော​သူ​မ​ရှိ​ဘဲ​လျက် ထွက်​ပြေး​တတ်​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​မူ​ကား ခြင်္သေ့​ပျို​ကဲ့​သို့​ရဲ​ရင့်​တည်​ကြည်​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>တိုင်း​ပြည်​၌​အ​ပြစ်​ကျူး​လွန်​ခြင်း​ရှိ​သော​အ​ခါ အုပ်​ချုပ်​သူ​များ​ပြား​လာ​တတ်​၏​။<br> <span class="br-ind"><br><span class="indent">&nbsp;</span></span>သို့​သော် သိ​မြင်​နား​လည်​တတ်​သော​သူ​အား​ဖြင့် တိုင်း​ပြည်​သည် ကြာ​ရှည်​တည်​တံ့​လိမ့်​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​တို့​ကို​နှိပ်​စက်​သော ဆင်း​ရဲ​သား​သည်<br> <span class="br-ind"><br><span class="indent">&nbsp;</span></span>မည်​သည့်​အ​စား​အ​စာ​မျှ​မ​ကျန်​အောင် တိုက်​ချ​သွား​သော​မိုး​ရေ​နှင့်​တူ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ပ​ညတ်​တ​ရား​ကို​စွန့်​ပယ်​သော​သူ​တို့​သည် ဆိုး​ယုတ်​သော​သူ​ကို​ချီး​မွမ်း​တတ်​၏​။<br> <span class="br-ind"><br><span class="indent">&nbsp;</span></span>ပ​ညတ်​တ​ရား​ကို​စောင့်​ထိန်း​သော​သူ​တို့​မူ​ကား ဆိုး​ယုတ်​သော​သူ​တို့​ကို​ဆန့်​ကျင်​တတ်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​တို့​သည် တ​ရား​မျှ​တ​မှု​ကို​နား​မ​လည်​ကြ​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ရှာ​သော​သူ​တို့​မူ​ကား အ​ပြည့်​အ​ဝ​နား​လည်​ကြ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>တည်​ကြည်​စွာ​လျှောက်​လှမ်း​သော​ဆင်း​ရဲ​သော​သူ​သည်<br> <span class="br-ind"><br><span class="indent">&nbsp;</span></span>ကွေ့​ကောက်​သော​လမ်း​ကို​လိုက်​သည့် ချမ်း​သာ​သော​သူ​ထက် ပို​၍​ကောင်း​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ပ​ညတ်​တ​ရား​ကို​လိုက်​နာ​ကျင့်​သုံး​သော​သူ​သည် အ​သိ​ဉာဏ်​ရှိ​သော​သား​ဖြစ်​၏​။<br> <span class="br-ind"><br><span class="indent">&nbsp;</span></span>အ​စား​ကြူး​သော​သူ​များ​နှင့်​ပေါင်း​ဖော်​သော​သူ​ကား မိ​မိ​ဖ​ခင်​ကို​အ​ရှက်​ရ​စေ​တတ်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​တိုး​ချ​ခြင်း​နှင့် အ​မြတ်​ကြီး​စား​ခြင်း​ဖြင့် မိ​မိ​၏​စည်း​စိမ်​ဥစ္စာ​ကို​တိုး​ပွား​စေ​သော​သူ​သည်<br> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​တို့​ကို​သ​နား​တတ်​သော​သူ​အ​တွက် စု​ဆောင်း​နေ​ခြင်း​ဖြစ်​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>တစ်​စုံ​တစ်​ဦး​သည် ပ​ညတ်​တ​ရား​ကို​နာ​ယူ​နာ​ခံ​ခြင်း​မ​ရှိ​လျှင်<br> <span class="br-ind"><br><span class="indent">&nbsp;</span></span>သူ​၏​ဆု​တောင်း​ချက်​သည်​ပင် စက်​ဆုပ်​ရွံ​ရှာ​ဖွယ်​ဖြစ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​ကို မ​ကောင်း​သော​လမ်း​ထဲ​သို့ လမ်း​လွဲ​စေ​သော​သူ​သည်<br> <span class="br-ind"><br><span class="indent">&nbsp;</span></span>မိ​မိ​၏​တွင်း​ထဲ​သို့ မိ​မိ​ကိုယ်​တိုင်​ကျ​လိမ့်​မည်​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>အ​ပြစ်​တင်​စ​ရာ​မ​ရှိ​သော​သူ​တို့​မူ​ကား<br> <span class="br-ind"><br><span class="indent">&nbsp;</span></span>ကောင်း​သော​အ​ရာ​ကို အ​မွေ​ဆက်​ခံ​ရ​ကြ​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ချမ်း​သာ​သော​သူ​သည် ကိုယ့်​ကိုယ်​ကိုယ် ပ​ညာ​ရှိ​ဟု ထင်​မြင်​တတ်​၏​။<br> <span class="br-ind"><br><span class="indent">&nbsp;</span></span>သို့​သော် အ​သိ​ဉာဏ်​ရှိ​သော​ဆင်း​ရဲ​သား​သည် သူ့​ကို​စစ်​ကြော​လိမ့်​မည်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​အောင်​ပွဲ​ခံ​ကြ​သော​အ​ခါ ကြီး​စွာ​သော​ဂုဏ်​ကျက်​သ​ရေ​ရှိ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ခေါင်း​ထောင်​လာ​သော​အ​ခါ​၌​မူ​ကား လူ​တို့​သည် ပုန်း​ရှောင်​တတ်​ကြ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>မိ​မိ​ကျူး​လွန်​သော​အ​ပြစ်​များ​ကို​ဖုံး​ကွယ်​ထား​သော​သူ​သည်<br> <span class="br-ind"><br><span class="indent">&nbsp;</span></span>ကြီး​ပွား​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ထို​အ​ပြစ်​များ​ကို​ဖော်​ပြ​ဝန်​ခံ​၍ စွန့်​ပယ်​သော​သူ​မူ​ကား<br> <span class="br-ind"><br><span class="indent">&nbsp;</span></span>က​ရု​ဏာ​တော်​ကို​ခံ​စား​ရ​လိမ့်​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ဩတ္တပ္ပ​စိတ်​အ​စဉ်​အ​မြဲ​ရှိ​သော​သူ​သည် မင်္ဂ​လာ​ရှိ​၏​။<br> <span class="br-ind"><br><span class="indent">&nbsp;</span></span>မိ​မိ​၏​စိတ်​နှ​လုံး​ကို​မာ​ကျော​စေ​သော​သူ​မူ​ကား ဒုက္ခ​တွင်း​ထဲ​သို့​ကျ​ရောက်​လိမ့်​မည်​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဆင်း​ရဲ​သော​ပြည်​သူ​ပြည်​သား​တို့​ကို အုပ်​စိုး​သည့်​ဆိုး​ယုတ်​သော​မင်း​သည်<br> <span class="br-ind"><br><span class="indent">&nbsp;</span></span>ဟောက်​သော​ခြင်္သေ့​၊ သို့​မ​ဟုတ် တစ်​ဟုန်​ထိုး​တိုက်​ခိုက်​သော​ဝက်​ဝံ​နှင့်​တူ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ထိုး​ထွင်း​ဉာဏ်​ကင်း​မဲ့​သော​အုပ်​ချုပ်​သူ​မင်း​သည် အ​လွန်​ဖိ​နှိပ်​ညှဉ်း​ပန်း​တတ်​၏​။<br> <span class="br-ind"><br><span class="indent">&nbsp;</span></span>မ​တ​ရား​သော​အ​ကျိုး​စီး​ပွား​ကို​ရွံ​မုန်း​သော​သူ​သည် အ​သက်​ရှည်​လိမ့်​မည်​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>လူ့​အ​သက်​သတ်​ခြင်း​အ​ပြစ်​ဝန်​ကို​ထမ်း​သော​သူ​သည်<br> <span class="br-ind"><br><span class="indent">&nbsp;</span></span>သေ​တွင်း​ထဲ​ရောက်​သည့်​တိုင်​အောင် ထွက်​ပြေး​တိမ်း​ရှောင်​နေ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>မည်​သူ​မျှ​သူ့​ကို​မ​ထောက်​မ​စေ​နှင့်​။<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ပြစ်​တင်​စ​ရာ​မ​ရှိ​အောင်​လျှောက်​လှမ်း​သော​သူ​သည် ကယ်​တင်​ခြင်း​ခံ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ကွေ့​ကောက်​သော​လမ်း​သို့​လိုက်​သော​သူ​မူ​ကား ရုတ်​တ​ရက်​လဲ​ကျ​လိမ့်​မည်​။<sup class="fnm"><a name="fnm13" href="#fn13">13</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>မိ​မိ​မြေ​ကို​ထွန်​ယက်​လုပ်​ကိုင်​သော​သူ​သည် အ​စား​အ​စာ​နှင့်​ပြည့်​စုံ​ကြွယ်​ဝ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ချည်း​နှီး​သော​အ​ရာ​များ​နောက်​သို့​လိုက်​သော​သူ​မူ​ကား ဆင်း​ရဲ​ခြင်း​နှင့်​ပြည့်​ဝ​လိမ့်​မည်​။<sup class="fnm"><a name="fnm14" href="#fn14">14</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>သစ္စာ​ရှိ​သော​သူ​သည် ကောင်း​ချီးမင်္ဂ​လာ​များ​စွာ​ခံ​စား​ရ​လိမ့်​မည်​။<br> <span class="br-ind"><br><span class="indent">&nbsp;</span></span>အ​လျင်​စ​လို​ချမ်း​သာ​ကြွယ်​ဝ​လို​သော​သူ​မူ​ကား အ​ပြစ်​ဒဏ်​နှင့်​ကင်း​လွတ်​လိမ့်​မည်​မ​ဟုတ်​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>မျက်​နှာ​လိုက်​ခြင်း​သည် မ​ကောင်း​ပေ​။<sup class="fnm"><a name="fnm15" href="#fn15">15</a></sup> <br> <span class="br-ind"><br><span class="indent">&nbsp;</span></span>သို့​သော် လူ​သည် မုန့်​တစ်​လုတ်​စာ​အ​တွက် အ​ပြစ်​ကျူး​လွန်​တတ်​၏​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>စေး​နှဲ​သော​သူ​သည် စည်း​စိမ်​ဥစ္စာ​ရ​ရန် အ​လျင်​စ​လို​လုပ်​ဆောင်​သော်​လည်း<br> <span class="br-ind"><br><span class="indent">&nbsp;</span></span>ဆင်း​ရဲ​ခြင်း​သည် သူ့​ထံ​သို့​ရောက်​လာ​မည်​ကို သူ​မ​သိ​ချေ​။<sup class="fnm"><a name="fnm16" href="#fn16">16</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>လူ​ကို​ဆုံး​မ​သော​သူ​သည် နောက်​ဆုံး​တွင်<br> <span class="br-ind"><br><span class="indent">&nbsp;</span></span>မြှောက်​ပင့်​ပြော​ဆို​သော​သူ​ထက် ပို​၍​မျက်​နှာ​ရ​လိမ့်​မည်​။<sup class="fnm"><a name="fnm17" href="#fn17">17</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>မိ​မိ​၏​ဖ​ခင်​၊ သို့​မ​ဟုတ် မိ​ခင်​၏​ဥစ္စာ​ကို​လု​ယူ​ပြီး​မှ<br> <span class="br-ind"><br><span class="indent">&nbsp;</span></span>ငါ​အ​ပြစ်​ကျူး​လွန်​သည်​မ​ဟုတ်​ဟု ပြော​ဆို​သော​သူ​သည် အ​ဖျက်​သ​မား​၏​အ​ပေါင်း​အ​ဖော်​ဖြစ်​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>လော​ဘ​ကြီး​သော​သူ​​<sup class="fnm"><a name="fnm19" href="#fn19">19</a></sup>သည် အ​ငြင်း​ပွား​မှု​ဖြစ်​ရန်​လှုံ့​ဆော်​တတ်​၏​။<sup class="fnm"><a name="fnm20" href="#fn20">20</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ယုံ​ကြည်​ကိုး​စား​သော​သူ​မူ​ကား ပြည့်​စုံ​ကြွယ်​ဝ​လိမ့်​မည်​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>မိ​မိ​စိတ်​နှ​လုံး​ကို ကိုး​စား​သော​သူ​သည် မိုက်​မဲ​သော​သူ​ဖြစ်​၏​။<br> <span class="br-ind"><br><span class="indent">&nbsp;</span></span>ဉာဏ်​ပ​ညာ​အား​ဖြင့်​လျှောက်​လှမ်း​သော​သူ​မူ​ကား ဘေး​လွတ်​လိမ့်​မည်​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ဆင်း​ရဲ​သော​သူ​တို့​အား​ပေး​ကမ်း​သော​သူ​သည် ချို့​တဲ့​နွမ်း​ပါး​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>မျက်​ကွယ်​ပြု​သော​သူ​မူ​ကား များ​စွာ​သော​ကျိန်​ဆဲ​ခြင်း​ကို​ခံ​ရ​လိမ့်​မည်​။<sup class="fnm"><a name="fnm21" href="#fn21">21</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ခေါင်း​ထောင်​လာ​သော​အ​ခါ<br> <span class="br-ind"><br><span class="indent">&nbsp;</span></span>လူ​တို့​သည် ပုန်း​ရှောင်​တတ်​ကြ​၏​။<sup class="fnm"><a name="fnm22" href="#fn22">22</a></sup> <br> <span class="br-ind"><br><span class="indent">&nbsp;</span></span>သူ​တို့​ပျက်​စီး​သွား​သော​အ​ခါ​၌​မူ​ကား<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​သည် တိုး​ပွား​ကြ​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဝတ် ၂၆:၁၇၊ ဆာ ၅၃:၅။</div>
<div class="fn"><sup class="fnt"><a name="fn2" href="#fnm2">2</a></sup> ၃ရာ ၁၆:၈-၂၈၊ ၄ရာ ၁၅:၈-၁၅။</div>
<div class="fn"><sup class="fnt"><a name="fn3" href="#fnm3">3</a></sup> ၁ရာ ၁၈:၁၈၊ နေ ၁၃:၁၁၊ မ ၃:၇၊ ၁၄:၄၊ ရော ၁:၃၂၊ ဧ ၅:၁၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၉၂:၆၊ ၁၁၉:၁၀၀၊ ယော ၇:၁၇၊ ၁ကော ၂:၁၅၊ ယာ ၁:၅၊ ၁ယော ၂:၂၀၊ ၂၇။</div>
<div class="fn"><sup class="fnt"><a name="fn5" href="#fnm5">5</a></sup> သု ၁၉:၁၊ ၂၂။</div>
<div class="fn"><sup class="fnt"><a name="fn6" href="#fnm6">6</a></sup> သု ၂၃:၂၀၊ ၂၉:၃။</div>
<div class="fn"><sup class="fnt"><a name="fn7" href="#fnm7">7</a></sup> ထွ ၂၂:၂၅၊ ဝတ် ၂၅:၃၆၊ ယော​ဘ ၂၇:၁၇။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၁၀၉:၇၊ သု ၁၅:၈။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၇:၁၅။</div>
<div class="fn"><sup class="fnt"><a name="fn10" href="#fnm10">10</a></sup> သု ၂၈:၂၈။</div>
<div class="fn"><sup class="fnt"><a name="fn11" href="#fnm11">11</a></sup> ယော​ဘ ၃၁:၃၃၊ ဆာ​လံ ၃၂:၃၊ ၅၊ ၁ယော ၁:၉။</div>
<div class="fn"><sup class="fnt"><a name="fn12" href="#fnm12">12</a></sup> ထွ ၁:၁၄၊ သု ၁၉:၁၂၊ မ ၂:၁၆၊ ၁ပေ ၅:၈။</div>
<div class="fn"><sup class="fnt"><a name="fn13" href="#fnm13">13</a></sup> သု ၁၀:၉။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၂:၁၁။</div>
<div class="fn"><sup class="fnt"><a name="fn15" href="#fnm15">15</a></sup> သု ၁၈:၅၊ ၂၄:၂၃၊ ယေ​ဇ ၁၃:၁၉။</div>
<div class="fn"><sup class="fnt"><a name="fn16" href="#fnm16">16</a></sup> သု ၂၁:၅၊ ၂၂:၁၆၊ ၂၃:၆။</div>
<div class="fn"><sup class="fnt"><a name="fn17" href="#fnm17">17</a></sup> သု ၂၇:၅:၆၊ ၂၉:၅။</div>
<div class="fn"><sup class="fnt"><a name="fn18" href="#fnm18">18</a></sup> သု ၁၈:၉။</div>
<div class="fn"><sup class="fnt"><a name="fn19" href="#fnm19">19</a></sup> တိုက်​ရိုက်​ပြန်​ဆို​လျှင် “စိတ်​ဝိ​ညာဉ်​ကျယ်​ပြန့်​သော​သူ”</div>
<div class="fn"><sup class="fnt"><a name="fn20" href="#fnm20">20</a></sup> သု ၁၅:၁၈၊ ၂၈:၂၅။</div>
<div class="fn"><sup class="fnt"><a name="fn21" href="#fnm21">21</a></sup> သု ၁၁:၂၄၊ ၁၉:၁၇။</div>
<div class="fn"><sup class="fnt"><a name="fn22" href="#fnm22">22</a></sup> သု ၂၈:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>