<html><head>
<meta http-equiv="Content-Type" content="text/html;charset=utf-8" />
<title>Prov 3 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 3);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> <a href="Prov_2.html">2</a> <b>3</b> <a href="Prov_4.html">4</a> <a href="Prov_5.html">5</a> ... <a href="Prov_31.html">31</a> </div><hr>
<h1>Prov 3</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​ကို​ယုံ​ကြည်​ကိုး​စား​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ့​သား​၊ ငါ​၏​သွန်​သင်​ချက်​ကို မ​မေ့​လျော့​နှင့်​။<br> <span class="br-ind"><br><span class="indent">&nbsp;</span></span>ငါ​၏​ပ​ညတ်​ချက်​တို့​ကို​လည်း သင်​၏​စိတ်​နှ​လုံး​သည် ထိန်း​သိမ်း​စောင့်​ရှောက်​ပါ​စေ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ၎င်း​တို့​သည် အ​သက်​ရှည်​ခြင်း​၊<br> <span class="br-ind"><br><span class="indent">&nbsp;</span></span>အ​သက်​တာ​၏​နှစ်​ကာ​လ​နှင့် ငြိမ်​ချမ်း​မှု​ကို သင်​၌ ထပ်​ဖြည့်​ပေး​လိမ့်​မည်​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​နှင့်​သမ္မာ​တ​ရား​ကို သင့်​ထံ​မှ​စွန့်​ခွာ​မ​သွား​စေ​နှင့်​။<br> <span class="br-ind"><br><span class="indent">&nbsp;</span></span>၎င်း​တို့​ကို သင်​၏​လည်​ပင်း​၌​ဆွဲ​ထား​၍ သင့်​နှ​လုံး​သား​ပြင်​၌ ရေး​ထား​လော့​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထို​သို့​ပြု​လျှင် သင်​သည် ဘု​ရား​သ​ခင်​ရှေ့​၊ လူ​တို့​ရှေ့​၌​မျက်​နှာ​ရ​၍<br> <span class="br-ind"><br><span class="indent">&nbsp;</span></span>ကောင်း​သော​ဉာဏ်​စွမ်း​နှင့်​ပြည့်​စုံ​လိမ့်​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို စိတ်​နှ​လုံး​အ​ကြွင်း​မဲ့ ယုံ​ကြည်​ကိုး​စား​လော့​။<br> <span class="br-ind"><br><span class="indent">&nbsp;</span></span>မိ​မိ​၏​အ​သိ​ဉာဏ်​ကို အ​မှီ​မ​ပြု​နှင့်​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သင်​ပြု​မူ​ကျင့်​ကြံ​သ​မျှ​သော​အ​မှု​အ​ရာ​တို့​၌ ကိုယ်​တော်​ကို မျက်​မှောက်​ပြု​လော့​။<br> <span class="br-ind"><br><span class="indent">&nbsp;</span></span>သို့​ပြု​လျှင် ကိုယ်​တော်​သည် သင်​၏​လမ်း​ခ​ရီး​တို့​ကို ဖြောင့်​တန်း​စေ​တော်​မူ​လိမ့်​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကိုယ့်​ကိုယ်​ကိုယ် ပ​ညာ​ရှိ​ဟု မ​ထင်​မြင်​နှင့်​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ကြောက်​ရွံ့​၍ မ​ကောင်း​မှု​မှ​ဖယ်​ခွာ​လော့​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထို​သို့​ပြု​ခြင်း​သည် သင်​၏​ကိုယ်​ခန္ဓာ​​<sup class="fnm"><a name="fnm6" href="#fn6">6</a></sup>ကို ကျန်း​မာ​စေ​၍<br> <span class="br-ind"><br><span class="indent">&nbsp;</span></span>သင်​၏​အ​ရိုး​တို့​ကို သန်​စွမ်း​စေ​လိမ့်​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သင်​၏​စည်း​စိမ်​ဥစ္စာ​နှင့် သင်​ရ​ရှိ​သ​မျှ​သော​အ​သီး​အ​နှံ​၏​အ​သီး​ဦး​ဖြင့်<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ဂုဏ်​ပြု​ချီး​မွမ်း​လော့​။<sup class="fnm"><a name="fnm8" href="#fn8">8</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သို့​ပြု​လျှင် သင်​၏​ကျီ​တို့​သည် ပြည့်​နှက်​လျှံ​ကျ​လျက်<br> <span class="br-ind"><br><span class="indent">&nbsp;</span></span>သင်​၏​စ​ပျစ်​သီး​နယ်​ရာ​ကျင်း​တို့​သည်​လည်း စ​ပျစ်​ဝိုင်​အ​သစ်​နှင့် ပြည့်​လျှံ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ငါ့​သား​၊ ထာ​ဝ​ရ​ဘု​ရား​၏​ဆုံး​မ​ပဲ့​ပြင်​တော်​မူ​ခြင်း​ကို အ​လေး​မ​ထား​ဘဲ​မ​နေ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဆို​ဆုံး​မ​ခြင်း​ကို​ခံ​ရ​သော​အ​ခါ​၌​လည်း စိတ်​မ​ပျက်​နှင့်​။<sup class="fnm"><a name="fnm10" href="#fn10">10</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဖ​ခင်​သည် နှစ်​သက်​သော​သား​ကို ဆုံး​မ​တတ်​သ​ကဲ့​သို့<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ချစ်​တော်​မူ​သော​သူ​ကို ဆုံး​မ​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v13"><h2>ဉာဏ်​ပ​ညာ​ပေး​သော​အ​ကျိုး​ကျေး​ဇူး</h2><span class="vn">13</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​ကို​တွေ့​ရှိ​သော​သူ​နှင့် ထိုး​ထွင်း​ဉာဏ်​ကို​ရ​ရှိ​သော​သူ​သည်<br> <span class="br-ind"><br><span class="indent">&nbsp;</span></span>မင်္ဂ​လာ​ရှိ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဉာဏ်​ပ​ညာ​မှ​ရ​ရှိ​သော​အ​ကျိုး​အ​မြတ်​သည်<br> <span class="br-ind"><br><span class="indent">&nbsp;</span></span>ငွေ​မှ​ရ​ရှိ​သော​အ​ကျိုး​အ​မြတ်​ထက်​ပို​၍​ကောင်း​၏​။<br> <span class="br-ind"><br><span class="indent">&nbsp;</span></span>၎င်း​၏​အ​မြတ်​အ​စွန်း​သည်​လည်း ရွှေ​ထက်​ပို​၍​ကောင်း​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​သည် ပတ္တ​မြား​ထက်​အ​ဖိုး​တန်​၍<br> <span class="br-ind"><br><span class="indent">&nbsp;</span></span>သင်​နှစ်​သက်​သော​မည်​သည့်​အ​ရာ​နှင့်​မျှ နှိုင်း​ယှဉ်​၍​မ​ရ​နိုင်​။<sup class="fnm"><a name="fnm14" href="#fn14">14</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>၎င်း​၏​လက်​ယာ​လက်​၌ အ​သက်​ရှည်​ခြင်း​၊<br> <span class="br-ind"><br><span class="indent">&nbsp;</span></span><sup class="fnm"><a name="fnm15" href="#fn15">15</a></sup>လက်​ဝဲ​လက်​၌ ဓ​န​ဥစ္စာ​နှင့် ဂုဏ်​သ​ရေ​ရှိ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​၏​လမ်း​များ​သည် နှစ်​လို​ဖွယ်​သော​လမ်း​များ​ဖြစ်​ကြ​ပြီး<br> <span class="br-ind"><br><span class="indent">&nbsp;</span></span>၎င်း​၏​လမ်း​ခ​ရီး​ရှိ​သ​မျှ​တို့​သည် ငြိမ်း​ချမ်း​ကြ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​သည် ၎င်း​ကို​ဆုပ်​ကိုင်​ထား​သော​သူ​တို့​အ​တွက် အ​သက်​ပင်​သ​ဖွယ်​ဖြစ်​၏​။<br> <span class="br-ind"><br><span class="indent">&nbsp;</span></span>၎င်း​ကို​စွဲ​ကိုင်​ထား​သော​သူ​တို့​သည် မင်္ဂ​လာ​ရှိ​ကြ​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဉာဏ်​ပ​ညာ​အား​ဖြင့် မြေ​ကြီး​ကို​တည်​၍<br> <span class="br-ind"><br><span class="indent">&nbsp;</span></span>ထိုး​ထွင်း​ဉာဏ်​အား​ဖြင့် ကောင်း​ကင်​ကို မြဲ​မြံ​စေ​တော်​မူ​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​သိ​ပ​ညာ​ဖြင့် နက်​ရှိုင်း​ရာ​အ​ရပ်​တို့​သည် ပေါက်​ထွက်​<br> <span class="br-ind"><br><span class="indent">&nbsp;</span></span>၍ မိုး​တိမ်​တို့​သည် နှင်း​ကို​တ​ဖွဲ​ဖွဲ​ကျ​စေ​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ငါ့​သား​၊ မှန်​ကန်​ပြည့်​စုံ​သော​ဉာဏ်​နှင့် အ​လိမ္မာ​ဉာဏ်​ကို​ထိန်း​သိမ်း​စောင့်​ရှောက်​လော့​။<br> <span class="br-ind"><br><span class="indent">&nbsp;</span></span>၎င်း​တို့​ကို သင်​၏​မျက်​မှောက်​မှ မ​ကွာ​စေ​နှင့်​။<sup class="fnm"><a name="fnm19" href="#fn19">19</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>သို့​ပြု​လျှင် ၎င်း​တို့​သည် သင်​၏​စိတ်​ဝိ​ညာဉ်​အ​တွက် အ​သက်​ဖြစ်​ပြီး<br> <span class="br-ind"><br><span class="indent">&nbsp;</span></span>သင်​၏​လည်​ပင်း​အ​တွက် တင့်​တယ်​သော​တန်​ဆာ​ဖြစ်​လိမ့်​မည်​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ထို​အ​ခါ သင်​သည် သင်​၏​လမ်း​ခ​ရီး​တွင် ဘေး​ကင်း​လုံ​ခြုံ​စွာ​သွား​လာ​ရ​၍<br> <span class="br-ind"><br><span class="indent">&nbsp;</span></span>သင်​၏​ခြေ​သည် ခ​လုတ်​တိုက်​လိမ့်​မည်​မ​ဟုတ်​။<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>သင်​အိပ်​သော​အ​ခါ ကြောက်​ရွံ့​ခြင်း​မ​ရှိ​ရ​။<br> <span class="br-ind"><br><span class="indent">&nbsp;</span></span>သင်​အိပ်​သော​အ​ခါ နှစ်​ခြိုက်​စွာ​အိပ်​စက်​ရ​လိမ့်​မည်​။<sup class="fnm"><a name="fnm20" href="#fn20">20</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ရုတ်​တ​ရက်​ကျ​ရောက်​တတ်​သော ကြောက်​မက်​ဖွယ်​ဘေး​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​အ​ပေါ်​ကျ​ရောက်​တတ်​သော ဖျက်​ဆီး​ခြင်း​ဘေး​ကို​လည်း​ကောင်း<br> <span class="br-ind"><br><span class="indent">&nbsp;</span></span>ကြောက်​ရွံ့​ခြင်း​မ​ရှိ​နှင့်​။<sup class="fnm"><a name="fnm21" href="#fn21">21</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် သင်​ယုံ​ကြည်​အား​ထား​ရာ​ဖြစ်​၍<br> <span class="br-ind"><br><span class="indent">&nbsp;</span></span>သင်​၏​ခြေ​ကို ကျော့​ကွင်း​၌​မ​မိ​စေ​ရန် စောင့်​ထိန်း​တော်​မူ​လိမ့်​မည်​။<sup class="fnm"><a name="fnm22" href="#fn22">22</a></sup><br></div>
<div class="v" id="v27"><h2>သူ​တစ်​ပါး​အ​ပေါ် တ​ရား​မျှ​တ​စွာ​ပြု​မူ​ခြင်း</h2><span class="vn">27</span> <span class="br-ind"><br><span class="indent">&nbsp;</span></span>သင့်​လက်​ထဲ​၌ ကောင်း​ကျိုး​ပြု​နိုင်​စွမ်း​ရှိ​လျက်​နှင့်<br> <span class="br-ind"><br><span class="indent">&nbsp;</span></span>ထို​ကောင်း​ကျိုး​ကို​ခံ​ထိုက်​သော​သူ​တို့​အား မ​ပြု​ပေး​ဘဲ​မ​နေ​နှင့်​။<sup class="fnm"><a name="fnm23" href="#fn23">23</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>သင်​၌​အ​ဆင်​သင့်​ရှိ​လျက်​နှင့် သင်​၏​အိမ်​နီး​ချင်း​အား<br> <span class="br-ind"><br><span class="indent">&nbsp;</span></span>“​သွား​လော့​။ နောက်​တစ်​ဖန်​ပြန်​လာ​လော့​။ မ​နက်​ဖြန်​မှ ငါ​ပေး​မည်​”​ဟု မ​ပြော​နှင့်​။<sup class="fnm"><a name="fnm24" href="#fn24">24</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>သင့်​အ​နီး​တွင် ဘေး​ကင်း​လုံ​ခြုံ​စွာ​နေ​ထိုင်​သော သင်​၏​အိမ်​နီး​ချင်း​အ​ပေါ်<br> <span class="br-ind"><br><span class="indent">&nbsp;</span></span>မ​ကောင်း​မှု​ပြု​ရန် တွေး​တော​ကြံ​စည်​ခြင်း​မ​ရှိ​နှင့်​။<sup class="fnm"><a name="fnm25" href="#fn25">25</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>သင့်​အ​ပေါ် မ​ကောင်း​မှု​မ​ပြု​သော​သူ​ကို အ​ကြောင်း​မဲ့​ရန်​မ​တွေ့​နှင့်​။<sup class="fnm"><a name="fnm26" href="#fn26">26</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ရက်​စက်​ကြမ်း​ကြုတ်​သော​သူ​ကို​မ​ငြူ​စူ​နှင့်​။<sup class="fnm"><a name="fnm27" href="#fn27">27</a></sup> <br> <span class="br-ind"><br><span class="indent">&nbsp;</span></span>သူ​ပြု​မူ​ကျင့်​ကြံ​သော​အ​မှု​အ​ရာ​တစ်​စုံ​တစ်​ခု​ကို​မျှ မ​ရွေး​ချယ်​နှင့်​။<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သွေ​ဖည်​လွဲ​မှား​သော​သူ​တို့​ကို ထာ​ဝ​ရ​ဘု​ရား​စက်​ဆုပ်​ရွံ​ရှာ​တော်​မူ​၏​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​နှင့်​ကား ရင်း​နှီး​ကျွမ်း​ဝင်​တော်​မူ​၏​။<br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ကျိန်​ခြင်း​သည် ဆိုး​ယုတ်​သော​သူ​၏​အိမ်​ပေါ်​သို့​သက်​ရောက်​၏​။<br> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် ဖြောင့်​မတ်​သော​သူ​တို့​၏​အိမ်​ကို ကောင်း​ချီး​ပေး​တော်​မူ​၏​။<sup class="fnm"><a name="fnm28" href="#fn28">28</a></sup><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ကိုယ်​တော်​သည် ပြက်​ရယ်​ပြု​တတ်​သော​သူ​တို့​ကို ပြက်​ရယ်​ပြု​တော်​မူ​၏​။<br> <span class="br-ind"><br><span class="indent">&nbsp;</span></span>စိတ်​နှိမ့်​ချ​သော​သူ​တို့​ကို​ကား ကျေး​ဇူး​တော်​ခံ​စား​စေ​တော်​မူ​၏​။<sup class="fnm"><a name="fnm29" href="#fn29">29</a></sup><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ပ​ညာ​ရှိ​သော​သူ​တို့​သည် ဂုဏ်​သ​ရေ​ကို အ​မွေ​ဆက်​ခံ​ရ​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>မိုက်​မဲ​သော​သူ​တို့​မူ​ကား အ​ရှက်​ကွဲ​ကြ​ရ​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တ​ရား ၃၀:၁၆။</div>
<div class="fn"><sup class="fnt"><a name="fn2" href="#fnm2">2</a></sup> သု ၁:၉၊ ၆:၂၁၊ ၇:၃၊ ၂ကော ၃:၃။</div>
<div class="fn"><sup class="fnt"><a name="fn3" href="#fnm3">3</a></sup> ၁ရာ ၂:၂၆၊ လု ၂:၅၂၊ ရော ၁၄:၁၈။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၃၇:၃၊ ၅၊ ယေ ၉:၂၃။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၁:၁၊ ၂၈:၂၈၊ ရော ၁၂:၁၆။</div>
<div class="fn"><sup class="fnt"><a name="fn6" href="#fnm6">6</a></sup> တိုက်​ရိုက်​ပြန်​ဆို​လျှင် “ချက်”</div>
<div class="fn"><sup class="fnt"><a name="fn7" href="#fnm7">7</a></sup> သု ၄:၂၂၊ ယော​ဘ ၂၁:၂၄။</div>
<div class="fn"><sup class="fnt"><a name="fn8" href="#fnm8">8</a></sup> ထွ ၂၃:၁၉၊ တ​ရား ၂၆:၂။</div>
<div class="fn"><sup class="fnt"><a name="fn9" href="#fnm9">9</a></sup> တ​ရား ၂၈:၈။</div>
<div class="fn"><sup class="fnt"><a name="fn10" href="#fnm10">10</a></sup> ဟေ​ဗြဲ ၁၂:၅။</div>
<div class="fn"><sup class="fnt"><a name="fn11" href="#fnm11">11</a></sup> တ​ရား ၈:၅။</div>
<div class="fn"><sup class="fnt"><a name="fn12" href="#fnm12">12</a></sup> သု ၈:၃၄။</div>
<div class="fn"><sup class="fnt"><a name="fn13" href="#fnm13">13</a></sup> ယော​ဘ ၂၈:၁၅-၁၉၊ သု ၈:၁၀၊ ၁၉၊ ၁၆:၁၆။</div>
<div class="fn"><sup class="fnt"><a name="fn14" href="#fnm14">14</a></sup> သု ၈:၁၁၊ ယော​ဘ ၂၈:၁၈။</div>
<div class="fn"><sup class="fnt"><a name="fn15" href="#fnm15">15</a></sup> သု ၈:၁၈၊ ၂၂:၄။</div>
<div class="fn"><sup class="fnt"><a name="fn16" href="#fnm16">16</a></sup> က ၂:၉၊ သု ၁၁:၃၀၊ ၁၃:၁၂၊ ၁၅:၄၊ ဗျာ ၂:၇။</div>
<div class="fn"><sup class="fnt"><a name="fn17" href="#fnm17">17</a></sup> ဆာ ၁၀၄:၂၄၊ သု ၈:၂၇။</div>
<div class="fn"><sup class="fnt"><a name="fn18" href="#fnm18">18</a></sup> က ၇:၁၁၊ ယော​ဘ ၃၆:၂၈။</div>
<div class="fn"><sup class="fnt"><a name="fn19" href="#fnm19">19</a></sup> သု ၄:၂၁။</div>
<div class="fn"><sup class="fnt"><a name="fn20" href="#fnm20">20</a></sup> ဝတ်​၂၆:၆၊ ယော​ဘ ၁၁:၁၉၊ ဆာ ၃:၅၊ ၄:၈၊ သု ၆:၂၂။</div>
<div class="fn"><sup class="fnt"><a name="fn21" href="#fnm21">21</a></sup> ယော​ဘ ၅:၂၁၊ ဆာ​လံ ၉၁:၅၊ ၁ပေ ၃:၁၄။</div>
<div class="fn"><sup class="fnt"><a name="fn22" href="#fnm22">22</a></sup> ၁ရာ ၂:၉။</div>
<div class="fn"><sup class="fnt"><a name="fn23" href="#fnm23">23</a></sup> ဂ​လ ၆:၁၀။</div>
<div class="fn"><sup class="fnt"><a name="fn24" href="#fnm24">24</a></sup> ဝတ် ၁၉:၁၃၊ တ​ရား ၂၄:၁၅။</div>
<div class="fn"><sup class="fnt"><a name="fn25" href="#fnm25">25</a></sup> သု ၆:၁၄၊ ၁၄:၂၂။</div>
<div class="fn"><sup class="fnt"><a name="fn26" href="#fnm26">26</a></sup> ရော ၁၂:၁၈။</div>
<div class="fn"><sup class="fnt"><a name="fn27" href="#fnm27">27</a></sup> ဆာ ၃၇:၁၊ သု ၂၃:၁၇၊ ၂၄:၁၊ ၁၉</div>
<div class="fn"><sup class="fnt"><a name="fn28" href="#fnm28">28</a></sup> ဇာ ၅:၄၊ မာ​လ ၂:၂။</div>
<div class="fn"><sup class="fnt"><a name="fn29" href="#fnm29">29</a></sup> ဆာ ၁၃၈:၆။ မ ၂၃:၁၂၊ လု ၁၄:၁၁၊ ၁၈:၁၄၊ ယာ ၄:၆၊ ၁ပေ ၅:၅</div>
</div>
<!-- PARSED ABOVE; EDITING MAY BREAK PARSER -->
</body></html>