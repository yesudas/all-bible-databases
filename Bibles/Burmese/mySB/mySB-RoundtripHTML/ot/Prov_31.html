<html><head>
<meta http-equiv="Content-Type" content="text/html;charset=utf-8" />
<title>Prov 31 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 31);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_29.html">29</a> <a href="Prov_30.html">30</a> <b>31</b> </div><hr>
<h1>Prov 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လေ​မွေ​လ​မင်း​ကြီး​၏​စ​ကား​များ။</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>လေ​မွေ​လ​မင်း​ကြီး​၏​စ​ကား​များ​။<br> <span class="br-ind"><br><span class="indent">&nbsp;</span></span>သူ​၏​မယ်​တော်​က သူ့​ကို​သွန်​သင်​သော​ဩ​ဝါ​ဒ​စ​ကား​မှာ<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ့​သား​၊ ငါ​မည်​သို့​ပြော​ရ​မည်​နည်း​။ ငါ့​ဝမ်း​မှ​ဖွား​သော​သား​၊ ငါ​မည်​သို့​ပြော​ရ​မည်​နည်း​။<br> <span class="br-ind"><br><span class="indent">&nbsp;</span></span>ငါ​၏​က​တိ​သစ္စာ​နှင့်​ဆိုင်​သော​သား​၊ ငါ​မည်​သို့​ပြော​ရ​မည်​နည်း​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သင်​၏​ခွန်​အား​ကို မိန်း​မ​တို့​အား​လည်း​ကောင်း​၊<br> <span class="br-ind"><br><span class="indent">&nbsp;</span></span>သင်​၏​အား​မာန်​တို့​ကို ရှင်​ဘု​ရင်​တို့​ကို​ဖျက်​ဆီး​တတ်​သော​သူ​တို့​အား​လည်း​ကောင်း မ​ပေး​နှင့်​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အို လေ​မွေ​လ​၊ စ​ပျစ်​ဝိုင်​သောက်​ခြင်း​သည် ရှင်​ဘု​ရင်​တို့​နှင့်​မ​သင့်​လျှော်​ပေ​။<br> <span class="br-ind"><br><span class="indent">&nbsp;</span></span>ရှင်​ဘု​ရင်​တို့​နှင့်​မ​သင့်​လျှော်​ပေ​။<br> <span class="br-ind"><br><span class="indent">&nbsp;</span></span>သေ​ရည်​သေ​ရက်​ကို​တောင့်​တ​ခြင်း​သည်​လည်း<br> <span class="br-ind"><br><span class="indent">&nbsp;</span></span>အုပ်​ချုပ်​သူ​တို့​အ​တွက် မ​သင့်​လျှော်​ပေ​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သူ​တို့​သည် သောက်​သော​အ​ခါ ပြဋ္ဌာန်း​ထား​သော​အ​ရာ​ကို​မေ့​လျော့​၍<br> <span class="br-ind"><br><span class="indent">&nbsp;</span></span>ဖိ​စီး​နှိပ်​စက်​မှု​ခံ​ရ​သော​သူ​အ​ပေါင်း​တို့​၏​အ​မှု​အ​ခင်း​ကို လွဲ​မှား​စွာ​စီ​ရင်​မည်​ကို စိုး​ရိမ်​ရ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဆုံး​ပါး​တော့​မည့်​သူ​အား သေ​ရည်​သေ​ရက်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>စိတ်​ဒုက္ခ​ရောက်​နေ​သော​သူ​အား စ​ပျစ်​ဝိုင်​ကို​လည်း​ကောင်း ပေး​လော့​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​သည် သောက်​သော​အ​ခါ မိ​မိ​တို့​၏​ဆင်း​ရဲ​ခြင်း​ကို​မေ့​လျော့​သွား​လိမ့်​မည်​။<br> <span class="br-ind"><br><span class="indent">&nbsp;</span></span>မိ​မိ​တို့​၏​ဒုက္ခ​ပြဿ​နာ​ကို​လည်း သ​တိ​ရ​တော့​မည်​မ​ဟုတ်​။<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သင်​သည် ပြော​ဆို​နိုင်​စွမ်း​မ​ရှိ​သူ​အ​တွက်​လည်း​ကောင်း​၊<br> <span class="br-ind"><br><span class="indent">&nbsp;</span></span>မှီ​ခို​ရာ​မဲ့​သော​သူ​အား​လုံး​၏​အ​မှု​အ​ခင်း​အ​တွက်​လည်း​ကောင်း<br> <span class="br-ind"><br><span class="indent">&nbsp;</span></span>သင်​၏​နှုတ်​ကို​ဖွင့်​လော့​။<sup class="fnm"><a name="fnm5" href="#fn5">5</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သင်​၏​နှုတ်​ကို​ဖွင့်​လျက် ဖြောင့်​မတ်​စွာ​တ​ရား​စီ​ရင်​လော့​။<br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​နှင့် မ​ရှိ​နွမ်း​ပါး​သော​သူ​၏​အ​ခွင့်​အ​ရေး​ကို ကာ​ကွယ်​စောင့်​ရှောက်​ပေး​လော့​။​”<sup class="fnm"><a name="fnm6" href="#fn6">6</a></sup><br></div>
<div class="v" id="v10"><h2>စွမ်း​ရည်​ရှိ​သော​မ​ယား</h2><span class="vn">10</span> <span class="br-ind"><br><span class="indent">&nbsp;</span></span>စွမ်း​ရည်​နှင့်​ပြည့်​စုံ​သော​မ​ယား​ကို မည်​သူ​တွေ့​နိုင်​သ​နည်း​။<br> <span class="br-ind"><br><span class="indent">&nbsp;</span></span>ထို​သို့​သော​မ​ယား​သည် ပတ္တ​မြား​ထက်​များ​စွာ​အ​ဖိုး​ထိုက်​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ့​ခင်​ပွန်း​သည် စိတ်​နှ​လုံး​ထဲ​၌ သူ့​ကို​ယုံ​ကြည်​စိတ်​ချ​သ​ဖြင့်<br> <span class="br-ind"><br><span class="indent">&nbsp;</span></span>စည်း​စိမ်​ဥစ္စာ​ချို့​တဲ့​သည်​ဟူ​၍​မ​ရှိ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ထို​မ​ယား​သည် မိ​မိ​အ​သက်​ရှင်​သ​မျှ​ကာ​လ​ပတ်​လုံး ခင်​ပွန်း​သည်​အား<br> <span class="br-ind"><br><span class="indent">&nbsp;</span></span>ဆိုး​ကျိုး​မ​ပြု​၊ ကောင်း​ကျိုး​ကို​သာ​ပြု​တတ်​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သူ​သည် သိုး​မွေး​နှင့်​ဗီ​သွာ​လျှော်​ကို​ရှာ​ပြီး​လျှင်<br> <span class="br-ind"><br><span class="indent">&nbsp;</span></span>မိ​မိ​၏​လက်​ဖြင့် စိတ်​ပါ​လက်​ပါ​လုပ်​ဆောင်​တတ်​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ကုန်​သွယ်​သင်္ဘော​များ​ကဲ့​သို့ မိ​မိ​၏​အ​စား​အ​စာ​ကို<br> <span class="br-ind"><br><span class="indent">&nbsp;</span></span>ဝေး​လံ​သော​အ​ရပ်​မှ​သယ်​ဆောင်​လာ​တတ်​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>မိုး​မ​လင်း​မီ​ထ​ပြီး မိ​မိ​အိမ်​သူ​အိမ်​သား​များ​အ​တွက် စား​စ​ရာ​ကို​ပြင်​ဆင်​၍<br> <span class="br-ind"><br><span class="indent">&nbsp;</span></span>အ​စေ​ခံ​မိန်း​က​လေး​များ​ကို အ​လုပ်​ခွဲ​ဝေ​သတ်​မှတ်​ပေး​တတ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>လယ်​ယာ​ကို​ကြည့်​ရှု​သုံး​သပ်​ပြီး​မှ ၎င်း​ကို​ဝယ်​ယူ​၍<br> <span class="br-ind"><br><span class="indent">&nbsp;</span></span>မိ​မိ​လက်​နှင့် လုပ်​ကိုင်​ရ​ရှိ​သော​အ​ကျိုး​အ​မြတ်​ဖြင့် စ​ပျစ်​ဥ​ယျာဉ်​ကို​စိုက်​ပျိုး​တတ်​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>မိ​မိ​ခါး​ကို အ​စွမ်း​သတ္တိ​နှင့်​စည်း​၍<br> <span class="br-ind"><br><span class="indent">&nbsp;</span></span>မိ​မိ​လက်​မောင်း​တို့​ကို သန်​မာ​စေ​တတ်​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>မိ​မိ​၏​ကုန်​ပစ္စည်း​သည် အ​ကျိုး​အ​မြတ်​ရှိ​ကြောင်း​ကို သိ​မြင်​တတ်​၏​။<br> <span class="br-ind"><br><span class="indent">&nbsp;</span></span>သူ​၏​မီး​ခွက်​သည် ည​အ​ချိန်​၌ မ​ငြိမ်း​တတ်​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သူ​သည် မိ​မိ​၏​လက်​တွင် ဗိုင်း​လိပ်​တံ​ကို​ကိုင်​ထား​လျက်<br> <span class="br-ind"><br><span class="indent">&nbsp;</span></span>မိ​မိ​၏​လက်​ထဲ​၌ ရစ်​လုံး​ကို​ဆုပ်​ကိုင်​ထား​တတ်​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​တို့​အ​တွက် မိ​မိ​လက်​ကို​ဖြန့်​ပေး​၍<br> <span class="br-ind"><br><span class="indent">&nbsp;</span></span>မ​ရှိ​နွမ်း​ပါး​သော​သူ​တို့​အ​တွက် မိ​မိ​လက်​ကို​ကမ်း​ပေး​တတ်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>သူ​၏​အိမ်​သူ​အိမ်​သား​အား​လုံး​သည် ကတ္တီ​ပါ​နီ​ကို​ဝတ်​ဆင်​ထား​သည်​ဖြစ်​၍<br> <span class="br-ind"><br><span class="indent">&nbsp;</span></span>နှင်း​ပွင့်​ကျ​သော်​လည်း သူ​သည် မိ​မိ​အိမ်​သူ​အိမ်​သား​များ​အ​တွက် မ​စိုး​ရိမ်​ရ​ပေ​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>သူ​သည် မိ​မိ​အ​တွက် အိပ်​ရာ​ခင်း​များ​ကို​ပြု​လုပ်​၍<br> <span class="br-ind"><br><span class="indent">&nbsp;</span></span>သူ​၏​အ​ဝတ်​တန်​ဆာ​သည် ဗီ​သွာ​ချည်​ထည်​နှင့် ခ​ရမ်း​ရောင်​အ​ထည်​ဖြစ်​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>သူ​၏​ခင်​ပွန်း​သည် အ​ရပ်​လူ​ကြီး​တို့​နှင့်​အ​တူ<br> <span class="br-ind"><br><span class="indent">&nbsp;</span></span>မြို့​တံ​ခါး​၌​ထိုင်​လေ့​ရှိ​၍ လူ​သိ​များ​သော​သူ​ဖြစ်​၏​။<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>သူ​သည် ပိတ်​ချော​ဝတ်​ရုံ​များ​ကို​ပြု​လုပ်​ရောင်း​ချ​ကာ<br> <span class="br-ind"><br><span class="indent">&nbsp;</span></span>ခါး​ဝတ်​တန်​ဆာ​များ​ကို​လည်း ကုန်​သည်​များ​ထံ​သွင်း​တတ်​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>အ​စွမ်း​သတ္တိ​နှင့်​ခန့်​ညား​ထည်​ဝါ​မှု​သည် သူ​၏​အ​ဝတ်​တန်​ဆာ​ဖြစ်​၍<br> <span class="br-ind"><br><span class="indent">&nbsp;</span></span>သူ​သည် လာ​မည့်​နေ့​ရက်​များ​အ​တွက် ရယ်​မော​နိုင်​၏​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သူ​သည် ဉာဏ်​ပ​ညာ​ဖြင့် မိ​မိ​နှုတ်​ကို​ဖွင့်​တတ်​၏​။<br> <span class="br-ind"><br><span class="indent">&nbsp;</span></span>သူ​၏​လျှာ​ပေါ်​၌ မေတ္တာ​က​ရု​ဏာ​နှင့်​ပြည့်​စုံ​သော​သွန်​သင်​ချက်​ရှိ​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>မိ​မိ​အိမ်​သူ​အိမ်​သား​တို့​၏​အ​ရေး​ကိစ္စ​များ​ကို သေ​ချာ​စွာ​ကြည့်​ရှု​တတ်​၏​။<br> <span class="br-ind"><br><span class="indent">&nbsp;</span></span>ပျင်း​ရိ​ခြင်း​အ​စာ​ကို မ​စား​တတ်​။<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>သူ​၏​သား​သ​မီး​တို့​သည်​ထ​၍<br> <span class="br-ind"><br><span class="indent">&nbsp;</span></span>သူ့​ကို မင်္ဂ​လာ​ရှိ​သူ​ဟု ခေါ်​တတ်​ကြ​၏​။<br> <span class="br-ind"><br><span class="indent">&nbsp;</span></span>သူ​၏​ခင်​ပွန်း​သည်​လည်း<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>“​စွမ်း​ရည်​ရှိ​ရှိ​လုပ်​ဆောင်​တတ်​သော​အ​မျိုး​သ​မီး​များ​စွာ​ရှိ​သော်​လည်း<br> <span class="br-ind"><br><span class="indent">&nbsp;</span></span>သင်​သည် ထို​သူ​အား​လုံး​ထက်​သာ​လွန်​၏​”​ဟု<br> <span class="br-ind"><br><span class="indent">&nbsp;</span></span>သူ့​ကို​ချီး​မွမ်း​တတ်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>တင့်​တယ်​ခြင်း​သည် လှည့်​ဖြား​တတ်​၏​။ လှ​ပ​ခြင်း​သည်​လည်း အ​ချည်း​နှီး​ဖြစ်​၏​။<br> <span class="br-ind"><br><span class="indent">&nbsp;</span></span>သို့​သော် ထာ​ဝ​ရ​ဘု​ရား​ကို​ကြောက်​ရွံ့​သော​မိန်း​မ​သည် ချီး​မွမ်း​ခြင်း​ခံ​ရ​လိမ့်​မည်​။<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ထို​သို့​သော​မိန်း​မ​အား သူ့​လက်​ဖြင့် လုပ်​ကိုင်​ရ​ရှိ​သော​အ​ကျိုး​အ​မြတ်​ကို​ပေး​လော့​။<br> <span class="br-ind"><br><span class="indent">&nbsp;</span></span>သူ​ပြု​သော​အ​မှု​အ​တွက် မြို့​တံ​ခါး​တို့​၌ သူ့​ကို​ချီး​မွမ်း​ကြ​ပါ​စေ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ရှာ ၄၉:၁၅။</div>
<div class="fn"><sup class="fnt"><a name="fn2" href="#fnm2">2</a></sup> တ​ရား ၁၇:၁၇၊ ၃ရာ ၁၁:၁၊ နေ ၁၃:၂၆၊ သု ၅:၉။</div>
<div class="fn"><sup class="fnt"><a name="fn3" href="#fnm3">3</a></sup> ၃ရာ ၁၆:၉၊ ၂၀:၁၆၊ သု ၂၀:၁၊ ဒေ ၁၀:၁၇။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၀၄:၁၅။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၂၉:၁၂-၁၇။</div>
<div class="fn"><sup class="fnt"><a name="fn6" href="#fnm6">6</a></sup> ဝတ် ၁၉:၁၅၊ တ​ရား ၁:၁၆၊ ဟေ​ရှာ ၁:၁၇၊ ယေ ၂၂:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ရု ၃:၁၁၊ သု ၁၂:၄၊ ၁၈:၂၂၊ ၁၉:၁၄။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၀:၁၃၊ လု ၁၂:၄၂။</div>
<div class="fn"><sup class="fnt"><a name="fn9" href="#fnm9">9</a></sup> သု ၃၁:၉၊ ရော ၁၂:၁၃၊ ဧ ၄:၂၈။</div>
<div class="fn"><sup class="fnt"><a name="fn10" href="#fnm10">10</a></sup> က ၄၁:၄၂၊ သူ​ကြီး ၈:၂၆၊ သု ၇:၁၆၊ ဗျာ ၁၉:၈၊ ၁၄။</div>
<div class="fn"><sup class="fnt"><a name="fn11" href="#fnm11">11</a></sup> သု ၃၁:၁၀၊ သီ ၆:၉။</div>
</div>
<!-- PARSED ABOVE; EDITING MAY BREAK PARSER -->
</body></html>