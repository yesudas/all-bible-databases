<html><head>
<meta http-equiv="Content-Type" content="text/html;charset=utf-8" />
<title>Prov 5 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 5);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_3.html">3</a> <a href="Prov_4.html">4</a> <b>5</b> <a href="Prov_6.html">6</a> <a href="Prov_7.html">7</a> ... <a href="Prov_31.html">31</a> </div><hr>
<h1>Prov 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ညှို့​ယူ​ဖမ်း​စား​ခြင်း​မ​ခံ​ရ​အောင် သ​တိ​ပေး​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ့​သား​၊ ငါ​၏​ဉာဏ်​ပ​ညာ​ကို​အာ​ရုံ​စိုက်​နား​ထောင်​၍<br> <span class="br-ind"><br><span class="indent">&nbsp;</span></span>ငါ​၏​ထိုး​ထွင်း​ဉာဏ်​ကို​နား​စွင့်​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သို့​ပြု​လျှင် သင်​သည် အ​လိမ္မာ​ဉာဏ်​ကို​စောင့်​ထိန်း​နိုင်​၍<br> <span class="br-ind"><br><span class="indent">&nbsp;</span></span>သင်​၏​နှုတ်​ခမ်း​သည် အ​သိ​ပ​ညာ​ကို ထိန်း​သိမ်း​စောင့်​ရှောက်​နိုင်​လိမ့်​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျင့်​ဖောက်​ပြား​သော​မိန်း​မ​၏​နှုတ်​ခမ်း​မှ ပျား​ရည်​ယို​စီး​၍<br> <span class="br-ind"><br><span class="indent">&nbsp;</span></span>သူ​၏​နှုတ်​သည် ဆီ​ထက်​ချော​မွေ့​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သို့​သော် နောက်​ဆုံး​၌ သူ​သည် ဒေါ​န​ကဲ့​သို့​ခါး​၍<br> <span class="br-ind"><br><span class="indent">&nbsp;</span></span>အ​သွား​နှစ်​ဖက်​ပါ​သော​သန်​လျက်​ကဲ့​သို့ ထက်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သူ​၏​ခြေ​သည် သေ​ခြင်း​သို့​ဆင်း​သွား​၍<br> <span class="br-ind"><br><span class="indent">&nbsp;</span></span>သူ​၏​ခြေ​လှမ်း​တို့​သည် မ​ရ​ဏာ​နိုင်​ငံ​သို့ ဦး​တည်​လျက်​ရှိ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​သည် အ​သက်​ရှင်​ခြင်း​လမ်း​ကို ချင့်​ချိန်​သုံး​သပ်​ခြင်း​မ​ရှိ​။<br> <span class="br-ind"><br><span class="indent">&nbsp;</span></span>သူ​၏​လမ်း​တို့​သည် ဦး​တည်​ရာ​မဲ့​ဖြစ်​နေ​သည်​ကို သူ​မ​သိ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​ဖြစ်​၍ သား​သ​မီး​တို့​၊ ငါ့​စ​ကား​ကို​နား​ထောင်​ကြ​လော့​။<br> <span class="br-ind"><br><span class="indent">&nbsp;</span></span>ငါ​၏​နှုတ်​ထွက်​စ​ကား​တို့​မှ​လည်း ဖယ်​ခွာ​မ​သွား​ကြ​နှင့်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သင်​၏​လမ်း​ကို ထို​သို့​သော​မိန်း​မ​နှင့်​ဝေး​ကွာ​စေ​လော့​။<br> <span class="br-ind"><br><span class="indent">&nbsp;</span></span>သူ​၏​အိမ်​တံ​ခါး​အ​နီး​သို့​လည်း မ​ချဉ်း​ကပ်​နှင့်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သို့​မ​ဟုတ်​လျှင် သင်​သည် သင်​၏​ဂုဏ်​သိက္ခာ​ကို သူ​တစ်​ပါး​တို့​အား​လည်း​ကောင်း​၊<br> <span class="br-ind"><br><span class="indent">&nbsp;</span></span>သင်​၏​နှစ်​ကာ​လ​များ​ကို ရက်​စက်​သော​သူ​အား​လည်း​ကောင်း ပေး​အပ်​ရ​လိမ့်​မည်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သူ​စိမ်း​တို့​သည် သင်​၏​စည်း​စိမ်​များ​နှင့်​ပြည့်​စုံ​ကြွယ်​ဝ​ကြ​၍<br> <span class="br-ind"><br><span class="indent">&nbsp;</span></span>သင်​ခက်​ခဲ​ပင်​ပန်း​စွာ​ရှာ​ထား​သော​အ​ရာ​တို့​သည် တိုင်း​တစ်​ပါး​သား​၏​အိမ်​သို့ ရောက်​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>နောက်​ဆုံး​၌ သင်​၏​အ​သွေး​အ​သား​နှင့် သင်​၏​ကိုယ်​ခန္ဓာ​သည် ပျက်​စီး​သော​အ​ခါ<br> <span class="br-ind"><br><span class="indent">&nbsp;</span></span>သင်​သည်​ညည်း​တွား​လျက်<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>“​ငါ​သည် ဆုံး​မ​ပဲ့​ပြင်​ခြင်း​ကို​မုန်း​၍<br> <span class="br-ind"><br><span class="indent">&nbsp;</span></span>ငါ​၏​စိတ်​နှ​လုံး​သည် ဆို​ဆုံး​မ​စ​ကား​ကို မ​ထီ​လေး​စား​ပြု​ခဲ့​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ငါ့​ဆ​ရာ​တို့​၏​စ​ကား​ကို​လည်း နား​မ​ထောင်​၊<br> <span class="br-ind"><br><span class="indent">&nbsp;</span></span>ငါ့​ကို​သင်​ကြား​ပေး​သော​သူ​တို့​ကို​လည်း နား​စွင့်​ခြင်း​မ​ရှိ​ခဲ့​ပေ​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ငါ​သည် လူ​အ​စု​အ​ဝေး​နှင့်​လူ​ထု​ပ​ရိ​သတ်​အ​လယ်​၌<br> <span class="br-ind"><br><span class="indent">&nbsp;</span></span>လုံး​လုံး​ပျက်​စီး​သော​သူ​ဖြစ်​လု​နီး​ပြီ​တ​ကား​”​ဟု ဆို​လိမ့်​မည်​။<br></div>
<div class="v" id="v15"><h2>ပျော်​ရွှင်​သော​အိမ်​ထောင်​ရေး</h2><span class="vn">15</span> <span class="br-ind"><br><span class="indent">&nbsp;</span></span>သင်​၏​ရေ​လှောင်​တွင်း​ထဲ​မှ​ရေ​၊<br> <span class="br-ind"><br><span class="indent">&nbsp;</span></span>သင်​၏​ရေ​တွင်း​ထဲ​မှ​ထွက်​သော​ရေ​ကို သောက်​လော့​။<sup class="fnm"><a name="fnm6" href="#fn6">6</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>သင်​၏​စမ်း​ရေ​များ​ကို လမ်း​ပေါ်​သို့​လျှံ​ထွက်​စေ​၍<br> <span class="br-ind"><br><span class="indent">&nbsp;</span></span>လမ်း​မ​များ​ကို ရေ​စီး​သော​ချောင်း​များ​ဖြစ်​စေ​ရ​သ​လော​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>၎င်း​တို့​ကို သင်​တစ်​ဦး​တည်း​အ​တွက်​သာ​ဖြစ်​စေ​လော့​။<br> <span class="br-ind"><br><span class="indent">&nbsp;</span></span>သင့်​ထံ​၌​ရှိ​သော​သူ​စိမ်း​များ​အ​တွက် မ​ဖြစ်​စေ​နှင့်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သင်​၏​စမ်း​ရေ​တွင်း​ကို မင်္ဂ​လာ​ရှိ​စေ​၍<br> <span class="br-ind"><br><span class="indent">&nbsp;</span></span>သင်​ပျို​ရွယ်​စဉ်​က​တည်း​က​ပေါင်း​ဖက်​ခဲ့​သော​မ​ယား​၌ ဝမ်း​မြောက်​လော့​။<sup class="fnm"><a name="fnm7" href="#fn7">7</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သူ​သည် ချစ်​ဖွယ်​ကောင်း​သော​သ​မင်​မ​၊ တင့်​တယ်​သော​ဒ​ရယ်​မ​ကဲ့​သို့​ဖြစ်​၏​။<br> <span class="br-ind"><br><span class="indent">&nbsp;</span></span>သူ​၏​သား​မြတ်​သည် သင့်​ကို​အ​စဉ်​အ​မြဲ​ကျေ​နပ်​အား​ရ​စေ​၍<br> <span class="br-ind"><br><span class="indent">&nbsp;</span></span>သူ​၏​အ​ချစ်​၌ သင်​သည် အ​စဉ်​မ​ပြတ်​ယစ်​မူး​ပါ​စေ​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ငါ့​သား​၊ သင်​သည် အ​ဘယ်​ကြောင့် အ​ကျင့်​ဖောက်​ပြား​သော​မိန်း​မ​နှင့်​ယစ်​မူး​၍<br> <span class="br-ind"><br><span class="indent">&nbsp;</span></span>ကိုယ်​ကျင့်​တ​ရား​ပျက်​ပြား​သော​မိန်း​မ​၏​ရင်​ကို​ပွေ့​ဖက်​ရ​သ​နည်း​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အ​ကယ်​စင်​စစ် လူ​သွား​ရာ​လမ်း​တို့​သည် ထာ​ဝ​ရ​ဘု​ရား​၏​မျက်​မှောက်​တော်​၌​ရှိ​၍<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​၏​လမ်း​ရှိ​သ​မျှ​တို့​ကို ချင့်​ချိန်​သုံး​သပ်​တော်​မူ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် မိ​မိ​ဒု​စ​ရိုက်​များ​ဖြင့် ဖမ်း​ဆီး​ခြင်း​ခံ​ရ​၍<br> <span class="br-ind"><br><span class="indent">&nbsp;</span></span>မိ​မိ​အ​ပြစ်​ကြိုး​များ​ဖြင့် ချည်​နှောင်​ခြင်း​ခံ​ရ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>သူ​သည် ဆုံး​မ​ပဲ့​ပြင်​ခြင်း​မ​ခံ​ရ​သော​ကြောင့် သေ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>သူ​၏​ကြီး​မား​သော​မိုက်​မဲ​မှု​ကြောင့် လမ်း​လွဲ​သွား​ရ​လိမ့်​မည်​။<sup class="fnm"><a name="fnm10" href="#fn10">10</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၄:၂၀၊ ၂၂:၁၇။</div>
<div class="fn"><sup class="fnt"><a name="fn2" href="#fnm2">2</a></sup> မာ​လ ၂:၇။</div>
<div class="fn"><sup class="fnt"><a name="fn3" href="#fnm3">3</a></sup> ဒေ ၇:၂၆၊ ဆာ ၅၅:၂၁၊ ၅၇:၄။</div>
<div class="fn"><sup class="fnt"><a name="fn4" href="#fnm4">4</a></sup> သု ၇:၂၇။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၀၇:၁၁၊ သု ၁၂:၁။</div>
<div class="fn"><sup class="fnt"><a name="fn6" href="#fnm6">6</a></sup> သီ ၄:၁၂၊ ၁၅။</div>
<div class="fn"><sup class="fnt"><a name="fn7" href="#fnm7">7</a></sup> မာ​လ ၂:၁၄။</div>
<div class="fn"><sup class="fnt"><a name="fn8" href="#fnm8">8</a></sup> ယော​ဘ ၁၄:၁၆၊ ဆာ ၁၁၉:၁၆၈၊ ဟော ၇:၂၊ ဟေ​ဗြဲ ၄:၁၃။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၇:၁၅-၁၆။</div>
<div class="fn"><sup class="fnt"><a name="fn10" href="#fnm10">10</a></sup> ယော​ဘ ၄:၂၁။</div>
</div>
<!-- PARSED ABOVE; EDITING MAY BREAK PARSER -->
</body></html>