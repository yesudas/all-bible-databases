<html><head>
<meta http-equiv="Content-Type" content="text/html;charset=utf-8" />
<title>Prov 7 &ndash; သုတ္တံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Prov', 7);">
<div id="navbar"><a href="../index.html">Myanmar Standard Bible</a> &ndash; <b>သုတ္တံ​ကျမ်း</b> &ndash; <a href="Prov_1.html">1</a> ... <a href="Prov_5.html">5</a> <a href="Prov_6.html">6</a> <b>7</b> <a href="Prov_8.html">8</a> <a href="Prov_9.html">9</a> ... <a href="Prov_31.html">31</a> </div><hr>
<h1>Prov 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ့​သား​၊ ငါ့​စ​ကား​တို့​ကို​စောင့်​ထိန်း​၍<br> <span class="br-ind"><br><span class="indent">&nbsp;</span></span>ငါ​၏​ပ​ညတ်​ချက်​တို့​ကို သင့်​အ​ထဲ​၌​သို​မှီး​ထား​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ​၏​ပ​ညတ်​ချက်​တို့​ကို​စောင့်​ထိန်း​၍ အ​သက်​ရှင်​လော့​။<br> <span class="br-ind"><br><span class="indent">&nbsp;</span></span>ငါ​၏​သွန်​သင်​ချက်​ကို သင်​၏​မျက်​စိ​သူ​ငယ်​အိမ်​ကဲ့​သို့ စောင့်​ထိန်း​လော့​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>၎င်း​တို့​ကို သင်​၏​လက်​ချောင်း​တို့​တွင်​ချည်​ထား​၍<br> <span class="br-ind"><br><span class="indent">&nbsp;</span></span>သင်​၏​နှ​လုံး​သား​ပြင်​၌ ရေး​ထား​လော့​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဉာဏ်​ပ​ညာ​အား “​သင်​သည် ငါ​၏​အစ်​မ​ဖြစ်​သည်​”​ဟု​ဆို​၍<br> <span class="br-ind"><br><span class="indent">&nbsp;</span></span>အ​သိ​ဉာဏ်​အား “​ဆွေ​မျိုး​သား​ချင်း​”​ဟု ခေါ်​လော့​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သို့​ပြု​လျှင် ၎င်း​တို့​သည် အ​ကျင့်​ဖောက်​ပြား​သော​မိန်း​မ​၏​ဘေး​ရန်​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>စ​ကား​များ​ဖြင့်​မြှူ​ဆွယ်​တတ်​သည့်​ကိုယ်​ကျင့်​တ​ရား​ပျက်​ပြား​သော​မိန်း​မ​၏​ဘေး​ရန်​မှ​လည်း​ကောင်း<br> <span class="br-ind"><br><span class="indent">&nbsp;</span></span>သင့်​ကို​စောင့်​ရှောက်​လိမ့်​မည်​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><h2>ညှို့​ယူ​ဖမ်း​စား​ခြင်း​ခံ​ရ​သော​လူ​ငယ်</h2><span class="vn">6</span> <span class="br-ind"><br><span class="indent">&nbsp;</span></span>ငါ​သည် ငါ​၏​အိမ်​ပြ​တင်း​ပေါက်​မှန်​ကူ​ကွက်​မှ<br> <span class="br-ind"><br><span class="indent">&nbsp;</span></span>လှမ်း​ကြည့်​သော​အ​ခါ<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​သိ​ဉာဏ်​နည်း​ပါး​သော​သူ​များ​ကြား​တွင်<br> <span class="br-ind"><br><span class="indent">&nbsp;</span></span>အ​သိ​စိတ်​မ​ရှိ​သော​လု​လင်​တစ်​ဦး​ကို ငါ​မြင်​၍<br> <span class="br-ind"><br><span class="indent">&nbsp;</span></span>လူ​ငယ်​များ​အ​လယ်​တွင် သူ့​ကို​သ​တိ​ပြု​မိ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထို​သူ​သည် မိန်း​မ​တစ်​ဦး​နေ​ထိုင်​ရာ​လမ်း​ထောင့်​နား​မှ​ဖြတ်​သွား​၍<br> <span class="br-ind"><br><span class="indent">&nbsp;</span></span>ထို​မိန်း​မ​၏​အိမ်​ရှိ​ရာ​လမ်း​သို့​လျှောက်​သွား​လေ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ချိန်​ကား မှောင်​ရီ​ပျိုး​ချိန်​၊ နေ​ဝင်​ချိန်​၊<br> <span class="br-ind"><br><span class="indent">&nbsp;</span></span>ည​သန်း​ခေါင်​အ​ချိန်​နှင့် မှောင်​မိုက်​သော​အ​ချိန်​ဖြစ်​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ထို​အ​ခါ ပြည့်​တန်​ဆာ​အ​ဝတ်​ကို​ဝတ်​၍<br> <span class="br-ind"><br><span class="indent">&nbsp;</span></span>စိတ်​နှ​လုံး​ထဲ​၌ လျှို့​ဝှက်​သော​အ​ကြံ​ရှိ​သည့်​မိန်း​မ​သည် သူ့​ကို​ကြို​ဆို​လေ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ထို​မိန်း​မ​သည် အာ​ကျယ်​၍​ခေါင်း​မာ​၏​။<br> <span class="br-ind"><br><span class="indent">&nbsp;</span></span>ခြေ​မ​ငြိမ်​၊ အိမ်​မ​ကပ်​၊<sup class="fnm"><a name="fnm7" href="#fn7">7</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ယ​ခု​ပင် အ​ပြင်​၌​၊ ယ​ခု​ပင် လမ်း​ဆုံ​၌​ရှိ​လျက်<br> <span class="br-ind"><br><span class="indent">&nbsp;</span></span>လမ်း​ထောင့်​ရှိ​သ​မျှ​တို့​၌ ချောင်း​မြောင်း​နေ​တတ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သူ​သည် ထို​လု​လင်​ကို​ဆွဲ​၍ နမ်း​ပြီး​လျှင်<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>“​ကျွန်​မ​သည် မိတ်​သ​ဟာ​ယ​ယဇ်​များ​ပူ​ဇော်​ရန်​ရှိ​၍<br> <span class="br-ind"><br><span class="indent">&nbsp;</span></span>ယ​နေ့​ပင် ကျွန်​မ​၏​က​တိ​သစ္စာ​တို့​ကို ပြည့်​စုံ​စေ​ပါ​ပြီ​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ထို့​ကြောင့် သင့်​ကို​ကြို​ဆို​ရန် ထွက်​လာ​၏​။<br> <span class="br-ind"><br><span class="indent">&nbsp;</span></span>သင့်​ကို​ကြိုး​စား​ရှာ​၍ ယ​ခု​တွေ့​ပါ​ပြီ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ကျွန်​မ​၏​ခု​တင်​ကို အီ​ဂျစ်​ပြည်​ဖြစ်<br> <span class="br-ind"><br><span class="indent">&nbsp;</span></span>ရောင်​စုံ​ပိတ်​ချော​အိပ်​ရာ​ခင်း​ဖြင့်​ခင်း​ထား​၍<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ကျွန်​မ​၏​အိပ်​ရာ​ကို မု​ရန်​၊ သစ်​မွှေး​နှင့်<br> <span class="br-ind"><br><span class="indent">&nbsp;</span></span>သစ်​ကြံ​ပိုး​နံ့​သာ​တို့​ဖြင့် ထုံ​သင်း​မွှေး​ကြိုင်​စေ​ပါ​ပြီ​။<sup class="fnm"><a name="fnm9" href="#fn9">9</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>လာ​ပါ​။ မိုး​လင်း​သည်​အ​ထိ ချစ်​တင်း​နှော​၍<br> <span class="br-ind"><br><span class="indent">&nbsp;</span></span>ချစ်​ကြိုက်​ပျော်​ပါး​ကြ​စို့​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကျွန်​မ​၏​ခင်​ပွန်း​သည် အိမ်​မှာ​မ​ရှိ​။<br> <span class="br-ind"><br><span class="indent">&nbsp;</span></span>ရပ်​ဝေး​သို့ ခ​ရီး​သွား​နေ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ငွေ​အိတ်​ကို​ပါ လက်​ဝယ်​ယူ​ဆောင်​သွား​၏​။<br> <span class="br-ind"><br><span class="indent">&nbsp;</span></span>လ​ပြည့်​နေ့​မှ အိမ်​သို့​ပြန်​လာ​မည်​”​ဟု မျက်​နှာ​ပြောင်​တိုက်​ပြော​ဆို​၏​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ထို​မိန်း​မ​သည် ဆွဲ​ဆောင်​သော​စ​ကား​များ​စွာ​တို့​ဖြင့် သူ့​ကို​မြှူ​ဆွယ်​၍<br> <span class="br-ind"><br><span class="indent">&nbsp;</span></span>မိ​မိ​နှုတ်​ခမ်း​မှ ချို​သာ​သော​စ​ကား​ဖြင့် သူ့​ကို​သွေး​ဆောင်​လေ​ရာ​<sup class="fnm"><a name="fnm10" href="#fn10">10</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>နွား​သည် အ​သတ်​ခံ​ရ​မည့်​နေ​ရာ​သို့​လိုက်​သွား​သ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​သည် မိ​မိ​အ​သည်း​ကို​မြား​စူး​ဝင်​သည့်​တိုင်​အောင်<br> <span class="br-ind"><br><span class="indent">&nbsp;</span></span>အ​ပြစ်​ဒဏ်​ခံ​ရာ​သို့ ခြေ​ချင်း​ခတ်​ခံ​ရ​လျက်​သွား​​<sup class="fnm"><a name="fnm11" href="#fn11">11</a></sup>သ​ကဲ့​သို့​လည်း​ကောင်း​၊<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ငှက်​သည် ကျော့​ကွင်း​ထဲ​သို့​အ​လျင်​အ​မြန်​ဝင်​သွား​သ​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>သူ​သည် ထို​မိန်း​မ​နောက်​သို့ ချက်​ချင်း​လိုက်​သွား​လေ​၏​။<br> <span class="br-ind"><br><span class="indent">&nbsp;</span></span>ထို​အ​မှု​သည် သူ့​အ​သက်​ကို​ဆုံး​ရှုံး​စေ​နိုင်​ကြောင်း​ကို သူ​မ​သိ​ပေ​။<sup class="fnm"><a name="fnm12" href="#fn12">12</a></sup><br></div>
<div class="v" id="v24"><span class="vn">24</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​ဖြစ်​၍ ငါ့​သား​တို့​၊ ငါ့​စ​ကား​ကို​နား​ထောင်​ကြ​လော့​။<br> <span class="br-ind"><br><span class="indent">&nbsp;</span></span>ငါ​၏​နှုတ်​ထွက်​စ​ကား​တို့​ကို​လည်း အာ​ရုံ​စိုက်​နား​ထောင်​ကြ​လော့​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>သင်​၏​စိတ်​နှ​လုံး​ကို ထို​မိန်း​မ​၏​လမ်း​များ​ဘက်​သို့ မ​လှည့်​စေ​နှင့်​။<br> <span class="br-ind"><br><span class="indent">&nbsp;</span></span>လမ်း​လွဲ​၍ သူ​သွား​ရာ​လမ်း​များ​ထဲ​သို့ မ​သွား​နှင့်​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​သည် များ​စွာ​သော​သူ​တို့​ကို​ဒဏ်​ရာ​ရ​စေ​၍ လဲ​ကျ​စေ​ခဲ့​၏​။<br> <span class="br-ind"><br><span class="indent">&nbsp;</span></span>သူ​၏​သတ်​ဖြတ်​ခြင်း​ခံ​ရ​သော​သူ​အား​လုံး​သည် အင်​အား​ကြီး​သော​သူ​များ​ဖြစ်​ကြ​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>သူ​၏​အိမ်​သည် သေ​ခြင်း​၏​အ​တွင်း​ခန်း​များ​သို့​ဆင်း​သွား​သည့်<br> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​သို့​သွား​ရာ​လမ်း​များ​ဖြစ်​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၂:၁။</div>
<div class="fn"><sup class="fnt"><a name="fn2" href="#fnm2">2</a></sup> သု ၄:၄၊ တ​ရား ၃၂:၁၀။</div>
<div class="fn"><sup class="fnt"><a name="fn3" href="#fnm3">3</a></sup> သု ၃:၃။</div>
<div class="fn"><sup class="fnt"><a name="fn4" href="#fnm4">4</a></sup> သု ၂:၁၆။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၂၄:၁၅။</div>
<div class="fn"><sup class="fnt"><a name="fn6" href="#fnm6">6</a></sup> က ၃၈:၁၄။</div>
<div class="fn"><sup class="fnt"><a name="fn7" href="#fnm7">7</a></sup> သု ၉:၁၃။</div>
<div class="fn"><sup class="fnt"><a name="fn8" href="#fnm8">8</a></sup> သု ၂၃:၂၈။</div>
<div class="fn"><sup class="fnt"><a name="fn9" href="#fnm9">9</a></sup> ထွ ၃၀:၂၃၊ ဆာ ၄၅:၈။</div>
<div class="fn"><sup class="fnt"><a name="fn10" href="#fnm10">10</a></sup> သု ၅:၃။</div>
<div class="fn"><sup class="fnt"><a name="fn11" href="#fnm11">11</a></sup> “သ​မင်​ဒ​ရယ်​သည် မိ​မိ​အ​သည်း​ကို​မြား​စူး​ဝင်​သည့်​တိုင်​အောင် ထောင်​ဖမ်း​ရာ​သို့​ခုန်​ပေါက်​သွား” ဟူ​၍​လည်း ပြန်​ဆို​နိုင်​၏။</div>
<div class="fn"><sup class="fnt"><a name="fn12" href="#fnm12">12</a></sup> ဒေ ၉:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>