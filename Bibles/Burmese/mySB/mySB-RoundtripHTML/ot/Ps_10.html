<html><head>
<meta http-equiv="Content-Type" content="text/html;charset=utf-8" />
<title>Ps 10 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 10);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_8.html">8</a> <a href="Ps_9.html">9</a> <b>10</b> <a href="Ps_11.html">11</a> <a href="Ps_12.html">12</a> ... <a href="Ps_150.html">150</a> </div><hr>
<h1>Ps 10</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည် အ​ဘယ်​ကြောင့် အ​ဝေး​၌​ရပ်​နေ​တော်​မူ​သ​နည်း​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ဘေး​ဒုက္ခ​ရောက်​ချိန်​၌ အ​ဘယ်​ကြောင့် ပုန်း​ကွယ်​၍​နေ​တော်​မူ​သ​နည်း​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် အ​ဖိ​နှိပ်​ခံ​ရ​သော​သူ​ကို မာန်​မာ​န​ဖြင့် အ​ပြင်း​အ​ထန်​လိုက်​တတ်​၏​။<br> <span class="br-ind"><br><span class="indent">&nbsp;</span></span>သူ​တို့​သည် မိ​မိ​တို့​ကြံ​စည်​ထား​သည့် ကောက်​ကျစ်​သော​အ​ကြံ​အ​စည်​များ​ဖြင့် ပြန်​၍​ဖမ်း​ဆီး​ခြင်း​ခံ​ရ​ကြ​ပါ​စေ​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား ဆိုး​ယုတ်​သော​သူ​သည် မိ​မိ​စိတ်​ဝိ​ညာဉ်​၏​အ​လို​ဆန္ဒ​များ​၌ ဂုဏ်​ယူ​ဝါ​ကြွား​၍<br> <span class="br-ind"><br><span class="indent">&nbsp;</span></span>လော​ဘ​ကြီး​သော​သူ​သည် ထာ​ဝ​ရ​ဘု​ရား​ကို​ကျိန်​ဆဲ​လျက် မ​ထီ​လေး​စား​ပြု​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် ဘ​ဝင်​မြင့်​၍ ကိုယ်​တော်​ကို​မ​ရှာ​တတ်​။<br> <span class="br-ind"><br><span class="indent">&nbsp;</span></span>“​ဘု​ရား​သ​ခင်​မ​ရှိ​”​ဟု အ​စဉ်​တွေး​တော​တတ်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သူ​၏​လမ်း​ခ​ရီး​တို့​သည် အ​စဉ်​အ​မြဲ​ချော​မွေ့​နေ​တတ်​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​တ​ရား​စီ​ရင်​ခြင်း​တို့​သည် သူ​နှင့်​အ​လှမ်း​ဝေး​သည့် မြင့်​သော​အ​ရပ်​၌​ရှိ​၏​။<br> <span class="br-ind"><br><span class="indent">&nbsp;</span></span>သူ​သည် မိ​မိ​ရန်​သူ​ရှိ​သ​မျှ​တို့​ကို ပြောင်​လှောင်​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​၏​စိတ်​နှ​လုံး​ထဲ​၌ “​ငါ​သည် တုန်​လှုပ်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>မျိုး​ဆက်​အ​စဉ်​အ​ဆက် ဘေး​အန္တ​ရာယ်​နှင့်​ကြုံ​တွေ့​ရ​မည်​မ​ဟုတ်​”​<sup class="fnm"><a name="fnm4" href="#fn4">4</a></sup>ဟု ဆို​တတ်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​၏​နှုတ်​သည် ကျိန်​ဆဲ​ခြင်း​၊ လိမ်​လည်​လှည့်​ဖြား​ခြင်း​၊ ဖိ​နှိပ်​ခြယ်​လှယ်​ခြင်း​နှင့်​ပြည့်​လျက်​ရှိ​၏​။<br> <span class="br-ind"><br><span class="indent">&nbsp;</span></span>သူ​၏​လျှာ​အောက်​၌ ဒုက္ခ​ပြဿ​နာ​နှင့်​အ​ပြစ်​ဒု​စ​ရိုက်​ရှိ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သူ​သည် ရွာ​များ​တွင် ချုံ​ခို​တိုက်​ရန်​ထိုင်​စောင့်​လျက် အ​ပြစ်​ကင်း​သော​သူ​ကို​ကွယ်​ရာ​၌ သတ်​ဖြတ်​တတ်​၏​။<br> <span class="br-ind"><br><span class="indent">&nbsp;</span></span>သူ​၏​မျက်​လုံး​တို့​သည် ခို​ကိုး​ရာ​မဲ့​သော​သူ​ကို ချောင်း​မြောင်း​တတ်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သူ​သည် ပုန်း​အောင်း​နေ​သော​ခြင်္သေ့​ကဲ့​သို့ ကွယ်​ရာ​မှ ချောင်း​မြောင်း​နေ​တတ်​၏​။<br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​ကို​ဖမ်း​ဆီး​ရန် ချောင်း​မြောင်း​နေ​တတ်​၏​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​ကို သူ​၏​ပိုက်​ကွန်​ထဲ​သို့​ဆွဲ​ယူ​ဖမ်း​ဆီး​တတ်​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သူ​သည်​အင်​အား​ကြီး​သော​ကြောင့် ခို​ကိုး​ရာ​မဲ့​သော​သူ​တို့​သည်<br> <span class="br-ind"><br><span class="indent">&nbsp;</span></span>သူ​၏​ချေ​မှုန်း​ခြင်း​ကို​ခံ​ရ​၍ ပြား​ပြား​ဝပ်​လျက်​ကျ​ဆုံး​ကြ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​က “​ဘု​ရား​သ​ခင်​သည် မေ့​လျော့​တော်​မူ​ပြီ​။<br> <span class="br-ind"><br><span class="indent">&nbsp;</span></span>မျက်​နှာ​တော်​လွှဲ​၍ မည်​သည့်​အ​ခါ​မျှ မြင်​တော်​မ​မူ​”​<sup class="fnm"><a name="fnm8" href="#fn8">8</a></sup>ဟု စိတ်​နှ​လုံး​ထဲ​၌​ပြော​ဆို​တတ်​၏​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ထ​တော်​မူ​ပါ​။<sup class="fnm"><a name="fnm9" href="#fn9">9</a></sup> အို ဘု​ရား​သ​ခင်​၊ လက်​တော်​ကို​မြှောက်​တော်​မူ​ပါ​။<br> <span class="br-ind"><br><span class="indent">&nbsp;</span></span>ဖိ​စီး​နှိပ်​စက်​ခြင်း​ခံ​ရ​သော​သူ​တို့​ကို မေ့​လျော့​တော်​မ​မူ​ပါ​နှင့်​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် အ​ဘယ်​ကြောင့် ဘု​ရား​သ​ခင်​ကို​မ​ထီ​လေး​စား​ပြု​၍<br> <span class="br-ind"><br><span class="indent">&nbsp;</span></span>“​ကိုယ်​တော်​သည် စူး​စမ်း​တော်​မူ​မည်​မ​ဟုတ်​”​ဟု မိ​မိ​စိတ်​နှ​လုံး​ထဲ​၌ ဆို​ရ​သ​နည်း​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် ဒုက္ခ​ပြဿ​နာ​နှင့်​ပူ​ဆွေး​ခြင်း​တို့​ကို​မြင်​၍<br> <span class="br-ind"><br><span class="indent">&nbsp;</span></span>လက်​တော်​ဖြင့်​ဖြေ​ရှင်း​ရန် ကြည့်​ရှု​ဆင်​ခြင်​တော်​မူ​၏​။ ခို​ကိုး​ရာ​မဲ့​သော​သူ​သည် ကိုယ်​တော်​ထံ​၌ မိ​မိ​ကိုယ်​ကို​အပ်​နှံ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် မိ​ဘ​မဲ့​သူ​ကို ကူ​ညီ​မ​စ​သော​အ​ရှင်​ဖြစ်​တော်​မူ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​နှင့် မ​ကောင်း​မှု​ပြု​သော​သူ​တို့​၏​လက်​ရုံး​ကို ချိုး​တော်​မူ​ပါ​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>သူ​တို့​၏​ဆိုး​ယုတ်​မှု​ကို တစ်​ခု​မ​ကျန်​တွေ့​ရှိ​အောင်​စူး​စမ်း​တော်​မူ​ပါ​။<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကာ​လ​အ​စဉ်​အ​ဆက်​ရှင်​ဘု​ရင်​ဖြစ်​တော်​မူ​၏​။<sup class="fnm"><a name="fnm12" href="#fn12">12</a></sup> <br> <span class="br-ind"><br><span class="indent">&nbsp;</span></span>တိုင်း​နိုင်​ငံ​တို့​သည် ကိုယ်​တော်​၏​ပြည်​တော်​ထဲ​မှ ပျောက်​ကွယ်​သွား​ကြ​ပါ​ပြီ​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည် ဖိ​စီး​နှိပ်​စက်​ခြင်း​ခံ​ရ​သော​သူ​တို့​၏​အ​လို​ဆန္ဒ​ကို​ကြား​သိ​လျက်<br> <span class="br-ind"><br><span class="indent">&nbsp;</span></span>သူ​တို့​၏​စိတ်​နှ​လုံး​ကို​တည်​ကြည်​စေ​တော်​မူ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>မြေ​ကြီး​မှ​ဖြစ်​လာ​သော​သူ​သည် နောက်​တစ်​ဖန် မ​ခြောက်​လှန့်​နိုင်​မည့်​<br> <span class="br-ind"><br><span class="indent">&nbsp;</span></span>အ​ကြောင်း ကိုယ်​တော်​သည် အာ​ရုံ​စိုက်​နား​ထောင်​လျက် မိ​ဘ​မဲ့​သူ​နှင့်​ဖိ​နှိပ်​ခြင်း​ခံ​ရ​သော​သူ​တို့​အ​တွက် တ​ရား​စီ​ရင်​ပေး​တော်​မူ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၂၂:၁၊ ၃၅:၂၂၊ ၃၈:၂၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၇:၁၅-၁၆။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၄:၁၊ ၅၃:၁။</div>
<div class="fn"><sup class="fnt"><a name="fn4" href="#fnm4">4</a></sup> ဗျာ ၁၈:၇။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၄၀:၃၊ ရော ၃:၁၄။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၆၄:၄။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၇:၁၂။</div>
<div class="fn"><sup class="fnt"><a name="fn8" href="#fnm8">8</a></sup> ယော​ဘ ၂၂:၁၃။</div>
<div class="fn"><sup class="fnt"><a name="fn9" href="#fnm9">9</a></sup> တော ၁၀:၃၅၊ ဆာ ၃:၇၊ ၇:၆၊ ၉:၁၉။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၃၃:၁၃၊ ၆၈:၅၊ ၁၄၆:၉။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၇:၁၇။</div>
<div class="fn"><sup class="fnt"><a name="fn12" href="#fnm12">12</a></sup> ထွ ၁၅:၁၈၊ ဆာ ၂၉:၁၀၊ ဗျာ ၁၁:၁၅။</div>
</div>
<!-- PARSED ABOVE; EDITING MAY BREAK PARSER -->
</body></html>