<html><head>
<meta http-equiv="Content-Type" content="text/html;charset=utf-8" />
<title>Ps 107 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 107);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_105.html">105</a> <a href="Ps_106.html">106</a> <b>107</b> <a href="Ps_108.html">108</a> <a href="Ps_109.html">109</a> ... <a href="Ps_150.html">150</a> </div><hr>
<h1>Ps 107</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ပိုင်း (၅)</h2><h2>ဆာ​လံ ၁၀၇-၁၅၀</h2><h2>ဘု​ရား​သ​ခင်​၏​ကယ်​တင်​ခြင်း​အ​တွက် ကျေး​ဇူး​တော်​ချီး​မွမ်း​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span><sup class="fnm"><a name="fnm1" href="#fn1">1</a></sup>ထာ​ဝ​ရ​ဘု​ရား​၏​ကျေး​ဇူး​တော်​ကို​ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ကောင်း​မြတ်​တော်​မူ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​သည် အ​စဉ်​အ​မြဲ​တည်​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ရွေး​နုတ်​တော်​မူ​သော​သူ​တို့​သည် ထို​သို့​ဆို​ကြ​ပါ​စေ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို ရန်​သူ​၏​လက်​မှ​ရွေး​နုတ်​၍​<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သူ​တို့​ကို အ​ရှေ့​၊ အ​နောက်​၊ တောင်​၊ မြောက်​ရှိ​<br> <span class="br-ind"><br><span class="indent">&nbsp;</span></span>တိုင်း​ပြည်​တို့​မှ ခေါ်​ယူ​စု​စည်း​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ချို့​တို့​သည် တော​ကန္တာ​ရ​ထဲ​၌ ကန္တာ​ရ​လမ်း​တွင် လှည့်​လည်​သွား​လာ​ကြ​ပြီး<br> <span class="br-ind"><br><span class="indent">&nbsp;</span></span>မိ​မိ​တို့​နေ​ထိုင်​ရန်​မြို့​ကို ရှာ​မ​တွေ့​ကြ​ချေ​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သူ​တို့​သည် ဆာ​လောင်​မွတ်​သိပ်​လျက်​၊ ရေ​ငတ်​လျက်​၊<br> <span class="br-ind"><br><span class="indent">&nbsp;</span></span>သူ​တို့​၏​ဝိ​ညာဉ်​သည် သူ​တို့​အ​ထဲ​၌​ညှိုး​ငယ်​လျက်​ရှိ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် မိ​မိ​တို့​ခံ​ရ​သည့်​ဆင်း​ရဲ​ဒုက္ခ​ထဲ​မှ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ အော်​ဟစ်​တောင်း​လျှောက်​ကြ​ရာ​<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​၏​ပူ​ပင်​သော​က​ထဲ​မှ သူ​တို့​ကို ကယ်​နုတ်​တော်​မူ​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​နေ​ထိုင်​ရန်​မြို့​သို့​ရောက်​ရန် ဖြောင့်​သော​လမ်း​ဖြင့်<br> <span class="br-ind"><br><span class="indent">&nbsp;</span></span>သူ​တို့​ကို ဦး​ဆောင်​လမ်း​ပြ​တော်​မူ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​နှင့် လူ​သား​တို့​၌​ပြု​တော်​မူ​သော<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​အ​တွက် သူ​တို့​သည်<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ကျေး​ဇူး​တော်​ကို ချီး​မွမ်း​ကြ​ပါ​စေ​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ဆာ​ငတ်​သော​စိတ်​ဝိ​ညာဉ်​ကို ဝ​လင်​စေ​၍<br> <span class="br-ind"><br><span class="indent">&nbsp;</span></span>ဆာ​လောင်​မွတ်​သိပ်​သော​စိတ်​ဝိ​ညာဉ်​ကို ကောင်း​သော​အ​ရာ​နှင့်​ပြည့်​စုံ​စေ​တော်​မူ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ချို့​တို့​သည် မှောင်​မိုက်​နှင့်​သေ​ခြင်း​၏​အ​ရိပ်​ထဲ​၌ ထိုင်​နေ​ရ​သော​သူ​များ​၊<br> <span class="br-ind"><br><span class="indent">&nbsp;</span></span>ဖိ​စီး​နှိပ်​စက်​မှု​နှင့်​သံ​ကြိုး​၏​ချည်​နှောင်​ခြင်း​ကို​ခံ​ရ​သော​သူ​များ​ဖြစ်​ကြ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​သည် ဘု​ရား​သ​ခင်​၏​စ​ကား​တော်​တို့​ကို ဖီ​ဆန်​၍<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​၏​အ​ကြံ​ဉာဏ်​ကို မ​ထီ​လေး​စား​ပြု​ကြ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>သို့​ဖြစ်​၍ ကိုယ်​တော်​သည် ဒုက္ခ​ပြဿ​နာ​အား​ဖြင့် သူ​တို့​၏​စိတ်​နှ​လုံး​ကို​ချိုး​နှိမ်​တော်​မူ​၏​။<br> <span class="br-ind"><br><span class="indent">&nbsp;</span></span>သူ​တို့​လဲ​ကျ​သော​အ​ခါ ကူ​ညီ​မ​စ​မည့်​သူ​မ​ရှိ​ပေ​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် မိ​မိ​တို့​ခံ​ရ​သည့်​ဆင်း​ရဲ​ဒုက္ခ​ထဲ​မှ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​သို့​အော်​ဟစ်​ကြ​ရာ ကိုယ်​တော်​သည် သူ​တို့​၏​ပူ​ပင်​သော​က​ထဲ​မှ<br> <span class="br-ind"><br><span class="indent">&nbsp;</span></span>သူ​တို့​ကို​ကယ်​တင်​တော်​မူ​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>သူ​တို့​ကို မှောင်​မိုက်​နှင့်​သေ​ခြင်း​၏​အ​ရိပ်​ထဲ​မှ​ထုတ်​ဆောင်​၍<br> <span class="br-ind"><br><span class="indent">&nbsp;</span></span>သူ​တို့​ခံ​ရ​သော​အ​ချည်​အ​နှောင်​များ​ကို ဖြတ်​တော်​မူ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​နှင့် လူ​သား​တို့​၌​ပြု​တော်​မူ​သော<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​အ​တွက် သူ​တို့​သည်<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ကျေး​ဇူး​တော်​ကို ချီး​မွမ်း​ကြ​ပါ​စေ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ကြေး​နီ​တံ​ခါး​များ​ကို ချိုး​ဖျက်​၍<br> <span class="br-ind"><br><span class="indent">&nbsp;</span></span>သံ​ကန့်​လန့်​ကျင်​များ​ကို​ပိုင်း​ဖြတ်​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ချို့​တို့​သည် မိ​မိ​တို့​ကျူး​လွန်​သော​အ​ပြစ်​၏​လမ်း​စဉ်​ကြောင့်<br> <span class="br-ind"><br><span class="indent">&nbsp;</span></span>ဆိုး​မိုက်​သော​သူ​ဖြစ်​ကြ​ပြီး မိ​မိ​တို့​၏​ဒု​စ​ရိုက်​များ​ကြောင့် ဒုက္ခ​ဝေ​ဒ​နာ​ခံ​စား​ကြ​ရ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သူ​တို့​၏​စိတ်​ဝိ​ညာဉ်​သည် အ​စား​အ​စာ​မှန်​သ​မျှ​ကို စက်​ဆုပ်​ရွံ​ရှာ​၍​<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>သေ​ခြင်း​၏​တံ​ခါး​ဝ​အ​နီး​သို့​ရောက်​ကြ​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် မိ​မိ​တို့​ခံ​ရ​သည့်​ဆင်း​ရဲ​ဒုက္ခ​ထဲ​မှ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​သို့​အော်​ဟစ်​ကြ​ရာ ကိုယ်​တော်​သည် သူ​တို့​၏​ပူ​ပင်​သော​က​ထဲ​မှ<br> <span class="br-ind"><br><span class="indent">&nbsp;</span></span>သူ​တို့​ကို​ကယ်​တင်​တော်​မူ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>မိ​မိ​၏​နှုတ်​က​ပတ်​တော်​ကို​စေ​လွှတ်​၍ သူ​တို့​ကို​ကျန်း​မာ​စေ​တော်​မူ​ပြီး<br> <span class="br-ind"><br><span class="indent">&nbsp;</span></span>သူ​တို့​ကို ပျက်​စီး​ခြင်း​တွင်း​ထဲ​မှ လွတ်​မြောက်​စေ​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​နှင့် လူ​သား​တို့​၌​ပြု​တော်​မူ​သော<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​အ​တွက်<br> <span class="br-ind"><br><span class="indent">&nbsp;</span></span>သူ​တို့​သည် ထာ​ဝ​ရ​ဘု​ရား​၏​ကျေး​ဇူး​တော်​ကို ချီး​မွမ်း​ကြ​ပါ​စေ​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>ကျေး​ဇူး​တော်​ချီး​မွမ်း​ခြင်း​ယဇ်​များ​ကို​လည်း​ပူ​ဇော်​၍ ရွှင်​လန်း​စွာ​ကြွေး​ကြော်​ခြင်း​ဖြင့်<br> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အ​မှု​တို့​ကို ပြော​ကြား​ကြ​ပါ​စေ​။<sup class="fnm"><a name="fnm12" href="#fn12">12</a></sup><br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ချို့​တို့​သည် သင်္ဘော​ဖြင့် ပင်​လယ်​ကို​ကူး​၍ ကျယ်​ပြော​သော​ရေ​ပြင်​ပေါ်​တွင်<br> <span class="br-ind"><br><span class="indent">&nbsp;</span></span>လုပ်​ငန်း​လုပ်​ကိုင်​ကြ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>သူ​တို့​သည် ထာ​ဝ​ရ​ဘု​ရား​ပြု​တော်​မူ​သော​အ​မှု​များ​တည်း​ဟူ​သော<br> <span class="br-ind"><br><span class="indent">&nbsp;</span></span>ရေ​နက်​ရာ​အ​ရပ်​တွင် ပြု​တော်​မူ​သော ကိုယ်​တော်​၏​အံ့​ဖွယ်​သော​အ​မှု​တို့​ကို​မြင်​ရ​ကြ​၏​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​မိန့်​တော်​မူ​သော​အ​ခါ<br> <span class="br-ind"><br><span class="indent">&nbsp;</span></span>လေ​မုန်​တိုင်း​တိုက်​ခတ်​၍ လှိုင်း​တံ​ပိုး​များ​ထ​ကြ​၏​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သူ​တို့​သည် မိုး​ကောင်း​ကင်​သို့​တက်​ပြီး​လျှင် နက်​ရှိုင်း​ရာ​အ​ရပ်​သို့ ပြန်​ဆင်း​ကြ​ရ​၍<br> <span class="br-ind"><br><span class="indent">&nbsp;</span></span>သူ​တို့​၏​သတ္တိ​သည် ဘေး​အန္တ​ရာယ်​ကြောင့် အ​ရည်​ပျော်​သွား​လေ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>သူ​တို့​သည် ယစ်​မူး​သူ​ကဲ့​သို့ ဒ​ယီး​ဒ​ယိုင်​ဖြစ်​လျက်​၊ ရှေ့​နောက်​ယိမ်း​ထိုး​လျက်​နေ​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​၏​အ​ကြံ​ဉာဏ်​အား​လုံး​သည်​လည်း ကုန်​ခန်း​လေ​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် မိ​မိ​တို့​ခံ​ရ​သည့်​ဆင်း​ရဲ​ဒုက္ခ​ထဲ​မှ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​အော်​ဟစ်​တောင်း​လျှောက်​ကြ​ရာ ကိုယ်​တော်​သည် သူ​တို့​၏​ပူ​ပင်​သော​က​ထဲ​မှ<br> <span class="br-ind"><br><span class="indent">&nbsp;</span></span>သူ​တို့​ကို​ကယ်​တင်​တော်​မူ​၏​။<br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>မုန်​တိုင်း​ကို အ​ရှိန်​ပြယ်​ရပ်​စဲ​စေ​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>လှိုင်း​တံ​ပိုး​များ​သည် ငြိမ်​သွား​ကြ​၏​။<br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>ထို​သို့ ငြိမ်​သက်​သွား​သော​ကြောင့် သူ​တို့​သည် ဝမ်း​မြောက်​ကြ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည်​လည်း သူ​တို့​အ​လို​ရှိ​ရာ​ဆိပ်​ကမ်း​သို့ သူ​တို့​ကို​ပို့​ဆောင်​တော်​မူ​၏​။<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​နှင့် လူ​သား​တို့​၌​ပြု​တော်​မူ​သော<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​အ​တွက်<br> <span class="br-ind"><br><span class="indent">&nbsp;</span></span>သူ​တို့​သည် ထာ​ဝ​ရ​ဘု​ရား​၏​ကျေး​ဇူး​တော်​ကို ချီး​မွမ်း​ကြ​ပါ​စေ​။<br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>လူ​အ​စု​အ​ဝေး​အ​လယ်​၌ ကိုယ်​တော်​ကို​ချီး​မြှောက်​၍<br> <span class="br-ind"><br><span class="indent">&nbsp;</span></span>သက်​ကြီး​ဝါ​ကြီး​တို့​စု​ဝေး​ရာ​အ​ရပ်​၌ ကိုယ်​တော်​ကို​ချီး​မွမ်း​ကြ​ပါ​စေ​။<sup class="fnm"><a name="fnm16" href="#fn16">16</a></sup><br></div>
<div class="v" id="v33"><span class="vn">33</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် မြစ်​များ​ကို တော​ကန္တာ​ရ​အ​ဖြစ်​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>စမ်း​ရေ​ထွက်​ရာ​အ​ရပ်​များ​ကို ခြောက်​ကပ်​သော​အ​ရပ်​အ​ဖြစ်​သို့​လည်း​ကောင်း​၊<sup class="fnm"><a name="fnm17" href="#fn17">17</a></sup><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>အ​သီး​အ​နှံ​ဖြစ်​ထွန်း​သော​မြေ​ကို ဆား​မြေ​အ​ဖြစ်​သို့​လည်း​ကောင်း ပြောင်း​လဲ​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ထို​သို့​ပြု​တော်​မူ​ခြင်း​မှာ ထို​အ​ရပ်​၌​နေ​ထိုင်​သော​သူ​တို့​၏​မ​ကောင်း​မှု​ကြောင့်​ဖြစ်​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>တစ်​ဖန် ကိုယ်​တော်​သည် တော​ကန္တာ​ရ​ကို ရေ​အိုင်​အ​ဖြစ်​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>ခြောက်​သွေ့​သော​မြေ​ကို စမ်း​ရေ​ထွက်​ရာ​အ​ရပ်​အ​ဖြစ်​သို့​လည်း​ကောင်း<br> <span class="br-ind"><br><span class="indent">&nbsp;</span></span>ပြောင်း​လဲ​စေ​တော်​မူ​ပြီး​<sup class="fnm"><a name="fnm19" href="#fn19">19</a></sup><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ဆာ​လောင်​မွတ်​သိပ်​သော​သူ​တို့​ကို ထို​အ​ရပ်​တို့​၌​နေ​ထိုင်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် မိ​မိ​တို့​နေ​ထိုင်​ရန်​မြို့​ကို တည်​ကြ​၏​။<br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>လယ်​ယာ​များ​၌ မျိုး​စေ့​ကြဲ​၍ စ​ပျစ်​ခြံ​များ​ကို​စိုက်​ပျိုး​ကာ<br> <span class="br-ind"><br><span class="indent">&nbsp;</span></span>ရိတ်​သိမ်း​စ​ရာ​အ​သီး​အ​နှံ​တို့​ကို​ရ​ရှိ​ကြ​၏​။<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို ကောင်း​ချီး​ပေး​တော်​မူ​သ​ဖြင့် သူ​တို့​သည်​အ​လွန်​တိုး​ပွား​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​၏​တိ​ရစ္ဆာန်​ကို​လည်း လျော့​နည်း​စေ​တော်​မ​မူ​ခဲ့​ပေ​။<sup class="fnm"><a name="fnm20" href="#fn20">20</a></sup><br></div>
<div class="v" id="v39"><span class="vn">39</span> <span class="br-p"><br><br></span><span class="br-ind"><br><span class="indent">&nbsp;</span></span>ထို့​နောက် သူ​တို့​သည် ဖိ​စီး​မှု​၊ ဘေး​အန္တ​ရာယ်​နှင့်​ဝမ်း​နည်း​ခြင်း​ကြောင့်<br> <span class="br-ind"><br><span class="indent">&nbsp;</span></span>လျော့​နည်း​လာ​၍ နှိမ့်​ချ​လျက်​နေ​ကြ​ရ​သော​အ​ခါ<br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>ကိုယ်​တော်​သည် မင်း​အ​ရာ​ရှိ​တို့​ကို မ​ထီ​မဲ့​မြင်​ပြု​ခြင်း​ခံ​ရ​စေ​၍<br> <span class="br-ind"><br><span class="indent">&nbsp;</span></span>ထို​မင်း​တို့​ကို လမ်း​မ​ရှိ​သော မြေ​ရိုင်း​မြေ​ကော​အ​ရပ်​၌ လှည့်​လည်​သွား​လာ​စေ​တော်​မူ​၏​။<sup class="fnm"><a name="fnm21" href="#fn21">21</a></sup><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>မ​ရှိ​နွမ်း​ပါး​သော​သူ​တို့​ကို​ကား ဖိ​စီး​နှိပ်​စက်​မှု​ထဲ​မှ​ကယ်​နုတ်​၍ လုံ​ခြုံ​စွာ​စောင့်​ရှောက်​တော်​မူ​၏​။<br> <span class="br-ind"><br><span class="indent">&nbsp;</span></span>သူ​တို့​၏​မျိုး​နွယ်​စု​များ​ကို​လည်း သိုး​အုပ်​ကဲ့​သို့ ပွား​များ​စေ​တော်​မူ​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​တို့​သည် ထို​အ​မှု​အ​ရာ​ကို​မြင်​၍ ဝမ်း​မြောက်​ကြ​၏​။<sup class="fnm"><a name="fnm23" href="#fn23">23</a></sup> <br> <span class="br-ind"><br><span class="indent">&nbsp;</span></span>မ​တ​ရား​မှု​ရှိ​သ​မျှ​တို့​မူ​ကား နှုတ်​ဆိတ်​နေ​ကြ​ရ​၏​။<br></div>
<div class="v" id="v43"><span class="vn">43</span> <span class="br-p"><br><br></span><span class="br-ind"><br><span class="indent">&nbsp;</span></span>မည်​သူ​သည် ပ​ညာ​ရှိ​ဖြစ်​သ​နည်း​။<br> <span class="br-ind"><br><span class="indent">&nbsp;</span></span>ထို​သူ​သည် ဤ​အ​မှု​အ​ရာ​တို့​ကို​မှတ်​သား​ဆင်​ခြင်​၍<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​မေတ္တာ​က​ရု​ဏာ​တော်​ကို နား​လည်​ပါ​စေ​။<sup class="fnm"><a name="fnm24" href="#fn24">24</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၀၀:၅၊ ၁၀၆:၁၊ ၁၃၆:၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၀၆:၁၀။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ရှာ ၁၁:၁၂၊ ၄၃:၅၊ ယေ​ဇ ၂၀:၃၄။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၇၇:၃။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၀၆:၄၄။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၃၄:၁၀၊ ၁၀၃:၅၊ လု ၁:၅၃။</div>
<div class="fn"><sup class="fnt"><a name="fn7" href="#fnm7">7</a></sup> ဟေ​ရှာ ၄၂:၇၊ လု ၁:၇၉။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၇၈:၄၀၊ ၁၀၆:၇။</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၄၅:၂။</div>
<div class="fn"><sup class="fnt"><a name="fn10" href="#fnm10">10</a></sup> ယော​ဘ ၃၃:၂၀။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၀:၃။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၉:၁၁၊ ၁၀၅:၄၃။</div>
<div class="fn"><sup class="fnt"><a name="fn13" href="#fnm13">13</a></sup> ဟေ​ရှာ ၄၂:၁၀။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၂၂:၁၄၊ ဆာ ၁၁၉:၂၈။</div>
<div class="fn"><sup class="fnt"><a name="fn15" href="#fnm15">15</a></sup> ယော​ဘ ၁၂:၂၅၊ ဟေ​ရှာ ၂၉:၉။</div>
<div class="fn"><sup class="fnt"><a name="fn16" href="#fnm16">16</a></sup> ဆာ ၂၂:၂၂၊ ၂၅။</div>
<div class="fn"><sup class="fnt"><a name="fn17" href="#fnm17">17</a></sup> ဟေ​ရှာ ၄၂:၁၅၊ ၅၀:၂။</div>
<div class="fn"><sup class="fnt"><a name="fn18" href="#fnm18">18</a></sup> က ၁၉:၂၄-၂၈၊ တ​ရား ၂၉:၂၃။</div>
<div class="fn"><sup class="fnt"><a name="fn19" href="#fnm19">19</a></sup> ဟေ​ရှာ ၃၅:၆၊ ၄၁:၁၈။</div>
<div class="fn"><sup class="fnt"><a name="fn20" href="#fnm20">20</a></sup> က ၁၂:၂၊ ထွ ၁:၇။</div>
<div class="fn"><sup class="fnt"><a name="fn21" href="#fnm21">21</a></sup> ယော​ဘ ၁၂:၂၁၊ ၂၄။</div>
<div class="fn"><sup class="fnt"><a name="fn22" href="#fnm22">22</a></sup> ၁ရာ ၂:၈၊ ယော​ဘ ၂၁:၁၁၊ ဆာ ၁၁၃:၇-၈။</div>
<div class="fn"><sup class="fnt"><a name="fn23" href="#fnm23">23</a></sup> ယော​ဘ ၂၂:၁၉။</div>
<div class="fn"><sup class="fnt"><a name="fn24" href="#fnm24">24</a></sup> ဆာ ၆၄:၉၊ ဟော ၁၄:၉။</div>
</div>
<!-- PARSED ABOVE; EDITING MAY BREAK PARSER -->
</body></html>