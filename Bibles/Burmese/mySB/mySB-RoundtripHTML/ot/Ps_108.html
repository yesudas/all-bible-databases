<html><head>
<meta http-equiv="Content-Type" content="text/html;charset=utf-8" />
<title>Ps 108 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 108);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_106.html">106</a> <a href="Ps_107.html">107</a> <b>108</b> <a href="Ps_109.html">109</a> <a href="Ps_110.html">110</a> ... <a href="Ps_150.html">150</a> </div><hr>
<h1>Ps 108</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အောင်​ပွဲ​အ​တွက် တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​၏​စိတ်​နှ​လုံး​သည် တည်​ကြည်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် သီ​ချင်း​ဆို​၍ အ​ကျွန်ုပ်​၏​စိတ်​ဝိ​ညာဉ်​ဖြင့် သီ​ဆို​ချီး​မွမ်း​ပါ​မည်​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>စောင်း​နှင့် စောင်း​ပြား​တို့​၊ နိုး​ကြွ​ကြ​လော့​။<br> <span class="br-ind"><br><span class="indent">&nbsp;</span></span>ငါ​သည် အ​ရုဏ်​ဦး​ကို နိုး​ကြွ​စေ​မည်​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​သည် လူ​မျိုး​တ​ကာ​တို့​အ​လယ်​တွင်<br> <span class="br-ind"><br><span class="indent">&nbsp;</span></span>ကိုယ်​တော်​၏​ကျေး​ဇူး​တော်​ကို ချီး​မွမ်း​ပါ​မည်​။<br> <span class="br-ind"><br><span class="indent">&nbsp;</span></span>လူ​တို့​အ​လယ်​တွင် ကိုယ်​တော်​ကို သီ​ဆို​ချီး​မွမ်း​ပါ​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​မေတ္တာ​က​ရု​ဏာ​တော်​သည်<br> <span class="br-ind"><br><span class="indent">&nbsp;</span></span>ကောင်း​ကင်​ထိ​တိုင်​အောင်​ကြီး​မား​၍ ကိုယ်​တော်​၏​သစ္စာ​တော်​သည်<br> <span class="br-ind"><br><span class="indent">&nbsp;</span></span>မိုး​တိမ်​ထိ​တိုင်​အောင်​ရောက်​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် ကောင်း​ကင်​အ​ထက်​၌​ချီး​မြှောက်​ခြင်း​ရှိ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဘုန်း​အ​သ​ရေ​တော်​သည်​လည်း ကမ္ဘာ​မြေ​တစ်​ခွင်​လုံး​ကို လွှမ်း​မိုး​ပါ​စေ​သော​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​ချစ်​တော်​မူ​သော​သူ​တို့​သည် လွတ်​မြောက်​ခြင်း​သို့​ရောက်​မည့်​အ​ကြောင်း<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​ယာ​လက်​တော်​ဖြင့်​ကယ်​တင်​ပြီး အ​ကျွန်ုပ်​တို့​ကို ထူး​တော်​မူ​ပါ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​သည် မိ​မိ​၏​သန့်​ရှင်း​ရာ​ဌာ​န​တော်​မှ မိန့်​တော်​မူ​သည်​မှာ<br> <span class="br-ind"><br><span class="indent">&nbsp;</span></span>“​ငါ​သည် ရွှင်​မြူး​ခြင်း​ရှိ​လျက် ရှေ​ခင်​မြို့​ကို​ခွဲ​ဝေ​၍ သု​ကုတ်​ချိုင့်​ဝှမ်း​ကို​တိုင်း​တာ​ဝေ​ခြမ်း​မည်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ဂိ​လဒ်​ပြည်​ကို ငါ​ပိုင်​၏​။ မ​နာ​ရှေ​ပြည်​ကို​လည်း ငါ​ပိုင်​၏​။<br> <span class="br-ind"><br><span class="indent">&nbsp;</span></span>ဧ​ဖ​ရိမ်​ပြည်​သည် ငါ​၏​သံ​ခ​မောက်​ဖြစ်​ပြီး ယု​ဒ​ပြည်​သည် ငါ​၏​ကျိုင်း​တော်​ဖြစ်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>မော​ဘ​ပြည်​သည် ငါ​၏​ခြေ​ဆေး​အိုး​ဖြစ်​၏​။ ဧ​ဒုံ​ပြည်​အ​ပေါ် ငါ့​ဖိ​နပ်​ကို​ငါ​ပစ်​ချ​မည်​။<br> <span class="br-ind"><br><span class="indent">&nbsp;</span></span>ဖိ​လိတ္တိ​ပြည်​အ​ပေါ် ငါ​အောင်​ပွဲ​ခံ​ကြွေး​ကြော်​မည်​”​ဟူ​၍​ဖြစ်​၏​။<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>မည်​သူ​သည် ငါ့​ကို ခံ​တပ်​မြို့​သို့ ခေါ်​ဆောင်​သွား​မည်​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် ငါ့​ကို​ဧ​ဒုံ​ပြည်​သို့ ပို့​ဆောင်​ပေး​မည်​နည်း​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​တို့​ကို ငြင်း​ပယ်​တော်​မူ​ခဲ့​သည်​မ​ဟုတ်​လော​။<br> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​တို့​၏​ဗိုလ်​ခြေ​များ​နှင့်​အ​တူ<br> <span class="br-ind"><br><span class="indent">&nbsp;</span></span>ချီ​တက်​တော်​မ​မူ​ပါ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ရန်​သူ့​လက်​မှ​လွတ်​ရန် အ​ကျွန်ုပ်​တို့​ကို​ကူ​ညီ​မ​စ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား လူ​ပေး​သော​ကယ်​တင်​ခြင်း​သည် အ​ချည်း​နှီး​ဖြစ်​ပါ​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ငါ​တို့​သည် ဘု​ရား​သ​ခင်​အား​ဖြင့် ရဲ​ရင့်​စွာ​ပြု​ကြ​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​တို့​အား​ရန်​ဖက်​ပြု​သော​သူ​များ​ကို နင်း​ချေ​တော်​မူ​လိမ့်​မည်​။<sup class="fnm"><a name="fnm5" href="#fn5">5</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၅၇:၈။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၅၇:၉။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၅၇:၁၀။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၅၇:၅၊ ၁၁။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၆၀:၅-၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>