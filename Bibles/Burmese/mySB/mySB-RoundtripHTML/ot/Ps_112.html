<html><head>
<meta http-equiv="Content-Type" content="text/html;charset=utf-8" />
<title>Ps 112 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 112);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_110.html">110</a> <a href="Ps_111.html">111</a> <b>112</b> <a href="Ps_113.html">113</a> <a href="Ps_114.html">114</a> ... <a href="Ps_150.html">150</a> </div><hr>
<h1>Ps 112</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဖြောင့်​မှန်​သော​သူ​၏​ကောင်း​ချီးမင်္ဂ​လာ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဟာ​လေ​လု​ယ​။ ထာ​ဝ​ရ​ဘု​ရား​ကို ကြောက်​ရွံ့​၍ ကိုယ်​တော်​၏​ပ​ညတ်​တော်​တို့​ကို<br> <span class="br-ind"><br><span class="indent">&nbsp;</span></span>အ​လွန်​နှစ်​သက်​သော​သူ​သည် မင်္ဂ​လာ​ရှိ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​၏​သား​မြေး​စဉ်​ဆက်​တို့​သည် ကမ္ဘာ​မြေ​ကြီး​ပေါ်​တွင်​ခွန်​အား​ကြီး​သော​သူ​ဖြစ်​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​၏​မျိုး​ဆက်​သည် ကောင်း​ချီး​မင်္ဂ​လာ​ကို​ခံ​စား​ရ​လိမ့်​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သူ​၏​အိမ်​၌ စည်း​စိမ်​ဥစ္စာ​နှင့်​ဓ​န​ဥစ္စာ​ရှိ​၏​။<br> <span class="br-ind"><br><span class="indent">&nbsp;</span></span>သူ​၏​ဖြောင့်​မတ်​ခြင်း​သည်​လည်း ထာ​ဝ​ရ​တည်​လိမ့်​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဖြောင့်​မှန်​သော​သူ​အ​တွက် အ​မှောင်​ထဲ​တွင် အ​လင်း​ပေါ်​ထွန်း​တတ်​၏​။<br> <span class="br-ind"><br><span class="indent">&nbsp;</span></span>သူ​သည် ကျေး​ဇူး​ပြု​တတ်​သော​သ​ဘော​၊ သ​နား​စုံ​မက်​တတ်​သော​သ​ဘော​၊<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သ​ဘော​ရှိ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သ​နား​တတ်​သော​သူ​၊ ချေး​ငှား​ပေး​တတ်​သော​သူ​နှင့်<br> <span class="br-ind"><br><span class="indent">&nbsp;</span></span>မိ​မိ​၏​အ​မှု​ကိစ္စ​တို့​ကို တ​ရား​မျှ​တ​စွာ​စီ​မံ​ခန့်​ခွဲ​တတ်​သော​သူ​သည်<br> <span class="br-ind"><br><span class="indent">&nbsp;</span></span>ကောင်း​ကျိုး​ချမ်း​သာ​ကို​ခံ​စား​ရ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ထို​သို့​သော​သူ​သည် မည်​သည့်​အ​ခါ​မျှ​တုန်​လှုပ်​ရ​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် အ​စဉ်​အ​မြဲ​အောက်​မေ့​စ​ရာ​ဖြစ်​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​သည် သ​တင်း​ဆိုး​ကို​ကြောက်​ရ​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>သူ​၏​စိတ်​နှ​လုံး​သည် တည်​ကြည်​လျက် ထာ​ဝ​ရ​ဘု​ရား​ကို ယုံ​ကြည်​ကိုး​စား​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သူ​၏​စိတ်​နှ​လုံး​သည် တည်​ငြိမ်​သည်​ဖြစ်​၍ သူ​သည် မိ​မိ​၏​ရန်​သူ​တို့​ကို<br> <span class="br-ind"><br><span class="indent">&nbsp;</span></span>အ​ပေါ်​စီး​မှ​ကြည့်​မြင်​ရ​သည့်​အ​ထိ ကြောက်​ရွံ့​ခြင်း​ရှိ​လိမ့်​မည်​မ​ဟုတ်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သူ​သည်​စွန့်​ကြဲ​၍ မ​ရှိ​နွမ်း​ပါး​သော​သူ​တို့​အား ပေး​ကမ်း​၏​။<br> <span class="br-ind"><br><span class="indent">&nbsp;</span></span>သူ​၏​ဖြောင့်​မတ်​ခြင်း​သည် ထာ​ဝ​ရ​တည်​၏​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>သူ​၏​ဦး​ချို​သည် ဘုန်း​အ​သ​ရေ​ရှိ​စွာ​ချီး​မြှောက်​ခြင်း​ကို​ခံ​ရ​လိမ့်​မည်​။<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် ထို​အ​မှု​အ​ရာ​ကို​မြင်​သော​အ​ခါ အ​မျက်​ထွက်​၍<br> <span class="br-ind"><br><span class="indent">&nbsp;</span></span>အံ​ကြိတ်​ကာ ချုံး​ချုံး​ကျ​သွား​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​အ​လို​ဆန္ဒ​သည် ပျက်​စီး​သွား​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁:၂၊ ၁၂၈:၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၀၂:၂၈။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၁၁:၃၊ သု ၃:၁၆။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၉၇:၁၁။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၇:၂၆။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၅၅:၂၂၊ သု ၁၀:၇။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၅၇:၇၊ သု ၁:၃၃။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၇၅:၁၀၊ ၂ကော ၉:၉။</div>
</div>
<!-- PARSED ABOVE; EDITING MAY BREAK PARSER -->
</body></html>