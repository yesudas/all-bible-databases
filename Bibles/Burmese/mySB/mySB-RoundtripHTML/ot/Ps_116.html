<html><head>
<meta http-equiv="Content-Type" content="text/html;charset=utf-8" />
<title>Ps 116 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 116);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_114.html">114</a> <a href="Ps_115.html">115</a> <b>116</b> <a href="Ps_117.html">117</a> <a href="Ps_118.html">118</a> ... <a href="Ps_150.html">150</a> </div><hr>
<h1>Ps 116</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘေး​ရန်​မှ​လွတ်​မြောက်​စေ​တော်​မူ​သော​ဘု​ရား​သ​ခင်​ကို ချီး​မွမ်း​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ​၏​အ​သံ​၊ ငါ​၏​အ​သ​နား​ခံ​ခြင်း​ကို နား​ညောင်း​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>ငါ​သည် ကိုယ်​တော်​ကို ချစ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် ငါ့​ကို​ဂ​ရု​စိုက်​နား​ထောင်​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>ငါ​သည် အ​သက်​ရှင်​နေ​သ​ရွေ့ ကိုယ်​တော်​ကို​ခေါ်​မည်​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>သေ​ခြင်း​၏​နှောင်​ကြိုး​တို့​သည် ငါ့​ကို​ရစ်​ပတ်​၍<br> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​၏​ပြင်း​ပြ​သော​ဝေ​ဒ​နာ​တို့​သည် ငါ့​အ​ပေါ်​ကျ​ရောက်​ကြ​၏​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>ငါ​သည် ဆင်း​ရဲ​ဒုက္ခ​နှင့်​ဝမ်း​နည်း​ခြင်း​ကို​တွေ့​ကြုံ​ရ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထို​အ​ခါ ငါ​သည် “​အို ထာ​ဝ​ရ​ဘု​ရား​၊ အ​ကျွန်ုပ်​၏​စိတ်​ဝိ​ညာဉ်​ကို လွတ်​မြောက်​စေ​တော်​မူ​ပါ​”​ဟု<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​နာ​မ​တော်​ကို ခေါ်​၍​တောင်း​လျှောက်​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကျေး​ဇူး​ပြု​တတ်​သော​သ​ဘော​၊ ဖြောင့်​မတ်​သော​သ​ဘော​ရှိ​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​တို့​၏​ဘု​ရား​သ​ခင်​သည် သ​နား​စုံ​မက်​တော်​မူ​တတ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် အ​သိ​ဉာဏ်​နည်း​ပါး​သော​သူ​တို့​ကို စောင့်​ရှောက်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် အ​ခြေ​အ​နေ​နိမ့်​ပါး​လျက်​ရှိ​သော​အ​ခါ ကိုယ်​တော်​သည် ငါ့​ကို​ကယ်​တင်​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အို ငါ​၏​စိတ်​ဝိ​ညာဉ်​၊ သင်​၏​ငြိမ်​ဝပ်​ရာ​အ​ရပ်​သို့​ပြန်​လာ​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် သင့်​ကို​ကျေး​ဇူး​ပြု​တော်​မူ​ပြီ​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ကိုယ်​တော်​သည် အ​ကျွန်ုပ်​၏​စိတ်​ဝိ​ညာဉ်​ကို သေ​ခြင်း​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​မျက်​စိ​ကို ငို​ကြွေး​ခြင်း​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​ကို ခ​လုတ်​တိုက်​ခြင်း​မှ​လည်း​ကောင်း လွတ်​မြောက်​စေ​တော်​မူ​ပြီ​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ငါ​သည် အ​သက်​ရှင်​သော​သူ​တို့​၏​ပြည်​၌<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ရှေ့​မှောက်​တွင် အ​သက်​ရှင်​လျှောက်​လှမ်း​မည်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>“​ငါ​သည် ဒုက္ခ​ဝေ​ဒ​နာ​များ​စွာ​ခံ​စား​ရ​၏​”​ဟု<br> <span class="br-ind"><br><span class="indent">&nbsp;</span></span>ပြော​စဉ်​ပင် ငါ​၌​ယုံ​ကြည်​ခြင်း​ရှိ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“​လူ​အ​ပေါင်း​တို့​သည် လိမ်​လည်​သော​သူ​များ​သာ​ဖြစ်​ကြ​၏​”​<sup class="fnm"><a name="fnm8" href="#fn8">8</a></sup>ဟု<br> <span class="br-ind"><br><span class="indent">&nbsp;</span></span>ငါ​အ​လန့်​တ​ကြား​ပြော​ဆို​မိ​၏​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ့​အ​ပေါ် ထာ​ဝ​ရ​ဘု​ရား​ပြု​တော်​မူ​သော​ကျေး​ဇူး​အ​ပေါင်း​တို့​အ​တွက်<br> <span class="br-ind"><br><span class="indent">&nbsp;</span></span>ကိုယ်​တော်​ကို ငါ​မည်​သို့​ပြန်​ဆပ်​နိုင်​မည်​နည်း​။<sup class="fnm"><a name="fnm9" href="#fn9">9</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ငါ​သည် ကယ်​တင်​ခြင်း​ခွက်​ဖ​လား​ကို​မြှောက်​၍<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​နာ​မ​တော်​ကို ခေါ်​မည်​။<sup class="fnm"><a name="fnm10" href="#fn10">10</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​ပြု​ထား​သော ငါ​၏​က​တိ​သစ္စာ​များ​ကို<br> <span class="br-ind"><br><span class="indent">&nbsp;</span></span>ကိုယ်​တော်​၏​လူ​မျိုး​တော်​အား​လုံး​ရှေ့​၌ ငါ​ပြည့်​စုံ​စေ​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ရှေ့​တော်​၌ မိ​မိ​သန့်​ရှင်း​သူ​တို့​၏​သေ​ဆုံး​ခြင်း​သည်<br> <span class="br-ind"><br><span class="indent">&nbsp;</span></span>အ​ဖိုး​တန်​လှ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကယ်​စင်​စစ် အ​ကျွန်ုပ်​သည် ကိုယ်​တော်​၏​အ​စေ​အ​ပါး​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​အ​စေ​အ​ပါး​၊ ကိုယ်​တော့်​ကျွန်​မ​၏​သား​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ခံ​ရ​သော​အ​ချည်​အ​နှောင်​များ​မှ ကျွန်ုပ်​ကို​လွတ်​မြောက်​စေ​တော်​မူ​ပြီ​။<sup class="fnm"><a name="fnm13" href="#fn13">13</a></sup><br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​သည် ကျေး​ဇူး​တော်​ချီး​မွမ်း​ခြင်း​ယဇ်​ကို ရှေ့​တော်​၌​ပူ​ဇော်​၍​<sup class="fnm"><a name="fnm14" href="#fn14">14</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​နာ​မ​တော်​ကို ခေါ်​ပါ​မည်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​ပြု​ထား​သော ငါ​၏​က​တိ​သစ္စာ​များ​ကို<br> <span class="br-ind"><br><span class="indent">&nbsp;</span></span>ကိုယ်​တော်​၏​လူ​မျိုး​တော်​အား​လုံး​ရှေ့​၌​လည်း​ကောင်း​၊<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အိမ်​တော်​ဝင်း​၌​လည်း​ကောင်း​၊ အို ဂျေ​ရု​ဆ​လင်​မြို့​၊<br> <span class="br-ind"><br><span class="indent">&nbsp;</span></span>သင်​၏​အ​လယ်​၌​လည်း​ကောင်း ငါ​ပြည့်​စုံ​စေ​မည်​။<br> <span class="br-ind"><br><span class="indent">&nbsp;</span></span>ဟာ​လေ​လု​ယ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၈:၁၊ ၆၆:၁၉။</div>
<div class="fn"><sup class="fnt"><a name="fn2" href="#fnm2">2</a></sup> ၂ရာ ၂၂:၆၊ ဆာ ၁၈:၄-၅။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၈:၆၊ ၁၁၈:၅။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၉:၇၊ ၇၉:၈၊ ၁၄၂:၆။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၃:၆၊ ယေ ၆:၁၆။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၄၉:၁၅၊ ၅၆:၁၃။</div>
<div class="fn"><sup class="fnt"><a name="fn7" href="#fnm7">7</a></sup> ၂ကော ၄:၁၃။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၁:၂၂၊ ၆၂:၉။</div>
<div class="fn"><sup class="fnt"><a name="fn9" href="#fnm9">9</a></sup> ၆ရာ ၃၂:၂၅။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၁၆:၅၊ ၁၀၅:၁။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၅၀:၁၄။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၇၂:၁၄။</div>
<div class="fn"><sup class="fnt"><a name="fn13" href="#fnm13">13</a></sup> ယော​ဘ ၁၂:၁၈၊ ဆာ ၈၆:၁၆။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၅၀:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>