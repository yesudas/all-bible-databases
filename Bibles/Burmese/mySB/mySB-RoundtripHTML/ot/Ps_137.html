<html><head>
<meta http-equiv="Content-Type" content="text/html;charset=utf-8" />
<title>Ps 137 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 137);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_135.html">135</a> <a href="Ps_136.html">136</a> <b>137</b> <a href="Ps_138.html">138</a> <a href="Ps_139.html">139</a> ... <a href="Ps_150.html">150</a> </div><hr>
<h1>Ps 137</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဖမ်း​ဆီး​ခေါ်​ဆောင်​သွား​ခြင်း​ခံ​ရ​သူ​တို့​၏ ကြေ​ကွဲ​သံ</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ​တို့​သည် ဘေ​ဘီ​လုံ​မြစ်​တို့​အ​နား​တွင်​ထိုင်​၍<br> <span class="br-ind"><br><span class="indent">&nbsp;</span></span>ဇိ​အုန်​ကို​သ​တိ​ရ​လျက် ငို​ကြွေး​ကြ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ​တို့​၏​စောင်း​များ​ကို မိုး​မ​ခ​ပင်​များ​ပေါ်​၌<br> <span class="br-ind"><br><span class="indent">&nbsp;</span></span>ချိတ်​ထား​ကြ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထို​အ​ရပ်​၌<br> <span class="br-ind"><br><span class="indent">&nbsp;</span></span>ငါ​တို့​ကို​ဖမ်း​ဆီး​ခေါ်​ဆောင်​လာ​သော​သူ​တို့​က<br> <span class="br-ind"><br><span class="indent">&nbsp;</span></span>ငါ​တို့​ကို သီ​ချင်း​များ​တောင်း​ဆို​ကြ​၏​။<br> <span class="br-ind"><br><span class="indent">&nbsp;</span></span>ငါ​တို့​ကို​ညှဉ်း​ဆဲ​သော​သူ​တို့​က​လည်း မိ​မိ​တို့​ပျော်​ရွှင်​မှု​အ​တွက်<br> <span class="br-ind"><br><span class="indent">&nbsp;</span></span>“​ဇိ​အုန်​သီ​ချင်း​ကို ငါ​တို့​အား​ဆို​ပြ​ကြ​လော့​”​ဟု ဆို​ကြ​၏​။<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ​တို့​သည် တိုင်း​တစ်​ပါး​သား​တို့​ပြည်​၌<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​သီ​ချင်း​ကို မည်​သို့​သီ​ဆို​နိုင်​ကြ​မည်​နည်း​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အို ဂျေ​ရု​ဆ​လင်​မြို့​၊ သင့်​ကို​ငါ​မေ့​လျော့​ခဲ့​လျှင်<br> <span class="br-ind"><br><span class="indent">&nbsp;</span></span>ငါ​၏​လက်​ယာ​လက်​သည် မိ​မိ​၏​အ​တတ်​ကို​မေ့​လျော့​ပါ​စေ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သင့်​ကို ငါ​သ​တိ​မ​ရ​ခဲ့​လျှင်​လည်း​ကောင်း​၊<br> <span class="br-ind"><br><span class="indent">&nbsp;</span></span>ဂျေ​ရု​ဆ​လင်​မြို့​ကို ငါ့​ဝမ်း​မြောက်​ခြင်း​၏​ထိပ်​ဆုံး​၌​မ​ထား​ခဲ့​လျှင်​လည်း​ကောင်း<br> <span class="br-ind"><br><span class="indent">&nbsp;</span></span>ငါ​၏​လျှာ​သည် ငါ​၏​အာ​ခေါင်​၌​ကပ်​နေ​ပါ​စေ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ဂျေ​ရု​ဆ​လင်​မြို့​၏​နေ့​ရက်​၌<br> <span class="br-ind"><br><span class="indent">&nbsp;</span></span>“​ဖြို​ဖျက်​ကြ​။ အောက်​ခြေ​အ​ထိ ဖြို​ဖျက်​ကြ​”​ဟု ဆို​ကြ​သော<br> <span class="br-ind"><br><span class="indent">&nbsp;</span></span>ဧ​ဒုံ​အ​မျိုး​သား​တို့​ကို အောက်​မေ့​တော်​မူ​ပါ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အို ပျက်​စီး​ခြင်း​သို့​ရောက်​မည့် ဘေ​ဘီ​လုံ​၏​သ​မီး​၊<br> <span class="br-ind"><br><span class="indent">&nbsp;</span></span>ငါ​တို့​အ​ပေါ် သင်​ပြု​ခဲ့​သည့်​အ​တိုင်း<br> <span class="br-ind"><br><span class="indent">&nbsp;</span></span>သင်​၌​ဆပ်​ပေး​မည့်​သူ​သည် မင်္ဂ​လာ​ရှိ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သင်​၏​က​လေး​သူ​ငယ်​တို့​ကို​ဆွဲ​ကိုင်​၍<br> <span class="br-ind"><br><span class="indent">&nbsp;</span></span>ကျောက်​ပေါ်​မှာ​ပစ်​ပေါက်​သော​သူ​သည် မင်္ဂ​လာ​ရှိ​၏​။<br></div>
</div>
<!-- PARSED ABOVE; EDITING MAY BREAK PARSER -->
</body></html>