<html><head>
<meta http-equiv="Content-Type" content="text/html;charset=utf-8" />
<title>Ps 139 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 139);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_137.html">137</a> <a href="Ps_138.html">138</a> <b>139</b> <a href="Ps_140.html">140</a> <a href="Ps_141.html">141</a> ... <a href="Ps_150.html">150</a> </div><hr>
<h1>Ps 139</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​နန္တ​တန်​ခိုး​နှင့်​ပြည့်​စုံ​သော​ဘု​ရား​သ​ခင်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည်<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို စစ်​ကြော​၍ သိ​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ထိုင်​ခြင်း​နှင့် ထ​ခြင်း​ကို သိ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​တွေး​အ​ကြံ​ကို အ​ဝေး​က​ပင် သိ​နား​လည်​တော်​မူ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​သွား​လာ​ခြင်း​နှင့် အိပ်​စက်​နား​နေ​ခြင်း​ကို ခွဲ​ခြား​သိ​မြင်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​လမ်း​ခ​ရီး​ရှိ​သ​မျှ​တို့​နှင့်​လည်း ကျွမ်း​ဝင်​တော်​မူ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှုတ်​၌ စ​ကား​တစ်​ခွန်း​မျှ​မ​ရှိ​သော်​လည်း<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ထို​စ​ကား​အ​လုံး​စုံ​တို့​ကို ကိုယ်​တော်​သိ​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို ရှေ့​နောက်​မှ​ကာ​ဆီး​ပေး​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​ပေါ်​၌ လက်​တော်​ကို​တင်​တော်​မူ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​သို့​သော​အ​သိ​ပ​ညာ​သည် အ​ကျွန်ုပ်​အ​တွက်​အံ့​ဩ​ဖွယ်​ကောင်း​လွန်း​ပါ​၏​။<br> <span class="br-ind"><br><span class="indent">&nbsp;</span></span>မြင့်​မား​လှ​သည်​ဖြစ်​၍ အ​ကျွန်ုပ်​မ​မီ​နိုင်​ပါ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​၏​ဝိ​ညာဉ်​တော်​မှ​လွတ်​ရန် မည်​သည့်​အ​ရပ်​သို့ အ​ကျွန်ုပ်​သွား​နိုင်​ပါ​မည်​နည်း​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ရှေ့​တော်​မှောက်​မှ​လွတ်​ရန် မည်​သည့်​အ​ရပ်​သို့ အ​ကျွန်ုပ်​ထွက်​ပြေး​နိုင်​ပါ​မည်​နည်း​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကောင်း​ကင်​သို့​တက်​လျှင် ထို​အ​ရပ်​၌ ကိုယ်​တော်​ရှိ​တော်​မူ​၏​။<br> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​၌​အိပ်​ရာ​ခင်း​လျှင်​လည်း ထို​အ​ရပ်​၌ ကိုယ်​တော်​ရှိ​တော်​မူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ရုဏ်​ဦး​၏​တောင်​ပံ​တို့​ကို​ဆောင်​ယူ​လျက်<br> <span class="br-ind"><br><span class="indent">&nbsp;</span></span>သ​မုဒ္ဒ​ရာ​၏​အ​စွန်​အ​ဖျား​၌ နေ​ထိုင်​လျှင်​လည်း<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ထို​အ​ရပ်​၌ ကိုယ်​တော်​၏​လက်​တော်​သည် အ​ကျွန်ုပ်​ကို​ပို့​ဆောင်​လျက်<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​ယာ​လက်​တော်​သည် အ​ကျွန်ုပ်​ကို​ဆွဲ​ကိုင်​လျက်​ရှိ​ပါ​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>“​အ​ကယ်​စင်​စစ် အ​မှောင်​သည် အ​ကျွန်ုပ်​ကို​ဖုံး​လွှမ်း​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဝန်း​ရံ​ထား​သော​အ​လင်း​သည် ည​ဖြစ်​သွား​လိမ့်​မည်​”​ဟု အ​ကျွန်ုပ်​ဆို​လျှင်​လည်း<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​အ​တွက် အ​မှောင်​သည် မ​မှောင်​ပါ​။<br> <span class="br-ind"><br><span class="indent">&nbsp;</span></span>ည​သည် နေ့​ကဲ့​သို့​လင်း​ပါ​၏​။<br> <span class="br-ind"><br><span class="indent">&nbsp;</span></span>မှောင်​မည်း​ခြင်း​သည်​လည်း အ​လင်း​ကဲ့​သို့​ဖြစ်​ပါ​၏​။<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​ကိုယ်​ခန္ဓာ​အ​တွင်း​ပိုင်း​တို့​ကို ဖန်​ဆင်း​၍<br> <span class="br-ind"><br><span class="indent">&nbsp;</span></span>အ​မိ​ဝမ်း​တွင်း​၌ အ​ကျွန်ုပ်​ကို​ဆက်​စပ်​ဖွဲ့​စည်း​တော်​မူ​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို ကြောက်​ရွံ့​အံ့​ဩ​ဖွယ်​ကောင်း​သော​လက္ခ​ဏာ​တို့​ဖြင့် ဖန်​ဆင်း​တော်​မူ​သည်​ဖြစ်​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ကျေး​ဇူး​တော်​ကို​ချီး​မွမ်း​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အ​မှု​တို့​သည် အံ့​ဩ​ဖွယ်​ဖြစ်​ကြောင်း​ကို<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​ဝိ​ညာဉ်​သည် ကောင်း​စွာ​သိ​ပါ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို မ​ထင်​ရှား​သော​အ​ရပ်​၌ ဖန်​ဆင်း​၍<br> <span class="br-ind"><br><span class="indent">&nbsp;</span></span>မြေ​ကြီး​၏​နက်​သော​အ​ရပ်​၌ ယှက်​ဖွဲ့​တော်​မူ​သော​အ​ခါ<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ကိုယ်​ထည်​အ​ကြမ်း​သည် ကိုယ်​တော်​၏​ရှေ့​တော်​၌ ကွယ်​ဝှက်​၍​မ​နေ​ပါ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​စိ​တော်​သည် ရုပ်​လုံး​မ​ပေါ်​သေး​သော​အ​ကျွန်ုပ်​၏​ကိုယ်​ခန္ဓာ​ကို မြင်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက်​စီ​မံ​ထား​သော​နေ့​ရက်​များ တစ်​ရက်​မျှ​မ​ရှိ​မီ​က​ပင်<br> <span class="br-ind"><br><span class="indent">&nbsp;</span></span>၎င်း​တို့​ကို ကိုယ်​တော်​၏​စာ​စောင်​၌ အ​ကုန်​အ​စင်​ရေး​သား​ထား​ပြီး​ဖြစ်​ပါ​၏​။<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​၏​အ​တွေး​အ​ကြံ​တို့​သည် အ​ကျွန်ုပ်​အ​တွက် တန်​ဖိုး​ကြီး​လှ​ပါ​၏​။<br> <span class="br-ind"><br><span class="indent">&nbsp;</span></span>၎င်း​တို့​အား​လုံး​၏​ပ​မာ​ဏ​သည် များ​ပြား​လှ​ပါ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ထို​အ​တွေး​အ​ကြံ​တို့​ကို ရေ​တွက်​မည်​ဆို​လျှင် သဲ​ပွင့်​များ​ထက်​မ​က များ​ပြား​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကျွန်ုပ်​နိုး​လာ​သော​အ​ခါ ကိုယ်​တော်​နှင့်​အ​တူ ဆက်​၍​ရှိ​နေ​ဦး​မည်​။<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ဆိုး​ယုတ်​သော​သူ​တို့​ကို ကိုယ်​တော် ကွပ်​မျက်​တော်​မူ​လျှင် ကောင်း​ပေ​လိမ့်​မည်​။<br> <span class="br-ind"><br><span class="indent">&nbsp;</span></span>သွေး​ဆာ​သော​သူ​တို့​၊ ငါ့​ထံ​မှ​ထွက်​သွား​ကြ​လော့​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ထို​သူ​တို့​သည် ကောက်​ကျစ်​သော​သ​ဘော​ဖြင့် ကိုယ်​တော်​ကို​ဆန့်​ကျင်​ပြော​ဆို​ကြ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ရန်​သူ​တို့​သည် နာ​မ​တော်​ကို​အ​လွဲ​သုံး​စား​ပြု​ကြ​ပါ​၏​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​ကို​မုန်း​သော​သူ​တို့​ကို အ​ကျွန်ုပ်​မုန်း​သည်​မ​ဟုတ်​လော​။<br> <span class="br-ind"><br><span class="indent">&nbsp;</span></span>ကိုယ်​တော်​ကို​ဆန့်​ကျင်​သော​သူ​တို့​ကို​လည်း အ​ကျွန်ုပ် စက်​ဆုပ်​သည်​မ​ဟုတ်​လော​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် သူ​တို့​ကို​အ​မုန်း​ကြီး​မုန်း​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​များ​အ​ဖြစ် မှတ်​ယူ​ပါ​၏​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​ကို​စစ်​ကြော​၍ အ​ကျွန်ုပ်​၏​စိတ်​နှ​လုံး​ကို သိ​မြင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​စစ်​ဆေး​၍ အ​ကျွန်ုပ်​၏​စိုး​ရိမ်​ပူ​ပန်​မှု​တို့​ကို သိ​မြင်​တော်​မူ​ပါ​။<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် မှား​ယွင်း​သော​လမ်း​သို့​လိုက်​သည်​၊ မ​လိုက်​သည်​ကို ကြည့်​ရှု​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို ထာ​ဝ​ရ​လမ်း​ထဲ​သို့ ပို့​ဆောင်​တော်​မူ​ပါ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ ယော ၃:၂၀။</div>
</div>
<!-- PARSED ABOVE; EDITING MAY BREAK PARSER -->
</body></html>