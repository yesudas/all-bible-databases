<html><head>
<meta http-equiv="Content-Type" content="text/html;charset=utf-8" />
<title>Ps 141 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 141);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_139.html">139</a> <a href="Ps_140.html">140</a> <b>141</b> <a href="Ps_142.html">142</a> <a href="Ps_143.html">143</a> ... <a href="Ps_150.html">150</a> </div><hr>
<h1>Ps 141</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မ​ကောင်း​မှု​မ​ပြု​မိ​စေ​ရန်​ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​ကို အ​ကျွန်ုပ်​ခေါ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ထံ​သို့ အ​လျင်​အ​မြန်​ကြွ​လာ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​ကို​ခေါ်​သော​အ​ခါ<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​သံ​ကို​စူး​စိုက်​နား​ထောင်​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဆု​တောင်း​ချက်​သည် ကိုယ်​တော်​၏​ရှေ့​တော်​၌<br> <span class="br-ind"><br><span class="indent">&nbsp;</span></span>နံ့​သာ​ပေါင်း​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​လက်​ကို​မြှောက်​ချီ​ခြင်း​သည် နေ​ဝင်​ချိန်​၏​ပူ​ဇော်​သက္ကာ​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>မှတ်​ယူ​ခြင်း​ခံ​ရ​ပါ​စေ​သော​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​နှုတ်​ကို ကင်း​ချ​ပေး​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှုတ်​ခမ်း​တံ​ခါး​ကို စောင့်​ကြပ်​တော်​မူ​ပါ​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ပြစ်​ဒု​စ​ရိုက်​ပြု​သော​သူ​တို့​နှင့်​အ​တူ ဆိုး​ယုတ်​သော​အ​မှု​တို့​ကို​ပြု​စေ​ရန်<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​ကို မ​ကောင်း​မှု​ဘက်​သို့​တိမ်း​ညွတ်​စေ​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ထို​သူ​တို့​၏​စား​ကောင်း​သောက်​ဖွယ်​များ​ကို​လည်း<br> <span class="br-ind"><br><span class="indent">&nbsp;</span></span>အ​ကျွန်ုပ်​အား စား​ခွင့်​ပေး​တော်​မ​မူ​ပါ​နှင့်​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် အ​ကျွန်ုပ်​ကို​ရိုက်​ပါ​စေ​သော​။ ၎င်း​သည် မေတ္တာ​က​ရု​ဏာ​ထား​ရှိ​ခြင်း​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဆုံး​မ​ပါ​စေ​သော​။ ၎င်း​သည် ဦး​ခေါင်း​ကို​လိမ်း​သော​ဆီ​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဦး​ခေါင်း​သည် ၎င်း​ကို​မ​ငြင်း​ပါ​စေ​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​ဆု​တောင်း​ချက်​သည် မ​ကောင်း​မှု​ပြု​သော​သူ​တို့​ကို ဆက်​၍​ဆန့်​ကျင်​နေ​ပါ​မည်​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​တို့​ကို​စီ​ရင်​အုပ်​ချုပ်​သော​သူ​တို့​သည် ချောက်​ကမ်း​ပါး​အ​စွန်း​မှ တွန်း​ချ​ခြင်း​ခံ​ကြ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​၏​စ​ကား​များ​သည် နှစ်​သက်​ဖွယ်​ကောင်း​ကြောင်း သူ​တို့​ကြား​သိ​ကြ​လိမ့်​မည်​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>မြေ​ကို​တူး​၍​ခွဲ​ခြေ​လိုက်​သ​ကဲ့​သို့ အ​ကျွန်ုပ်​တို့​၏​အ​ရိုး​များ​သည်<br> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​အ​ဝင်​ဝ​တွင် ပြန့်​ကျဲ​လျက်​ရှိ​ကြ​ပါ​၏​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် အို ဘု​ရား​ရှင် ထာ​ဝ​ရ​ဘု​ရား​၊ အ​ကျွန်ုပ်​သည် ကိုယ်​တော်​ကို​မျှော်​ကြည့်​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ကို​ခို​လှုံ​ပါ​၏​။ အ​ကျွန်ုပ်​၏​စိတ်​ဝိ​ညာဉ်​ကို ခို​ကိုး​ရာ​မဲ့​ဖြစ်​စေ​တော်​မ​မူ​ပါ​နှင့်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက် သူ​တို့​ထောင်​ထား​သော​ကျော့​ကွင်း​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ပြစ်​ဒု​စ​ရိုက်​ပြု​သော​သူ​တို့​၏​ထောင်​ချောက်​မှ​လည်း​ကောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​စောင့်​ရှောက်​တော်​မူ​ပါ​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ထို​ကျော့​ကွင်း​တို့​ကို ကျော်​လွန်​သွား​သော​အ​ခါ<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် မိ​မိ​တို့​ထောင်​ထား​သော​ကျော့​ကွင်း​ထဲ​သို့ အ​တူ​တ​ကွ​ကျ​ကြ​ပါ​စေ​သော​။<br></div>
</div>
<!-- PARSED ABOVE; EDITING MAY BREAK PARSER -->
</body></html>