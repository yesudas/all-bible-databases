<html><head>
<meta http-equiv="Content-Type" content="text/html;charset=utf-8" />
<title>Ps 143 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 143);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_141.html">141</a> <a href="Ps_142.html">142</a> <b>143</b> <a href="Ps_144.html">144</a> <a href="Ps_145.html">145</a> ... <a href="Ps_150.html">150</a> </div><hr>
<h1>Ps 143</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အော်​ဟစ်​အ​ကူ​အ​ညီ​တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​ဆု​တောင်း​ချက်​ကို​နား​ညောင်း​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​သ​နား​ခံ​ခြင်း​ကို စူး​စိုက်​နား​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သစ္စာ​တော်​အား​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​အား​ဖြင့်​လည်း​ကောင်း အ​ကျွန်ုပ်​ကို​ထူး​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​စေ​အ​ပါး​နှင့်​အ​တူ တ​ရား​စီ​ရင်​ရာ​သို့ ဝင်​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​သက်​ရှင်​သော​သူ​တစ်​စုံ​တစ်​ဦး​မျှ<br> <span class="br-ind"><br><span class="indent">&nbsp;</span></span>ကိုယ်​တော်​၏​ရှေ့​တော်​၌ ဖြောင့်​မတ်​သည်​ဟူ​၍​မ​ရှိ​ပါ​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကယ်​စင်​စစ် ရန်​သူ​သည် အ​ကျွန်ုပ်​၏​စိတ်​ဝိ​ညာဉ်​ကို​လိုက်​လံ​ညှဉ်း​ဆဲ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​ဝိ​ညာဉ်​ကို မြေ​ပြင်​အ​ထိ​ချိုး​ဖဲ့​ခြေ​မွှ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို ကာ​လ​ကြာ​မြင့်​စွာ​က​သေ​ဆုံး​သွား​သူ​ကဲ့​သို့<br> <span class="br-ind"><br><span class="indent">&nbsp;</span></span>မှောင်​မိုက်​သော​အ​ရပ်​ထဲ​၌​နေ​စေ​ပါ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သို့​ဖြစ်​၍ အ​ကျွန်ုပ်​၏​ဝိ​ညာဉ်​သည် အ​ကျွန်ုပ်​အ​ထဲ​၌ ညှိုး​ငယ်​လျက်​ရှိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​သည် အ​ကျွန်ုပ်​အ​ထဲ​၌ တုန်​လှုပ်​ချောက်​ချား​လျက်​ရှိ​ပါ​၏​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​သည် လွန်​ခဲ့​သော​နေ့​ရက်​များ​ကို သ​တိ​ရ​လျက်​<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​လုပ်​ဆောင်​တော်​မူ​ချက်​ရှိ​သ​မျှ​တို့​ကို ဆင်​ခြင်​အောက်​မေ့​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​တော်​ဖြင့်​ပြု​လုပ်​သော​အ​ရာ​များ​ကို အ​ကျွန်ုပ်​တွေး​တော​ဆင်​ခြင်​ပါ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​ထံ​သို့ အ​ကျွန်ုပ်​လက်​ကို​ဆန့်​ပါ​၏​။<br> <span class="br-ind"><br><span class="indent">&nbsp;</span></span>မွတ်​သိပ်​သော​မြေ​ကဲ့​သို့ အ​ကျွန်ုပ်​၏​စိတ်​ဝိ​ညာဉ်​သည် ကိုယ်​တော်​ကို​ဆာ​ငတ်​ပါ​၏​။ (​စေ​လာ​​<sup class="fnm"><a name="fnm3" href="#fn3">3</a></sup>)<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ကို အ​လျင်​အ​မြန်​ထူး​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဝိ​ညာဉ်​သည် အား​အင်​ကုန်​ခန်း​ပါ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် သေ​တွင်း​ထဲ​သို့​ဆင်း​သွား​သော​သူ​တို့​ကဲ့​သို့ မ​ဖြစ်​ရ​ပါ​မည့်​အ​ကြောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​ထံ​မှ​မျက်​နှာ​လွှဲ​တော်​မ​မူ​ပါ​နှင့်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>နံ​နက်​အ​ချိန်​၌ ကိုယ်​တော်​၏​မေတ္တာ​က​ရု​ဏာ​တော်​အ​ကြောင်း​ကို အ​ကျွန်ုပ်​အား​ကြား​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် ကိုယ်​တော်​ကို​ယုံ​ကြည်​ကိုး​စား​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သွား​ရ​မည့်​လမ်း​ကို အ​ကျွန်ုပ်​အား သိ​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​စိတ်​ဝိ​ညာဉ်​သည် ကိုယ်​တော်​ကို မှီ​ဝဲ​ဆည်း​ကပ်​ပါ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​ရန်​သူ​တို့​လက်​မှ အ​ကျွန်ုပ်​ကို​ကယ်​နုတ်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၌​ပုန်း​ခို​ပါ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​လို​တော်​ကို​ဆောင်​ရွက်​နိုင်​ရန် အ​ကျွန်ုပ်​ကို​သင်​ကြား​ပေး​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​ဘု​ရား​သ​ခင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကောင်း​မြတ်​သော​ဝိ​ညာဉ်​တော်​သည် အ​ကျွန်ုပ်​ကို<br> <span class="br-ind"><br><span class="indent">&nbsp;</span></span>ညီ​ညာ​သော​မြေ​ပြင်​ပေါ်​မှာ ပို့​ဆောင်​တော်​မူ​ပါ​စေ​သော​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​နာ​မ​တော်​ကို​ထောက်​၍ အ​ကျွန်ုပ်​ကို​အ​သက်​ရှင်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​အား​ဖြင့် အ​ကျွန်ုပ်​၏​စိတ်​ဝိ​ညာဉ်​ကို ဆင်း​ရဲ​ဒုက္ခ​ထဲ​မှ ထုတ်​ဆောင်​တော်​မူ​ပါ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​အ​စေ​အ​ပါး​ဖြစ်​သော​ကြောင့်<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​အား​ဖြင့် အ​ကျွန်ုပ်​၏​ရန်​သူ​တို့​ကို ဖယ်​ရှား​သုတ်​သင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​ဝိ​ညာဉ်​ကို ရန်​ဖက်​ပြု​သော​သူ​အား​လုံး​ကို​လည်း ဖျက်​ဆီး​တော်​မူ​ပါ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ရော ၃:၂၀၊ ဂ​လာ ၂:၁၆၊ ၃:၁၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၇၇:၅။</div>
<div class="fn"><sup class="fnt"><a name="fn3" href="#fnm3">3</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
</div>
<!-- PARSED ABOVE; EDITING MAY BREAK PARSER -->
</body></html>