<html><head>
<meta http-equiv="Content-Type" content="text/html;charset=utf-8" />
<title>Ps 144 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 144);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_142.html">142</a> <a href="Ps_143.html">143</a> <b>144</b> <a href="Ps_145.html">145</a> <a href="Ps_146.html">146</a> ... <a href="Ps_150.html">150</a> </div><hr>
<h1>Ps 144</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရှင်​ဘု​ရင်​၏​ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ငါ​၏​ကျောက်​ဆောင်​ဖြစ်​တော်​မူ​သော ထာ​ဝ​ရ​ဘု​ရား​သည် မင်္ဂ​လာ​ရှိ​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​၏​လက်​ကို စစ်​မက်​အ​တွက်​လည်း​ကောင်း​၊<br> <span class="br-ind"><br><span class="indent">&nbsp;</span></span>ငါ​၏​လက်​ချောင်း​များ​ကို တိုက်​ပွဲ​အ​တွက်​လည်း​ကောင်း လေ့​ကျင့်​ပေး​တော်​မူ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​၏​မေတ္တာ​က​ရု​ဏာ​ရှင်​၊ ငါ​၏​ရဲ​တိုက်​၊ ငါ​၏​ခို​ကိုး​ရာ​၊ ငါ့​ကို​လွတ်​မြောက်​စေ​သော​အ​ရှင်​၊ ငါ​၏​ဒိုင်း​လွှား​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် ကိုယ်​တော်​ကို ခို​လှုံ​၏​။ ကိုယ်​တော်​သည် ငါ​၏​လူ​မျိုး​ကို ငါ​၏​လက်​အောက်​သို့​ရောက်​စေ​တော်​မူ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ လူ​သည် မည်​သို့​သော​သူ​ဖြစ်​၍ ကိုယ်​တော်​သည် သူ့​ကို​သိ​မှတ်​တော်​မူ​ရ​သ​နည်း​။<br> <span class="br-ind"><br><span class="indent">&nbsp;</span></span>လူ့​သား​သည် မည်​သို့​သော​သူ​ဖြစ်​၍ ကိုယ်​တော်​သည် သူ့​ကို​ပ​မာ​ဏ​ပြု​တော်​မူ​ရ​သ​နည်း​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>လူ​သည် အ​ခိုး​အ​ငွေ့​ကဲ့​သို့​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>သူ​၏​နေ့​ရက်​တို့​သည် ရိပ်​က​နဲ​ဖြတ်​သွား​သော​အ​ရိပ်​ကဲ့​သို့​ဖြစ်​ကြ​ပါ​၏​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​ကောင်း​ကင်​ကို​ညွှတ်​၍ ကြွ​ဆင်း​တော်​မူ​ပါ​။<br> <span class="br-ind"><br><span class="indent">&nbsp;</span></span>တောင်​များ​မှ မီး​ခိုး​ထွက်​လာ​စေ​ရန် ၎င်း​တို့​ကို တို့​ထိ​တော်​မူ​ပါ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>လျှပ်​စီး​ကို​လက်​စေ​လျက် ရန်​သူ​တို့​ကို ကွဲ​လွင့်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မြား​တို့​ကို​ပစ်​လွှတ်​၍ သူ​တို့​ကို​အ​ရေး​နိမ့်​စေ​တော်​မူ​ပါ​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>မြင့်​သော​အ​ရပ်​မှ လက်​တော်​ကို​ဆန့်​တော်​မူ​ပါ​။<br> <span class="br-ind"><br><span class="indent">&nbsp;</span></span>များ​စွာ​သော​ရေ​ထဲ​မှ​လည်း​ကောင်း​၊ တိုင်း​တစ်​ပါး​သား​တို့​၏​လက်​ထဲ​မှ​လည်း​ကောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ကယ်​နုတ်​ပြီး လွတ်​မြောက်​စေ​တော်​မူ​ပါ​။<sup class="fnm"><a name="fnm2" href="#fn2">2</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သူ​တို့​၏​နှုတ်​သည် မ​ဟုတ်​မ​မှန်​ပြော​ဆို​တတ်​ပါ​၏​။<br> <span class="br-ind"><br><span class="indent">&nbsp;</span></span>သူ​တို့​၏​လက်​ယာ​လက်​သည်​လည်း လှည့်​ဖြား​တတ်​သော​လက်​ဖြစ်​ပါ​၏​။<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​သည် ကိုယ်​တော်​ထံ​သို့ သီ​ချင်း​အ​သစ်​ကို​သီ​ကျူး​ပါ​မည်​။<br> <span class="br-ind"><br><span class="indent">&nbsp;</span></span>ဆယ်​ကြိုး​တပ်​စောင်း​ပြား​တီး​၍ ကိုယ်​တော်​ကို​သီ​ဆို​ချီး​မွမ်း​ပါ​မည်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​သည် ရှင်​ဘု​ရင်​တို့​အား အောင်​ပွဲ​ကို​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​စေ​အ​ပါး​ဒါ​ဝိဒ်​ကို​လည်း ဆိုး​ဝါး​သော​ဓား​ဘေး​မှ​လွတ်​မြောက်​စေ​တော်​မူ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>တိုင်း​တစ်​ပါး​သား​တို့​၏​လက်​မှ အ​ကျွန်ုပ်​ကို​ကယ်​နုတ်​ပြီး လွတ်​မြောက်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>သူ​တို့​၏​နှုတ်​သည် မ​ဟုတ်​မ​မှန်​ပြော​ဆို​တတ်​ပါ​၏​။ သူ​တို့​၏​လက်​ယာ​လက်​သည်​လည်း လှည့်​ဖြား​တတ်​သော​လက်​ဖြစ်​ပါ​၏​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​သား​များ​သည် သူ​တို့​ပျို​ရွယ်​ချိန်​တွင် ကြီး​ထွား​တတ်​သော​ပျိုး​ပင်​များ​ကဲ့​သို့ ဖြစ်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​သ​မီး​များ​သည် နန်း​တော်​အ​တွက်​ထွင်း​ထု​ထား​သော ထောင့်​ကျောက်​တိုင်​ကဲ့​သို့​ဖြစ်​ကြ​ပါ​စေ​သော​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ကျီ​များ​သည် လယ်​ယာ​ထွက်​ကုန်​အ​မျိုး​မျိုး​တို့​ဖြင့် ပြည့်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​သိုး​များ​သည် အ​ကျွန်ုပ်​တို့​၏​ကွင်း​ပြင်​များ​ထဲ​တွင် ထောင်​သောင်း​မ​က​ပွား​များ​ကြ​ပါ​စေ​သော​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​နွား​တို့​သည် ထမ်း​ပိုး​ကောင်း​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>မြို့​ရိုး​ကျိုး​ပေါက်​ခြင်း​မ​ရှိ​၊ သိမ်း​သွား​ခံ​ရ​ခြင်း​လည်း​မ​ရှိ​၊ အ​ကျွန်ုပ်​တို့​၏​လမ်း​များ​၌ ငို​ကြွေး​ပူ​ဆွေး​ခြင်း​လည်း​မ​ရှိ​ပါ​စေ​နှင့်​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ထို​သို့​သော​ကောင်း​ချီး​များ​ကို​ခံ​စား​ရ​သော​လူ​မျိုး​သည် မင်္ဂ​လာ​ရှိ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို မိ​မိ​၏​ဘု​ရား​အ​ဖြစ်​ကိုး​ကွ​ယ​်သော​လူ​မျိုး​သည် မင်္ဂ​လာ​ရှိ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၈:၄၊ ဟေ​ဗြဲ ၂:၆။</div>
<div class="fn"><sup class="fnt"><a name="fn2" href="#fnm2">2</a></sup> ၂ရာ ၂၂:၁၈၊ ဆာ ၁၈:၁၇။</div>
</div>
<!-- PARSED ABOVE; EDITING MAY BREAK PARSER -->
</body></html>