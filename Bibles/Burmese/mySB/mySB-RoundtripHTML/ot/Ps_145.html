<html><head>
<meta http-equiv="Content-Type" content="text/html;charset=utf-8" />
<title>Ps 145 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 145);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_143.html">143</a> <a href="Ps_144.html">144</a> <b>145</b> <a href="Ps_146.html">146</a> <a href="Ps_147.html">147</a> ... <a href="Ps_150.html">150</a> </div><hr>
<h1>Ps 145</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၏​ကြီး​မြတ်​တော်​မူ​ခြင်း​ကို ချီး​မွမ်း​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ချီး​မွမ်း​ခြင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင်​၊ အ​ကျွန်ုပ်​၏​ရှင်​ဘု​ရင်​၊ ကိုယ်​တော်​ကို အ​ကျွန်ုပ်​ချီး​မြှောက်​ပါ​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို ကာ​လ​အ​စဉ်​အ​ဆက်​ကောင်း​ချီး​ထော​မ​နာ​ပြု​ပါ​မည်​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​ကို နေ့​စဉ်​နေ့​တိုင်း​ကောင်း​ချီး​ထော​မ​နာ​ပြု​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို ကာ​လ​အ​စဉ်​အ​ဆက်​ချီး​မွမ်း​ပါ​မည်​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကြီး​မြတ်​တော်​မူ​၍ အ​လွန်​ချီး​မွမ်း​ဖွယ်​ဖြစ်​တော်​မူ​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​ကြီး​မြတ်​တော်​မူ​ခြင်း​ကို စူး​စမ်း​၍​မ​ကုန်​နိုင်​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>မျိုး​ဆက်​တစ်​ဆက်​သည် နောက်​မျိုး​ဆက်​တစ်​ဆက်​အား<br> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အ​မှု​တို့​ကို ထော​မ​နာ​ပြု​ပြော​ဆို​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​စွမ်း​တန်​ခိုး​တော်​များ​အ​ကြောင်း​ကို​လည်း ပြော​ကြား​ပါ​လိမ့်​မည်​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​ဘုန်း​ကျက်​သ​ရေ​နှင့်​ဆိုင်​သည့် ဘုန်း​အ​သ​ရေ​ခန့်​ညား​ထည်​ဝါ​မှု​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​တို့​ကို​လည်း​ကောင်း ဆင်​ခြင်​အောက်​မေ့​ပါ​မည်​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​၏​အံ့​ဩ​ဖွယ်​ကောင်း​သော​တန်​ခိုး​တော်​အ​ကြောင်း​ကို ပြော​ဆို​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည်​လည်း ကိုယ်​တော်​၏​ကြီး​မြတ်​တော်​မူ​ခြင်း​အ​ကြောင်း​ကို ပြော​ကြား​ပါ​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​၏​ကြွယ်​ဝ​သော​ကောင်း​မြတ်​ခြင်း​နှင့်​ဆိုင်​သည့်​အောက်​မေ့​စ​ရာ​ကို မြွက်​ဆို​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​အ​ကြောင်း​ကို ရွှင်​လန်း​စွာ​သီ​ချင်း​ဆို​ကြ​ပါ​လိမ့်​မည်​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကျေး​ဇူး​ပြု​တတ်​သော​သ​ဘော​၊ သ​နား​စုံ​မက်​တတ်​သော​သ​ဘော​ရှိ​တော်​မူ​၏​။<br> <span class="br-ind"><br><span class="indent">&nbsp;</span></span>စိတ်​ရှည်​၍ မေတ္တာ​က​ရု​ဏာ​ကြီး​မား​တော်​မူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် အ​ရာ​ခပ်​သိမ်း​တို့​အ​ပေါ်​ကောင်း​မြတ်​တော်​မူ​၏​။<br> <span class="br-ind"><br><span class="indent">&nbsp;</span></span>မိ​မိ​ပြု​လုပ်​ဖန်​ဆင်း​သော​အ​ရာ​အား​လုံး​ကို​လည်း သ​နား​စုံ​မက်​တော်​မူ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​ပြု​လုပ်​ဖန်​ဆင်း​သော​အ​ရာ​ရှိ​သ​မျှ​တို့​သည်<br> <span class="br-ind"><br><span class="indent">&nbsp;</span></span>ကိုယ်​တော်​၏​ကျေး​ဇူး​တော်​ကို​ချီး​မွမ်း​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သန့်​ရှင်း​သူ​အ​ပေါင်း​တို့​သည်​လည်း ကိုယ်​တော်​ကို ကောင်း​ချီး​ထော​မ​နာ​ပြု​ကြ​ပါ​လိမ့်​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော့်​နိုင်​ငံ​၏​ဘုန်း​အ​သ​ရေ​တော်​အ​ကြောင်း​ကို​ပြော​ဆို​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​စွမ်း​တန်​ခိုး​တော်​အ​ကြောင်း​ကို​လည်း မြွက်​ဆို​ကြ​ပါ​လိမ့်​မည်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဤ​သို့​ဖြင့် ကိုယ်​တော်​၏​အ​စွမ်း​တန်​ခိုး​တော်​များ​နှင့် ကိုယ်​တော့်​နိုင်​ငံ​၏​ဘုန်း​အ​သ​ရေ​ခန့်​ညား​ထည်​ဝါ​မှု​ကို<br> <span class="br-ind"><br><span class="indent">&nbsp;</span></span>လူ​သား​တို့​အား သိ​မြင်​စေ​ကြ​ပါ​လိမ့်​မည်​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ကိုယ်​တော်​၏​နိုင်​ငံ​သည် ထာ​ဝ​ရ​နိုင်​ငံ​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အုပ်​စိုး​မှု​သည်​လည်း မျိုး​ဆက်​အ​စဉ်​အ​ဆက်​တည်​ပါ​၏​။<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် လဲ​တော့​မည့်​သူ​ရှိ​သ​မျှ​တို့​ကို ထောက်​မ​၍<br> <span class="br-ind"><br><span class="indent">&nbsp;</span></span>ကိုင်း​ညွတ်​နိမ့်​ကျ​နေ​သော​သူ​အ​ပေါင်း​တို့​ကို ထူ​မ​တော်​မူ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>လူ​အ​ပေါင်း​တို့​သည် ကိုယ်​တော်​ကို စောင့်​မျှော်​ကြည့်​ရှု​ကြ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည်​လည်း အ​ချိန်​တန်​လျှင် သူ​တို့​ကို အ​စာ​ကို​ကျွေး​တော်​မူ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>လက်​တော်​ကို​ဖွင့်​၍ သက်​ရှိ​အ​ပေါင်း​တို့​၏​အ​လို​ကို<br> <span class="br-ind"><br><span class="indent">&nbsp;</span></span>ပြည့်​စုံ​ကြွယ်​ဝ​စေ​တော်​မူ​၏​။<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​၏​လမ်း​တော်​ရှိ​သ​မျှ​တို့​၌ ဖြောင့်​မတ်​၍<br> <span class="br-ind"><br><span class="indent">&nbsp;</span></span>မိ​မိ​ပြု​တော်​မူ​သော​အ​မှု​ရှိ​သ​မျှ​တို့​၌ သစ္စာ​ရှိ​တော်​မူ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​ကို​ခေါ်​သော​သူ​အား​လုံး​၊<br> <span class="br-ind"><br><span class="indent">&nbsp;</span></span>သမ္မာ​တ​ရား​နှင့်​အ​ညီ မိ​မိ​ကို​ခေါ်​သော​သူ​အား​လုံး​၏​အ​နီး​တွင်​ရှိ​တော်​မူ​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​ကို​ကြောက်​ရွံ့​သော​သူ​တို့​၏​အ​လို​ကို ပြည့်​စုံ​စေ​တော်​မူ​၏​။<br> <span class="br-ind"><br><span class="indent">&nbsp;</span></span>သူ​တို့​၏​အော်​ဟစ်​သံ​ကို​လည်း​ကြား​၍ သူ​တို့​ကို ကယ်​တင်​တော်​မူ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​ကို​ချစ်​သော​သူ​အ​ပေါင်း​တို့​ကို စောင့်​ရှောက်​တော်​မူ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​အ​ပေါင်း​တို့​ကို​ကား ဖျက်​ဆီး​တော်​မူ​လိမ့်​မည်​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ငါ​၏​နှုတ်​သည် ထာ​ဝ​ရ​ဘု​ရား​၏​ဂုဏ်​ကျေး​ဇူး​တော်​ကို​မြွက်​ဆို​မည်​။<br> <span class="br-ind"><br><span class="indent">&nbsp;</span></span>သတ္တ​ဝါ​အ​ပေါင်း​တို့​သည် ကိုယ်​တော်​၏​သန့်​ရှင်း​သော​နာ​မ​တော်​ကို<br> <span class="br-ind"><br><span class="indent">&nbsp;</span></span>ကာ​လ​အ​စဉ်​အ​ဆက်​ကောင်း​ချီး​ထော​မ​နာ​ပြု​ကြ​ပါ​စေ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၄၈:၁၊ ၉၆:၄။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၀၃:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>