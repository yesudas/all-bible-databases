<html><head>
<meta http-equiv="Content-Type" content="text/html;charset=utf-8" />
<title>Ps 146 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 146);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_144.html">144</a> <a href="Ps_145.html">145</a> <b>146</b> <a href="Ps_147.html">147</a> <a href="Ps_148.html">148</a> ... <a href="Ps_150.html">150</a> </div><hr>
<h1>Ps 146</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>က​ရု​ဏာ​နှင့်​ပြည့်​စုံ​တော်​မူ​သော​ဘု​ရား​သ​ခင်</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဟာ​လေ​လု​ယ​။<br> <span class="br-ind"><br><span class="indent">&nbsp;</span></span>အို ငါ​၏​စိတ်​ဝိ​ညာဉ်​၊ ထာ​ဝ​ရ​ဘု​ရား​ကို​ချီး​မွမ်း​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ​သည် အ​သက်​ရှင်​စဉ်​အ​ခါ ထာ​ဝ​ရ​ဘု​ရား​ကို​ချီး​မွမ်း​မည်​။<br> <span class="br-ind"><br><span class="indent">&nbsp;</span></span>ငါ​ရှိ​နေ​သေး​သ​ရွေ့ ငါ​၏​ဘု​ရား​သ​ခင်​ကို သီ​ဆို​ချီး​မွမ်း​မည်​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>မင်း​အ​ရာ​ရှိ​များ​မှ​စ​၍ ကယ်​တင်​ခြင်း​မ​ပေး​နိုင်​သော​လူ​သား​ကို<br> <span class="br-ind"><br><span class="indent">&nbsp;</span></span>မ​ကိုး​စား​ကြ​နှင့်​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သူ​တို့​၏​ဝိ​ညာဉ်​ထွက်​သွား​သော​အ​ခါ မြေ​ကြီး​သို့ ပြန်​သွား​ရ​၏​။<br> <span class="br-ind"><br><span class="indent">&nbsp;</span></span>ထို​နေ့​၌​ပင် သူ​တို့​၏​အ​ကြံ​အ​စည်​တို့​သည် ပျက်​စီး​ကြ​၏​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ယာ​ကုပ်​၏​ဘု​ရား​သ​ခင်​ကို မိ​မိ​၏​ကူ​ညီ​မ​စ​သော​အ​ရှင်​ဖြစ်​စေ​သော​သူ​၊<br> <span class="br-ind"><br><span class="indent">&nbsp;</span></span>မိ​မိ​၏​ဘု​ရား​သ​ခင်​ထာ​ဝ​ရ​ဘု​ရား​ကို မျှော်​လင့်​သော​သူ​သည် မင်္ဂ​လာ​ရှိ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​ဘု​ရား​သ​ခင်​သည် ကောင်း​ကင်​၊ မြေ​ကြီး​၊ ပင်​လယ်​နှင့် ၎င်း​တို့​၌​ရှိ​သ​မျှ​သော​အ​ရာ​တို့​ကို ဖန်​ဆင်း​တော်​မူ​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>သစ္စာ​တော်​သည် အ​စဉ်​အ​မြဲ​တည်​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>နှိပ်​စက်​ခြင်း​ခံ​ရ​သော​သူ​တို့​အ​တွက် တ​ရား​မျှ​တ​မှု​ကို​ဆောင်​ကြဉ်း​ပေး​၍<br> <span class="br-ind"><br><span class="indent">&nbsp;</span></span>ဆာ​လောင်​မွတ်​သိပ်​သော​သူ​တို့​အား အ​စား​အ​စာ​ကို​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ချုပ်​ထား​ခြင်း​ခံ​ရ​သော​သူ​တို့​ကို လွှတ်​ပေး​တော်​မူ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မျက်​မ​မြင်​တို့​ကို မြင်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကိုင်း​ညွတ်​နိမ့်​ကျ​နေ​သော​သူ​တို့​ကို ထူ​မ​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဖြောင့်​မတ်​သော​သူ​တို့​ကို ချစ်​တော်​မူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် တိုင်း​တစ်​ပါး​သား​တို့​ကို စောင့်​ရှောက်​၍<br> <span class="br-ind"><br><span class="indent">&nbsp;</span></span>ဖ​တ​ဆိုး​နှင့်​မု​ဆိုး​မ​ကို ကူ​ညီ​စောင်​မ​တော်​မူ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​လမ်း​ကို​ကား ကွေ့​ကောက်​စေ​တော်​မူ​၏​။<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် အ​စဉ်​အ​မြဲ​စိုး​စံ​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>အို ဇိ​အုန်​၊ သင်​၏​ဘု​ရား​သ​ခင်​သည် ခေတ်​ကာ​လ​အ​စဉ်​အ​ဆက် စိုး​စံ​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ဟာ​လေ​လု​ယ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> မ ၁၁:၂၅၊ တ ၄:၂၄၊ ၁၄:၁၅၊ ၁၇:၂၄၊ ဗျာ ၁၀:၆၊ ၁၄:၇။</div>
</div>
<!-- PARSED ABOVE; EDITING MAY BREAK PARSER -->
</body></html>