<html><head>
<meta http-equiv="Content-Type" content="text/html;charset=utf-8" />
<title>Ps 147 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 147);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_145.html">145</a> <a href="Ps_146.html">146</a> <b>147</b> <a href="Ps_148.html">148</a> <a href="Ps_149.html">149</a> <a href="Ps_150.html">150</a> </div><hr>
<h1>Ps 147</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ထာ​ဝ​ရ​ဘု​ရား​ပေး​တော်​မူ​သော​နှစ်​သိမ့်​မှု</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဟာ​လေ​လု​ယ​။<br> <span class="br-ind"><br><span class="indent">&nbsp;</span></span>ငါ​တို့​၏​ဘု​ရား​သ​ခင်​ကို သီ​ဆို​ချီး​မွမ်း​ခြင်း​သည် အ​မှန်​ပင်​ကောင်း​မြတ်​ပေ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ကို​ချီး​မွမ်း​ခြင်း​သည် သင့်​လျော်​၍ အ​မှန်​ပင် နှစ်​လို​ဖွယ်​ကောင်း​၏​။<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဂျေ​ရု​ဆ​လင်​မြို့​ကို တည်​ဆောက်​၍<br> <span class="br-ind"><br><span class="indent">&nbsp;</span></span>နှင်​ထုတ်​ခြင်း​ခံ​ရ​သော​အစ္စ​ရေး​အ​မျိုး​ကို စု​ဝေး​စေ​တော်​မူ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကိုယ်​တော်​သည် စိတ်​နှ​လုံး​ကျိုး​ပဲ့​သော​သူ​တို့​ကို ကျန်း​မာ​စေ​၍<br> <span class="br-ind"><br><span class="indent">&nbsp;</span></span>သူ​တို့​၏​ဒဏ်​ရာ​များ​ကို ပတ်​စည်း​ပေး​တော်​မူ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​သည် ကြယ်​တို့​၏​အ​ရေ​အ​တွက်​ကို သတ်​မှတ်​၍<br> <span class="br-ind"><br><span class="indent">&nbsp;</span></span>၎င်း​တို့​အား​လုံး​ကို အ​မည်​ပေး​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ငါ​တို့​၏​အ​ရှင်​သည် ကြီး​မြတ်​တော်​မူ​၏​။ တန်​ခိုး​တော်​လည်း ကြီး​မား​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ထိုး​ထွင်း​ဉာဏ်​သည် အ​နန္တ​ဖြစ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် စိတ်​နှိမ့်​ချ​သော​သူ​တို့​ကို စောင်​မ​တော်​မူ​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ကို မြေ​ပြင်​အ​ထိ​နိမ့်​ကျ​စေ​တော်​မူ​၏​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ကျေး​ဇူး​တော်​ချီး​မွမ်း​ခြင်း​ဖြင့် ထာ​ဝ​ရ​ဘု​ရား​ထံ တေး​ဖွဲ့​သီ​ဆို​ကြ​လော့​။<br> <span class="br-ind"><br><span class="indent">&nbsp;</span></span>စောင်း​တီး​၍ ငါ​တို့​၏​ဘု​ရား​သ​ခင်​ကို သီ​ဆို​ချီး​မွမ်း​ကြ​လော့​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ကိုယ်​တော်​သည် ကောင်း​ကင်​ကို​တိမ်​တိုက်​များ​ဖြင့်​ဖုံး​လွှမ်း​လျက်<br> <span class="br-ind"><br><span class="indent">&nbsp;</span></span>မြေ​ကြီး​အ​တွက် မိုး​ရေ​ကို​ပြင်​ဆင်​၍ တောင်​များ​ပေါ်​၌ မြက်​ပင်​ကို​ပေါက်​စေ​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>တိ​ရစ္ဆာန်​မှ​စ​၍ အော်​မြည်​သော​ကျီး​ကန်း​က​လေး​တို့​အား<br> <span class="br-ind"><br><span class="indent">&nbsp;</span></span>အ​စာ​ကို​ပေး​တော်​မူ​၏​။<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် မြင်း​၏​ခွန်​အား​ကို အ​လို​ရှိ​တော်​မ​မူ​။<br> <span class="br-ind"><br><span class="indent">&nbsp;</span></span>လူ​၏​ခြေ​တို့​ကို နှစ်​သက်​တော်​မ​မူ​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​ကို​ကြောက်​ရွံ့​သော​သူ​များ​နှင့်<br> <span class="br-ind"><br><span class="indent">&nbsp;</span></span>မိ​မိ​၏​မေတ္တာ​က​ရု​ဏာ​တော်​ကို မျှော်​လင့်​ကိုး​စား​သော​သူ​များ​ကို နှစ်​သက်​တော်​မူ​၏​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဂျေ​ရု​ဆ​လင်​၊ ထာ​ဝ​ရ​ဘု​ရား​ကို​ထော​မ​နာ​ပြု​လော့​။<br> <span class="br-ind"><br><span class="indent">&nbsp;</span></span>အို ဇိ​အုန်​၊ သင်​၏​ဘု​ရား​သ​ခင်​ကို​ချီး​မွမ်း​လော့​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် သင်​၏​မြို့​တံ​ခါး​ကန့်​လန့်​ကျင်​တို့​ကို ခိုင်​ခန့်​စေ​၍<br> <span class="br-ind"><br><span class="indent">&nbsp;</span></span>သင့်​အ​ထဲ​၌​ရှိ​သော သင်​၏​သား​သ​မီး​တို့​ကို ကောင်း​ချီး​ပေး​တော်​မူ​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ကိုယ်​တော်​သည် သင်​၏​နယ်​နိ​မိတ်​ထဲ​၌ ငြိမ်း​ချမ်း​မှု​ရှိ​စေ​၍<br> <span class="br-ind"><br><span class="indent">&nbsp;</span></span>အ​ကောင်း​ဆုံး​သော​ဂျုံ​ဆန်​ဖြင့် သင့်​ကို​ဝ​ပြော​စေ​တော်​မူ​၏​။<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​မိန့်​တော်​မူ​ချက်​ကို ကမ္ဘာ​မြေ​ကြီး​ပေါ်​သို့ စေ​လွှတ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​နှုတ်​က​ပတ်​တော်​သည် လျင်​မြန်​စွာ​ပြေး​တတ်​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ကိုယ်​တော်​သည် နှင်း​ပွင့်​ကို သိုး​မွေး​ကဲ့​သို့​ချ​ထား​တော်​မူ​၏​။<br> <span class="br-ind"><br><span class="indent">&nbsp;</span></span>နှင်း​ခဲ​ကို ပြာ​ကဲ့​သို့​ပြန့်​ကြဲ​စေ​တော်​မူ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>မိ​မိ​၏​မိုး​သီး​ကို မုန့်​အ​စ​အ​န​များ​ကဲ့​သို့ ပစ်​ချ​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ချမ်း​အေး​စေ​တော်​မူ​ခြင်း​ကို မည်​သူ​ခံ​နိုင်​မည်​နည်း​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​နှုတ်​က​ပတ်​တော်​ကို​စေ​လွှတ်​၍ ၎င်း​တို့​ကို အ​ရည်​ပျော်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>မိ​မိ​၏​လေ​ကို​တိုက်​စေ​တော်​မူ​သော​အ​ခါ ရေ​တို့​သည် စီး​ဆင်း​ကြ​၏​။<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​နှုတ်​က​ပတ်​တော်​ကို ယာ​ကုပ်​အ​မျိုး​အား​လည်း​ကောင်း​၊<br> <span class="br-ind"><br><span class="indent">&nbsp;</span></span>မိ​မိ​၏​ပြဋ္ဌာန်း​ချက်​များ​နှင့် စီ​ရင်​ထုံး​ဖွဲ့​ချက်​များ​ကို အစ္စ​ရေး​အ​မျိုး​အား​လည်း​ကောင်း ဖွင့်​ပြ​တော်​မူ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ကိုယ်​တော်​သည် မည်​သည့် လူ​မျိုး​ခြား​၌​မျှ ဤ​ကဲ့​သို့​ပြု​တော်​မ​မူ​ခဲ့​ပေ​။<br> <span class="br-ind"><br><span class="indent">&nbsp;</span></span>ထို​လူ​မျိုး​ခြား​တို့​သည် ကိုယ်​တော်​၏​စီ​ရင်​ထုံး​ဖွဲ့​ချက်​တို့​ကို မ​သိ​ကြ​ပေ​။ ဟာ​လေ​လု​ယ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၀၄:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>