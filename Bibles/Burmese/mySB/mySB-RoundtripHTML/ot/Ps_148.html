<html><head>
<meta http-equiv="Content-Type" content="text/html;charset=utf-8" />
<title>Ps 148 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 148);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_146.html">146</a> <a href="Ps_147.html">147</a> <b>148</b> <a href="Ps_149.html">149</a> <a href="Ps_150.html">150</a> </div><hr>
<h1>Ps 148</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဖန်​ဆင်း​ခံ​လော​က​တစ်​ခု​လုံး​ထာ​၀ရ​ဘု​ရား​ကို​ချီး​မွမ်း​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဟာ​လေ​လု​ယ​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို ကောင်း​ကင်​ပေါ်​မှ ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​ကို မြင့်​သော​အ​ရပ်​၌ ချီး​မွမ်း​ကြ​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​၏​ကောင်း​ကင်​တ​မန်​အ​ပေါင်း​တို့​၊ ကိုယ်​တော်​ကို ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကောင်း​ကင်​ဗိုလ်​ခြေ​အ​ပေါင်း​တို့​၊ ကိုယ်​တော်​ကို ချီး​မွမ်း​ကြ​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>နေ​နှင့်​လ​တို့​၊ ကိုယ်​တော်​ကို ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>တောက်​ပ​သော​ကြယ်​အ​ပေါင်း​တို့​၊ ကိုယ်​တော်​ကို​ချီး​မွမ်း​ကြ​လော့​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​မြင့်​ဆုံး​သော​ကောင်း​ကင်​နှင့် ကောင်း​ကင်​အ​ထက်​မှ​ရေ​များ​တို့​၊<br> <span class="br-ind"><br><span class="indent">&nbsp;</span></span>ကိုယ်​တော်​ကို ချီး​မွမ်း​ကြ​လော့​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>၎င်း​တို့​သည် ထာ​ဝ​ရ​ဘု​ရား​၏​အ​မိန့်​တော်​ဖြင့် ဖန်​ဆင်း​ခြင်း​ခံ​ရ​ကြ​သည်​ဖြစ်​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​ချီး​မွမ်း​ကြ​ပါ​စေ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​သည် ၎င်း​တို့​ကို ကာ​လ​အ​စဉ်​အ​ဆက်​တည်​စေ​၍<br> <span class="br-ind"><br><span class="indent">&nbsp;</span></span>မ​ပျောက်​ပျက်​နိုင်​သော​ပြဋ္ဌာန်း​ချက်​ကို ပေး​တော်​မူ​၏​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ရေ​သတ္တ​ဝါ​ကြီး​များ​နှင့်<br> <span class="br-ind"><br><span class="indent">&nbsp;</span></span>နက်​ရှိုင်း​ရာ​အ​ရပ်​ရှိ​သ​မျှ​၊<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>မီး​နှင့်​မိုး​သီး​၊ နှင်း​ပွင့်​နှင့်​မြူ​ခိုး​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​မိန့်​တော်​အ​တိုင်း​လုပ်​ဆောင်​သော လေ​မုန်​တိုင်း​၊<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>တောင်​များ​နှင့် တောင်​ကုန်း​ရှိ​သ​မျှ​၊<br> <span class="br-ind"><br><span class="indent">&nbsp;</span></span>သီး​စား​ပင်​နှင့်​သစ်​က​တိုး​ပင်​ရှိ​သ​မျှ​၊<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>တိ​ရစ္ဆာန်​အ​ရိုင်း​နှင့် တိ​ရစ္ဆာန်​အ​ယဉ်​ရှိ​သ​မျှ​၊<br> <span class="br-ind"><br><span class="indent">&nbsp;</span></span>တွား​သွား​သတ္တ​ဝါ​များ​နှင့် ပျံ​သန်း​တတ်​သော​ငှက်​၊<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ပေါ်​ရှိ ရှင်​ဘု​ရင်​များ​နှင့် လူ​မျိုး​ရှိ​သ​မျှ​၊<br> <span class="br-ind"><br><span class="indent">&nbsp;</span></span>အ​ကြီး​အ​ကဲ​များ​နှင့် ကမ္ဘာ​မြေ​ကြီး​ပေါ်​ရှိ​စီ​ရင်​အုပ်​ချုပ်​သူ​ရှိ​သ​မျှ​၊<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>လူ​ပျို​များ​နှင့်​အ​ပျို​များ​၊ အ​သက်​ကြီး​သော​သူ​များ​နှင့်​က​လေး​သူ​ငယ်​များ​တို့​၊<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို ကမ္ဘာ​မြေ​ကြီး​ပေါ်​မှ ချီး​မွမ်း​ကြ​လော့​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​တစ်​ပါး​တည်း​သာ ချီး​မြှောက်​ခြင်း​ခံ​ရ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ဘုန်း​ကျက်​သ​ရေ​သည် မြေ​ကြီး​နှင့်​ကောင်း​ကင်​အ​ထက်​၌​ရှိ​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>သူ​တို့​သည် ထာ​ဝ​ရ​ဘု​ရား​၏​နာ​မ​တော်​ကို ချီး​မွမ်း​ကြ​ပါ​စေ​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​လူ​မျိုး​တော်​အ​တွက် ဦး​ချို​ကို​ချီး​မြှောက်​တော်​မူ​၏​။<br> <span class="br-ind"><br><span class="indent">&nbsp;</span></span>၎င်း​သည် မိ​မိ​၏​သန့်​ရှင်း​သူ​အား​လုံး​အ​တွက်​၊<br> <span class="br-ind"><br><span class="indent">&nbsp;</span></span>မိ​မိ​အ​နီး​တွင်​ရှိ​သည့်​လူ​မျိုး​တည်း​ဟူ​သော အစ္စ​ရေး​အ​မျိုး​သား​တို့​အ​တွက် ချီး​မွမ်း​ရာ​ဖြစ်​၏​။<br> <span class="br-ind"><br><span class="indent">&nbsp;</span></span>ဟာ​လေ​လု​ယ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၀၃:၂၀။</div>
</div>
<!-- PARSED ABOVE; EDITING MAY BREAK PARSER -->
</body></html>