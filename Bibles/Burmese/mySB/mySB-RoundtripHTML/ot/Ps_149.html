<html><head>
<meta http-equiv="Content-Type" content="text/html;charset=utf-8" />
<title>Ps 149 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 149);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_147.html">147</a> <a href="Ps_148.html">148</a> <b>149</b> <a href="Ps_150.html">150</a> </div><hr>
<h1>Ps 149</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သန့်​ရှင်း​သူ​တို့ ထာ​၀ရ​ဘု​ရား​ကို​ချီး​မွမ်း​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ဟာ​လေ​လု​ယ​။ ထာ​ဝ​ရ​ဘု​ရား​ထံ​သို့ သီ​ချင်း​အ​သစ်​ကို သီ​ဆို​ကြ​လော့​။<br> <span class="br-ind"><br><span class="indent">&nbsp;</span></span>သန့်​ရှင်း​သူ​တို့​၏​အ​စု​အ​ဝေး​၌ ကိုယ်​တော်​၏​ဂုဏ်​ကျေး​ဇူး​တော်​ကို​ချီး​မွမ်း​ကြ​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​သည် မိ​မိ​ကို​ဖန်​ဆင်း​သော​အ​ရှင်​၌ ဝမ်း​မြောက်​ပါ​စေ​။<br> <span class="br-ind"><br><span class="indent">&nbsp;</span></span>ဇိ​အုန်​သား​သ​မီး​တို့​သည် မိ​မိ​တို့​၏​ရှင်​ဘု​ရင်​၌ ရွှင်​လန်း​ကြ​ပါ​စေ​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သူ​တို့​သည် က​ခုန်​လျက် ကိုယ်​တော်​၏​နာ​မ​တော်​ကို ချီး​မွမ်း​ကြ​ပါ​စေ​။<br> <span class="br-ind"><br><span class="indent">&nbsp;</span></span>ပတ်​သာ​နှင့်​စောင်း​ကို​တီး​၍ ကိုယ်​တော်​ကို သီ​ဆို​ချီး​မွမ်း​ကြ​ပါ​စေ​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် မိ​မိ​၏​လူ​မျိုး​တော်​ကို နှစ်​သက်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် စိတ်​နှိမ့်​ချ​သော​သူ​တို့​ကို ကယ်​တင်​ခြင်း​နှင့်​တင့်​တယ်​စေ​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သန့်​ရှင်း​သူ​တို့​သည် ဘုန်း​အ​သ​ရေ​တော်​၌​ရွှင်​မြူး​ကြ​ပါ​စေ​။<br> <span class="br-ind"><br><span class="indent">&nbsp;</span></span>မိ​မိ​တို့​၏​အိပ်​ရာ​ပေါ်​၌ ရွှင်​လန်း​စွာ​သီ​ချင်း​ဆို​ကြ​ပါ​စေ​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​တို့​၏​နှုတ်​၌ ဘု​ရား​သ​ခင်​၏​ဂုဏ်​တော်​ချီး​မွမ်း​ခြင်း​ရှိ​ကြ​ပါ​စေ​။<br> <span class="br-ind"><br><span class="indent">&nbsp;</span></span>သူ​တို့​၏​လက်​၌​လည်း အ​သွား​နှစ်​ဖက်​ပါ​သော​သန်​လျက်​ကို ကိုင်​ထား​ကြ​ပါ​စေ​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​သည် တိုင်း​နိုင်​ငံ​များ​ကို​လက်​တုံ့​ပြန်​ခြင်း​နှင့်<br> <span class="br-ind"><br><span class="indent">&nbsp;</span></span>လူ​တို့​ကို​ဆုံး​မ​ခြင်း​အ​မှု​တို့​ကို​ပြု​ရန်​လည်း​ကောင်း​၊<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထို​သူ​တို့​၏​ရှင်​ဘု​ရင်​များ​ကို သံ​ကြိုး​ဖြင့်​ချည်​နှောင်​၍<br> <span class="br-ind"><br><span class="indent">&nbsp;</span></span>ထို​သူ​တို့​ထဲ​မှ​ဂုဏ်​သ​ရေ​ရှိ​ပုဂ္ဂိုလ်​များ​ကို သံ​ခြေ​ချင်း​ခတ်​ရန်​လည်း​ကောင်း​၊<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ရေး​သား​ထား​သော​တ​ရား​စီ​ရင်​ချက်​ကို ထို​သူ​တို့​အ​ပေါ်​သက်​ရောက်​စေ​ရန်​လည်း​ကောင်း​ဖြစ်​၏​။<br> <span class="br-ind"><br><span class="indent">&nbsp;</span></span>ဤ​သည်​ကား ကိုယ်​တော်​၏​သန့်​ရှင်း​သူ​အ​ပေါင်း​တို့​၌​ရှိ​သော ခန့်​ညား​ထည်​ဝါ​မှု​ဖြစ်​၏​။<br> <span class="br-ind"><br><span class="indent">&nbsp;</span></span>ဟာ​လေ​လု​ယ​။<br></div>
</div>
<!-- PARSED ABOVE; EDITING MAY BREAK PARSER -->
</body></html>