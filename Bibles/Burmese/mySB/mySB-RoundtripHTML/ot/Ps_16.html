<html><head>
<meta http-equiv="Content-Type" content="text/html;charset=utf-8" />
<title>Ps 16 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 16);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_14.html">14</a> <a href="Ps_15.html">15</a> <b>16</b> <a href="Ps_17.html">17</a> <a href="Ps_18.html">18</a> ... <a href="Ps_150.html">150</a> </div><hr>
<h1>Ps 16</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ထာ​ဝ​ရ​ဘု​ရား​ကို ကိုး​စား​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​မိတ္တမ်​​<sup class="fnm"><a name="fnm1" href="#fn1">1</a></sup>သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​ကို​စောင့်​ရှောက်​တော်​မူ​ပါ​။ အ​ကြောင်း​မူ​ကား ကိုယ်​တော်​ကို အ​ကျွန်ုပ်​ခို​လှုံ​ပါ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ​သည်​ထာ​ဝ​ရ​ဘု​ရား​အား “​ကိုယ်​တော်​သည် အ​ကျွန်ုပ်​၏​ဘု​ရား​ရှင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​မှ​တစ်​ပါး အ​ခြား​သော​ကောင်း​ကျိုး​ချမ်း​သာ အ​ကျွန်ုပ်​၌​မ​ရှိ​ပါ​”​ဟု​<sup class="fnm"><a name="fnm2" href="#fn2">2</a></sup> လျှောက်​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ပေါ်​ရှိ သန့်​ရှင်း​သော​သူ​တို့​နှင့်​ပတ်​သက်​၍​မူ​ကား သူ​တို့​သည် ကြီး​မြတ်​သော​သူ​ဖြစ်​ကြ​၏​။<br> <span class="br-ind"><br><span class="indent">&nbsp;</span></span>ငါ​သည် သူ​တို့​ကို အ​လွန်​နှစ်​သက်​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ခြား​ဘု​ရား​များ​ကို ဆည်း​ကပ်​သော​သူ​တို့​သည် မိ​မိ​တို့​၏​ဝမ်း​နည်း​ပူ​ဆွေး​မှု​ကို​တိုး​ပွား​စေ​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ငါ​သည် သူ​တို့​၏​သွန်း​လောင်း​ရာ​ပူ​ဇော်​သက္ကာ​နှင့်​ဆိုင်​သော​သွေး​ကို သွန်း​လောင်း​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ထို​ဘု​ရား​တို့​၏​နာ​မ​ကို​လည်း ငါ့​နှုတ်​ဖြင့်​ရွတ်​ဆို​မည်​မ​ဟုတ်​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ​ခွဲ​ဝေ​ရ​ရှိ​ထား​သော​ငါ​၏​ဝေ​စု​၊<sup class="fnm"><a name="fnm4" href="#fn4">4</a></sup> ငါ​၏​ခွက်​ဖ​လား​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​အ​တွက်​ကျ​မည့်​မဲ​ကို ကိုင်​ထား​တော်​မူ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ငါ့​အ​တွက်​သတ်​မှတ်​ထား​သော​နယ်​မြေ​သည် နှစ်​လို​ဖွယ်​ကောင်း​သော​အ​ရပ်​တို့​၌ ကျ​လေ​ပြီ​။<br> <span class="br-ind"><br><span class="indent">&nbsp;</span></span>အ​မှန်​ပင် သာ​ယာ​ကြည်​နူး​ဖွယ်​ကောင်း​သော​အ​မွေ​ကို ငါ​ခံ​ရ​လေ​ပြီ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ့​ကို​အ​ကြံ​ပေး​တော်​မူ​သော​ထာ​ဝ​ရ​ဘု​ရား​ကို ငါ​ကောင်း​ချီး​ထော​မ​နာ​ပြု​မည်​။<br> <span class="br-ind"><br><span class="indent">&nbsp;</span></span>ည​အ​ချိန်​၌​လည်း ငါ​၏​အ​တွင်း​သ​ဘော​သည် ငါ့​ကို​ပဲ့​ပြင်​တတ်​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ငါ​သည် ထာ​ဝ​ရ​ဘု​ရား​ကို​အ​စဉ်​မ​ပြတ်​မျက်​မှောက်​ပြု​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​၏​လက်​ယာ​ဘက်​၌​ရှိ​တော်​မူ​သည်​ဖြစ်​၍ ငါ​သည်​တုန်​လှုပ်​မည်​မ​ဟုတ်​။<sup class="fnm"><a name="fnm5" href="#fn5">5</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>ထို့​ကြောင့် ငါ​၏​စိတ်​နှ​လုံး​သည်​ဝမ်း​မြောက်​၍ ငါ​၏​ဝိ​ညာဉ်​သည်​ရွှင်​လန်း​၏​။<br> <span class="br-ind"><br><span class="indent">&nbsp;</span></span>ငါ​၏​ကိုယ်​ခန္ဓာ​သည်​လည်း ဘေး​ကင်း​လုံ​ခြုံ​စွာ​နေ​ရ​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​စိတ်​ဝိ​ညာဉ်​ကို မ​ရ​ဏာ​နိုင်​ငံ​၌ စွန့်​ပစ်​ထား​တော်​မူ​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သန့်​ရှင်း​သူ​အား ပုပ်​ပျက်​ခြင်း​နှင့်​ကြုံ​တွေ့​ခွင့်​ပေး​တော်​မူ​မည်​မ​ဟုတ်​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​အား အ​သက်​ရှင်​ခြင်း​လမ်း​ကို​သိ​စေ​၍<br> <span class="br-ind"><br><span class="indent">&nbsp;</span></span>ရှေ့​တော်​၌ အ​ကျွန်ုပ်​ကို ဝမ်း​မြောက်​ခြင်း​ဖြင့် ပြည့်​စုံ​ကြွယ်​ဝ​စေ​တော်​မူ​လိမ့်​မည်​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>နှစ်​လို​ဖွယ်​ကောင်း​သော​အ​ရာ​သည် ကိုယ်​တော်​၏​လက်​ယာ​ဘက်​၌ အ​စဉ်​ရှိ​ပါ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> က​ဗျာ​တို​တစ်​မျိုး သို့​မ​ဟုတ် အ​ပြစ်​ပြေ​ကြောင်း​ဖွဲ့​ဆို​သည့်​ဆာ​လံ​ကို ခေါ်​ဆို​သည့်​ဝေါ​ဟာ​ရ​ဖြစ်​နိုင်​သည်။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၇၃:၂၅။</div>
<div class="fn"><sup class="fnt"><a name="fn3" href="#fnm3">3</a></sup> ထွ ၂၃:၁၃၊ ယော​ရှု ၂၃:၇။</div>
<div class="fn"><sup class="fnt"><a name="fn4" href="#fnm4">4</a></sup> တော ၁၈:၂၀၊ ဆာ ၁၁၉:၅၇၊ မြည် ၃:၂၄။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၅:၅၊ တ ၂:၂၅။</div>
<div class="fn"><sup class="fnt"><a name="fn6" href="#fnm6">6</a></sup> တ ၂:၂၆။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၀၃:၄၊ တ ၂:၂၇၊ ၃၁၊ ၁၃:၃၅။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၂၁:၆၊ တ ၂:၂၈။</div>
</div>
<!-- PARSED ABOVE; EDITING MAY BREAK PARSER -->
</body></html>