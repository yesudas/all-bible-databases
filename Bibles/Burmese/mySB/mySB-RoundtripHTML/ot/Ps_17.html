<html><head>
<meta http-equiv="Content-Type" content="text/html;charset=utf-8" />
<title>Ps 17 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 17);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_15.html">15</a> <a href="Ps_16.html">16</a> <b>17</b> <a href="Ps_18.html">18</a> <a href="Ps_19.html">19</a> ... <a href="Ps_150.html">150</a> </div><hr>
<h1>Ps 17</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>စောင့်​ရှောက်​ပေး​တော်​မူ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆု​တောင်း​ချက်</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ဖြောင့်​မတ်​သော​လျှောက်​လဲ​ချက်​ကို​နား​ညောင်း​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဟစ်​ကြော်​သံ​ကို အာ​ရုံ​စိုက်​နား​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>လိမ်​လည်​လှည့်​ဖြား​ခြင်း​မ​ရှိ​သော အ​ကျွန်ုပ်​၏​နှုတ်​မှ​ဆု​တောင်း​ချက်​ကို စူး​စိုက်​နား​ထောင်​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက်​တ​ရား​စီ​ရင်​ခြင်း​သည် ကိုယ်​တော်​ထံ​မှ​လာ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​စိ​သည် သ​မာ​သ​မတ်​ရှိ​ခြင်း​ကို​မြင်​ပါ​စေ​သော​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​စိတ်​နှ​လုံး​ကို​စစ်​ဆေး​၍ ည​အ​ချိန်​၌ အ​ကြည့်​အ​ရှု​ကြွ​လာ​ကာ<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​စစ်​ကြော​​<sup class="fnm"><a name="fnm2" href="#fn2">2</a></sup>သော်​လည်း အ​ကျွန်ုပ်​၌​မည်​သည့်​အ​ရာ​မျှ​တွေ့​ရ​မည်​မ​ဟုတ်​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှုတ်​သည် အ​ပြစ်​မ​ကျူး​လွန်​မိ​စေ​ရန် အ​ကျွန်ုပ်​စိတ်​ပိုင်း​ဖြတ်​ထား​ပါ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>လူ​တို့​၏​လုပ်​ဆောင်​မှု​များ​နှင့်​ပတ်​သက်​၍​မူ​ကား ကြမ်း​ကြုတ်​သော​လမ်း​များ​ကို<br> <span class="br-ind"><br><span class="indent">&nbsp;</span></span>ကိုယ်​တော်​၏​နှုတ်​တော်​ထွက်​စ​ကား​အား​ဖြင့် အ​ကျွန်ုပ်​ရှောင်​ကြဉ်​ခဲ့​ပါ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​လှမ်း​များ​သည် ကိုယ်​တော်​၏​လမ်း​တော်​များ​အ​ပေါ်​ရှိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ခြေ​ချော်​ခြင်း​မ​ရှိ​ပါ​။<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​ကို​ထူး​တော်​မူ​မည်​ဖြစ်​၍ ကိုယ်​တော်​ကို​အ​ကျွန်ုပ်​ခေါ်​ပါ​၏​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဂ​ရု​စိုက်​နား​ထောင်​လျက် အ​ကျွန်ုပ်​၏​စ​ကား​ကို​နား​ညောင်း​တော်​မူ​ပါ​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>လက်​ယာ​လက်​တော်​၌​ခို​လှုံ​သော​သူ​တို့​ကို သူ​တို့​တစ်​ဖက်​၌​ထ​ကြွ​သော​သူ​များ​လက်​မှ ကယ်​တင်​တော်​မူ​သော​ဘု​ရား​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​များ​ကို အံ့​ဩ​ဖွယ်​ပြ​သ​တော်​မူ​ပါ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​နိုင်​ထက်​စီး​နင်း​ပြု​သည့် ဆိုး​ယုတ်​သော​သူ​တို့​၏​ရှေ့​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဝိုင်း​ရံ​ထား​လျက် အ​ကျွန်ုပ်​ကို​သတ်​လို​သော​ရန်​သူ​တို့​ရှေ့​မှ​လည်း​ကောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို ကိုယ်​တော်​၏​မျက်​စိ​သူ​ငယ်​အိမ်​ကဲ့​သို့ စောင့်​ရှောက်​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​တောင်​တော်​အ​ရိပ်​အောက်​၌ အ​ကျွန်ုပ်​ကို​ဖုံး​ကွယ်​ထား​တော်​မူ​ပါ​။<sup class="fnm"><a name="fnm5" href="#fn5">5</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​တို့​သည် အ​ကြင်​နာ​စိတ်​ကင်း​မဲ့​၍ သူ​တို့​နှုတ်​သည်<br> <span class="br-ind"><br><span class="indent">&nbsp;</span></span>မောက်​မာ​စွာ​ပြော​ဆို​ပါ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​တို့​သည် အ​ကျွန်ုပ်​တို့​ကို​ခြေ​ရာ​ခံ​၍ ယ​ခု အ​ကျွန်ုပ်​တို့​ကို​ဝိုင်း​ရံ​ထား​ကြ​ပြီး<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို​မြေ​ကြီး​ပေါ်​လှဲ​ချ​ရန် စောင့်​ကြည့်​နေ​ကြ​ပါ​၏​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>သူ​တို့​သည် ကိုက်​ဖဲ့​လို​စိတ်​ပြင်း​ထန်​သော​ခြင်္သေ့​ကဲ့​သို့​လည်း​ကောင်း​၊ ကွယ်​ရာ​မှ​ချောင်း​မြောင်း​နေ​သော​<br> <span class="br-ind"><br><span class="indent">&nbsp;</span></span>ခြင်္သေ့​ပျို​ကဲ့​သို့​လည်း​ကောင်း ဖြစ်​ကြ​ပါ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ထ​တော်​မူ​ပါ​။ သူ့​ကို​ထိပ်​တိုက်​ရင်​ဆိုင်​၍ ညွတ်​တွား​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဓား​ဖြင့် ဆိုး​ယုတ်​သော​သူ​၏​လက်​မှ အ​ကျွန်ုပ်​၏​အ​သက်​ကို လွတ်​မြောက်​စေ​တော်​မူ​ပါ​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ လူ​တို့​ထံ​မှ တစ်​နည်း​အား​ဖြင့် ဤ​ဘ​ဝ​၌ မိ​မိ​တို့​ဝေ​စု​ကို​ရ​ရှိ​ကြ​သည့် ကမ္ဘာ​လော​က​ရှိ​လူ​တို့​ထံ​မှ<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​တော်​ဖြင့် လွတ်​မြောက်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​၏​ဝမ်း​ကို ကိုယ်​တော်​၏​ဘဏ္ဍာ​တော်​နှင့်​ပြည့်​စေ​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>သူ​တို့​သည် သား​သ​မီး​များ​နှင့် ပြည့်​စုံ​ကြွယ်​ဝ​၍ သူ​တို့​၏​စည်း​စိမ်​ပစ္စည်း​ကို<br> <span class="br-ind"><br><span class="indent">&nbsp;</span></span>သူ​တို့​၏​က​လေး​သူ​ငယ်​များ​အ​တွက် ချန်​ထား​တတ်​ကြ​ပါ​၏​။<br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​မူ​ကား ဖြောင့်​မတ်​ခြင်း​ကြောင့် ကိုယ်​တော်​၏​မျက်​နှာ​တော်​ကို​ဖူး​မြော်​ရ​ပါ​လိမ့်​မည်​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​နိုး​လာ​သော​အ​ခါ ကိုယ်​တော်​၏​သဏ္ဌာန်​တော်​ကို​မြင်​၍ အ​လို​ပြည့်​စုံ​ပါ​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၂၆:၁။</div>
<div class="fn"><sup class="fnt"><a name="fn2" href="#fnm2">2</a></sup> ယော​ဘ ၂၃:၁၀၊ ဇာ ၁၃:၉။</div>
<div class="fn"><sup class="fnt"><a name="fn3" href="#fnm3">3</a></sup> ယော​ဘ ၂၃:၁၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၃၀:၈၊ ၈၆:၇။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၆:၇၊ ၅၇:၁၊ ၆၃:၇၊ ၉၁:၄။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၃၁:၁၈၊ ၁၁၉:၇၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၀:၉။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၁၁:၇၊ ၁၆:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>