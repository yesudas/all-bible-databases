<html><head>
<meta http-equiv="Content-Type" content="text/html;charset=utf-8" />
<title>Ps 18 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 18);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_16.html">16</a> <a href="Ps_17.html">17</a> <b>18</b> <a href="Ps_19.html">19</a> <a href="Ps_20.html">20</a> ... <a href="Ps_150.html">150</a> </div><hr>
<h1>Ps 18</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လွတ်​မြောက်​ခြင်း​အ​တွက် ကျေး​ဇူး​တော်​ချီး​မွမ်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ထာ​ဝ​ရ​ဘု​ရား​၏​အ​စေ​အ​ပါး ဒါ​ဝိဒ်​၏​ဆာ​လံ ဒါ​ဝိဒ်​သည် ရှော​လု​မင်း​မှ​စ​၍ သူ​၏​ရန်​သူ​အ​ပေါင်း​တို့​၏​လက်​မှ သူ့​ကို​ထာ​ဝ​ရ​ဘု​ရား​ကယ်​နုတ်​တော်​မူ​သော​နေ့​တွင် ဤ​သီ​ချင်း​စ​ကား​ကို ထာ​ဝ​ရ​ဘု​ရား​ရှေ့​တော်​၌​မြွက်​ဆို​၏​။<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​စွမ်း​ပ​ကား​ဖြစ်​တော်​မူ​သော​ကိုယ်​တော်​ကို အ​ကျွန်ုပ်​မြတ်​နိုး​ပါ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ​၏​ကျောက်​၊ ငါ​၏​ရဲ​တိုက်​၊ ငါ့​ကို​လွတ်​မြောက်​စေ​တော်​မူ​သော​အ​ရှင်​၊<br> <span class="br-ind"><br><span class="indent">&nbsp;</span></span>ငါ​၏​ဘု​ရား​၊ ငါ​ခို​လှုံ​ရာ​ကျောက်​ဆောင်​၊ ငါ​၏​ဒိုင်း​လွှား​၊ ငါ​၏​ကယ်​တင်​ခြင်း​ဦး​ချို​နှင့်​ငါ​ခို​ကိုး​ရာ​ဖြစ်​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ချီး​မွမ်း​ဖွယ်​ဖြစ်​တော်​မူ​သော​ထာ​ဝ​ရ​ဘု​ရား​ကို​<sup class="fnm"><a name="fnm3" href="#fn3">3</a></sup> ငါ​ခေါ်​သော​အ​ခါ<br> <span class="br-ind"><br><span class="indent">&nbsp;</span></span>ငါ့​ရန်​သူ​တို့​၏​လက်​မှ ငါ့​ကို​ကယ်​တင်​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>သေ​ခြင်း​၏​နှောင်​ကြိုး​တို့​သည် ငါ့​ကို​ရစ်​ပတ်​၍ ပျက်​စီး​ခြင်း​ရေ​စီး​ကြောင်း​သည်<br> <span class="br-ind"><br><span class="indent">&nbsp;</span></span>ငါ့​ကို​ကြောက်​လန့်​တုန်​လှုပ်​စေ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​၏​နှောင်​ကြိုး​တို့​သည် ငါ့​ကို​ပတ်​စည်း​ထား​၍<br> <span class="br-ind"><br><span class="indent">&nbsp;</span></span>သေ​ခြင်း​၏​ထောင်​ချောက်​တို့​သည် ငါ့​ကို​ထိပ်​တိုက်​ရင်​ဆိုင်​ကြ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ငါ​ခံ​ရ​သည့်​ဆင်း​ရဲ​ဒုက္ခ​ထဲ​မှ ထာ​ဝ​ရ​ဘု​ရား​ကို ငါ​ခေါ်​၍<br> <span class="br-ind"><br><span class="indent">&nbsp;</span></span>ငါ​၏​ဘု​ရား​သ​ခင်​ထံ အ​ကူ​အ​ညီ​အော်​ဟစ်​တောင်း​ခံ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​၏​အ​သံ​ကို မိ​မိ​ဗိ​မာန်​တော်​ထဲ​မှ ကြား​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​၏​အော်​ဟစ်​သံ​သည်​လည်း ရှေ့​တော်​မှောက် နား​တော်​သို့​ဝင်​လေ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ထို​အ​ခါ ကိုယ်​တော်​သည် အ​မျက်​ထွက်​တော်​မူ​သော​ကြောင့် မြေ​ကြီး​သည်​တုန်​ရီ​တုန်​ခါ​၏​။<br> <span class="br-ind"><br><span class="indent">&nbsp;</span></span>တောင်​များ​၏​အ​ခြေ​အ​မြစ်​တို့​သည်​လည်း လှုပ်​ခတ်​တုန်​ရီ​ကြ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ကိုယ်​တော်​၏​နှာ​ခေါင်း​တော်​ထဲ​မှ မီး​ခိုး​ထွက်​၍ နှုတ်​တော်​ထဲ​မှ လောင်​ကျွမ်း​သော​မီး​ထွက်​၏​။<br> <span class="br-ind"><br><span class="indent">&nbsp;</span></span>မီး​ခဲ​တို့​သည် ၎င်း​အား​ဖြင့်​တောက်​လောင်​ကြ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ကိုယ်​တော်​သည် ကောင်း​ကင်​ကို​ညွတ်​စေ​လျက် ကြွ​ဆင်း​တော်​မူ​၏​။<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>အ​မှောင်​ထု​သည် ခြေ​တော်​အောက်​၌​ရှိ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​သည် ခေ​ရု​ဗိမ်​ကို​စီး​၍​ပျံ​သန်း​ကာ<br> <span class="br-ind"><br><span class="indent">&nbsp;</span></span>လေ​၏​တောင်​ပံ​များ​အား​ဖြင့် ထိုး​ဆင်း​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​မှောင်​ကို မိ​မိ​၏​လျှို့​ဝှက်​သော​နေ​ရာ​ဖြစ်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>မိုး​ရေ​ဖြင့်​မှောင်​မည်း​နေ​သော​တိမ်​တိုက်​တို့​သည် ကိုယ်​တော်​၏​ပတ်​လည်​၌​ရှိ​သော အ​မိုး​အ​ကာ​ဖြစ်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ရှေ့​တော်​ရှိ​ရောင်​ခြည်​ထဲ​မှ မိုး​သီး​နှင့်​တောက်​လောင်​သော​မီး​ခဲ​များ​သည်<br> <span class="br-ind"><br><span class="indent">&nbsp;</span></span>ကိုယ်​တော်​၏​တိမ်​တိုက်​များ​ကို​ဖြတ်​ကျော်​၍​ထွက်​လာ​ကြ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကောင်း​ကင်​၌​ထစ်​ချုန်း​တော်​မူ​၏​။<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​သည် မိ​မိ​အ​သံ​တော်​ကို မိုး​သီး​နှင့်​တောက်​လောင်​သော​မီး​ခဲ​များ​နှင့်​တ​ကွ လွှင့်​တော်​မူ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>မိ​မိ​မြား​တို့​ကို​လည်း ပစ်​လွှတ်​၍ ရန်​သူ​တို့​ကို​ကွဲ​လွင့်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>လျှပ်​စီး​လက်​စေ​လျက် သူ​တို့​ကို​အ​ရေး​နိမ့်​စေ​တော်​မူ​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​ဆုံး​မ​ခြင်း​နှင့် နှာ​ခေါင်း​တော်​မှ ပြင်း​စွာ​ရှူ​ထုတ်​သော​လေ​ကြောင့်<br> <span class="br-ind"><br><span class="indent">&nbsp;</span></span>ပင်​လယ်​ကြမ်း​ပြင်​များ​သည်​ထင်​ရှား​၍ ကမ္ဘာ​ကြီး​၏​အောက်​ခြေ​တို့​သည် အ​ကွယ်​အ​ကာ​မဲ့​ဖြစ်​သွား​ကြ​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် မြင့်​သော​အ​ရပ်​မှ လက်​တော်​ကို​ဆန့်​လျက်<br> <span class="br-ind"><br><span class="indent">&nbsp;</span></span>ငါ့​ကို​ကိုင်​ဆွဲ​ပြီး များ​စွာ​သော​ရေ​ထဲ​မှ ငါ့​ကို​ဆယ်​ယူ​တော်​မူ​၏​။<sup class="fnm"><a name="fnm17" href="#fn17">17</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ခွန်​အား​ကြီး​သော ငါ့​ရန်​သူ​၏​လက်​မှ​လည်း​ကောင်း​၊ ငါ့​ကို​မုန်း​သော​သူ​တို့​၏​လက်​မှ​လည်း​ကောင်း ငါ့​ကို​ကယ်​နုတ်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​သည် ငါ့​ထက် အင်​အား​ကြီး​မား​ကြ​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သူ​တို့​သည် ငါ​၌​ဘေး​ဒုက္ခ​ရောက်​သော​နေ့​တွင် ငါ့​ကို​ထိပ်​တိုက်​ရင်​ဆိုင်​ကြ​၏​။<br> <span class="br-ind"><br><span class="indent">&nbsp;</span></span>သို့​သော် ထာ​ဝ​ရ​ဘု​ရား​သည် ငါ့​အ​တွက်​အ​ထောက်​အ​မ​ဖြစ်​တော်​မူ​၏​။<sup class="fnm"><a name="fnm19" href="#fn19">19</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ကိုယ်​တော်​သည် ငါ့​ကို ကျယ်​ဝန်း​သော​အ​ရပ်​သို့ ပို့​ဆောင်​တော်​မူ​၏​။<sup class="fnm"><a name="fnm20" href="#fn20">20</a></sup> <br> <span class="br-ind"><br><span class="indent">&nbsp;</span></span>ငါ့​ကို​နှစ်​သက်​သော​ကြောင့် ငါ့​ကို​ကယ်​မ​တော်​မူ​၏​။<sup class="fnm"><a name="fnm21" href="#fn21">21</a></sup><br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ​၏​ဖြောင့်​မတ်​ခြင်း​နှင့်​အ​ညီ ငါ့​ကို​ကျေး​ဇူး​ပြု​တော်​မူ​၏​။<br> <span class="br-ind"><br><span class="indent">&nbsp;</span></span>ငါ့​လက်​၏​သန့်​ရှင်း​ခြင်း​နှင့်​အ​ညီ ငါ့​ကို ပြန်​ပေး​ဆပ်​တော်​မူ​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ငါ​သည် ထာ​ဝ​ရ​ဘု​ရား​၏​လမ်း​တို့​ကို စောင့်​ထိန်း​၏​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​အ​မှု​ကို​ပြု​လျက် ငါ​၏​ဘု​ရား​သ​ခင်​ထံ​မှ​ထွက်​ခွာ​ခြင်း​လည်း မ​ရှိ​ခဲ့​ပေ​။<sup class="fnm"><a name="fnm23" href="#fn23">23</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​စီ​ရင်​ထုံး​ဖွဲ့​ချက်​ရှိ​သ​မျှ​တို့​သည် ငါ့​ရှေ့​မှောက်​၌​ရှိ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ပြဋ္ဌာန်း​ချက်​တို့​ကို​လည်း ငါ့​ထံ​မှ ငါ​မ​ပယ်​ရှား​ခဲ့​ပေ​။<sup class="fnm"><a name="fnm24" href="#fn24">24</a></sup><br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>ငါ​သည် ကိုယ်​တော်​၏​ရှေ့​တော်​၌ အ​ပြစ်​တင်​စ​ရာ​မ​ရှိ​အောင်​နေ​၍<br> <span class="br-ind"><br><span class="indent">&nbsp;</span></span>ကိုယ့်​ဒု​စ​ရိုက်​ကို ကိုယ်​ရှောင်​ကြဉ်​၏​။<sup class="fnm"><a name="fnm25" href="#fn25">25</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ထို့​ကြောင့် ထာ​ဝ​ရ​ဘု​ရား​သည် ငါ​၏​ဖြောင့်​မတ်​ခြင်း​နှင့်<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​မှောက်​တော်​၌ ငါ့​လက်​၏​သန့်​ရှင်း​ခြင်း​ရှိ​သည်​နှင့်​အ​ညီ ငါ့​ကို​ပြန်​ဆပ်​ပေး​တော်​မူ​၏​။<sup class="fnm"><a name="fnm26" href="#fn26">26</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ကိုယ်​တော်​သည် သစ္စာ​ရှိ​သော​သူ​အား မိ​မိ​သစ္စာ​ရှိ​ကြောင်း​ပြ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ပြစ်​တင်​စ​ရာ​မ​ရှိ​သော​သူ​အား မိ​မိ​အ​ပြစ်​တင်​စ​ရာ​မ​ရှိ​ကြောင်း​ပြ​တော်​မူ​၏​။<sup class="fnm"><a name="fnm27" href="#fn27">27</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သန့်​ရှင်း​သော​သူ​အား မိ​မိ​သန့်​ရှင်း​ကြောင်း​ပြ​တော်​မူ​၏​။<br> <span class="br-ind"><br><span class="indent">&nbsp;</span></span>ကောက်​ကျစ်​သော​သူ​ကို​ကား မိ​မိ​ဉာဏ်​များ​ကြောင်း ပြ​တော်​မူ​၏​။<sup class="fnm"><a name="fnm28" href="#fn28">28</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ဖိ​နှိပ်​ခံ​ရ​သော​လူ​မျိုး​ကို​ကယ်​တင်​တော်​မူ​၏​။<br> <span class="br-ind"><br><span class="indent">&nbsp;</span></span>ထောင်​လွှား​သော​မျက်​နှာ​ကို​ကား နိမ့်​ကျ​စေ​တော်​မူ​၏​။<sup class="fnm"><a name="fnm29" href="#fn29">29</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​မီး​ခွက်​ကို​ထွန်း​လင်း​စေ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင် ထာ​ဝ​ရ​ဘု​ရား​သည် အ​ကျွန်ုပ်​၏​မှောင်​မိုက်​ကို လင်း​စေ​တော်​မူ​၏​။<sup class="fnm"><a name="fnm30" href="#fn30">30</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>အ​ကယ်​စင်​စစ် အ​ကျွန်ုပ်​သည် ကိုယ်​တော်​အား​ဖြင့် တပ်​တစ်​တပ်​ကို​ပြေး​ဝင်​တိုက်​ခိုက်​နိုင်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင်​အား​ဖြင့် တံ​တိုင်း​ကို​လည်း ကျော်​လွှား​နိုင်​ပါ​၏​။<sup class="fnm"><a name="fnm31" href="#fn31">31</a></sup><br></div>
<div class="v" id="v30"><span class="vn">30</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​၏​လမ်း​သည် ပြည့်​ဝ​စုံ​လင်​၏​။ ထာ​ဝ​ရ​ဘု​ရား​၏​မိန့်​တော်​မူ​ချက်​သည် ခိုင်​လုံ​မှန်​ကန်​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ထံ​တော်​၌​ခို​လှုံ​သော​သူ​ရှိ​သ​မျှ​တို့​၏​ဒိုင်း​လွှား​ဖြစ်​တော်​မူ​၏​။<sup class="fnm"><a name="fnm32" href="#fn32">32</a></sup><br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​မှ​လွဲ​၍ မည်​သူ​သည် ဘု​ရား​သ​ခင်​ဖြစ်​သ​နည်း​။<br> <span class="br-ind"><br><span class="indent">&nbsp;</span></span>ငါ​တို့​၏​ဘု​ရား​သ​ခင်​မှ​တစ်​ပါး မည်​သူ​သည် ကျောက်​ဆောင်​ဖြစ်​သ​နည်း​။<sup class="fnm"><a name="fnm33" href="#fn33">33</a></sup><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ထို​ဘု​ရား​သ​ခင်​သည် ငါ့​ကို​ခွန်​အား​နှင့်​ပတ်​စည်း​၍<br> <span class="br-ind"><br><span class="indent">&nbsp;</span></span>ငါ​၏​လမ်း​ကို​ပြည့်​ဝ​စုံ​လင်​စေ​တော်​မူ​၏​။<sup class="fnm"><a name="fnm34" href="#fn34">34</a></sup><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ငါ​၏​ခြေ​ကို သ​မင်​တို့​၏​ခြေ​ကဲ့​သို့​ဖြစ်​စေ​၍<br> <span class="br-ind"><br><span class="indent">&nbsp;</span></span>ငါ​၏​မြင့်​ရာ​အ​ရပ်​တို့​၌ ငါ့​ကို​ရပ်​စေ​တော်​မူ​၏​။<sup class="fnm"><a name="fnm35" href="#fn35">35</a></sup><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>ငါ​၏​လက်​ကို စစ်​ပွဲ​အ​တွက်​လေ့​ကျင့်​ပေး​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>ငါ​၏​လက်​ရုံး​သည် ကြေး​ဝါ​လေး​ကို​တင်​နိုင်​၏​။<sup class="fnm"><a name="fnm36" href="#fn36">36</a></sup><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ကိုယ်​တော်​သည် ကယ်​တင်​ခြင်း​ဒိုင်း​လွှား​ကို အ​ကျွန်ုပ်​အား​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​ယာ​လက်​တော်​သည် အ​ကျွန်ုပ်​ကို​ဖေး​မ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​စိတ်​နှိမ့်​ချ​ခြင်း​သည် အ​ကျွန်ုပ်​ကို​ကြီး​မြတ်​စေ​ပါ​၏​။<sup class="fnm"><a name="fnm37" href="#fn37">37</a></sup><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​အောက်​မှ​ခြေ​လှမ်း​စ​ရာ​လမ်း​ကို ကျယ်​ပြန့်​စေ​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​ချင်း​ဝတ်​သည် မ​လည်​ခဲ့​ပါ​။<sup class="fnm"><a name="fnm38" href="#fn38">38</a></sup><br></div>
<div class="v" id="v37"><span class="vn">37</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​သည် အ​ကျွန်ုပ်​၏​ရန်​သူ​များ​ကို​လိုက်​၍​မီ​ပြီး<br> <span class="br-ind"><br><span class="indent">&nbsp;</span></span>သူ​တို့​ကို​အ​ပြီး​သတ်​မ​သုတ်​သင်​မီ​တိုင်​အောင် နောက်​ပြန်​မ​လှည့်​ခဲ့​ပါ​။<sup class="fnm"><a name="fnm39" href="#fn39">39</a></sup><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် သူ​တို့​ကို​ချေ​မှုန်း​၍ သူ​တို့​သည် မ​ထ​နိုင်​ကြ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​အောက်​တွင်​လဲ​နေ​ကြ​ပါ​၏​။<sup class="fnm"><a name="fnm40" href="#fn40">40</a></sup><br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>ကိုယ်​တော်​သည် စစ်​ပွဲ​အ​တွက် အ​ကျွန်ုပ်​ကို​ခွန်​အား​နှင့်​ပတ်​စည်း​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​တစ်​ဖက်​၌​ထ​ကြွ​သော​သူ​တို့​ကို အ​ကျွန်ုပ်​အောက်​တွင် ညွတ်​တွား​စေ​တော်​မူ​၏​။<sup class="fnm"><a name="fnm41" href="#fn41">41</a></sup><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​ကို​လည်း ကျော​ပေး​စေ​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် အ​ကျွန်ုပ်​ကို​မုန်း​သော​သူ​တို့​ကို ဖယ်​ရှား​သုတ်​သင်​ပါ​၏​။<sup class="fnm"><a name="fnm42" href="#fn42">42</a></sup><br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>သူ​တို့​သည် အ​ကူ​အ​ညီ​အော်​ဟစ်​တောင်း​ခံ​ကြ​သော်​လည်း ကယ်​တင်​သော​သူ​မ​ရှိ​ပါ​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ အ​ကူ​အ​ညီ​အော်​ဟစ်​တောင်း​ခံ​ကြ​သော်​လည်း ကိုယ်​တော်​သည် သူ​တို့​ကို​ထူး​တော်​မ​မူ​ပါ​။<sup class="fnm"><a name="fnm43" href="#fn43">43</a></sup><br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​သည် သူ​တို့​ကို လေ​ထဲ​လွင့်​ပါ​သော​မြေ​မှုန့်​ကဲ့​သို့ ညက်​ညက်​ချေ​၍<br> <span class="br-ind"><br><span class="indent">&nbsp;</span></span>လမ်း​ပေါ်​မှ​ရွှံ့​ကဲ့​သို့ သူ​တို့​ကို​သွန်​ပစ်​ပါ​၏​။<sup class="fnm"><a name="fnm44" href="#fn44">44</a></sup><br></div>
<div class="v" id="v43"><span class="vn">43</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို လူ​တို့​၏​ခိုက်​ရန်​ဖြစ်​ပွား​မှု​များ​ထဲ​မှ​လွတ်​မြောက်​စေ​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို လူ​မျိုး​တ​ကာ​တို့​၏​ခေါင်း​ဆောင်​ဖြစ်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​မ​သိ​ဖူး​သော​လူ​တို့​သည် အ​ကျွန်ုပ်​ကို​အ​စေ​ခံ​ကြ​ပါ​၏​။<sup class="fnm"><a name="fnm45" href="#fn45">45</a></sup><br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>သူ​တို့​သည် အ​ကျွန်ုပ်​အ​ကြောင်း​ကို​ကြား​ရ​သည်​နှင့် အ​ကျွန်ုပ်​စ​ကား​ကို​နား​ထောင်​ကြ​ပါ​၏​။<br> <span class="br-ind"><br><span class="indent">&nbsp;</span></span>တိုင်း​တစ်​ပါး​သား​တို့​သည် အ​ကျွန်ုပ်​ကို ခ​ယ​ဝပ်​တွား​ကြ​ပါ​၏​။<sup class="fnm"><a name="fnm46" href="#fn46">46</a></sup><br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>တိုင်း​တစ်​ပါး​သား​တို့​သည် လက်​မှိုင်​ချ​၍<br> <span class="br-ind"><br><span class="indent">&nbsp;</span></span>မိ​မိ​တို့​၏​ခြေ​ကုပ်​စ​ခန်း​များ​ထဲ​မှ တုန်​လှုပ်​လျက်​ထွက်​လာ​ကြ​ပါ​၏​။<sup class="fnm"><a name="fnm47" href="#fn47">47</a></sup><br></div>
<div class="v" id="v46"><span class="vn">46</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် အ​သက်​ရှင်​တော်​မူ​၏​။ ငါ​၏​ကျောက်​ဆောင်​သည် မင်္ဂ​လာ​ရှိ​ပါ​စေ​သော​။<br> <span class="br-ind"><br><span class="indent">&nbsp;</span></span>ငါ့​ကို​ကယ်​တင်​တော်​မူ​သော​ဘု​ရား​သ​ခင်​သည် ချီး​မြှောက်​ခြင်း​ရှိ​ပါ​စေ​သော​။<sup class="fnm"><a name="fnm48" href="#fn48">48</a></sup><br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>ငါ့​အ​တွက်​လက်​တုံ့​ပြန်​ပေး​၍ လူ​မျိုး​တ​ကာ​တို့​ကို<br> <span class="br-ind"><br><span class="indent">&nbsp;</span></span>ငါ့​အောက်​၌​ငြိမ်​ဝပ်​ပိ​ပြား​စေ​တော်​မူ​သော ဘု​ရား​သ​ခင်​သည်​<sup class="fnm"><a name="fnm49" href="#fn49">49</a></sup><br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>ငါ​၏​ရန်​သူ​တို့​လက်​မှ ငါ့​ကို​လွတ်​မြောက်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​တစ်​ဖက်​၌​ထ​ကြွ​သော​သူ​တို့​အ​ပေါ် အ​ကျွန်ုပ်​ကို​ချီး​မြှောက်​တော်​မူ​ပြီး<br> <span class="br-ind"><br><span class="indent">&nbsp;</span></span>ရက်​စက်​ကြမ်း​ကြုတ်​သော​သူ​တို့​၏​လက်​မှ အ​ကျွန်ုပ်​ကို​ကယ်​နုတ်​တော်​မူ​၏​။<sup class="fnm"><a name="fnm50" href="#fn50">50</a></sup><br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>ထို့​ကြောင့် အို ထာ​ဝ​ရ​ဘု​ရား​၊ အ​ကျွန်ုပ်​သည် လူ​မျိုး​တ​ကာ​တို့​အ​လယ်​၌ ကိုယ်​တော်​၏​ကျေး​ဇူး​တော်​ကို​ချီး​မွမ်း​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​သီ​ဆို​ချီး​မွမ်း​ပါ​မည်​။<sup class="fnm"><a name="fnm51" href="#fn51">51</a></sup><br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​ခန့်​ထား​သော​ရှင်​ဘု​ရင်​အား ကြီး​မြတ်​သော​ကယ်​တင်​ခြင်း​ကို​ပေး​၍<br> <span class="br-ind"><br><span class="indent">&nbsp;</span></span>မိ​မိ​ဘိ​သိက်​ပေး​ထား​သူ​တည်း​ဟူ​သော ဒါ​ဝိဒ်​နှင့်​သူ​၏​အ​မျိုး​အ​နွယ်​အား<br> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​တော်​ကို ကာ​လ​အ​စဉ်​အ​ဆက်​ပြ​တော်​မူ​၏​။<sup class="fnm"><a name="fnm52" href="#fn52">52</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၂ရာ ၂၂:၁။</div>
<div class="fn"><sup class="fnt"><a name="fn2" href="#fnm2">2</a></sup> က ၁၅:၁၊ ၂ရာ ၂၂:၃၊ လု ၁:၆၉။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၄၈:၁၊ ၉၆:၄၊ ၁၄၅:၃။</div>
<div class="fn"><sup class="fnt"><a name="fn4" href="#fnm4">4</a></sup> ၂ရာ ၂၂:၄။</div>
<div class="fn"><sup class="fnt"><a name="fn5" href="#fnm5">5</a></sup> ၂ရာ ၂၂:၅။</div>
<div class="fn"><sup class="fnt"><a name="fn6" href="#fnm6">6</a></sup> ၂ရာ ၂၂:၆၊ ဆာ ၁၁၆:၃။</div>
<div class="fn"><sup class="fnt"><a name="fn7" href="#fnm7">7</a></sup> ၂ရာ ၂၂:၇။</div>
<div class="fn"><sup class="fnt"><a name="fn8" href="#fnm8">8</a></sup> ၂ရာ ၂၂:၈။</div>
<div class="fn"><sup class="fnt"><a name="fn9" href="#fnm9">9</a></sup> ၂ရာ ၂၂:၉၊ ဆာ ၂၁:၉။</div>
<div class="fn"><sup class="fnt"><a name="fn10" href="#fnm10">10</a></sup> ၂ရာ ၂၂:၁၀၊ ဆာ ၁၄၄:၅၊ ဟေ​ရှာ ၆၄:၁။</div>
<div class="fn"><sup class="fnt"><a name="fn11" href="#fnm11">11</a></sup> ၂ရာ ၂၂:၁၁၊ ဆာ ၁၀၄:၃။</div>
<div class="fn"><sup class="fnt"><a name="fn12" href="#fnm12">12</a></sup> ၂ရာ ၂၂:၁၂၊ ဆာ ၉၇:၂။</div>
<div class="fn"><sup class="fnt"><a name="fn13" href="#fnm13">13</a></sup> ၂ရာ ၂၂:၁၃။</div>
<div class="fn"><sup class="fnt"><a name="fn14" href="#fnm14">14</a></sup> ၂ရာ ၂၂:၁၄။</div>
<div class="fn"><sup class="fnt"><a name="fn15" href="#fnm15">15</a></sup> ၂ရာ ၂၂:၁၅၊ ဆာ ၁၄၄:၆။</div>
<div class="fn"><sup class="fnt"><a name="fn16" href="#fnm16">16</a></sup> ထွ ၁၅:၈၊ ၂ရာ ၂၂:၁၆၊ ဆာ ၁၀၄:၇၊ ၁၀၆:၉၊ နာ ၁:၄။</div>
<div class="fn"><sup class="fnt"><a name="fn17" href="#fnm17">17</a></sup> ၂ရာ ၂၂:၁၇၊ ဆာ ၁၄၄:၇။</div>
<div class="fn"><sup class="fnt"><a name="fn18" href="#fnm18">18</a></sup> ၂ရာ ၂၂:၁၈၊ ဆာ ၁၄၂:၆၊ ၁၄၄:၇။</div>
<div class="fn"><sup class="fnt"><a name="fn19" href="#fnm19">19</a></sup> ၂ရာ ၂၂:၁၉။</div>
<div class="fn"><sup class="fnt"><a name="fn20" href="#fnm20">20</a></sup> ဆာ ၃၁:၈၊ ၁၁၈:၅။</div>
<div class="fn"><sup class="fnt"><a name="fn21" href="#fnm21">21</a></sup> ၂ရာ ၂၂:၂၀။</div>
<div class="fn"><sup class="fnt"><a name="fn22" href="#fnm22">22</a></sup> ၂ရာ ၂၂:၂၁၊ ဆာ ၇:၈။</div>
<div class="fn"><sup class="fnt"><a name="fn23" href="#fnm23">23</a></sup> ၂ရာ ၂၂:၂၂။</div>
<div class="fn"><sup class="fnt"><a name="fn24" href="#fnm24">24</a></sup> ၂ရာ ၂၂:၂၃။</div>
<div class="fn"><sup class="fnt"><a name="fn25" href="#fnm25">25</a></sup> ၂ရာ ၂၂:၂၄။</div>
<div class="fn"><sup class="fnt"><a name="fn26" href="#fnm26">26</a></sup> ၂ရာ ၂၂:၂၅။</div>
<div class="fn"><sup class="fnt"><a name="fn27" href="#fnm27">27</a></sup> ၂ရာ ၂၂:၂၆။</div>
<div class="fn"><sup class="fnt"><a name="fn28" href="#fnm28">28</a></sup> ၂ရာ ၂၂:၂၇။</div>
<div class="fn"><sup class="fnt"><a name="fn29" href="#fnm29">29</a></sup> ၂ရာ ၂၂:၂၈။</div>
<div class="fn"><sup class="fnt"><a name="fn30" href="#fnm30">30</a></sup> ၂ရာ ၂၂:၂၉။</div>
<div class="fn"><sup class="fnt"><a name="fn31" href="#fnm31">31</a></sup> ၂ရာ ၂၂:၃၀။</div>
<div class="fn"><sup class="fnt"><a name="fn32" href="#fnm32">32</a></sup> တ​ရား ၃၂:၄၊ ၂ရာ ၂၂:၃၁၊ သု ၃၀:၅။</div>
<div class="fn"><sup class="fnt"><a name="fn33" href="#fnm33">33</a></sup> ၂ရာ ၂၂:၃၂၊ ဆာ ၈၆:၈။</div>
<div class="fn"><sup class="fnt"><a name="fn34" href="#fnm34">34</a></sup> ၂ရာ ၂၂:၃၃၊ ဟေ​ရှာ ၄၅:၅။</div>
<div class="fn"><sup class="fnt"><a name="fn35" href="#fnm35">35</a></sup> တ​ရား ၃၂:၁၃၊ ၂ရာ ၂၂:၃၄၊ ဟေ​ရှာ ၅၈:၁၄၊ ဟ​ဗ ၃:၁၉။</div>
<div class="fn"><sup class="fnt"><a name="fn36" href="#fnm36">36</a></sup> ၂ရာ ၂၂:၃၅၊ ဆာ ၁၄၄:၁။</div>
<div class="fn"><sup class="fnt"><a name="fn37" href="#fnm37">37</a></sup> ၂ရာ ၂၂:၃၆။</div>
<div class="fn"><sup class="fnt"><a name="fn38" href="#fnm38">38</a></sup> ၂ရာ ၂၂:၃၇၊ ဆာ ၃၁:၈၊ သု ၄:၁၂။</div>
<div class="fn"><sup class="fnt"><a name="fn39" href="#fnm39">39</a></sup> ၂ရာ ၂၂:၃၈။</div>
<div class="fn"><sup class="fnt"><a name="fn40" href="#fnm40">40</a></sup> ၂ရာ ၂၂:၃၉။</div>
<div class="fn"><sup class="fnt"><a name="fn41" href="#fnm41">41</a></sup> ၂ရာ ၂၂:၄၀။</div>
<div class="fn"><sup class="fnt"><a name="fn42" href="#fnm42">42</a></sup> ထွ ၂၃:၂၇၊ ၂ရာ ၂၂:၄၁။</div>
<div class="fn"><sup class="fnt"><a name="fn43" href="#fnm43">43</a></sup> ၂ရာ ၂၂:၄၂။</div>
<div class="fn"><sup class="fnt"><a name="fn44" href="#fnm44">44</a></sup> ၂ရာ ၂၂:၄၃၊ ၄ရာ ၁၃:၇၊ ဟေ​ရှာ ၁၀:၆၊ မိ ၇:၁၀။</div>
<div class="fn"><sup class="fnt"><a name="fn45" href="#fnm45">45</a></sup> ၂ရာ ၈:၁-၁၄၊ ၂၂:၄၄၊ ဟေ​ရှာ ၅၅:၅။</div>
<div class="fn"><sup class="fnt"><a name="fn46" href="#fnm46">46</a></sup> တ​ရား ၃၃:၂၉၊ ၂ရာ ၂၂:၄၅၊ ဆာ ၆၆:၃။</div>
<div class="fn"><sup class="fnt"><a name="fn47" href="#fnm47">47</a></sup> ၂ရာ ၂၂:၄၅၊ မိ ၇:၁၇။</div>
<div class="fn"><sup class="fnt"><a name="fn48" href="#fnm48">48</a></sup> ၂ရာ ၂၂:၄၇။</div>
<div class="fn"><sup class="fnt"><a name="fn49" href="#fnm49">49</a></sup> ၂ရာ ၂၂:၄၈၊ ဆာ ၄၇:၃၊ ၁၄၄:၂။</div>
<div class="fn"><sup class="fnt"><a name="fn50" href="#fnm50">50</a></sup> ၂ရာ ၂၂:၄၉၊ ဆာ ၅၉:၁၊ ၁၄၀:၁။</div>
<div class="fn"><sup class="fnt"><a name="fn51" href="#fnm51">51</a></sup> ၂ရာ ၂၂:၅၀၊ ဆာ ၅၇:၉၊ ရော ၁၅:၉။</div>
<div class="fn"><sup class="fnt"><a name="fn52" href="#fnm52">52</a></sup> ၂ရာ ၇:၁၂-၁၃၊ ၂၂:၅၁၊ ဆာ ၈၉:၂၉၊ ၁၄၄:၁၀။</div>
</div>
<!-- PARSED ABOVE; EDITING MAY BREAK PARSER -->
</body></html>