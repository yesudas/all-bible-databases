<html><head>
<meta http-equiv="Content-Type" content="text/html;charset=utf-8" />
<title>Ps 19 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 19);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_17.html">17</a> <a href="Ps_18.html">18</a> <b>19</b> <a href="Ps_20.html">20</a> <a href="Ps_21.html">21</a> ... <a href="Ps_150.html">150</a> </div><hr>
<h1>Ps 19</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ထာ​ဝ​ရ​ဘု​ရား​၏​လုပ်​ဆောင်​မှု​နှင့်​တ​ရား​တော်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ကောင်း​ကင်​သည် ဘု​ရား​သ​ခင်​၏​ဘုန်း​အ​သ​ရေ​တော်​ကို​ပြော​ကြား​၍​<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>မိုး​မျက်​နှာ​ကြက်​သည် ကိုယ်​တော်​၏​လက်​တော်​ဖြင့်​ပြု​လုပ်​သော​အ​ရာ​ကို​ဖော်​ပြ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>၎င်း​တို့​သည် တစ်​နေ့​ပြီး​တစ်​နေ့ မြွက်​ဟ​ပြော​ဆို​၍<br> <span class="br-ind"><br><span class="indent">&nbsp;</span></span>တစ်​ည​ပြီး​တစ်​ည အ​သိ​ပ​ညာ​ကို​ပြ​သ​ကြ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>နှုတ်​မြွက်​ခြင်း​မ​ရှိ​၊ စ​ကား​ပြော​ခြင်း​လည်း​မ​ရှိ​။<br> <span class="br-ind"><br><span class="indent">&nbsp;</span></span>သူ​တို့​၏​အ​သံ​ကို​လည်း​မ​ကြား​ရ​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သို့​သော် သူ​တို့​၏​အ​သံ​သည် ကမ္ဘာ​မြေ​တစ်​ခွင်​လုံး​သို့​ပျံ့​နှံ​သွား​၍<br> <span class="br-ind"><br><span class="indent">&nbsp;</span></span>သူ​တို့​၏​စ​ကား​သည် ကမ္ဘာ​လော​က​အ​စွန်း​တိုင်​အောင်​ရောက်​လေ​၏​။<sup class="fnm"><a name="fnm3" href="#fn3">3</a></sup> <span class="br-p"><br><br></span>ကိုယ်​တော်​သည် ကောင်း​ကင်​၌ နေ​အ​တွက် ဗိ​မာန်​ကို​တည်​တော်​မူ​သ​ဖြင့်<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>နေ​သည် မိ​မိ​အ​ခန်း​ထဲ​မှ​ထွက်​လာ​သော သ​တို့​သား​ကဲ့​သို့​ဖြစ်​ပြီး<br> <span class="br-ind"><br><span class="indent">&nbsp;</span></span>ပြေး​လမ်း​တွင်​ပြေး​တော့​မည့် ခွန်​အား​ကြီး​သော​သူ​ကဲ့​သို့ ရွှင်​မြူး​လျက်​ရှိ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>၎င်း​သည် ကောင်း​ကင်​အ​စွန်း​တစ်​ဖက်​မှ​ထွက်​လာ​၍ အ​ခြား​အ​စွန်း​တစ်​ဖက်​တိုင်​အောင်​လှည့်​ပတ်​သွား​၏​။<br> <span class="br-ind"><br><span class="indent">&nbsp;</span></span>၎င်း​၏​အ​ပူ​အ​ရှိန်​မှ ပုန်း​ရှောင်​နိုင်​သော​အ​ရာ တစ်​စုံ​တစ်​ခု​မျှ​မ​ရှိ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​တ​ရား​တော်​သည် ပြည့်​ဝ​စုံ​လင်​၍ စိတ်​ဝိ​ညာဉ်​ကို​လန်း​ဆန်း​စေ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​သက်​သေ​ခံ​ချက်​သည် ယုံ​ကြည်​စိတ်​ချ​ရ​၍ အ​သိ​ပ​ညာ​နည်း​ပါး​သော​သူ​တို့​ကို ပ​ညာ​ရှိ​စေ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ဥ​ပ​ဒေ​သ​တို့​သည် ဖြောင့်​မှန်​၍ စိတ်​နှ​လုံး​ကို​ဝမ်း​မြောက်​စေ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ပ​ညတ်​တော်​သည် သန့်​ရှင်း​၍ မျက်​စိ​ကို​အ​လင်း​ပေး​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ကြောက်​ရွံ့​ခြင်း​သည် စင်​ကြယ်​၍ ထာ​ဝ​ရ​တည်​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​စီ​ရင်​ထုံး​ဖွဲ့​ချက်​တို့​သည် မှန်​ကန်​၍ တ​ညီ​တ​ညွတ်​တည်း​ဖြောင့်​မတ်​ကြ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>၎င်း​တို့​သည် ရွှေ​ထက်​မ​က များ​စွာ​သော​ရွှေ​စင်​ထက်​ပင် နှစ်​လို​ဖွယ်​ဖြစ်​ပြီး<br> <span class="br-ind"><br><span class="indent">&nbsp;</span></span>ပျား​ရည်​ထက်​မ​က ပျား​လ​ဘို့​မှ​ပျား​ရည်​ထက်​ပင် ချို​မြိန်​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>၎င်း​တို့​အား​ဖြင့် ကိုယ်​တော်​၏​အ​စေ​အ​ပါး​သည် သ​တိ​ပေး​ခြင်း​ကို​ခံ​ရ​ပါ​၏​။<br> <span class="br-ind"><br><span class="indent">&nbsp;</span></span>၎င်း​တို့​ကို​စောင့်​ထိန်း​ခြင်း​အ​ကျိုး​သည် ကြီး​မား​လှ​ပါ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>မည်​သူ​သည် မိ​မိ​၏​အ​မှား​များ​ကို​သိ​နား​လည်​နိုင်​ပါ​သ​နည်း​။<br> <span class="br-ind"><br><span class="indent">&nbsp;</span></span>ကွယ်​ဝှက်​နေ​သော​အ​ပြစ်​များ​နှင့် အ​ကျွန်ုပ်​ကို​ကင်း​လွတ်​စေ​တော်​မူ​ပါ​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​စေ​အ​ပါး​ကို တ​မင်​ကျူး​လွန်​သော​အ​ပြစ်​များ​နှင့်​လည်း​ကင်း​ဝေး​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ထို​အ​ပြစ်​များ​သည် အ​ကျွန်ုပ်​ကို​မ​စိုး​မိုး​ပါ​စေ​နှင့်​။<br> <span class="br-ind"><br><span class="indent">&nbsp;</span></span>သို့​မှ​သာ အ​ကျွန်ုပ်​သည် အ​ပြစ်​ကင်း​၍ ကြီး​မား​သော​အ​ပြစ်​ကျူး​လွန်​ခြင်း​နှင့် ကင်း​လွတ်​ပါ​လိမ့်​မည်​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ကျောက်​ဆောင်​၊ အ​ကျွန်ုပ်​ကို​ရွေး​နုတ်​တော်​မူ​သော​အ​ရှင် အို ထာ​ဝ​ရ​ဘု​ရား​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှုတ်​ထွက်​စ​ကား​များ​နှင့် အ​ကျွန်ုပ်​စိတ်​နှ​လုံး​၏​အ​တွေး​အ​ကြံ​သည် ရှေ့​တော်​၌​နှစ်​သက်​ဖွယ်​ဖြစ်​ပါ​စေ​သော​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၅၀:၆။</div>
<div class="fn"><sup class="fnt"><a name="fn2" href="#fnm2">2</a></sup> ရော ၁:၂၀။</div>
<div class="fn"><sup class="fnt"><a name="fn3" href="#fnm3">3</a></sup> ရော ၁၀:၁၈။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၁၁:၇၊ ၁၁၉:၁၃၀။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၃:၃။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၁၁၉:၇၂၊ ၁၀၃၊ ၁၂၇။</div>
<div class="fn"><sup class="fnt"><a name="fn7" href="#fnm7">7</a></sup> သု ၂၉:၁၈။</div>
</div>
<!-- PARSED ABOVE; EDITING MAY BREAK PARSER -->
</body></html>