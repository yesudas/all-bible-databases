<html><head>
<meta http-equiv="Content-Type" content="text/html;charset=utf-8" />
<title>Ps 27 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 27);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_25.html">25</a> <a href="Ps_26.html">26</a> <b>27</b> <a href="Ps_28.html">28</a> <a href="Ps_29.html">29</a> ... <a href="Ps_150.html">150</a> </div><hr>
<h1>Ps 27</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ကျွန်ုပ်​၏​မှီ​ခို​ရာ</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ​၏​အ​လင်း​၊<sup class="fnm"><a name="fnm1" href="#fn1">1</a></sup> ငါ့​ကို​ကယ်​တင်​သော​အ​ရှင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် မည်​သူ့​ကို​ကြောက်​ရ​မည်​နည်း​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ့​အ​သက်​၏​မှီ​ခို​ရာ​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် မည်​သူ့​ကို​ကြောက်​ရွံ့​ရ​မည်​နည်း​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ့​ကို​ရန်​ဖက်​ပြု​သော​သူ​များ​နှင့် ငါ​၏​ရန်​သူ​များ​ဖြစ်​ကြ​သည့် ဆိုး​ညစ်​သော​အ​မှု​ကို​ပြု​သော​သူ​တို့​သည် ငါ့​အ​သား​ကို​ကိုက်​စား​ရန်​<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>ငါ့​ထံ​သို့​ချဉ်း​ကပ်​လာ​ကြ​သော​အ​ခါ ခ​လုတ်​တိုက်​၍​လဲ​ကျ​ကြ​လိမ့်​မည်​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>တပ်​တစ်​တပ်​သည် ငါ့​တစ်​ဖက်​၌​စ​ခန်း​ချ​ထား​လျှင်​လည်း ငါ့​စိတ်​နှ​လုံး​သည်​ကြောက်​လိမ့်​မည်​မ​ဟုတ်​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>ငါ့​ကို​တိုက်​ခိုက်​သည့်​စစ်​ပွဲ​ဖြစ်​ပွား​လျှင်​လည်း ထို​စစ်​ပွဲ​တွင် ငါ​ရဲ​ရင့်​တည်​ကြည်​လိမ့်​မည်​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ခန့်​ညား​တင့်​တယ်​ခြင်း​ကို​ဖူး​မြော်​ရန်​နှင့် ကိုယ်​တော်​၏​ဗိ​မာန်​တော်​၌ စူး​စမ်း​ဆင်​ခြင်​လျက်​နေ​ရန်<br> <span class="br-ind"><br><span class="indent">&nbsp;</span></span>ငါ​အ​သက်​ရှင်​သ​မျှ​ကာ​လ​ပတ်​လုံး ထာ​ဝ​ရ​ဘု​ရား​၏​အိမ်​တော်​၌​နေ​ရ​မည့်​အ​ကြောင်း​တစ်​ခု​တည်း​ကို<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ထံ​၌ ငါ​တောင်း​လျှောက်​ပြီ​။<sup class="fnm"><a name="fnm4" href="#fn4">4</a></sup> ထို​အ​ခွင့်​ကို ငါ​ရှာ​မည်​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဒုက္ခ​ရောက်​သော​နေ့​၌ ကိုယ်​တော်​သည် မိ​မိ​၏​ကိန်း​အောင်း​ရာ​အ​ရပ်​၌ ငါ့​ကို​ဝှက်​ထား​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​တဲ​တော်​၌​ရှိ​သည့် ကွယ်​ကာ​ရာ​အ​ရပ်​၌ ငါ့​ကို​ဖုံး​ကွယ်​ထား​၍​<sup class="fnm"><a name="fnm5" href="#fn5">5</a></sup> ကျောက်​ဆောင်​ပေါ်​၌<br> <span class="br-ind"><br><span class="indent">&nbsp;</span></span>ငါ့​ကို​ဆွဲ​တင်​တော်​မူ​လိမ့်​မည်​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ယ​ခု​အ​ခါ ငါ​၏​ဦး​ခေါင်း​သည် ငါ့​ပတ်​လည်​ရှိ ငါ့​ရန်​သူ​တို့​အ​ထက်​၌ ချီး​မြှောက်​ခြင်း​ခံ​ရ​လိမ့်​မည်​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ထို့​ကြောင့် ငါ​သည် ကိုယ်​တော်​၏​တဲ​တော်​၌ ဝမ်း​မြောက်​စွာ​ကြွေး​ကြော်​သော​အ​သံ​တည်း​ဟူ​သော ယဇ်​များ​ကို​ပူ​ဇော်​ပါ​မည်​။<br> <span class="br-ind"><br><span class="indent">&nbsp;</span></span>ငါ​သည် သီ​ချင်း​ဆို​လျက် ထာ​ဝ​ရ​ဘု​ရား​ကို သီ​ဆို​ချီး​မွမ်း​ပါ​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ခေါ်​သော​အ​သံ​ကို နား​ညောင်း​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို သ​နား​၍​ထူး​တော်​မူ​ပါ​။<sup class="fnm"><a name="fnm8" href="#fn8">8</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​စိတ်​နှ​လုံး​က “​ငါ​၏​မျက်​နှာ​ကို​ရှာ​ကြ​လော့​”​ဟု ကိုယ်​တော်​ကိုယ်​စား​ဆို​သော​အ​ခါ<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​မျက်​နှာ​တော်​ကို အ​ကျွန်ုပ်​ရှာ​ပါ​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကျွန်ုပ်​ထံ​မှ မျက်​နှာ​လွှဲ​တော်​မ​မူ​ပါ​နှင့်​။<sup class="fnm"><a name="fnm10" href="#fn10">10</a></sup> အ​မျက်​တော်​ထွက်​၍ ကိုယ်​တော်​၏​အ​စေ​အ​ပါး​ကို ငြင်း​ပယ်​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို​ကူ​ညီ​မ​စ​သော​အ​ရှင်​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ကယ်​တင်​တော်​မူ​သော​ဘု​ရား​သ​ခင်​၊ အ​ကျွန်ုပ်​ကို​ပစ်​ပယ်​တော်​မ​မူ​ပါ​နှင့်​။ အ​ကျွန်ုပ်​ကို​စွန့်​ပစ်​တော်​မ​မူ​ပါ​နှင့်​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ငါ​၏​မိ​ခင်​နှင့်​ဖ​ခင်​တို့​သည် ငါ့​ကို​စွန့်​ပစ်​ကြ​လျှင်​လည်း<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ငါ့​ကို​ခေါ်​ထား​တော်​မူ​လိမ့်​မည်​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​လမ်း​ကို အ​ကျွန်ုပ်​အား​သွန်​သင်​ပြ​သ​တော်​မူ​ပါ​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​ကြောင့် အ​ကျွန်ုပ်​ကို​ညီ​ညာ​သော​လမ်း​၌​ပို့​ဆောင်​တော်​မူ​ပါ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​အ​လို​အ​တိုင်း​ပြု​ကြ​စေ​ရန် အ​ကျွန်ုပ်​ကို​အပ်​တော်​မ​မူ​ပါ​နှင့်​။<sup class="fnm"><a name="fnm12" href="#fn12">12</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား မု​သား​သက်​သေ​တို့​သည် အ​ကျွန်ုပ်​တစ်​ဖက်​၌​ထ​ကြ​လျက်<br> <span class="br-ind"><br><span class="indent">&nbsp;</span></span>ရက်​စက်​ကြမ်း​ကြုတ်​သော​စ​ကား​ကို​တ​ရ​စပ်​ပြော​ဆို​ကြ​ပါ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကယ်​စင်​စစ် အ​သက်​ရှင်​သော​သူ​တို့​၏​ပြည်​၌ ထာ​ဝ​ရ​ဘု​ရား​၏​ကောင်း​မြတ်​ခြင်း​ကို​တွေ့​မြင်​ရ​မည်​ဟု<br> <span class="br-ind"><br><span class="indent">&nbsp;</span></span>ငါ​ယုံ​ကြည်​စိတ်​ချ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို စောင့်​မျှော်​လော့​။ အား​ယူ​၍ သင်​၏​စိတ်​နှ​လုံး​ကို​ရဲ​ရင့်​စေ​လော့​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို စောင့်​မျှော်​လော့​။<sup class="fnm"><a name="fnm15" href="#fn15">15</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ရှာ ၆၀:၂၀၊ မိ ၇:၈။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၄:၄။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃:၅-၆၊ ၂၃:၄။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၂၃:၆၊ ၂၆:၈။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၁:၂၀၊ ၉၁:၁။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၃:၃။</div>
<div class="fn"><sup class="fnt"><a name="fn7" href="#fnm7">7</a></sup> ဧ ၅:၁၉။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၀:၁၀။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၂၄:၆၊ ၁၀၅:၄။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၆၉:၁၇၊ ၁၀၂:၂၊ ၁၄၃:၇။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၂၅:၄။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၄၁:၂၊ မ ၂၆:၅၉-၆၀။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၃၅:၁၁။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၁၁၆:၉၊ ၁၄၂:၅။</div>
<div class="fn"><sup class="fnt"><a name="fn15" href="#fnm15">15</a></sup> ယော​ရှု ၁:၆၊ ဆာ ၃၇:၇၊ ၃၄၊ သု ၂၀:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>