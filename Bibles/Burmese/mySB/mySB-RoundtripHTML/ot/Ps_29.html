<html><head>
<meta http-equiv="Content-Type" content="text/html;charset=utf-8" />
<title>Ps 29 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 29);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_27.html">27</a> <a href="Ps_28.html">28</a> <b>29</b> <a href="Ps_30.html">30</a> <a href="Ps_31.html">31</a> ... <a href="Ps_150.html">150</a> </div><hr>
<h1>Ps 29</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ထာ​ဝ​ရ​ဘု​ရား​၏​အ​သံ​တော်</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ကောင်း​ကင်​သား​တို့​၊ ထာ​ဝ​ရ​ဘု​ရား​ကို​သိ​မှတ်​ဝန်​ခံ​ကြ​လော့​။<br> <span class="br-ind"><br><span class="indent">&nbsp;</span></span>ဘုန်း​အ​သ​ရေ​နှင့်​အ​စွမ်း​သတ္တိ​သည် ထာ​ဝ​ရ​ဘု​ရား​နှင့်​ဆိုင်​ကြောင်း သိ​မှတ်​ဝန်​ခံ​ကြ​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>နာ​မ​တော်​၏​ဘုန်း​အ​သ​ရေ​သည် ထာ​ဝ​ရ​ဘု​ရား​နှင့်​ဆိုင်​ကြောင်း သိ​မှတ်​ဝန်​ခံ​ကြ​လော့​။<br> <span class="br-ind"><br><span class="indent">&nbsp;</span></span>သန့်​ရှင်း​ခြင်း​အ​သ​ရေ​တော်​နှင့်​ပြည့်​စုံ​သော​ထာ​ဝ​ရ​ဘု​ရား​ကို ရှိ​ခိုး​ကိုး​ကွယ်​ကြ​လော့​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် ရေ​ပေါ်​၌​ရှိ​တော်​မူ​၏​။ ဘုန်း​ကြီး​သော​ဘု​ရား​သည် ထစ်​ချုန်း​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် များ​စွာ​သော​ရေ​ပေါ်​၌​ရှိ​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် တန်​ခိုး​နှင့်​ပြည့်​စုံ​တော်​မူ​၏​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် ဘုန်း​အာ​နု​ဘော်​နှင့်​ပြည့်​စုံ​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် သစ်​က​တိုး​ပင်​တို့​ကို ကျိုး​စေ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကယ်​စင်​စစ် ထာ​ဝ​ရ​ဘု​ရား​သည် လက်​ဘ​နွန်​သစ်​က​တိုး​ပင်​တို့​ကို ကျိုး​စေ​တော်​မူ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​သည် လက်​ဘ​နွန်​ကို နွား​သ​ငယ်​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>စိ​ရုန်​ကို ပြောင်​သ​ငယ်​ကဲ့​သို့​လည်း​ကောင်း ခုန်​ပေါက်​စေ​တော်​မူ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည်<br> <span class="br-ind"><br><span class="indent">&nbsp;</span></span>မီး​တောက်​မီး​လျှံ​များ​ကို​ထွက်​ပေါ်​စေ​တော်​မူ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် တော​ကန္တာ​ရ​ကို​တုန်​လှုပ်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ကာ​ဒေ​ရှ​တော​ကန္တာ​ရ​ကို တုန်​လှုပ်​စေ​တော်​မူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​အ​သံ​တော်​သည် သ​မင်​တို့​ကို​သား​ဖွား​စေ​၍ သစ်​တော​များ​ကို​ပြောင်​တ​လင်း​ခါ​စေ​တော်​မူ​၏​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​ဗိ​မာန်​တော်​၌​ရှိ​သ​မျှ​တို့​က “​ဘုန်း​ကြီး​စေ​သ​တည်း​”​ဟု ကြွေး​ကြော်​ကြ​၏​။<br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် လွှမ်း​မိုး​သော​ရေ​ပြင်​အ​ထက်​တွင် စိုး​စံ​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ရှင်​ဘု​ရင်​အ​ဖြစ် အ​စဉ်​အ​မြဲ​စိုး​စံ​တော်​မူ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​၏​လူ​မျိုး​တော်​အား အ​စွမ်း​သတ္တိ​ကို​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မိ​မိ​၏​လူ​မျိုး​တော်​အား ငြိမ်း​ချမ်း​ခြင်း​ကောင်း​ချီး​မင်္ဂ​လာ​ကို​ပေး​တော်​မူ​၏​။<sup class="fnm"><a name="fnm7" href="#fn7">7</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၅ရာ ၁၆:၂၈၊ ဆာ ၉၆:၇။</div>
<div class="fn"><sup class="fnt"><a name="fn2" href="#fnm2">2</a></sup> ၁ရာ ၁၆:၂၉၊ ဆာ ၉၆:၉။</div>
<div class="fn"><sup class="fnt"><a name="fn3" href="#fnm3">3</a></sup> ယော​ဘ ၃၇:၄-၅။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၆၈:၃၃။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၁၄:၄၊ ၆။</div>
<div class="fn"><sup class="fnt"><a name="fn6" href="#fnm6">6</a></sup> ယော​ဘ ၃၉:၁-၃။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၆၈:၃၅၊ ဖိ ၄:၇။</div>
</div>
<!-- PARSED ABOVE; EDITING MAY BREAK PARSER -->
</body></html>