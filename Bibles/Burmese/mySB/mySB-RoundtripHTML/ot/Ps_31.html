<html><head>
<meta http-equiv="Content-Type" content="text/html;charset=utf-8" />
<title>Ps 31 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 31);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_29.html">29</a> <a href="Ps_30.html">30</a> <b>31</b> <a href="Ps_32.html">32</a> <a href="Ps_33.html">33</a> ... <a href="Ps_150.html">150</a> </div><hr>
<h1>Ps 31</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>စောင့်​ရှောက်​တော်​မူ​ရန် တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​ကို အ​ကျွန်ုပ်​ခို​လှုံ​ပါ​၏​။ အ​ကျွန်ုပ်​သည် မည်​သည့်​အ​ခါ​မျှ အ​ရှက်​မ​ကွဲ​ရ​ပါ​စေ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​အား​ဖြင့် အ​ကျွန်ုပ်​ကို လွတ်​မြောက်​စေ​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဂ​ရု​စိုက်​နား​ထောင်​၍ အ​ကျွန်ုပ်​ကို အ​လျင်​အ​မြန်​ကယ်​နုတ်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက် မှီ​ခို​ရာ​ကျောက်​ဆောင်​၊ အ​ကျွန်ုပ်​ကို​ကယ်​တင်​သည့် ခိုင်​ခံ့​သော​ရဲ​တိုက်​ဖြစ်​တော်​မူ​ပါ​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​ကျောက်​နှင့် အ​ကျွန်ုပ်​၏​ရဲ​တိုက်​ဖြစ်​တော်​မူ​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​ထောက်​၍ အ​ကျွန်ုပ်​ကို​ပို့​ဆောင်​လျက် အ​ကျွန်ုပ်​ကို​လမ်း​ပြ​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​မှီ​ခို​ရာ​ဖြစ်​တော်​မူ​သော​ကြောင့် အ​ကျွန်ုပ်​အ​တွက် လျှို့​ဝှက်​စွာ​ထောင်​ထား​သော​ပိုက်​ကွန်​ထဲ​မှ<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ထုတ်​ဆောင်​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဝိ​ညာဉ်​ကို ကိုယ်​တော်​၏​လက်​သို့​အပ်​နှံ​ပါ​၏​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>သမ္မာ​တ​ရား​နှင့်​ပြည့်​စုံ​တော်​မူ​သော​ဘု​ရား​သ​ခင် အို ထာ​ဝ​ရ​ဘု​ရား​၊ ကိုယ်​တော်​သည် အ​ကျွန်ုပ်​ကို​ရွေး​နုတ်​ကယ်​တင်​တော်​မူ​ပြီ​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ချည်း​နှီး​သော​ရုပ်​တု​များ​ကို​ဆည်း​ကပ်​သော​သူ​တို့​ကို အ​ကျွန်ုပ်​မုန်း​ပါ​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို အ​ကျွန်ုပ်​ယုံ​ကြည်​ကိုး​စား​ပါ​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​မေတ္တာ​က​ရု​ဏာ​တော်​၌ ရွှင်​လန်း​၍​ဝမ်း​မြောက်​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​ခံ​ရ​သော​ဖိ​စီး​နှိပ်​စက်​မှု​ကို​မြင်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​စိတ်​ဝိ​ညာဉ်​၏​ဆင်း​ရဲ​ဒုက္ခ​ကို သိ​တော်​မူ​ပြီ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို ရန်​သူ​၏​လက်​သို့​အပ်​တော်​မ​မူ​ဘဲ<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​ကို ကျယ်​ဝန်း​သော​အ​ရပ်​၌ ရပ်​စေ​တော်​မူ​ပြီ​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​သည် ဘေး​ဥ​ပဒ်​နှင့်​ကြုံ​တွေ့​နေ​ရ​သည်​ဖြစ်​၍ အ​ကျွန်ုပ်​ကို သ​နား​တော်​မူ​ပါ​။<br> <span class="br-ind"><br><span class="indent">&nbsp;</span></span>ပူ​ဆွေး​ခြင်း​ကြောင့် အ​ကျွန်ုပ်​၏​မျက်​စိ​၊ အ​ကျွန်ုပ်​၏​ဝိ​ညာဉ်​နှင့်​အ​ကျွန်ုပ်​၏​ကိုယ်​ခန္ဓာ​သည် အား​လျော့​ကြ​ပါ​ပြီ​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​အ​သက်​တာ​သည် ဝမ်း​နည်း​ခြင်း​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှစ်​ကာ​လ​တို့​သည် ညည်း​တွား​ခြင်း​ဖြင့်​လည်း​ကောင်း ကုန်​လွန်​ခဲ့​ပါ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဒု​စ​ရိုက်​ကြောင့် အ​ကျွန်ုပ်​၏​ခွန်​အား​သည် ချည့်​နဲ့​သွား​၍ အ​ကျွန်ုပ်​၏​အ​ရိုး​တို့​သည် အား​လျော့​ကြ​ပါ​ပြီ​။<sup class="fnm"><a name="fnm8" href="#fn8">8</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ရန်​ဖက်​ပြု​သော​သူ​အ​ပေါင်း​တို့​ကြောင့် အ​ကျွန်ုပ်​သည် အ​ထူး​သ​ဖြင့် အ​ကျွန်ုပ်​၏​အိမ်​နီး​ချင်း​များ​အ​တွက်<br> <span class="br-ind"><br><span class="indent">&nbsp;</span></span>ကဲ့​ရဲ့​ပြစ်​တင်​စ​ရာ​ဖြစ်​၍ အ​ကျွန်ုပ်​၏​အ​သိ​မိတ်​ဆွေ​များ​အ​တွက်​လည်း ကြောက်​ရွံ့​စ​ရာ​ဖြစ်​ပါ​ပြီ​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>လမ်း​၌ အ​ကျွန်ုပ်​ကို တွေ့​မြင်​သော​သူ​တို့​သည် အ​ကျွန်ုပ်​ထံ​မှ​ထွက်​ပြေး​ကြ​ပါ​၏​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် သေ​လွန်​ပြီး​သော​သူ​ကဲ့​သို့ လူ​တို့​၏​စိတ်​ထဲ​မှ​မေ့​လျော့​ခြင်း​ခံ​ရ​၍<br> <span class="br-ind"><br><span class="indent">&nbsp;</span></span>ကွဲ​ပျက်​သော​အိုး​ကဲ့​သို့​ဖြစ်​ပါ​ပြီ​။<sup class="fnm"><a name="fnm10" href="#fn10">10</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား “​ပတ်​လည်​၌​ကြောက်​လန့်​စ​ရာ​ရှိ​၏​”​ဟူ​သည့်<br> <span class="br-ind"><br><span class="indent">&nbsp;</span></span>များ​စွာ​သော​သူ​တို့​၏​ရှုတ်​ချ​သော​စ​ကား​ကို အ​ကျွန်ုပ်​ကြား​ရ​ပါ​၏​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>သူ​တို့​သည် အ​ကျွန်ုပ်​တစ်​ဖက်​၌​အ​တူ​တ​ကွ​စု​ဝေး​ကြ​သော​အ​ခါ အ​ကျွန်ုပ်​၏​အ​သက်​ကို​သတ်​ရန် ကြံ​ဆ​ကြ​ပါ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် အို ထာ​ဝ​ရ​ဘု​ရား​၊ အ​ကျွန်ုပ်​သည် ကိုယ်​တော်​ကို​ယုံ​ကြည်​ကိုး​စား​ပါ​၏​။<br> <span class="br-ind"><br><span class="indent">&nbsp;</span></span>“​ကိုယ်​တော်​သည် အ​ကျွန်ုပ်​၏​ဘု​ရား​သ​ခင်​ဖြစ်​တော်​မူ​၏​”​ဟု အ​ကျွန်ုပ်​ဆို​ပါ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ချိန်​ကာ​လ​တို့​သည် ကိုယ်​တော်​၏​လက်​တော်​၌​ရှိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​နှင့် အ​ကျွန်ုပ်​ကို​လိုက်​လံ​ညှဉ်း​ဆဲ​သော​သူ​တို့​၏​လက်​မှ အ​ကျွန်ုပ်​ကို​ကယ်​နုတ်​တော်​မူ​ပါ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​နှာ​တော်​အ​လင်း​ကို ကိုယ်​တော်​၏​အ​စေ​အ​ပါး​အ​ပေါ် ထွန်း​လင်း​စေ​တော်​မူ​ပါ​။<sup class="fnm"><a name="fnm13" href="#fn13">13</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​အား​ဖြင့် အ​ကျွန်ုပ်​ကို​ကယ်​တင်​တော်​မူ​ပါ​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​သည် ကိုယ်​တော်​ကို​ခေါ်​သည်​ဖြစ်​၍ အ​ကျွန်ုပ်​အ​ရှက်​မ​ကွဲ​ရ​ပါ​စေ​နှင့်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် အ​ရှက်​ကွဲ​လျက် မ​ရ​ဏာ​နိုင်​ငံ​ထဲ​၌ တိတ်​ဆိတ်​စွာ​နေ​ကြ​ရ​ပါ​စေ​သော​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တစ်​ဖက်​၌ မာန်​မာ​န​ဖြင့်​လည်း​ကောင်း​၊ မ​ထီ​မဲ့​မြင်​ပြု​ခြင်း​ဖြင့်​လည်း​ကောင်း မောက်​မာ​စွာ​ပြော​ဆို​တတ်​သည့်<br> <span class="br-ind"><br><span class="indent">&nbsp;</span></span>မု​သား​နှုတ်​ခမ်း​သည် တိတ်​ဆိတ်​စွာ​နေ​ရ​ပါ​စေ​သော​။<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​ကို​ကြောက်​ရွံ့​သော​သူ​တို့​အ​တွက်​သို​မှီး​ထား​၍ ကိုယ်​တော်​ကို​ခို​လှုံ​သော​သူ​တို့​အ​တွက်<br> <span class="br-ind"><br><span class="indent">&nbsp;</span></span>လူ​သား​တို့​ရှေ့​တွင်​ပြု​တော်​မူ​သော ကိုယ်​တော်​၏​ကောင်း​မြတ်​ခြင်း​သည် ကြွယ်​ဝ​လှ​ပါ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို လူ​တို့​၏​လျှို့​ဝှက်​ကြံ​စည်​မှု​များ​မှ​ကင်း​လွတ်​စေ​ရန်<br> <span class="br-ind"><br><span class="indent">&nbsp;</span></span>ရှေ့​တော်​ရှိ​ကွယ်​ကာ​ရာ​အ​ရပ်​၌ ဖုံး​ကွယ်​ထား​တော်​မူ​၏​။<br> <span class="br-ind"><br><span class="indent">&nbsp;</span></span>ခိုက်​ရန်​ဖြစ်​ပွား​တတ်​သော​လျှာ​များ​နှင့်​ကင်း​ဝေး​စေ​ရန် သူ​တို့​ကို​ယာ​ယီ​တဲ​၌​ဝှက်​ထား​တော်​မူ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် မင်္ဂ​လာ​ရှိ​ပါ​စေ​သော​။ အ​ကြောင်း​မူ​ကား ဝိုင်း​ထား​ခြင်း​ခံ​ရ​သော​မြို့​ထဲ​၌​<br> <span class="br-ind"><br><span class="indent">&nbsp;</span></span>အ​ကျွန်ုပ်​ရှိ​စဉ် ကိုယ်​တော်​သည် မိ​မိ​၏​မေတ္တာ​က​ရု​ဏာ​တော်​ကို အ​ကျွန်ုပ်​အား​အံ့​ဩ​ဖွယ်​ပြ​သ​တော်​မူ​၏​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>“​<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​မှောက်​တော်​မှ အ​ဆက်​ဖြတ်​ခံ​ရ​ပြီ​”​<sup class="fnm"><a name="fnm15" href="#fn15">15</a></sup>ဟု အ​ကျွန်ုပ်​အ​လန့်​တ​ကြား​ပြော​ဆို​မိ​ပါ​၏​။<br> <span class="br-ind"><br><span class="indent">&nbsp;</span></span>သို့​သော် အ​ကျွန်ုပ်​သည် ကိုယ်​တော်​ထံ​အ​ကူ​အ​ညီ​အော်​ဟစ်​တောင်း​ခံ​သော​အ​ခါ<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​အ​သ​နား​ခံ​သော​အ​သံ​ကို နား​ညောင်း​တော်​မူ​၏​။<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​သန့်​ရှင်း​သူ​​<sup class="fnm"><a name="fnm16" href="#fn16">16</a></sup>အ​ပေါင်း​တို့​၊ ထာ​ဝ​ရ​ဘု​ရား​ကို ချစ်​ကြ​လော့​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် သစ္စာ​စောင့်​သော​သူ​တို့​ကို ကာ​ကွယ်​စောင့်​ရှောက်​တော်​မူ​၏​။<br> <span class="br-ind"><br><span class="indent">&nbsp;</span></span>မာန်​မာ​န​ဖြင့်​ပြု​မူ​သော​သူ​တို့​ကို​မူ​ကား မ​လျှော့​မ​ပေါ့​အ​ပြစ်​ပေး​တော်​မူ​၏​။<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​မျှော်​လင့်​ကိုး​စား​သူ​အ​ပေါင်း​တို့​၊<br> <span class="br-ind"><br><span class="indent">&nbsp;</span></span>အား​ယူ​၍ သင်​တို့​စိတ်​နှ​လုံး​ကို​ရဲ​ရင့်​စေ​ကြ​လော့​။<sup class="fnm"><a name="fnm17" href="#fn17">17</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၇၁:၃။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၂၃:၃။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၂၅:၁၅။</div>
<div class="fn"><sup class="fnt"><a name="fn4" href="#fnm4">4</a></sup> လု ၂၃:၄၆။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၂၆:၅၊ ယော​န ၂:၈။</div>
<div class="fn"><sup class="fnt"><a name="fn6" href="#fnm6">6</a></sup> တ​ရား ၃၂:၃၀၊ ယော​ဘ ၃၆:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၆:၇။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၂:၃၊ ၃၈:၃၊ ၁၀၂:၃။</div>
<div class="fn"><sup class="fnt"><a name="fn9" href="#fnm9">9</a></sup> ယော​ဘ ၁၉:၁၃။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၈၈:၅။</div>
<div class="fn"><sup class="fnt"><a name="fn11" href="#fnm11">11</a></sup> ယေ ၂၀:၁၀။</div>
<div class="fn"><sup class="fnt"><a name="fn12" href="#fnm12">12</a></sup> မ ၂၇:၁။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၁၁၉:၁၃၅။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၂၇:၅၊ ၃၂:၇။</div>
<div class="fn"><sup class="fnt"><a name="fn15" href="#fnm15">15</a></sup> ဟေ​ရှာ ၃၈:၁၁-၁၂။</div>
<div class="fn"><sup class="fnt"><a name="fn16" href="#fnm16">16</a></sup> ဆာ ၃၀:၄။</div>
<div class="fn"><sup class="fnt"><a name="fn17" href="#fnm17">17</a></sup> ဆာ ၂၇:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>