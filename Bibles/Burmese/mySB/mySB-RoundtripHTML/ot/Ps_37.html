<html><head>
<meta http-equiv="Content-Type" content="text/html;charset=utf-8" />
<title>Ps 37 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 37);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_35.html">35</a> <a href="Ps_36.html">36</a> <b>37</b> <a href="Ps_38.html">38</a> <a href="Ps_39.html">39</a> ... <a href="Ps_150.html">150</a> </div><hr>
<h1>Ps 37</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဉာဏ်​ပ​ညာ​ပေး​သော​သွန်​သင်​ချက်</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ညစ်​သော​အ​မှု​ကို​ပြု​သော​သူ​တို့​ကြောင့် စိတ်​အ​နှောင့်​အ​ယှက်​မ​ဖြစ်​နှင့်​။ မ​တ​ရား​မှု​ပြု​သော​သူ​တို့​ကို​မ​ငြူ​စူ​နှင့်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​သည် မြက်​ပင်​ကဲ့​သို့ လျင်​မြန်​စွာ​ညှိုး​ခြောက်​၍ စိမ်း​လန်း​သော​မျက်​နု​ကဲ့​သို့ ညှိုး​နွမ်း​ကြ​လိမ့်​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ယုံ​ကြည်​ကိုး​စား​လျက်​<sup class="fnm"><a name="fnm3" href="#fn3">3</a></sup> ကောင်း​သော​အ​မှု​ကို​ပြု​လော့​။<br> <span class="br-ind"><br><span class="indent">&nbsp;</span></span>ပြည်​တော်​၌​နေ​ထိုင်​၍ သစ္စာ​တ​ရား​၌​ကျက်​စား​လော့​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၌ မွေ့​လျော်​ခြင်း​ရှိ​လော့​။<sup class="fnm"><a name="fnm4" href="#fn4">4</a></sup> သို့​ပြု​လျှင် သင်​၏​စိတ်​နှ​လုံး​ဆန္ဒ​များ​ကို<br> <span class="br-ind"><br><span class="indent">&nbsp;</span></span>သင့်​အား​ဖြည့်​ဆည်း​ပေး​တော်​မူ​လိမ့်​မည်​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>သင်​ပြု​မူ​ကျင့်​ကြံ​သော​အ​မှု​အ​ရာ​ကို ထာ​ဝ​ရ​ဘု​ရား​ထံ​အပ်​နှံ​၍ ကိုယ်​တော်​ကို ယုံ​ကြည်​ကိုး​စား​လော့​။<br> <span class="br-ind"><br><span class="indent">&nbsp;</span></span>သို့​ပြု​လျှင် ကိုယ်​တော်​စီ​ရင်​ဆောင်​ရွက်​တော်​မူ​လိမ့်​မည်​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​သည် သင်​၏​ဖြောင့်​မတ်​ခြင်း​ကို အ​လင်း​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>သင်​၏​တ​ရား​မျှ​တ​ခြင်း​ကို မွန်း​တည့်​နေ​ကဲ့​သို့​လည်း​ကောင်း ထွန်း​လင်း​စေ​တော်​မူ​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ရှေ့​တော်​၌ တိတ်​ဆိတ်​စွာ​နေ​၍ ကိုယ်​တော်​ကို​ငံ့​လင့်​လော့​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>မိ​မိ​ပြု​သော​အ​မှု​၌ အောင်​မြင်​သော​သူ​ကြောင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>ကောက်​ကျစ်​သော​အ​ကြံ​အ​စည်​များ​ကို ကြံ​စည်​သော​သူ​ကြောင့်​လည်း​ကောင်း စိတ်​အ​နှောင့်​အ​ယှက်​မ​ဖြစ်​နှင့်​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>အ​မျက်​ကို​ပြေ​စေ​လော့​။ အ​မျက်​ဒေါ​သ​ကို​စွန့်​ပယ်​လော့​။<sup class="fnm"><a name="fnm8" href="#fn8">8</a></sup> စိတ်​အ​နှောင့်​အ​ယှက်​မ​ဖြစ်​နှင့်​။<br> <span class="br-ind"><br><span class="indent">&nbsp;</span></span>၎င်း​သည် ဆိုး​ကျိုး​ကို​သာ​ဖြစ်​စေ​တတ်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဆိုး​ညစ်​သော​အ​မှု​ကို​ပြု​သော​သူ​တို့​သည် ဖယ်​ရှား​ခြင်း​ခံ​ကြ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​စောင့်​မျှော်​သော​သူ​တို့​မူ​ကား ပြည်​တော်​ကို​အ​မွေ​ဆက်​ခံ​ရ​ကြ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ခ​ဏ​မျှ​ကြာ​လျှင် ဆိုး​ယုတ်​သော​သူ​သည် ရှိ​တော့​မည်​မ​ဟုတ်​။<br> <span class="br-ind"><br><span class="indent">&nbsp;</span></span>သင်​သည် သူ​၏​နေ​ရာ​ကို​စေ့​စေ့​ရှာ​လျှင်​လည်း သူ​သည်​ရှိ​တော့​မည်​မ​ဟုတ်​။<sup class="fnm"><a name="fnm10" href="#fn10">10</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>စိတ်​နှိမ့်​ချ​သော​သူ​တို့​မူ​ကား ပြည်​တော်​ကို​အ​မွေ​ဆက်​ခံ​ရ​၍<br> <span class="br-ind"><br><span class="indent">&nbsp;</span></span>ကြွယ်​ဝ​သော​ငြိမ်း​ချမ်း​ခြင်း​၌ မွေ့​လျော်​ရ​ကြ​လိမ့်​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် ဖြောင့်​မတ်​သော​သူ​အ​ပေါ်​မ​ကောင်း​ကြံ​စည်​ကာ<br> <span class="br-ind"><br><span class="indent">&nbsp;</span></span>သူ့​ကို​ကြည့်​လျက်​အံ​ကြိတ်​တတ်​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သို့​သော် သူ​၏​နေ့​ရက်​ရောက်​လာ​တော့​မည်​ကို<br> <span class="br-ind"><br><span class="indent">&nbsp;</span></span>ဘု​ရား​ရှင်​သည်​သိ​မြင်​တော်​မူ​၍ သူ့​ကို​ရယ်​မော​တော်​မူ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် အ​ဖိ​နှိပ်​ခံ​ရ​သော​သူ​နှင့် မ​ရှိ​နွမ်း​ပါး​သော​သူ​ကို လဲ​ကျ​စေ​ရန်​လည်း​ကောင်း​၊<br> <span class="br-ind"><br><span class="indent">&nbsp;</span></span>ဖြောင့်​မှန်​စွာ​ပြု​မူ​ကျင့်​ကြံ​သော​သူ​တို့​ကို သတ်​ဖြတ်​ရန်​လည်း​ကောင်း ဓား​ကို​ထုတ်​၍ လေး​ကို​တင်​ကြ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>သူ​တို့​၏​ဓား​သည် သူ​တို့​၏​နှ​လုံး​ကို​ထိုး​ဖောက်​၍<br> <span class="br-ind"><br><span class="indent">&nbsp;</span></span>သူ​တို့​၏​လေး​များ​သည် ချိုး​ဖဲ့​ခြင်း​ခံ​ရ​လိမ့်​မည်​။<br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​အ​နည်း​ငယ်​သော​ဥစ္စာ​သည်<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​များ​စွာ​သော​စည်း​စိမ်​ဘဏ္ဍာ​ထက် ပို​၍​ကောင်း​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဆိုး​ယုတ်​သော​သူ​တို့​၏​လက်​ရုံး​သည် ချိုး​ဖဲ့​ခြင်း​ခံ​ရ​လိမ့်​မည်​။<sup class="fnm"><a name="fnm15" href="#fn15">15</a></sup> <br> <span class="br-ind"><br><span class="indent">&nbsp;</span></span>သို့​သော် ထာ​ဝ​ရ​ဘု​ရား​သည် ဖြောင့်​မတ်​သော​သူ​တို့​ကို ထောက်​မ​တော်​မူ​၏​။<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် အ​ပြစ်​တင်​စ​ရာ​မ​ရှိ​သော​သူ​တို့​၏​နေ့​ရက်​များ​ကို​သိ​တော်​မူ​၏​​<sup class="fnm"><a name="fnm16" href="#fn16">16</a></sup>။<br> <span class="br-ind"><br><span class="indent">&nbsp;</span></span>သူ​တို့​၏​အ​မွေ​သည် အ​စဉ်​အ​မြဲ​တည်​လိမ့်​မည်​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သူ​တို့​သည် ဆိုး​ရွား​သော​ကာ​လ​၌ အ​ရှက်​ကွဲ​ကြ​ရ​လိမ့်​မည်​မ​ဟုတ်​။<br> <span class="br-ind"><br><span class="indent">&nbsp;</span></span>အ​စာ​ခေါင်း​ပါး​သော​နေ့​၌​လည်း ဝ​လင်​ရ​ကြ​လိမ့်​မည်​။<sup class="fnm"><a name="fnm17" href="#fn17">17</a></sup><br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​မူ​ကား ပျက်​စီး​ကြ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ရန်​သူ​တို့​သည် မြက်​ခင်း​ပြင်​၏​အ​သ​ရေ​ကဲ့​သို့​ဖြစ်​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​သည် ပျောက်​ပြယ်​သွား​ကြ​လိမ့်​မည်​။ မီး​ခိုး​ကဲ့​သို့ ပျောက်​ပြယ်​သွား​ကြ​လိမ့်​မည်​။<sup class="fnm"><a name="fnm18" href="#fn18">18</a></sup><br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် ချေး​ငှား​ပြီး ပြန်​မ​ဆပ်​တတ်​ကြ​ပေ​။<br> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​မူ​ကား သ​နား​၍ ပေး​ကမ်း​တတ်​ကြ​၏​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​ကောင်း​ချီး​မင်္ဂ​လာ​ကို​ခံ​စား​ရ​သော​သူ​တို့​သည် ပြည်​တော်​ကို​အ​မွေ​ဆက်​ခံ​ရ​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကျိန်​ခြင်း​ကို​ခံ​ရ​သော​သူ​တို့​မူ​ကား ဖယ်​ရှား​ခြင်း​ခံ​ရ​ကြ​လိမ့်​မည်​။<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် လူ​၏​ခြေ​လှမ်း​များ​ကို မြဲ​မြံ​စေ​၍<br> <span class="br-ind"><br><span class="indent">&nbsp;</span></span>သူ​သွား​ရာ​လမ်း​ကို နှစ်​သက်​တော်​မူ​၏​။<sup class="fnm"><a name="fnm19" href="#fn19">19</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် သူ့​ကို မိ​မိ​လက်​တော်​ဖြင့်​ထောက်​မ​တော်​မူ​သော​ကြောင့်<br> <span class="br-ind"><br><span class="indent">&nbsp;</span></span>သူ​သည်​လဲ​ကျ​လျှင်​လည်း ပြန်​မ​ထ​နိုင်​တော့​သည့်​အ​ဖြစ်​သို့​ရောက်​လိမ့်​မည်​မ​ဟုတ်​။<sup class="fnm"><a name="fnm20" href="#fn20">20</a></sup><br></div>
<div class="v" id="v25"><span class="vn">25</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ​သည် လူ​ငယ်​တစ်​ဦး​ဖြစ်​ခဲ့​ပြီး ယ​ခု​အ​သက်​ကြီး​လေ​ပြီ​။<br> <span class="br-ind"><br><span class="indent">&nbsp;</span></span>သို့​သော် ဖြောင့်​မတ်​သော​သူ​သည် စွန့်​ပစ်​ခြင်း​ခံ​ရ​သည်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​၏​သား​မြေး​တို့​သည် အ​စာ​တောင်း​ရမ်း​နေ​ကြ​ရ​သည်​ကို​လည်း​ကောင်း မ​တွေ့​မ​မြင်​ဖူး​ပေ​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>သူ​သည် အ​စဉ်​အ​မြဲ​သ​နား​တတ်​၍ ချေး​ငှား​ပေး​တတ်​၏​။<sup class="fnm"><a name="fnm21" href="#fn21">21</a></sup> <br> <span class="br-ind"><br><span class="indent">&nbsp;</span></span>သူ​၏​သား​မြေး​တို့​သည်​လည်း ကောင်း​ချီးမင်္ဂ​လာ​ဖြစ်​ကြ​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v27"><span class="vn">27</span> <span class="br-p"><br><br></span><span class="br-ind"><br><span class="indent">&nbsp;</span></span>မ​ကောင်း​မှု​မှ​ဖယ်​ခွာ​၍ ကောင်း​သော​အ​မှု​ကို​ပြု​လော့​။<sup class="fnm"><a name="fnm23" href="#fn23">23</a></sup> <br> <span class="br-ind"><br><span class="indent">&nbsp;</span></span>သို့​ပြု​လျှင် အ​စဉ်​အ​မြဲ​နေ​ထိုင်​ရ​လိမ့်​မည်​။<sup class="fnm"><a name="fnm24" href="#fn24">24</a></sup><br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် တ​ရား​မျှ​တ​မှု​ကို​နှစ်​သက်​တော်​မူ​၏​။<br> <span class="br-ind"><br><span class="indent">&nbsp;</span></span>မိ​မိ​၏​သန့်​ရှင်း​သူ​တို့​ကို​လည်း စွန့်​ပစ်​တော်​မ​မူ​။<br> <span class="br-ind"><br><span class="indent">&nbsp;</span></span>သူ​တို့​သည် အ​စဉ်​အ​မြဲ​စောင့်​ရှောက်​တော်​မူ​ခြင်း​ကို​ခံ​ရ​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​၏​သား​မြေး​တို့​မူ​ကား ဖယ်​ရှား​ခြင်း​ခံ​ကြ​ရ​လိမ့်​မည်​။<sup class="fnm"><a name="fnm25" href="#fn25">25</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​သည် ပြည်​တော်​ကို​အ​မွေ​ဆက်​ခံ​ရ​၍<br> <span class="br-ind"><br><span class="indent">&nbsp;</span></span>၎င်း​တွင် ထာ​ဝ​စဉ်​နေ​ထိုင်​ရ​ကြ​လိမ့်​မည်​။<br></div>
<div class="v" id="v30"><span class="vn">30</span> <span class="br-p"><br><br></span><span class="br-ind"><br><span class="indent">&nbsp;</span></span>ဖြောင့်​မတ်​သော​သူ​၏​နှုတ်​သည် ဉာဏ်​ပ​ညာ​စ​ကား​ကို​မြွက်​ဆို​တတ်​၏​။<br> <span class="br-ind"><br><span class="indent">&nbsp;</span></span>သူ​၏​လျှာ​သည်​လည်း တ​ရား​မျှ​တ​သော​စ​ကား​ကို​ပြော​ဆို​တတ်​၏​။<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>သူ့​ဘု​ရား​သ​ခင်​၏​တ​ရား​တော်​သည် သူ့​စိတ်​နှ​လုံး​ထဲ​၌​ရှိ​သည်​ဖြစ်​၍<br> <span class="br-ind"><br><span class="indent">&nbsp;</span></span>သူ​သည် ခြေ​ချော်​ခြင်း​ရှိ​မည်​မ​ဟုတ်​။<sup class="fnm"><a name="fnm26" href="#fn26">26</a></sup><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် ဖြောင့်​မတ်​သော​သူ​ကို စောင့်​ကြည့်​၍<br> <span class="br-ind"><br><span class="indent">&nbsp;</span></span>သူ့​ကို​သတ်​ရန်​ရှာ​ကြံ​တတ်​၏​။<sup class="fnm"><a name="fnm27" href="#fn27">27</a></sup><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>သို့​သော် ထာ​ဝ​ရ​ဘု​ရား​သည် သူ့​ကို ထို​ဆိုး​ယုတ်​သော​သူ​၏​လက်​ထဲ​၌ စွန့်​ပစ်​ထား​တော်​မူ​မည်​မ​ဟုတ်​။<br> <span class="br-ind"><br><span class="indent">&nbsp;</span></span>သူ​သည် တ​ရား​စီ​ရင်​ခြင်း​ခံ​ရ​သော​အ​ခါ​၌​လည်း အ​ပြစ်​ရှိ​သည်​ဟု​စီ​ရင်​ခြင်း​ခံ​ရ​မည်​မ​ဟုတ်​။<sup class="fnm"><a name="fnm28" href="#fn28">28</a></sup><br></div>
<div class="v" id="v34"><span class="vn">34</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​စောင့်​မျှော်​၍ ကိုယ်​တော်​၏​လမ်း​ကို စောင့်​ထိန်း​လော့​။<sup class="fnm"><a name="fnm29" href="#fn29">29</a></sup> <br> <span class="br-ind"><br><span class="indent">&nbsp;</span></span>သို့​ပြု​လျှင် သင်​သည် ပြည်​တော်​ကို​အ​မွေ​ဆက်​ခံ​ရ​ရန် ကိုယ်​တော်​သည် သင့်​ကို​ချီး​မြှောက်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​ဖယ်​ရှား​ခြင်း​ခံ​ရ​သည်​ကို သင်​မြင်​ရ​လိမ့်​မည်​။<sup class="fnm"><a name="fnm30" href="#fn30">30</a></sup><br></div>
<div class="v" id="v35"><span class="vn">35</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​၍​ကြမ်း​ကြုတ်​သော​သူ​သည် မူ​ရင်း​ဒေ​သ​ပေါက် စိမ်း​လန်း​သော​အ​ပင်​ကဲ့​သို့<br> <span class="br-ind"><br><span class="indent">&nbsp;</span></span>ပြန့်​ကား​ကြီး​ထွား​နေ​သည်​ကို ငါ​မြင်​ရ​၏​။<sup class="fnm"><a name="fnm31" href="#fn31">31</a></sup><br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>သို့​သော် သူ​သည်​ကွယ်​ပျောက်​သွား​၏​။<sup class="fnm"><a name="fnm32" href="#fn32">32</a></sup> ကြည့်​ရှု​လော့​။ သူ​မ​ရှိ​တော့​ပေ​။<br> <span class="br-ind"><br><span class="indent">&nbsp;</span></span>သူ့​ကို ငါ​ရှာ​သော်​လည်း မ​တွေ့​ရ​တော့​ပေ​။<sup class="fnm"><a name="fnm33" href="#fn33">33</a></sup><br></div>
<div class="v" id="v37"><span class="vn">37</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ပြစ်​တင်​စ​ရာ​မ​ရှိ​သော​သူ​ကို မှတ်​သား​ဆင်​ခြင်​လော့​။ ဖြောင့်​မှန်​သော​သူ​ကို ကြည့်​ရှု​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ငြိမ်း​ချမ်း​ခြင်း​ဆောင်​ကြဉ်း​သူ​အ​တွက် အ​နာ​ဂတ်​ရှိ​၏​။<sup class="fnm"><a name="fnm34" href="#fn34">34</a></sup><br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>သို့​သော် အ​ပြစ်​ကျူး​လွန်​သော​သူ​တို့​သည် အ​တူ​တ​ကွ​ဖျက်​ဆီး​ခြင်း​ခံ​ကြ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​အ​နာ​ဂတ်​သည် ဖယ်​ရှား​ခြင်း​ခံ​ကြ​ရ​လိမ့်​မည်​။<sup class="fnm"><a name="fnm35" href="#fn35">35</a></sup><br></div>
<div class="v" id="v39"><span class="vn">39</span> <span class="br-p"><br><br></span><span class="br-ind"><br><span class="indent">&nbsp;</span></span>ဖြောင့်​မတ်​သော​သူ​ကို​ကယ်​တင်​ခြင်း​အ​ကြောင်း​သည် ထာ​ဝ​ရ​ဘု​ရား​ထံ​တော်​မှ​လာ​၏​။<br> <span class="br-ind"><br><span class="indent">&nbsp;</span></span>ဆင်း​ရဲ​ဒုက္ခ​ရောက်​သော​အ​ချိန်​တွင် ကိုယ်​တော်​သည် သူ​တို့​၏​မှီ​ခို​ရာ​ဖြစ်​တော်​မူ​၏​။<sup class="fnm"><a name="fnm36" href="#fn36">36</a></sup><br></div>
<div class="v" id="v40"><span class="vn">40</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် သူ​တို့​ကို​ကူ​ညီ​မ​စ​၍ လွတ်​မြောက်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​ကို​ခို​လှုံ​ကြ​သော​ကြောင့်<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို ဆိုး​ယုတ်​သော​သူ​တို့​၏​လက်​မှ လွတ်​မြောက်​စေ​၍ ကယ်​တင်​တော်​မူ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၇၃:၃၊ သု ၃:၃၁၊ ၂၃:၁၇၊ ၂၄:၁၊ ၁၉။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၂၉:၆။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၆၂:၈။</div>
<div class="fn"><sup class="fnt"><a name="fn4" href="#fnm4">4</a></sup> ဟေ​ရှာ ၅၈:၁၄။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၅၅:၂၂၊ သု ၁၆:၃၊ ၁ပေ ၅:၇။</div>
<div class="fn"><sup class="fnt"><a name="fn6" href="#fnm6">6</a></sup> ဟေ​ရှာ ၅၈:၈၊ ၁၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၂၇:၁၄၊ သု ၂၀:၂၂၊ ယေ ၁၂:၁၊ မြည် ၃:၂၆။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၄:၄၊ ဧ ၄:၂၆။</div>
<div class="fn"><sup class="fnt"><a name="fn9" href="#fnm9">9</a></sup> သု ၂:၂၁၊ ဟေ​ရှာ ၅၇:၁၃၊ ၆၀:၂၁။</div>
<div class="fn"><sup class="fnt"><a name="fn10" href="#fnm10">10</a></sup> ယော​ဘ ၇:၁၀၊ ၂၄:၂၄။</div>
<div class="fn"><sup class="fnt"><a name="fn11" href="#fnm11">11</a></sup> မ ၅:၅။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၃၁:၁၃၊ ၃၅:၁၆။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၂:၄။</div>
<div class="fn"><sup class="fnt"><a name="fn14" href="#fnm14">14</a></sup> သု ၁၅:၁၆၊ ၁၆:၈၊ ၁၉။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၁၀:၁၅။</div>
<div class="fn"><sup class="fnt"><a name="fn16" href="#fnm16">16</a></sup> ဆာ ၁:၆။</div>
<div class="fn"><sup class="fnt"><a name="fn17" href="#fnm17">17</a></sup> ယော​ဘ ၅:၂၀၊ ဆာ ၃၃:၁၉။</div>
<div class="fn"><sup class="fnt"><a name="fn18" href="#fnm18">18</a></sup> ဆာ ၆၈:၂၊ ဟော ၁၃:၃။</div>
<div class="fn"><sup class="fnt"><a name="fn19" href="#fnm19">19</a></sup> ၁ရာ ၂:၉။</div>
<div class="fn"><sup class="fnt"><a name="fn20" href="#fnm20">20</a></sup> သု ၂၄:၁၆၊ မိ ၇:၈။</div>
<div class="fn"><sup class="fnt"><a name="fn21" href="#fnm21">21</a></sup> တ​ရား ၁၅:၈၊ မ ၅:၄၂။</div>
<div class="fn"><sup class="fnt"><a name="fn22" href="#fnm22">22</a></sup> ဆာ ၁၁၂:၅။</div>
<div class="fn"><sup class="fnt"><a name="fn23" href="#fnm23">23</a></sup> ဆာ ၃၄:၁၄။</div>
<div class="fn"><sup class="fnt"><a name="fn24" href="#fnm24">24</a></sup> ဆာ ၁၀၂:၂၈။</div>
<div class="fn"><sup class="fnt"><a name="fn25" href="#fnm25">25</a></sup> ဆာ ၂၁:၁၀၊ သု ၂:၂၂။</div>
<div class="fn"><sup class="fnt"><a name="fn26" href="#fnm26">26</a></sup> ဆာ​၁၁၉:၁၁။</div>
<div class="fn"><sup class="fnt"><a name="fn27" href="#fnm27">27</a></sup> ဆာ ၁၀:၈။</div>
<div class="fn"><sup class="fnt"><a name="fn28" href="#fnm28">28</a></sup> ဆာ ၁၀၉:၃၁၊ ၂ပေ ၂:၉။</div>
<div class="fn"><sup class="fnt"><a name="fn29" href="#fnm29">29</a></sup> ဆာ ၂၇:၁၄။</div>
<div class="fn"><sup class="fnt"><a name="fn30" href="#fnm30">30</a></sup> ဆာ ၉၁:၈။</div>
<div class="fn"><sup class="fnt"><a name="fn31" href="#fnm31">31</a></sup> ယော​ဘ ၅:၃။</div>
<div class="fn"><sup class="fnt"><a name="fn32" href="#fnm32">32</a></sup> အ​ချို့​မူ​ရင်း​ကျမ်း​၌ “နောက်​တစ်​ဖန် ငါ​ဖြတ်​သွား​ရာ သူ​သည်​ကွယ်​ပျောက်​သွား​၏။”</div>
<div class="fn"><sup class="fnt"><a name="fn33" href="#fnm33">33</a></sup> ယော​ဘ ၂၀:၅။</div>
<div class="fn"><sup class="fnt"><a name="fn34" href="#fnm34">34</a></sup> ဟေ​ရှာ ၅၇:၂။</div>
<div class="fn"><sup class="fnt"><a name="fn35" href="#fnm35">35</a></sup> သု ၂:၂၂။</div>
<div class="fn"><sup class="fnt"><a name="fn36" href="#fnm36">36</a></sup> ဆာ ၃:၈၊ ၉:၉။</div>
</div>
<!-- PARSED ABOVE; EDITING MAY BREAK PARSER -->
</body></html>