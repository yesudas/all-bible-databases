<html><head>
<meta http-equiv="Content-Type" content="text/html;charset=utf-8" />
<title>Ps 38 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 38);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_36.html">36</a> <a href="Ps_37.html">37</a> <b>38</b> <a href="Ps_39.html">39</a> <a href="Ps_40.html">40</a> ... <a href="Ps_150.html">150</a> </div><hr>
<h1>Ps 38</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဝေ​ဒ​နာ​ခံ​စား​နေ​ရ​သူ​၏​ဆု​တောင်း​ခြင်း</h2><span class="vn">1</span> <span class="br-p"><br><br></span><b>အောက်​မေ့​စေ​ရန်​အ​တွက်​စပ်​ဆို​သော ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​အ​မျက်​တော်​ဖြင့် အ​ကျွန်ုပ်​ကို​ဆုံး​မ​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​မျက်​ဒေါ​သ​ဖြင့် အ​ကျွန်ုပ်​ကို​ပဲ့​ပြင်​တော်​မ​မူ​ပါ​နှင့်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​မြား​တို့​သည် အ​ကျွန်ုပ်​၌​စူး​ဝင်​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​တော်​သည် အ​ကျွန်ုပ်​ကို​ဖိ​လျက်​ရှိ​ပါ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​၏​အ​မျက်​တော်​ကြောင့် အ​ကျွန်ုပ်​၏​ကိုယ်​ခန္ဓာ​၌ အ​နာ​တ​ရ​ကင်း​သော​နေ​ရာ​မ​ရှိ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ပြစ်​များ​ကြောင့် အ​ကျွန်ုပ်​၏​အ​ရိုး​တို့​သည် သန်​စွမ်း​ခြင်း​မ​ရှိ​ပါ​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​ဒု​စ​ရိုက်​များ​သည် အ​ကျွန်ုပ်​၏​ဦး​ခေါင်း​ကို​ကျော်​လွန်​သွား​၍<br> <span class="br-ind"><br><span class="indent">&nbsp;</span></span>လေး​လံ​သော​ဝန်​ထုပ်​ကဲ့​သို့ အ​ကျွန်ုပ်​အ​တွက် လေး​လွန်း​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​မိုက်​မဲ​မှု​ကြောင့် အ​ကျွန်ုပ်​၏​ဒဏ်​ရာ​များ​သည်<br> <span class="br-ind"><br><span class="indent">&nbsp;</span></span>ပုပ်​စော်​နံ​၍​ရိ​ရွဲ​ကြ​ပါ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ခေါင်း​ကို​ငုံ့​လျက်​၊ လုံး​လုံး​ငိုက်​စိုက်​ချ​လျက်​၊<br> <span class="br-ind"><br><span class="indent">&nbsp;</span></span>တစ်​နေ့​လုံး​ဝမ်း​နည်း​ပူ​ဆွေး​လျက် သွား​လာ​ပါ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​ခါး​တစ်​ဝိုက်​လုံး​သည် ပူ​လောင်​နာ​ကျင်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ကိုယ်​ခန္ဓာ​၌ အ​နာ​တ​ရ​ကင်း​သော​နေ​ရာ​မ​ရှိ​ပါ​။<sup class="fnm"><a name="fnm6" href="#fn6">6</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် အား​လျော့​လျက် လုံး​လုံး​ကြေ​မွ​ရ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​စိတ်​နှ​လုံး​ပူ​ဆွေး​သ​ဖြင့် အော်​ဟစ်​နေ​ရ​ပါ​၏​။<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​ရှင်​၊ အ​ကျွန်ုပ်​၏​အ​လို​ဆန္ဒ​ရှိ​သ​မျှ​သည် ကိုယ်​တော်​၏​ရှေ့​၌ ထင်​ရှား​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ညည်း​တွား​ခြင်း​သည်​လည်း ကိုယ်​တော်​ထံ​မှ ကွယ်​ဝှက်​၍​မ​နေ​ပါ​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​နှ​လုံး​သည် ပြင်း​စွာ​ခုန်​၍ အ​ကျွန်ုပ်​၏​ခွန်​အား​သည် အ​ကျွန်ုပ်​ကို​စွန့်​ခွာ​သွား​ပါ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​မျက်​စိ​အ​လင်း​သည်​လည်း အ​ကျွန်ုပ်​ထံ​၌​မ​ရှိ​တော့​ပါ​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​ကျွန်ုပ်​ချစ်​သော​သူ​တို့​နှင့် အ​ကျွန်ုပ်​၏​မိတ်​ဆွေ​တို့​သည် အ​ကျွန်ုပ်​၏​အ​နာ​ကြောင့် အ​ကျွန်ုပ်​ကို​ရှောင်​ဖယ်​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဆွေ​မျိုး​သား​ချင်း​တို့​သည်​လည်း အ​ဝေး​၌​ရပ်​နေ​ကြ​ပါ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကျွန်ုပ်​အ​သက်​ကို​ရန်​ရှာ​သော​သူ​တို့​သည် အ​ကျွန်ုပ်​ကို​ထောင်​ဖမ်း​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ဒုက္ခ​ရောက်​ရန်​ရှာ​ကြံ​သော​သူ​တို့​သည် ပျက်​စီး​ခြင်း​အ​ကြောင်း​များ​ပြော​ဆို​၍<br> <span class="br-ind"><br><span class="indent">&nbsp;</span></span>လိမ်​လည်​လှည့်​ဖြား​မှု​များ​ကို တစ်​နေ့​လုံး​ကြံ​စည်​ကြ​ပါ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် အ​ကျွန်ုပ်​သည် နား​မ​ကြား​သူ​ကဲ့​သို့ မည်​သည့်​အ​ရာ​ကို​မျှ​မ​ကြား​ပါ​။<br> <span class="br-ind"><br><span class="indent">&nbsp;</span></span>မိ​မိ​နှုတ်​ကို​မ​ဖွင့်​သော​ဆွံ့​အ​သူ​ကဲ့​သို့​လည်း ဖြစ်​ပါ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အ​မှန်​စင်​စစ် အ​ကျွန်ုပ်​သည် မ​ကြား​ရ​သော​သူ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>မိ​မိ​နှုတ်​၌​ပြန်​ပြော​စ​ရာ​စ​ကား​မ​ရှိ​သော​သူ​ကဲ့​သို့​လည်း​ကောင်း ဖြစ်​ပါ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အို ထာ​ဝ​ရ​ဘု​ရား​၊ ကိုယ်​တော်​ကို အ​ကျွန်ုပ်​မျှော်​လင့်​ကိုး​စား​ပါ​၏​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ရှင် ဘု​ရား​သ​ခင်​၊ ကိုယ်​တော်​သည် ထူး​တော်​မူ​မည်​ဖြစ်​ပါ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>သို့​ဖြစ်​၍ “​အ​ကျွန်ုပ်​ခြေ​ချော်​သော​အ​ခါ သူ​တို့​သည် အ​ကျွန်ုပ်​အ​ကြောင်း​ကြောင့်​ဝမ်း​မြောက်​ခြင်း​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​ပေါ်​မိ​မိ​ကိုယ်​ကိုယ်​ချီး​မြှောက်​ခြင်း​မ​ရှိ​ကြ​ပါ​စေ​နှင့်​”​ဟု အ​ကျွန်ုပ်​လျှောက်​ပါ​ပြီ​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် လဲ​လု​မ​တတ်​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဒုက္ခ​ဝေ​ဒ​နာ​သည်​လည်း အ​ကျွန်ုပ်​ရှေ့​၌​အ​စဉ်​ရှိ​နေ​ပါ​၏​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​မှန်​စင်​စစ် အ​ကျွန်ုပ်​သည် အ​ကျွန်ုပ်​၏​ဒု​စ​ရိုက်​ကို ဖော်​ပြ​ဝန်​ခံ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ပြစ်​ကြောင့် စိုး​ရိမ်​ပူ​ပန်​ပါ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​သည် သန်​မာ​အား​ကြီး​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မဲ့ အ​ကျွန်ုပ်​ကို​မုန်း​တီး​သော​သူ​တို့​သည်​လည်း များ​စွာ​ရှိ​ပါ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကောင်း​မြတ်​သော​အ​ရာ​ကို​လက်​ကိုင်​ပြု​သော​ကြောင့်<br> <span class="br-ind"><br><span class="indent">&nbsp;</span></span>အ​ကောင်း​ကို​အ​ဆိုး​ဖြင့်​တုံ့​ပြန်​သော​သူ​တို့​သည် အ​ကျွန်ုပ်​ကို​ပြစ်​တင်​စွပ်​စွဲ​ကြ​ပါ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ကို​စွန့်​ပစ်​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>အို အ​ကျွန်ုပ်​၏​ဘု​ရား​သ​ခင်​၊ အ​ကျွန်ုပ်​နှင့်​ဝေး​ဝေး​နေ​တော်​မ​မူ​ပါ​နှင့်​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ကယ်​တင်​တော်​မူ​သော​ဘု​ရား​ရှင်​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ကူ​ညီ​မ​စ​ရန် အ​လျင်​အ​မြန်​ကြွ​လာ​တော်​မူ​ပါ​။<sup class="fnm"><a name="fnm15" href="#fn15">15</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၆:၁။</div>
<div class="fn"><sup class="fnt"><a name="fn2" href="#fnm2">2</a></sup> ယော​ဘ ၆:၄၊ ဆာ ၃၂:၄။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၁:၁၀။</div>
<div class="fn"><sup class="fnt"><a name="fn4" href="#fnm4">4</a></sup> ဧ​ဇ ၉:၆၊ ဆာ ၄၀:၁၂။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၅:၁၄။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၃၈:၃။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၆:၇။</div>
<div class="fn"><sup class="fnt"><a name="fn8" href="#fnm8">8</a></sup> ယော ၁၉:၁၃-၂၀၊ ဆာ ၈၈:၁၈။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၃၅:၂၀။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၃၉:၂၊ ၉။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၉:၇။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၃၂:၅၊ ၂ကော ၇:၉-၁၀။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၃၅:၁၉။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၃၅:၁၂။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၂၂:၁၂၊ ၂၀၊ ၃၅:၂၂၊ ၄၀:၁၃၊ ၇၁:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>