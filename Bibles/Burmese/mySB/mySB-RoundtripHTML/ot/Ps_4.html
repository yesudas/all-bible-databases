<html><head>
<meta http-equiv="Content-Type" content="text/html;charset=utf-8" />
<title>Ps 4 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 4);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> <a href="Ps_2.html">2</a> <a href="Ps_3.html">3</a> <b>4</b> <a href="Ps_5.html">5</a> <a href="Ps_6.html">6</a> ... <a href="Ps_150.html">150</a> </div><hr>
<h1>Ps 4</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ည​အ​ချိန်​ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကြိုး​တပ်​တူ​ရိ​ယာ​များ​ဖြင့်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​ကို​ဖြောင့်​မတ်​စေ​တော်​မူ​သော​ဘု​ရား​သ​ခင်​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​ခေါ်​သော​အ​ခါ အ​ကျွန်ုပ်​ကို​ထူး​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ဆင်း​ရဲ​ဒုက္ခ​ထဲ​ရောက်​သော​အ​ခါ ကိုယ်​တော်​သည် အ​ကျွန်ုပ်​ကို ချမ်း​သာ​ပေး​တော်​မူ​ပါ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​သ​နား​၍ အ​ကျွန်ုပ်​၏​ဆု​တောင်း​ချက်​ကို နား​ညောင်း​တော်​မူ​ပါ​။<br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ချင်း​လူ​သား​တို့​၊ ငါ​၏​ဘုန်း​အ​သ​ရေ​ကို​မည်​မျှ​ကြာ​အောင် ရှုတ်​ချ​ကြ​မည်​နည်း​။<br> <span class="br-ind"><br><span class="indent">&nbsp;</span></span>မည်​သည့်​အ​ချိန်​အ​ထိ အ​ချည်း​နှီး​သော​အ​ရာ​ကို​နှစ်​သက်​၍ လိမ်​လည်​ခြင်း​ကို​လိုက်​ရှာ​ကြ​မည်​နည်း​။ (​စေ​လာ​​<sup class="fnm"><a name="fnm1" href="#fn1">1</a></sup>)<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် သန့်​ရှင်း​သူ​ကို မိ​မိ​အ​တွက် သီး​သန့်​ခွဲ​ထား​တော်​မူ​ကြောင်း သိ​မှတ်​ကြ​လော့​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို ငါ​ခေါ်​သော​အ​ခါ ကိုယ်​တော်​သည် နား​ညောင်း​တော်​မူ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​မျက်​ထွက်​သော်​လည်း အ​ပြစ်​မ​ပြု​ကြ​နှင့်​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>သင်​တို့​အိပ်​ရာ​ပေါ်​တွင် သင်​တို့​စိတ်​နှ​လုံး​၌​စဉ်း​စား​ဆင်​ခြင်​လျက် တိတ်​ဆိတ်​စွာ​နေ​ကြ​လော့​။ (​စေ​လာ​)<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ဖြောင့်​မတ်​ခြင်း​ယဇ်​များ​ကို​ပူ​ဇော်​၍<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို​ယုံ​ကြည်​ကိုး​စား​ကြ​လော့​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>များ​စွာ​သော​သူ​တို့​က “​ကောင်း​မြတ်​သော​အ​ရာ​ကို ငါ​တို့​အား​မည်​သူ​ပြ​သ​နိုင်​မည်​နည်း​”​ဟု ပြော​ဆို​ကြ​ပါ​၏​။<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​မျက်​နှာ​တော်​အ​လင်း​ကို အ​ကျွန်ုပ်​တို့​အ​ပေါ် ထွန်း​လင်း​စေ​တော်​မူ​ပါ​။<sup class="fnm"><a name="fnm3" href="#fn3">3</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​ထဲ​၌ ကိုယ်​တော်​ပေး​တော်​မူ​သော​ဝမ်း​မြောက်​ခြင်း​သည် သူ​တို့​၏​ကောက်​ပဲ​သီး​နှံ​နှင့်​<br> <span class="br-ind"><br><span class="indent">&nbsp;</span></span>စ​ပျစ်​ဝိုင်​အ​သစ်​ပေါ​များ​သော​အ​ချိန်​တွင် သူ​တို့​၌​ရှိ​သော​ဝမ်း​မြောက်​ခြင်း​ထက် သာ​လွန်​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ငြိမ်း​ချမ်း​စွာ​လဲ​လျောင်း​၍ အိပ်​ပျော်​ပါ​မည်​။<sup class="fnm"><a name="fnm5" href="#fn5">5</a></sup> အ​ကြောင်း​မူ​ကား အို ထာ​ဝ​ရ​ဘု​ရား​၊<br> <span class="br-ind"><br><span class="indent">&nbsp;</span></span>ကိုယ်​တော်​တစ်​ပါး​တည်း​သာ အ​ကျွန်ုပ်​အား ဘေး​ကင်း​လုံ​ခြုံ​စွာ​နေ​ထိုင်​ရ​သော​အ​ခွင့်​ကို ပေး​တော်​မူ​ပါ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၄:၄)</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၃၇:၈၊ ဧ ၄:၂၆။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၈၀:၃။</div>
<div class="fn"><sup class="fnt"><a name="fn4" href="#fnm4">4</a></sup> ဟေ​ရှာ ၉:၃။</div>
<div class="fn"><sup class="fnt"><a name="fn5" href="#fnm5">5</a></sup> ဝတ်​၂၆:၆၊ ယော​ဘ ၁၁:၁၉၊ ဆာ ၃:၅၊ သု ၃:၂၄၊ ၆:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>