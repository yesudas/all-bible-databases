<html><head>
<meta http-equiv="Content-Type" content="text/html;charset=utf-8" />
<title>Ps 40 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 40);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_38.html">38</a> <a href="Ps_39.html">39</a> <b>40</b> <a href="Ps_41.html">41</a> <a href="Ps_42.html">42</a> ... <a href="Ps_150.html">150</a> </div><hr>
<h1>Ps 40</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကျေး​ဇူး​တော်​ချီး​မွမ်း​ခြင်း​နှင့် အ​ကူ​အ​ညီ​အော်​ဟစ်​တောင်း​ခံ​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ငါ​သည် ထာ​ဝ​ရ​ဘု​ရား​ကို စေ့​စေ့​စောင့်​မျှော်​လျက်​နေ​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ့​ဘက်​သို့​လှည့်​၍ ငါ​၏​အော်​ဟစ်​သံ​ကို ကြား​တော်​မူ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် ကြောက်​မက်​ဖွယ်​သေ​တွင်း​နှင့် ရွှံ့​နွံ​ထဲ​မှ အ​ကျွန်ုပ်​ကို​ထုတ်​ဆောင်​တော်​မူ​ပြီး​လျှင်<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​ကို ကျောက်​ပေါ်​၌​ရပ်​စေ​၍ အ​ကျွန်ုပ်​၏​ခြေ​လှမ်း​များ​ကို မြဲ​မြံ​စေ​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ဘု​ရား​သ​ခင်​ကို ချီး​မွမ်း​ရာ​သီ​ချင်း​အ​သစ်​ကို​လည်း အ​ကျွန်ုပ်​၏​နှုတ်​၌ သွင်း​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>များ​စွာ​သော​လူ​တို့​သည် မြင်​၍​ကြောက်​ရွံ့​လျက် ထာ​ဝ​ရ​ဘု​ရား​ကို ယုံ​ကြည်​ကိုး​စား​ကြ​လိမ့်​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>မာ​န​ထောင်​လွှား​သော​သူ​တို့​နှင့် လိမ်​လည်​မှု​နောက်​သို့​လိုက်​သွား​သော​သူ​တို့​ထံ​သို့ မ​လှည့်​ဘဲ<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို ကိုး​စား​သော​သူ​သည် မင်္ဂ​လာ​ရှိ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အို အ​ကျွန်ုပ်​၏​ဘု​ရား​သ​ခင် ထာ​ဝ​ရ​ဘု​ရား​၊ ကိုယ်​တော်​ပြု​တော်​မူ​သော​အ​မှု​တည်း​ဟူ​သော<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​နှင့် အ​ကျွန်ုပ်​တို့​အ​တွက်​ကိုယ်​တော်​၏​အ​ကြံ​အ​စည်​များ​သည် များ​ပြား​လှ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​နှင့်​နှိုင်း​ယှဉ်​ရ​မည့်​သူ​မ​ရှိ​ပါ​။<br> <span class="br-ind"><br><span class="indent">&nbsp;</span></span>ထို​အ​မှု​တို့​ကို အ​ကျွန်ုပ်​ထုတ်​ဖော်​၍​ပြော​ဆို​သော​အ​ခါ ရေ​တွက်​မ​ကုန်​နိုင်​အောင် များ​ပြား​လှ​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် ယဇ်​ကောင်​နှင့်​ပူ​ဇော်​သက္ကာ​ကို နှစ်​သက်​တော်​မ​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​နား​ကို​ဖွင့်​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် မီး​ရှို့​ရာ​ယဇ်​နှင့်​အ​ပြစ်​ဖြေ​ရာ​ယဇ်​ကို တောင်း​တော်​မ​မူ​ပါ​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​က “​ကျမ်း​စာ​လိပ်​၌ အ​ကျွန်ုပ်​ကို​ရည်​ညွှန်း​၍​ရေး​ထား​သည့်​အ​တိုင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​လာ​ပါ​ပြီ​။<sup class="fnm"><a name="fnm6" href="#fn6">6</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင်​၊ ကိုယ်​တော်​၏​အ​လို​တော်​ဆောင်​ရွက်​ရ​သည်​ကို အ​ကျွန်ုပ်​နှစ်​သက်​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​၏​တ​ရား​တော်​သည်​လည်း အ​ကျွန်ုပ်​၏​စိတ်​နှ​လုံး​ထဲ​၌​ရှိ​ပါ​၏​”​<sup class="fnm"><a name="fnm7" href="#fn7">7</a></sup>ဟု လျှောက်​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် လူ​အ​စု​အ​ဝေး​ကြီး​အ​လယ်​၌ ဖြောင့်​မတ်​ခြင်း​နှင့်​ဆိုင်​သည့် ကောင်း​မြတ်​သော​သ​တင်း​ကို​ဟော​ပြော​ပါ​ပြီ​။<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​သည် မိ​မိ​နှုတ်​ကို​ပိတ်​၍​မ​နေ​ကြောင်း ကိုယ်​တော်​သိ​တော်​မူ​ပါ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​ဖြောင့်​မတ်​ခြင်း​ကို အ​ကျွန်ုပ်​စိတ်​နှ​လုံး​ထဲ​၌ ဖုံး​ကွယ်​မ​ထား​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သစ္စာ​တော်​နှင့် ကိုယ်​တော်​၏​ကယ်​တင်​ခြင်း​အ​ကြောင်း​ကို အ​ကျွန်ုပ်​ပြော​ကြား​ပါ​ပြီ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​နှင့် ကိုယ်​တော်​၏​သမ္မာ​တ​ရား​ကို လူ​အ​စု​အ​ဝေး​ကြီး​အ​လယ်​၌ အ​ကျွန်ုပ်​ထိမ်​ဝှက်​မ​ထား​ပါ​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​အ​ပေါ်​ကိုယ်​တော်​၏​သ​နား​စုံ​မက်​ခြင်း​ကို ချုပ်​တည်း​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​နှင့် ကိုယ်​တော်​၏​သမ္မာ​တ​ရား​သည် အ​ကျွန်ုပ်​ကို အ​စဉ်​ကာ​ကွယ်​စောင့်​ရှောက်​ပါ​စေ​သော​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား မ​ရေ​မ​တွက်​နိုင်​သော​ဘေး​အန္တ​ရာယ်​များ​သည် အ​ကျွန်ုပ်​ကို​ဝန်း​ရံ​လျက်​ရှိ​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဒု​စ​ရိုက်​များ​သည် အ​ကျွန်ုပ်​ကို​ဖုံး​လွှမ်း​သ​ဖြင့် အ​ကျွန်ုပ်​ဘာ​မျှ မ​မြင်​နိုင်​တော့​ပါ​။<br> <span class="br-ind"><br><span class="indent">&nbsp;</span></span>၎င်း​တို့​သည် အ​ကျွန်ုပ်​၏​ဦး​ခေါင်း​မှ​ဆံ​ပင်​များ​ထက်​များ​ပြား​၍ အ​ကျွန်ုပ်​၏​စိတ်​နှ​လုံး​သည် အား​လျော့​ပါ​ပြီ​။<sup class="fnm"><a name="fnm9" href="#fn9">9</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ကို​ကယ်​နုတ်​ရန် အ​လို​ရှိ​တော်​မူ​ပါ​။<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ကို​ကူ​ညီ​မ​စ​ရန် အ​လျင်​အ​မြန်​ကြွ​လာ​တော်​မူ​ပါ​။<sup class="fnm"><a name="fnm10" href="#fn10">10</a></sup><br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​အ​သက်​ကို​ဖျက်​ဆီး​ရန် ရှာ​ကြံ​သော​သူ​တို့​သည် အ​တူ​တ​ကွ​အ​ရှက်​ကွဲ​၍ မျက်​နှာ​ပျက်​ကြ​ရ​ပါ​စေ​သော​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဒုက္ခ​ရောက်​စေ​လို​သော​သူ​တို့​သည် နောက်​သို့​ပြန်​ဆုတ်​၍ အ​သ​ရေ​ပျက်​ကြ​ရ​ပါ​စေ​သော​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို “​ဟား ဟား​”​ဟု ရယ်​မော​ပြော​ဆို​သော​သူ​တို့​သည်<br> <span class="br-ind"><br><span class="indent">&nbsp;</span></span>မိ​မိ​တို့​ခံ​ရ​သော​အ​ရှက်​ကွဲ​ခြင်း​ကြောင့် တုန်​လှုပ်​ချောက်​ချား​ကြ​ပါ​စေ​သော​။<sup class="fnm"><a name="fnm12" href="#fn12">12</a></sup><br></div>
<div class="v" id="v16"><span class="vn">16</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​ကို​ရှာ​သော​သူ​အ​ပေါင်း​တို့​သည် ကိုယ်​တော်​၌​ရွှင်​မြူး​လျက်​ဝမ်း​မြောက်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​ကို​မြတ်​နိုး​သော​သူ​တို့​က “​ထာ​ဝ​ရ​ဘု​ရား​သည် ကြီး​မြတ်​တော်​မူ​၏​”​ဟု<br> <span class="br-ind"><br><span class="indent">&nbsp;</span></span>အ​စဉ်​မြွက်​ဆို​ကြ​ပါ​စေ​သော​။<sup class="fnm"><a name="fnm13" href="#fn13">13</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ကျွန်ုပ်​မူ​ကား အ​ဖိ​နှိပ်​ခံ​ရ​သော​သူ​၊ မ​ရှိ​နွမ်း​ပါး​သော​သူ​ဖြစ်​ပါ​၏​။<sup class="fnm"><a name="fnm14" href="#fn14">14</a></sup> <br> <span class="br-ind"><br><span class="indent">&nbsp;</span></span>ဘု​ရား​ရှင်​သည် အ​ကျွန်ုပ်​အ​တွက်​စဉ်း​စား​ပေး​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို​ကူ​ညီ​မ​စ​သော​အ​ရှင်​၊ အ​ကျွန်ုပ်​ကို လွတ်​မြောက်​စေ​သော​အ​ရှင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင်​၊ နှောင့်​နှေး​တော်​မ​မူ​ပါ​နှင့်​။<sup class="fnm"><a name="fnm15" href="#fn15">15</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၂၇:၁၄၊ ၃၇:၇။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၂၇:၅၊ ၃၇:၂၃၊ ၆၉:၂:၁၄။</div>
<div class="fn"><sup class="fnt"><a name="fn3" href="#fnm3">3</a></sup> တ​ရား ၁၃:၁၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၇၁:၁၅၊ ၁၃၉:၁၇-၁၈။</div>
<div class="fn"><sup class="fnt"><a name="fn5" href="#fnm5">5</a></sup> ၁ရာ ၁၄:၂၂၊ ဆာ ၅၁:၆။ ဟေ​ဗြဲ ၁၀:၅-၆၊ ၈။</div>
<div class="fn"><sup class="fnt"><a name="fn6" href="#fnm6">6</a></sup> လု ၂၄:၄၄၊ ဟေ​ဗြဲ ၁၀:၇၊ ၉။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၁၉:၁၆၊ ၂၄၊ ယော ၄:၃၄။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၆:၅၊ ၅၇:၃၊ ၆၁:၇။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၃၈:၄။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၇၀:၁။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၅:၄၊ ၂၆၊ ၇၀:၂။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၃၅:၂၁၊ ၂၅၊ ၇၀:၃။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၃၅:၂၇၊ ၇၀:၄။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၈၆:၁၊ ၁၀၉:၂၂။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၇၀:၅။</div>
</div>
<!-- PARSED ABOVE; EDITING MAY BREAK PARSER -->
</body></html>