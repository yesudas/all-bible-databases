<html><head>
<meta http-equiv="Content-Type" content="text/html;charset=utf-8" />
<title>Ps 44 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 44);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_42.html">42</a> <a href="Ps_43.html">43</a> <b>44</b> <a href="Ps_45.html">45</a> <a href="Ps_46.html">46</a> ... <a href="Ps_150.html">150</a> </div><hr>
<h1>Ps 44</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အစ္စ​ရေး​အ​မျိုး​သား​တို့​၏​ညည်း​တွား​ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကော​ရ​သား​တို့​၏​အ​လိမ္မာ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​တို့​၏​ဘိုး​ဘေး​တို့​က သူ​တို့​လက်​ထက် ရှေး​ကာ​လ​၌ ကိုယ်​တော်​ပြု​တော်​မူ​သော​အ​မှု​ကို<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​အား​ပြော​ပြ​ကြ​၍ အ​ကျွန်ုပ်​တို့​၏​နား​ဖြင့် ကြား​ရ​ကြ​ပါ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် လူ​မျိုး​ခြား​တို့​ကို ကိုယ်​တော်​၏​လက်​တော်​ဖြင့်​နှင်​ထုတ်​ပြီး ဘိုး​ဘေး​တို့​ကို အ​ခြေ​ချ​စေ​တော်​မူ​၏​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>တိုင်း​သူ​ပြည်​သား​တို့​ကို​နှိမ်​နင်း​၍ ဘိုး​ဘေး​တို့​ကို​ပြန့်​ပွား​စေ​တော်​မူ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​မှန်​စင်​စစ် ဘိုး​ဘေး​တို့​သည် ထို​ပြည်​ကို မိ​မိ​တို့​ဓား​လက်​နက်​ဖြင့် သိမ်း​ယူ​ခဲ့​ကြ​သည်​မ​ဟုတ်​ပါ​။<br> <span class="br-ind"><br><span class="indent">&nbsp;</span></span>သူ​တို့​အောင်​ပွဲ​ရ​သည်​မှာ သူ​တို့​၏​လက်​ရုံး​ကြောင့်​လည်း မ​ဟုတ်​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​ယာ​လက်​တော်​၊ ကိုယ်​တော်​၏​လက်​ရုံး​တော်​နှင့် ကိုယ်​တော်​၏​မျက်​နှာ​တော်​အ​လင်း​ကြောင့်​သာ​ဖြစ်​ပါ​၏​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် သူ​တို့​ကို​နှစ်​သက်​တော်​မူ​၏​။<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​၏​ရှင်​ဘု​ရင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ယာ​ကုပ်​၏​အောင်​ပွဲ​ကို​စီ​မံ​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် အ​ကျွန်ုပ်​တို့​အား​ရန်​ဖက်​ပြု​သော​သူ​တို့​ကို ကိုယ်​တော်​အား​ဖြင့် တွန်း​လှန်​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​တစ်​ဖက်​၌​ထ​ကြွ​သော​သူ​တို့​ကို ကိုယ်​တော်​၏​နာ​မ​တော်​အား​ဖြင့် နင်း​ချေ​ကြ​ပါ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် အ​ကျွန်ုပ်​၏​လေး​ကို​မ​ကိုး​စား​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဓား​သည်​လည်း အ​ကျွန်ုပ်​ကို​မ​ကယ်​တင်​နိုင်​ပါ​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကိုယ်​တော်​သာ​လျှင် အ​ကျွန်ုပ်​တို့​ကို ရန်​သူ​တို့​လက်​မှ​ကယ်​တင်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​အား မုန်း​သော​သူ​တို့​ကို​လည်း အ​ရှက်​ကွဲ​စေ​တော်​မူ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် ဘု​ရား​သ​ခင်​၌ တစ်​နေ့​လုံး​ဂုဏ်​ယူ​ဝါ​ကြွား​၍​<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို အ​စဉ်​အ​မြဲ​ချီး​မွမ်း​ကြ​ပါ​မည်​။ (​စေ​လာ​​<sup class="fnm"><a name="fnm9" href="#fn9">9</a></sup>)<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် အ​ကျွန်ုပ်​တို့​ကို​ငြင်း​ပယ်​၍​<sup class="fnm"><a name="fnm10" href="#fn10">10</a></sup> အ​သ​ရေ​ပျက်​စေ​တော်​မူ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ဗိုလ်​ခြေ​များ​နှင့်​အ​တူ​လည်း ချီ​တက်​တော်​မ​မူ​တော့​ပါ​။<sup class="fnm"><a name="fnm11" href="#fn11">11</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​တို့​ကို ရန်​သူ​တို့​ထံ​မှ နောက်​ဆုတ်​စေ​တော်​မူ​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို​မုန်း​သော​သူ​တို့​သည် အ​ကျွန်ုပ်​တို့​ကို​တိုက်​ခိုက်​လု​ယက်​ကြ​ပါ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကိုယ်​တော်​သည် သတ်​စား​စ​ရာ​သိုး​များ​ကဲ့​သို့ အ​ကျွန်ုပ်​တို့​ကို​အပ်​လိုက်​၍<br> <span class="br-ind"><br><span class="indent">&nbsp;</span></span>လူ​မျိုး​ခြား​တို့​အ​လယ်​တွင် အ​ကျွန်ုပ်​တို့​ကို​ကွဲ​လွင့်​စေ​တော်​မူ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​လူ​မျိုး​တော်​ကို အ​ဖိုး​အ​နည်း​ငယ်​ဖြင့်​ရောင်း​ချ​ပြီး​<sup class="fnm"><a name="fnm14" href="#fn14">14</a></sup> <br> <span class="br-ind"><br><span class="indent">&nbsp;</span></span>သူ​တို့​ကို​ရောင်း​ချ​ခြင်း​မှ မည်​သည့်​အ​ကျိုး​အ​မြတ်​မျှ​ရ​ရှိ​တော်​မ​မူ​ခဲ့​ပါ​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​တို့​ကို အ​ကျွန်ုပ်​တို့​၏​အိမ်​နီး​ချင်း​များ​အ​တွက် ကဲ့​ရဲ့​ပြစ်​တင်​စ​ရာ​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ပတ်​လည်​၌​ရှိ​သော​သူ​တို့​အ​တွက် အ​ထင်​အ​မြင်​သေး​စ​ရာ​နှင့် ပြက်​ရယ်​ပြု​စ​ရာ​ဖြစ်​စေ​တော်​မူ​ပါ​၏​။<sup class="fnm"><a name="fnm15" href="#fn15">15</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​တို့​ကို တိုင်း​နိုင်​ငံ​တို့​အ​လယ်​တွင် လူ​အ​များ​ပြော​စ​ရာ​ဖြစ်​စေ​ပြီး<br> <span class="br-ind"><br><span class="indent">&nbsp;</span></span>လူ​တို့​အ​လယ်​တွင် ဟား​စ​ရာ​ဖြစ်​စေ​တော်​မူ​၏​။<sup class="fnm"><a name="fnm16" href="#fn16">16</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ကဲ့​ရဲ့​ပြစ်​တင်​၍ စော်​ကား​ပြော​ဆို​သော​သူ​များ​၏​အ​သံ​ကြောင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>ရန်​သူ​နှင့်​လက်​တုံ့​ပြန်​သူ​ရှိ​နေ​သော​ကြောင့်​လည်း​ကောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​သ​ရေ​ပျက်​ခြင်း​သည် အ​ကျွန်ုပ်​ရှေ့​၌ တစ်​နေ့​လုံး​ရှိ​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​မျက်​နှာ​သည် အ​ရှက်​ကွဲ​ခြင်း​နှင့် ဖုံး​လွှမ်း​လျက်​ရှိ​ပါ​၏​။<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>ဤ​အ​ရာ​အား​လုံး အ​ကျွန်ုပ်​တို့​အ​ပေါ်​ကျ​ရောက်​ခဲ့​သော်​လည်း အ​ကျွန်ုပ်​တို့​သည် ကိုယ်​တော်​ကို​မ​မေ့​လျော့​ခဲ့​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ပ​ဋိ​ညာဉ်​တော်​ကို​လည်း မ​ဖောက်​ဖျက်​ခဲ့​ပါ​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​စိတ်​နှ​လုံး​သည် နောက်​ပြန်​မ​ဆုတ်​ခဲ့​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ခြေ​လှမ်း​များ​သည်​လည်း ကိုယ်​တော်​၏​လမ်း​စဉ်​မှ သွေ​ဖည်​မ​သွား​ခဲ့​ပါ​။<sup class="fnm"><a name="fnm17" href="#fn17">17</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် မြေ​ခွေး​တို့​နေ​ရာ​အ​ရပ်​တွင် အ​ကျွန်ုပ်​တို့​ကို​ကြေ​မွ​စေ​၍<br> <span class="br-ind"><br><span class="indent">&nbsp;</span></span>သေ​ခြင်း​၏​အ​ရိပ်​ဖြင့် အ​ကျွန်ုပ်​တို့​ကို​ဖုံး​လွှမ်း​ခဲ့​ပါ​၏​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် မိ​မိ​တို့​ဘု​ရား​သ​ခင်​၏​နာ​မ​တော်​ကို​မေ့​လျော့​ခဲ့​လျှင်​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ခြား​သော​ဘု​ရား​ထံ​သို့ အ​ကျွန်ုပ်​တို့​၏​လက်​ကို​ဆန့်​ခဲ့​လျှင်​လည်း​ကောင်း​<sup class="fnm"><a name="fnm18" href="#fn18">18</a></sup><br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ထို​အ​မှု​ကို​မ​စစ်​ကြော​ဘဲ​နေ​တော်​မူ​မည်​လော​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် စိတ်​နှ​လုံး​၏​လျှို့​ဝှက်​ချက်​များ​ကို သိ​တော်​မူ​၏​။<sup class="fnm"><a name="fnm19" href="#fn19">19</a></sup><br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် ကိုယ်​တော်​အ​တွက် တစ်​နေ့​လုံး​သေ​ခြင်း​နှင့်​ရင်​ဆိုင်​နေ​ကြ​ရ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် သတ်​ရန်​လျာ​ထား​သော​သိုး​ကဲ့​သို့ မှတ်​ယူ​ခြင်း​ခံ​ရ​ကြ​ပါ​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​ရှင်​၊ နိုး​တော်​မူ​ပါ​။ အ​ဘယ်​ကြောင့် ကျိန်း​စက်​နေ​တော်​မူ​သ​နည်း​။ ထ​တော်​မူ​ပါ​။<sup class="fnm"><a name="fnm21" href="#fn21">21</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို အ​စဉ်​ငြင်း​ပယ်​တော်​မ​မူ​ပါ​နှင့်​။<br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ဘယ်​ကြောင့် မျက်​နှာ​လွှဲ​တော်​မူ​ပါ​သ​နည်း​။<sup class="fnm"><a name="fnm22" href="#fn22">22</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ခံ​စား​ရ​သော ဖိ​စီး​နှိပ်​စက်​မှု​နှင့်​ညှဉ်း​ပန်း​မှု​ကို အ​ဘယ်​ကြောင့် မေ့​လျော့​တော်​မူ​ပါ​သ​နည်း​။<br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​တို့​၏​စိတ်​ဝိ​ညာဉ်​သည် မြေ​မှုန့်​သို့​တိုင်​အောင် ဝပ်​တွား​ရ​ပြီး​<sup class="fnm"><a name="fnm23" href="#fn23">23</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ဝမ်း​ဗိုက်​သည် မြေ​ကြီး​ပေါ်​တွင် ပြား​ကပ်​နေ​ပါ​၏​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ထ​တော်​မူ​ပါ​။ အ​ကျွန်ုပ်​တို့​ကို ကူ​ညီ​မ​စ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​ကို​ထောက်​၍ အ​ကျွန်ုပ်​တို့​ကို ရွေး​နုတ်​ကယ်​တင်​တော်​မူ​ပါ​။<sup class="fnm"><a name="fnm24" href="#fn24">24</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၇၈:၃။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၇၈:၅၅၊ ၈၀:၈။</div>
<div class="fn"><sup class="fnt"><a name="fn3" href="#fnm3">3</a></sup> ဟော ၁:၇။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၄၂:၈၊ ၇၄:၁၂။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၆၀:၁၂။</div>
<div class="fn"><sup class="fnt"><a name="fn6" href="#fnm6">6</a></sup> ၁ရာ ၁၇:၄၇၊ ဆာ ၃၃:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၃၅:၄။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၄:၂။</div>
<div class="fn"><sup class="fnt"><a name="fn9" href="#fnm9">9</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၆၀:၁၊ ၇၄:၁။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၆၀:၁၀၊ ၁၀၈:၁၁။</div>
<div class="fn"><sup class="fnt"><a name="fn12" href="#fnm12">12</a></sup> ဝတ် ၂၆:၁၇၊ တ​ရား ၂၈:၂၅၊ ယော​ရှု ၇:၈၊ ၁၂။</div>
<div class="fn"><sup class="fnt"><a name="fn13" href="#fnm13">13</a></sup> ဝတ် ၂၆:၃၃၊ တ​ရား ၄:၂၇၊ ၂၈:၆၄၊ ဆာ ၁၀၆:၂၇။</div>
<div class="fn"><sup class="fnt"><a name="fn14" href="#fnm14">14</a></sup> သူ​ကြီး ၂:၁၄၊ ၃:၈။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၇၉:၄။</div>
<div class="fn"><sup class="fnt"><a name="fn16" href="#fnm16">16</a></sup> ယော​ဘ ၁၇:၆၊ ယေ ၂၄:၉။</div>
<div class="fn"><sup class="fnt"><a name="fn17" href="#fnm17">17</a></sup> ယော​ဘ ၂၃:၁၁၊ ဆာ ၃၇:၃၁၊ ၁၁၉:၅၁၊ ၁၅၇။</div>
<div class="fn"><sup class="fnt"><a name="fn18" href="#fnm18">18</a></sup> ယော​ဘ ၁၁:၁၃။</div>
<div class="fn"><sup class="fnt"><a name="fn19" href="#fnm19">19</a></sup> ဆာ ၁၃၉:၁၊ ယေ ၁၇:၁၀၊ ဟေ​ဗြဲ ၄:၁၃။</div>
<div class="fn"><sup class="fnt"><a name="fn20" href="#fnm20">20</a></sup> ရော ၈:၃၆။</div>
<div class="fn"><sup class="fnt"><a name="fn21" href="#fnm21">21</a></sup> ဆာ ၃၅:၂၃။</div>
<div class="fn"><sup class="fnt"><a name="fn22" href="#fnm22">22</a></sup> ယော​ဘ ၁၃:၂၄။</div>
<div class="fn"><sup class="fnt"><a name="fn23" href="#fnm23">23</a></sup> ဆာ ၁၁၉:၂၅။</div>
<div class="fn"><sup class="fnt"><a name="fn24" href="#fnm24">24</a></sup> ဆာ ၂၅:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>