<html><head>
<meta http-equiv="Content-Type" content="text/html;charset=utf-8" />
<title>Ps 47 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 47);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_45.html">45</a> <a href="Ps_46.html">46</a> <b>47</b> <a href="Ps_48.html">48</a> <a href="Ps_49.html">49</a> ... <a href="Ps_150.html">150</a> </div><hr>
<h1>Ps 47</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကျွန်ုပ်​တို့​၏​ရှင်​ဘု​ရင် ဘု​ရား​သ​ခင်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကော​ရ​သား​တို့​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>လူ​မျိုး​အ​ပေါင်း​တို့​၊ လက်​ခုပ်​တီး​ကြ​လော့​။<br> <span class="br-ind"><br><span class="indent">&nbsp;</span></span>ရွှင်​လန်း​စွာ​ကြွေး​ကြော်​သော​အ​သံ​ဖြင့် ဘု​ရား​သ​ခင်​ထံ​သို့ ဝမ်း​မြောက်​စွာ​ကြွေး​ကြော်​ကြ​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​မြင့်​ဆုံး​သော​အ​ရှင် ထာ​ဝ​ရ​ဘု​ရား​သည် အံ့​ဩ​ဖွယ်​အ​ရှင်​၊<br> <span class="br-ind"><br><span class="indent">&nbsp;</span></span>ကမ္ဘာ​မြေ​တစ်​ခွင်​လုံး​ကို အုပ်​စိုး​သော​ကြီး​မြတ်​သည့် ရှင်​ဘု​ရင်​ဖြစ်​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကိုယ်​တော်​သည် လူ​မျိုး​တ​ကာ​တို့​ကို ငါ​တို့​အောက်​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>တိုင်း​သူ​ပြည်​သား​တို့​ကို ငါ​တို့​၏​ခြေ​ဖ​ဝါး​အောက်​၌​လည်း​ကောင်း ငြိမ်​ဝပ်​ပိ​ပြား​စေ​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​ချစ်​တော်​မူ​သည့်​ယာ​ကုပ်​၏​ဂုဏ်​ယူ​ဝင့်​ကြွား​စ​ရာ​တည်း​ဟူ​သော<br> <span class="br-ind"><br><span class="indent">&nbsp;</span></span>ငါ​တို့​၏​အ​မွေ​ကို ငါ​တို့​အ​တွက်​ရွေး​ချယ်​တော်​မူ​၏​။<sup class="fnm"><a name="fnm4" href="#fn4">4</a></sup> (​စေ​လာ​​<sup class="fnm"><a name="fnm5" href="#fn5">5</a></sup>)<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​သည် ဝမ်း​မြောက်​စွာ​ကြွေး​ကြော်​သော​အ​သံ​နှင့် တက်​သွား​တော်​မူ​၏​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် တံ​ပိုး​မှုတ်​သံ​နှင့် တက်​သွား​တော်​မူ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဘု​ရား​သ​ခင်​ကို သီ​ဆို​ချီး​မွမ်း​ကြ​လော့​။ သီ​ဆို​ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>ငါ​တို့​၏​ရှင်​ဘု​ရင်​ကို သီ​ဆို​ချီး​မွမ်း​ကြ​လော့​။ သီ​ဆို​ချီး​မွမ်း​ကြ​လော့​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဘု​ရား​သ​ခင်​သည် ကမ္ဘာ​မြေ​တစ်​ခွင်​လုံး​၏​ရှင်​ဘု​ရင်​ဖြစ်​တော်​မူ​၏​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>အ​လိမ္မာ​သီ​ချင်း​ဖြင့် သီ​ဆို​ချီး​မွမ်း​ကြ​လော့​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​သည် လူ​မျိုး​တ​ကာ​တို့​ကို​စိုး​စံ​တော်​မူ​၏​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် မိ​မိ​၏​သန့်​ရှင်း​သော​ပလ္လင်​တော်​ပေါ်​၌​ထိုင်​တော်​မူ​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>လူ​မျိုး​တ​ကာ​တို့​၏​မင်း​အ​ရာ​ရှိ​တို့​သည် အာ​ဗြ​ဟံ​၏​ဘု​ရား​သ​ခင်​ပိုင်​တော်​မူ​သော​လူ​မျိုး​တော်​အ​ဖြစ် စု​ဝေး​လာ​ကြ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကမ္ဘာ​မြေ​ကြီး​၏​ဒိုင်း​လွှား​တို့​ကို ဘု​ရား​သ​ခင်​ပိုင်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​လွန်​ချီး​မြှောက်​ခြင်း​ခံ​ရ​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၉၅:၁၊ ဟေ​ရှာ ၅၅:၁၂။</div>
<div class="fn"><sup class="fnt"><a name="fn2" href="#fnm2">2</a></sup> တ​ရား ၇:၂၁၊ မာ​လ ၁:၁၄။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၈:၄၇။</div>
<div class="fn"><sup class="fnt"><a name="fn4" href="#fnm4">4</a></sup> နာ ၂:၂။</div>
<div class="fn"><sup class="fnt"><a name="fn5" href="#fnm5">5</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn6" href="#fnm6">6</a></sup> ၂ရာ ၆:၁၅၊ ဆာ ၆၈:၁၈။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၉၇:၉၊ ဇာ ၁၄:၉၊ ၁ကော ၁၄:၁၅။</div>
<div class="fn"><sup class="fnt"><a name="fn8" href="#fnm8">8</a></sup> ၅ရာ ၁၆:၃၁၊ ဆာ ၂၂:၂၈။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၇၂:၁၁၊ ၉၇:၉၊ ဟေ​ရှာ ၄၉:၇-၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>