<html><head>
<meta http-equiv="Content-Type" content="text/html;charset=utf-8" />
<title>Ps 5 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 5);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_3.html">3</a> <a href="Ps_4.html">4</a> <b>5</b> <a href="Ps_6.html">6</a> <a href="Ps_7.html">7</a> ... <a href="Ps_150.html">150</a> </div><hr>
<h1>Ps 5</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဖြောင့်​မတ်​သော​သူ​၏​ခို​လှုံ​ရာ</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ပ​လွေ​နှင့်​သီ​ဆို​ရန်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​စ​ကား​ကို​စူး​စိုက်​နား​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ညည်း​ညူ​သံ​ကို သ​တိ​ပြု​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရှင်​ဘု​ရင်​နှင့်​အ​ကျွန်ုပ်​၏​ဘု​ရား​သ​ခင်​၊<sup class="fnm"><a name="fnm1" href="#fn1">1</a></sup> အ​ကျွန်ုပ်​သည် ကိုယ်​တော်​ထံ​ဆု​တောင်း​သည်​ဖြစ်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အော်​ဟစ်​သံ​ကို အာ​ရုံ​စိုက်​နား​ထောင်​တော်​မူ​ပါ​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ နံ​နက်​အ​ချိန်​၌ အ​ကျွန်ုပ်​၏​အ​သံ​ကို ကိုယ်​တော်​ကြား​တော်​မူ​ပါ​၏​။<br> <span class="br-ind"><br><span class="indent">&nbsp;</span></span>နံ​နက်​အ​ချိန်​၌ အ​ကျွန်ုပ်​သည် ကိုယ်​တော်​၏​ရှေ့​တော်​တွင် တိုး​လျှိုး​အ​သ​နား​ခံ​၍ စောင့်​လျက်​နေ​ပါ​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ဆိုး​ယုတ်​မှု​ကို​နှစ်​သက်​သော​ဘု​ရား​မ​ဟုတ်​ပါ​။<br> <span class="br-ind"><br><span class="indent">&nbsp;</span></span>မ​ကောင်း​မှု​ပြု​သော​သူ​သည် ကိုယ်​တော်​နှင့်​အ​တူ​နေ​ထိုင်​ခွင့်​ရ​မည်​မ​ဟုတ်​ပါ​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ဝါ​ကြွား​သော​သူ​တို့​သည် ကိုယ်​တော်​၏​မျက်​မှောက်​တော်​၌ ရပ်​နိုင်​ကြ​မည်​မ​ဟုတ်​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ပြစ်​ဒု​စ​ရိုက်​ပြု​သော​သူ​အ​ပေါင်း​တို့​ကို မုန်း​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>လိမ်​လည်​ပြော​ဆို​သော​သူ​တို့​ကို​ဖျက်​ဆီး​တော်​မူ​၏​။ ထာ​ဝ​ရ​ဘု​ရား​သည် သွေး​ဆာ​သော​သူ​နှင့်<br> <span class="br-ind"><br><span class="indent">&nbsp;</span></span>လိမ်​လည်​လှည့်​ဖြား​သော​သူ​တို့​ကို စက်​ဆုပ်​ရွံ​ရှာ​တော်​မူ​၏​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​မူ​ကား ကိုယ်​တော်​၏​ကြီး​မား​သော​မေတ္တာ​က​ရု​ဏာ​တော်​ကြောင့် ကိုယ်​တော်​၏​အိမ်​တော်​သို့​ရောက်​၍<br> <span class="br-ind"><br><span class="indent">&nbsp;</span></span>ကိုယ်​တော်​ကို​ကြောက်​ရွံ့​သော​စိတ်​ဖြင့် ကိုယ်​တော်​၏​သန့်​ရှင်း​သော​ဗိ​မာန်​တော်​ဘက်​သို့​မျက်​နှာ​မူ​လျက် ရှိ​ခိုး​ကိုး​ကွယ်​ပါ​မည်​။<sup class="fnm"><a name="fnm4" href="#fn4">4</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​ရန်​သူ​တို့​ကြောင့် ကိုယ်​တော်​၏​ဖြောင့်​မတ်​ခြင်း​ထဲ​၌ အ​ကျွန်ုပ်​ကို ပို့​ဆောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​လမ်း​ကို အ​ကျွန်ုပ်​ရှေ့​မှာ ဖြောင့်​တန်း​စေ​တော်​မူ​ပါ​။<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​၏​နှုတ်​တွင် တည်​ကြည်​မှု​မ​ရှိ​ပါ​။<br> <span class="br-ind"><br><span class="indent">&nbsp;</span></span>သူ​တို့​စိတ်​ထဲ​၌ ယုတ်​မာ​စဉ်း​လဲ​မှု​ရှိ​၍ သူ​တို့​၏​လည်​ချောင်း​သည် ပွင့်​နေ​သော​သင်္ချိုင်း​တွင်း​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>သူ​တို့​၏​လျှာ​သည် မြှောက်​ပင့်​ပြော​ဆို​တတ်​ပါ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ သူ​တို့​အ​ပေါ် အ​ပြစ်​သင့်​ရောက်​စေ​တော်​မူ​ပါ​။ သူ​တို့​သည် မိ​မိ​တို့​၏​အ​ကျင့်​အ​ကြံ​များ​ဖြင့် လဲ​ကျ​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​ကို​ပုန်​ကန်​ကြ​သည်​ဖြစ်​၍ သူ​တို့​ကျူး​လွန်​သည့်​များ​စွာ​သော​အ​ပြစ်​အ​တွက် သူ​တို့​ကို​နှင်​ထုတ်​တော်​မူ​ပါ​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် ကိုယ်​တော်​ကို​ခို​လှုံ​သော​သူ​အ​ပေါင်း​တို့​သည် ဝမ်း​မြောက်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>အ​စဉ်​အ​မြဲ​ရွှင်​လန်း​စွာ​ကြွေး​ကြော်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို​အုပ်​မိုး​ကွယ်​ကာ​တော်​မူ​သည်​ဖြစ်​၍ နာ​မ​တော်​ကို​မြတ်​နိုး​သော​သူ​တို့​သည်<br> <span class="br-ind"><br><span class="indent">&nbsp;</span></span>ကိုယ်​တော်​၌ ရွှင်​လန်း​ကြ​ပါ​စေ​သော​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည် ဖြောင့်​မတ်​သော​သူ​ကို​ကောင်း​ချီး​ပေး​၍ သူ့​ကို​ကျေး​ဇူး​တော်​ဖြင့်<br> <span class="br-ind"><br><span class="indent">&nbsp;</span></span>ဒိုင်း​ကာ​ကဲ့​သို့ ဝန်း​ရံ​ကာ​ကွယ်​ထား​တော်​မူ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၈၄:၃။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၈၈:၁၃။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁:၅၊ ၁၁:၅။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၃၈:၂။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၅၀:၁၉၊ ၅၂:၂၊ ရော ၃:၁၃။</div>
</div>
<!-- PARSED ABOVE; EDITING MAY BREAK PARSER -->
</body></html>