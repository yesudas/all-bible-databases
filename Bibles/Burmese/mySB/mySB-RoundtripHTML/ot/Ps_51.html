<html><head>
<meta http-equiv="Content-Type" content="text/html;charset=utf-8" />
<title>Ps 51 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 51);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_49.html">49</a> <a href="Ps_50.html">50</a> <b>51</b> <a href="Ps_52.html">52</a> <a href="Ps_53.html">53</a> ... <a href="Ps_150.html">150</a> </div><hr>
<h1>Ps 51</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ပြစ်​များ​ခွင့်​လွှတ်​ပေး​တော်​မူ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဒါ​ဝိဒ်​သည် ဗာ​သ​ရှေ​ဘ​ထံ​ဝင်​ရောက်​ကျူး​လွန်​ပြီး​နောက် သူ့​ထံ​ပ​ရော​ဖက်​နာ​သန်​ရောက်​လာ​သော​အ​ခါ စပ်​ဆို​သော​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​၏​မေတ္တာ​က​ရု​ဏာ​တော်​နှင့်​အ​ညီ အ​ကျွန်ုပ်​ကို​သ​နား​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကြီး​မား​သော​သ​နား​စုံ​မက်​ခြင်း​နှင့်​အ​ညီ အ​ကျွန်ုပ်​ကျူး​လွန်​သော​အ​ပြစ်​များ​ကို ပယ်​ဖျက်​တော်​မူ​ပါ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဒု​စ​ရိုက်​ကို အ​ကုန်​အ​စင်​ဆေး​ကြော​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ပြစ်​မှ အ​ကျွန်ုပ်​ကို​စင်​ကြယ်​စေ​တော်​မူ​ပါ​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​ကျူး​လွန်​သော​အ​ပြစ်​များ​ကို အ​ကျွန်ုပ်​သိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ပြစ်​သည် အ​ကျွန်ုပ်​၏​ရှေ့​မှောက်​၌ အ​စဉ်​ရှိ​နေ​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော့်​ကို​၊ ကိုယ်​တော့်​ကို​သာ ပြစ်​မှား​၍ ကိုယ်​တော်​၏​အ​မြင်​၌ မ​ကောင်း​သော​အ​မှု​ကို ပြု​မိ​ပါ​ပြီ​။<br> <span class="br-ind"><br><span class="indent">&nbsp;</span></span>သို့​ဖြစ်​၍ ကိုယ်​တော်​အ​မိန့်​ရှိ​တော်​မူ​သော​အ​ခါ ဖြောင့်​မတ်​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​တ​ရား​စီ​ရင်​တော်​မူ​သော​အ​ခါ သန့်​ရှင်း​စင်​ကြယ်​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ဒု​စ​ရိုက်​ထဲ​၌​မွေး​ဖွား​လာ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​မိ​ခင်​သည် အ​ကျွန်ုပ်​ကို ကိုယ်​ဝန်​ရ​စဉ်​က​ပင် အ​ကျွန်ုပ်​သည် အ​ပြစ်​ထဲ​၌​ရှိ​ပါ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​တွင်း​စိတ်​၌​မှန်​ကန်​မှု​ရှိ​ခြင်း​ကို နှစ်​သက်​တော်​မူ​သည်​ဖြစ်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​ထဲ​ရှိ လျှို့​ဝှက်​ထား​သော​နေ​ရာ​တွင် ဉာဏ်​ပ​ညာ​ကို သိ​ရှိ​စေ​တော်​မူ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို ဟုဿုပ်​ခက်​ဖြင့် သန့်​စင်​စေ​တော်​မူ​ပါ​။ ထို​အ​ခါ အ​ကျွန်ုပ်​သည် စင်​ကြယ်​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​ဆေး​ကြော​တော်​မူ​ပါ​။ ထို​အ​ခါ အ​ကျွန်ုပ်​သည် နှင်း​ပွင့်​ထက် ပို​၍​ဖြူ​ပါ​လိမ့်​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​အား ရွှင်​မြူး​ခြင်း​နှင့်​ဝမ်း​မြောက်​ခြင်း​ကို ကြား​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​ကြေ​မွ​စေ​သော​အ​ရိုး​တို့​ကို​လည်း ရွှင်​လန်း​စေ​တော်​မူ​ပါ​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​ပြစ်​များ​မှ မျက်​နှာ​တော်​လွှဲ​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဒု​စ​ရိုက်​အား​လုံး​ကို ပယ်​ဖျက်​တော်​မူ​ပါ​။<sup class="fnm"><a name="fnm8" href="#fn8">8</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​အ​ထဲ​၌ စင်​ကြယ်​သော​စိတ်​နှ​လုံး​ကို ဖန်​ဆင်း​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွင်း​ထဲ​၌ တည်​ကြည်​သော​စိတ်​သ​ဘော​ကို အ​သစ်​ပြု​ပြင်​တော်​မူ​ပါ​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို ကိုယ်​တော်​၏​ရှေ့​မှောက်​မှ​နှင်​ထုတ်​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သန့်​ရှင်း​သော​ဝိ​ညာဉ်​တော်​ကို အ​ကျွန်ုပ်​ထံ​မှ​ရုပ်​သိမ်း​တော်​မ​မူ​ပါ​နှင့်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​နှင့်​ဆိုင်​သော​ရွှင်​မြူး​ခြင်း​ကို အ​ကျွန်ုပ်​အား ပြန်​လည်​ခံ​စား​စေ​၍<br> <span class="br-ind"><br><span class="indent">&nbsp;</span></span>စေ​တ​နာ​ထက်​သန်​သော​ဝိ​ညာဉ်​တော်​ဖြင့် အ​ကျွန်ုပ်​ကို ထောက်​မ​တော်​မူ​ပါ​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​သည် အ​ပြစ်​ကျူး​လွန်​သော​သူ​တို့​အား ကိုယ်​တော်​၏​လမ်း​တို့​ကို​သင်​ကြား​ပေး​ပါ​မည်​။<br> <span class="br-ind"><br><span class="indent">&nbsp;</span></span>အ​ပြစ်​သား​တို့​သည်​လည်း ကိုယ်​တော်​ထံ ပြန်​လာ​ကြ​ပါ​လိမ့်​မည်​။<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​ကို​ကယ်​တင်​တော်​မူ​သော​ဘု​ရား​သ​ခင်​၊<br> <span class="br-ind"><br><span class="indent">&nbsp;</span></span>လူ​သတ်​ခြင်း​အ​ပြစ်​မှ အ​ကျွန်ုပ်​ကို​ကယ်​နုတ်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​လျှာ​သည် ကိုယ်​တော်​၏​ဖြောင့်​မတ်​ခြင်း​ကို ရွှင်​လန်း​စွာ​သီ​ချင်း​ဆို​ပါ​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ အ​ကျွန်ုပ်​၏​နှုတ်​ခမ်း​ကို ဖွင့်​တော်​မူ​ပါ​။<br> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​၏​နှုတ်​သည် ကိုယ်​တော်​၏​ဂုဏ်​ကျေး​ဇူး​တော်​ကို ပြော​ကြား​ပါ​မည်​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ယဇ်​ပူ​ဇော်​ခြင်း​ကို အ​လို​ရှိ​တော်​မ​မူ​ပါ​။<br> <span class="br-ind"><br><span class="indent">&nbsp;</span></span>အ​လို​ရှိ​တော်​မူ​လျှင် အ​ကျွန်ုပ်​ပူ​ဇော်​ခဲ့​ပါ​လိမ့်​မည်​။ မီး​ရှို့​ရာ​ယဇ်​ကို​လည်း နှစ်​သက်​တော်​မ​မူ​ပါ​။<sup class="fnm"><a name="fnm10" href="#fn10">10</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ဘု​ရား​သ​ခင်​နှစ်​သက်​တော်​မူ​သော​ယဇ်​များ​မှာ ကျိုး​ပဲ့​သော​စိတ်​သ​ဘော​ဖြစ်​ပါ​၏​။<br> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် ကျိုး​ပဲ့​ကြေ​မွ​သော​စိတ်​နှ​လုံး​ကို မ​ထီ​မဲ့​မြင်​ပြု​တော်​မူ​မည်​မ​ဟုတ်​ပါ​။<sup class="fnm"><a name="fnm11" href="#fn11">11</a></sup><br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​၏​ကျေး​ဇူး​တော်​အား​ဖြင့် ဇိ​အုန်​ကို​ကောင်း​စား​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ဂျေ​ရု​ဆ​လင်​မြို့​ရိုး​တို့​ကို တည်​ဆောက်​တော်​မူ​ပါ​။<sup class="fnm"><a name="fnm12" href="#fn12">12</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ထို​အ​ခါ ကိုယ်​တော်​သည် ဖြောင့်​မတ်​ခြင်း​ယဇ်​များ​တည်း​ဟူ​သော<br> <span class="br-ind"><br><span class="indent">&nbsp;</span></span>မီး​ရှို့​ရာ​ယဇ်​နှင့် အ​ကုန်​အ​စင်​လောင်​ကျွမ်း​အောင်​ရှို့​ရ​သော​ယဇ်​ကို နှစ်​သက်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ထို​အ​ခါ လူ​တို့​သည် နွား​ထီး​တို့​ကို ကိုယ်​တော်​၏​ယဇ်​ပလ္လင်​ပေါ်​တွင် ပူ​ဇော်​ကြ​ပါ​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ရှာ ၄၃:၂၅၊ တ ၃:၁၉။</div>
<div class="fn"><sup class="fnt"><a name="fn2" href="#fnm2">2</a></sup> ဟေ​ရှာ ၁:၁၆၊ ၁ယော ၁:၇။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၂:၅၊ သု ၂၈:၁၃။</div>
<div class="fn"><sup class="fnt"><a name="fn4" href="#fnm4">4</a></sup> ရော ၃:၄။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၁၅:၁၄၊ ရော ၅:၁၂။</div>
<div class="fn"><sup class="fnt"><a name="fn6" href="#fnm6">6</a></sup> ယော​ဘ ၃၈:၃၆။</div>
<div class="fn"><sup class="fnt"><a name="fn7" href="#fnm7">7</a></sup> ဟေ​ရှာ ၁:၁၈။</div>
<div class="fn"><sup class="fnt"><a name="fn8" href="#fnm8">8</a></sup> ယေ ၁၆:၁၇။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၃၅:၂၈၊ ၇၁:၁၅။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၄၀:၆၊ ဟေ​ဗြဲ ၁၀:၅-၆၊ ၈။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၄:၁၈။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၆၉:၃၅၊ ၁၄၇:၂။</div>
</div>
<!-- PARSED ABOVE; EDITING MAY BREAK PARSER -->
</body></html>