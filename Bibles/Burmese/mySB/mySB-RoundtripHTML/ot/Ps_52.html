<html><head>
<meta http-equiv="Content-Type" content="text/html;charset=utf-8" />
<title>Ps 52 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 52);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_50.html">50</a> <a href="Ps_51.html">51</a> <b>52</b> <a href="Ps_53.html">53</a> <a href="Ps_54.html">54</a> ... <a href="Ps_150.html">150</a> </div><hr>
<h1>Ps 52</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မ​ကောင်း​မှု​၌​ဂုဏ်​ယူ​ဝါ​ကြွား​သူ​အား ဘု​ရား​သ​ခင်​စီ​ရင်​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ဧ​ဒုံ​အ​မျိုး​သား​ဒေါ​ဂ​က “​ဒါ​ဝိဒ်​သည် အ​ဟိ​မ​လက်​အိမ်​သို့​ရောက်​ခဲ့​ပြီ​”​ဟု ရှော​လု​ထံ​သို့​သွား​၍ ကြား​လျှောက်​သော​အ​ခါ ဒါ​ဝိဒ်​စပ်​ဆို​သော​အ​လိမ္မာ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ခွန်​အား​ကြီး​သော​သူ​၊ သင်​သည် မ​ကောင်း​မှု​၌ အ​ဘယ်​ကြောင့် ဂုဏ်​ယူ​ဝါ​ကြွား​သ​နည်း​။<br> <span class="br-ind"><br><span class="indent">&nbsp;</span></span>ဘု​ရား​သ​ခင်​၏​မေတ္တာ​က​ရု​ဏာ​တော်​သည် အ​စဉ်​အ​မြဲ​တည်​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အို လိမ်​လည်​ကောက်​ကျစ်​မှု​ကို​ပြု​သော​သူ​၊ သင်​၏​လျှာ​သည် ထက်​သော​သင်​တုန်း​ဓား​ကဲ့​သို့<br> <span class="br-ind"><br><span class="indent">&nbsp;</span></span>ပျက်​စီး​ခြင်း​ဘေး​များ​ကို ကြံ​စည်​တတ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သင်​သည် ကောင်း​မှု​ထက် မ​ကောင်း​မှု​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ဖြောင့်​မတ်​စွာ​ပြော​ဆို​ခြင်း​ထက် မု​သား​ပြော​ဆို​ခြင်း​ကို​လည်း​ကောင်း နှစ်​သက်​၏​။<sup class="fnm"><a name="fnm2" href="#fn2">2</a></sup> (​စေ​လာ​​<sup class="fnm"><a name="fnm3" href="#fn3">3</a></sup>)<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အို လိမ်​လည်​လှည့်​ဖြား​သော​လျှာ​၊<br> <span class="br-ind"><br><span class="indent">&nbsp;</span></span>သင်​သည် ထိ​ခိုက်​နစ်​နာ​စေ​သော​စ​ကား​ရှိ​သ​မျှ​တို့​ကို နှစ်​သက်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ဘု​ရား​သ​ခင်​သည် သင့်​ကို​ထာ​ဝ​ရ​ဖြို​ဖျက်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သင့်​ကို​ဖမ်း​ဆုပ်​၍ တဲ​ထဲ​မှ​ဆွဲ​ထုတ်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>အ​သက်​ရှင်​သော​သူ​တို့​နေ​ထိုင်​ရာ​မြေ​ပေါ်​မှ​လည်း သင့်​ကို​နုတ်​ပယ်​တော်​မူ​လိမ့်​မည်​။<sup class="fnm"><a name="fnm4" href="#fn4">4</a></sup> (​စေ​လာ​)<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ထို​အ​ခါ ဖြောင့်​မတ်​သော​သူ​တို့​သည်​မြင်​၍<br> <span class="br-ind"><br><span class="indent">&nbsp;</span></span>ကြောက်​ရွံ့​ကြ​လိမ့်​မည်​။ သူ​တို့​က<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>“​ဘု​ရား​သ​ခင်​ကို မိ​မိ​၏​မှီ​ခို​ရာ​မ​ဖြစ်​စေ​ဘဲ မိ​မိ​၏​ဓ​န​ဥစ္စာ​ကြွယ်​ဝ​မှု​ကို​ယုံ​ကြည်​ကိုး​စား​သော​သူ​ကို ကြည့်​ကြ​လော့​။<br> <span class="br-ind"><br><span class="indent">&nbsp;</span></span>သူ​သည် မိ​မိ​၏​ယုတ်​မာ​စဉ်း​လဲ​မှု​အား​ဖြင့် အား​ကြီး​လာ​၏​”​ဟု ဆို​လျက် သူ့​ကို​ရယ်​မော​ကြ​လိမ့်​မည်​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် ငါ​သည် ဘု​ရား​သ​ခင်​၏​အိမ်​တော်​၌ စိမ်း​လန်း​သော​သံ​လွင်​ပင်​ကဲ့​သို့​ဖြစ်​၏​။<br> <span class="br-ind"><br><span class="indent">&nbsp;</span></span>ငါ​သည် ဘု​ရား​သ​ခင်​၏​မေတ္တာ​က​ရု​ဏာ​တော်​ကို ကာ​လ​အ​စဉ်​အ​ဆက်​ယုံ​ကြည်​ကိုး​စား​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​ပြု​သော​အ​မှု​အ​တွက် ကိုယ်​တော်​ကို အ​စဉ်​အ​မြဲ​ချီး​မွမ်း​ပါ​မည်​။<br> <span class="br-ind"><br><span class="indent">&nbsp;</span></span>နာ​မ​တော်​ကို​လည်း စောင့်​မျှော်​လျက်​နေ​ပါ​မည်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ထို​အ​မှု​သည် ကိုယ်​တော်​၏​သန့်​ရှင်း​သူ​တို့​ရှေ့​တွင် ကောင်း​မြတ်​ပေ​၏​။<sup class="fnm"><a name="fnm5" href="#fn5">5</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၅:၉၊ ၅၀:၁၉။</div>
<div class="fn"><sup class="fnt"><a name="fn2" href="#fnm2">2</a></sup> ယေ ၉:၄-၅။</div>
<div class="fn"><sup class="fnt"><a name="fn3" href="#fnm3">3</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၅၂:၅)</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၂၇:၁၃၊ သု ၂:၂၂။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၅၄:၆။</div>
</div>
<!-- PARSED ABOVE; EDITING MAY BREAK PARSER -->
</body></html>