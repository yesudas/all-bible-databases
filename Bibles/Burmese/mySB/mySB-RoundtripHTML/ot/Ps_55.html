<html><head>
<meta http-equiv="Content-Type" content="text/html;charset=utf-8" />
<title>Ps 55 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 55);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_53.html">53</a> <a href="Ps_54.html">54</a> <b>55</b> <a href="Ps_56.html">56</a> <a href="Ps_57.html">57</a> ... <a href="Ps_150.html">150</a> </div><hr>
<h1>Ps 55</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မိတ်​ဆွေ​၏​သစ္စာ​ဖောက်​ခြင်း​ခံ​ရ​သူ​၏​ဆု​တောင်း​ချက်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကြိုး​တပ်​တူ​ရိ​ယာ​များ​ဖြင့်​၊ ဒါ​ဝိဒ်​၏​အ​လိမ္မာ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​၏​ဆု​တောင်း​ချက်​ကို စူး​စိုက်​နား​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​သ​နား​ခံ​ချက်​ကို​လည်း လျစ်​လျူ​ရှု​တော်​မ​မူ​ပါ​နှင့်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​အာ​ရုံ​စိုက်​နား​ထောင်​၍ အ​ကျွန်ုပ်​ကို ထူး​တော်​မူ​ပါ​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​သည် အ​ကျွန်ုပ်​၏​စိတ်​ဒုက္ခ​ကြောင့် နေ​မ​ထိ​ထိုင်​မ​သာ​ဖြစ်​ပြီး စိတ်​ရှုပ်​ထွေး​နေ​ပါ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ရန်​သူ​၏​အ​သံ​နှင့် ဆိုး​ယုတ်​သော​သူ​၏​ဖိ​စီး​မှု​ကြောင့် စိတ်​ရှုပ်​ထွေး​နေ​ပါ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​သည် အ​ကျွန်ုပ်​အ​ပေါ် ဘေး​ဒုက္ခ​သက်​ရောက်​စေ​၍ အ​ကျွန်ုပ်​ကို​အ​မျက်​ထွက်​လျက် အ​ငြိုး​ထား​ကြ​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​သည် အ​ကျွန်ုပ်​အ​ထဲ​၌ တုန်​လှုပ်​လျက်​နေ​ပါ​၏​။<br> <span class="br-ind"><br><span class="indent">&nbsp;</span></span>သေ​ခြင်း​နှင့်​ဆိုင်​သော​ကြောက်​ရွံ့​ထိတ်​လန့်​ဖွယ်​ရာ​များ​သည် အ​ကျွန်ုပ်​အ​ပေါ်​ကျ​ရောက်​လာ​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကြောက်​ရွံ့​ခြင်း​နှင့်​ထိတ်​လန့်​တုန်​လှုပ်​ခြင်း​သည် အ​ကျွန်ုပ်​အ​ပေါ်​ကျ​ရောက်​၍<br> <span class="br-ind"><br><span class="indent">&nbsp;</span></span>ကြောက်​ရွံ့​စိတ်​သည်​လည်း အ​ကျွန်ုပ်​ကို​လွှမ်း​မိုး​လျက်​ရှိ​ပါ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​အ​ခါ ငါ​က “​ငါ​၌ ချိုး​ငှက်​ကဲ့​သို့​အ​တောင်​ရှိ​ခဲ့​လျှင်<br> <span class="br-ind"><br><span class="indent">&nbsp;</span></span>ငါ​သည် ပျံ​သန်း​သွား​၍ နား​နေ​ပေ​လိမ့်​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကြည့်​ရှု​လော့​။ ငါ​သည် ဝေး​ရာ​သို့​ထွက်​ပြေး​၍<br> <span class="br-ind"><br><span class="indent">&nbsp;</span></span>တော​ကန္တာ​ရ​၌​နေ​ပေ​လိမ့်​မည်​။<sup class="fnm"><a name="fnm6" href="#fn6">6</a></sup> (​စေ​လာ​​<sup class="fnm"><a name="fnm7" href="#fn7">7</a></sup>)<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ပြင်း​ထန်​သော​လေ​မှ​လည်း​ကောင်း​၊ မုန်​တိုင်း​မှ​လည်း​ကောင်း<br> <span class="br-ind"><br><span class="indent">&nbsp;</span></span>ငါ​၏​လွတ်​မြောက်​ရာ​အ​ရပ်​သို့ အ​လျင်​အ​မြန်​သွား​ပေ​လိမ့်​မည်​”​ဟု ဆို​၏​။<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​ရှင်​၊ သူ​တို့​၏​စ​ကား​ကို ရှုပ်​ထွေး​ကွဲ​ပြား​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် မြို့​ထဲ​၌ ရက်​စက်​ကြမ်း​ကြုတ်​မှု​နှင့်​ခိုက်​ရန်​ဖြစ်​ပွား​မှု​ကို တွေ့​မြင်​ရ​ပါ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သူ​တို့​သည် ထို​မြို့​ကို ၎င်း​၏​မြို့​ရိုး​ပေါ်​မှ နေ့​ည​မ​ပြတ်​လှည့်​ပတ်​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ပြစ်​ဒု​စ​ရိုက်​နှင့်​ဒုက္ခ​ပြဿ​နာ​သည်​လည်း ထို​မြို့​ထဲ​၌​ရှိ​ပါ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ယုတ်​မာ​စဉ်း​လဲ​မှု​သည် ထို​မြို့​ထဲ​၌​ရှိ​၍ ဖိ​နှိပ်​ခြယ်​လှယ်​ခြင်း​နှင့်​လိမ်​လည်​လှည့်​ဖြား​ခြင်း​သည်<br> <span class="br-ind"><br><span class="indent">&nbsp;</span></span>ထို​မြို့​၏​လမ်း​မ​ပေါ်​မှ မည်​သည့်​အ​ခါ​မျှ ထွက်​ခွာ​လိမ့်​မည်​မ​ဟုတ်​ပါ​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အ​မှန်​စင်​စစ် ငါ့​ကို​ကဲ့​ရဲ့​ပြစ်​တင်​သော​သူ​သည် ရန်​သူ​မ​ဟုတ်​။ ဟုတ်​လျှင် ငါ​ခံ​နိုင်​ခဲ့​ပေ​လိမ့်​မည်​။<br> <span class="br-ind"><br><span class="indent">&nbsp;</span></span>ငါ့​တစ်​ဖက်​၌ မိ​မိ​ကိုယ်​ကို​ချီး​မြှောက်​သော​သူ​သည် ငါ့​ကို​မုန်း​သော​သူ​မ​ဟုတ်​။<br> <span class="br-ind"><br><span class="indent">&nbsp;</span></span>ဟုတ်​လျှင် သူ​မ​မြင်​အောင် ငါ​ပုန်း​ရှောင်​ခဲ့​ပေ​လိမ့်​မည်​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သို့​သော် ထို​သူ​မှာ ငါ​ကဲ့​သို့​သော​လူ​တစ်​ဦး​ဖြစ်​ပြီး<br> <span class="br-ind"><br><span class="indent">&nbsp;</span></span>ငါ​၏​အ​ပေါင်း​အ​ဖော်​၊ ငါ​၏​အ​သိ​မိတ်​ဆွေ​တည်း​ဟူ​သော သင်​ပင်​ဖြစ်​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ငါ​တို့​သည် အ​ချင်း​ချင်း ရင်း​နှီး​စွာ​ဆွေး​နွေး​တိုင်​ပင်​ကြ​ပြီး<br> <span class="br-ind"><br><span class="indent">&nbsp;</span></span>ဘု​ရား​သ​ခင်​၏​အိမ်​တော်​သို့ လူ​အ​စု​အ​ဝေး​နှင့်​အ​တူ သွား​ခဲ့​ကြ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>သေ​ခြင်း​သည် သူ​တို့​ကို ရုတ်​တ​ရက်​ဖမ်း​ပါ​စေ​။ သူ​တို့​သည် မ​ရ​ဏာ​နိုင်​ငံ​သို့​အ​ရှင်​လတ်​လတ်​ဆင်း​သွား​ကြ​ရ​ပါ​စေ​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား မ​ကောင်း​မှု​တို့​သည် သူ​တို့​တည်း​ခို​နေ​ထိုင်​ရာ​နေ​ရာ​တွင် သူ​တို့​အ​လယ်​၌​ရှိ​ကြ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ငါ​သည် ဘု​ရား​သ​ခင်​ကို​ခေါ်​၍ ထာ​ဝ​ရ​ဘု​ရား​သည်<br> <span class="br-ind"><br><span class="indent">&nbsp;</span></span>ငါ့​ကို​ကယ်​တင်​တော်​မူ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>နေ​ဝင်​ချိန်​၊ နံ​နက်​ချိန်​၊ မွန်း​တည့်​ချိန်​တွင် ငါ​သည် ညည်း​တွား​ပြော​ဆို​လျက် အော်​ဟစ်​မြည်​တမ်း​သော​အ​ခါ<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​၏​အ​သံ​ကို​ကြား​တော်​မူ​လိမ့်​မည်​။<br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>များ​စွာ​သော​သူ​တို့​သည် ငါ့​ကို​ဆန့်​ကျင်​ကြ​သော်​လည်း ကိုယ်​တော်​သည် ငါ​ရင်​ဆိုင်​ရ​သော​စစ်​မက်​ထဲ​မှ<br> <span class="br-ind"><br><span class="indent">&nbsp;</span></span>ငါ​၏​စိတ်​ဝိ​ညာဉ်​ကို ဘေး​ကင်း​စွာ​ရွေး​နုတ်​ကယ်​တင်​တော်​မူ​၏​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ရှေး​ကာ​လ​က​ပင် စိုး​စံ​တော်​မူ​သော​ဘု​ရား​သ​ခင်​သည် ကြား​၍ သူ​တို့​ကို​နှိမ့်​ချ​တော်​မူ​လိမ့်​မည်​။<sup class="fnm"><a name="fnm12" href="#fn12">12</a></sup> (​စေ​လာ​)<br> <span class="br-ind"><br><span class="indent">&nbsp;</span></span>သူ​တို့​သည် မည်​သည့်​အ​ခါ​မျှ​ပြောင်း​လဲ​ခြင်း​မ​ရှိ​ကြ​။ ဘု​ရား​သ​ခင်​ကို​ကြောက်​ရွံ့​ခြင်း​လည်း​မ​ရှိ​ကြ​။<br></div>
<div class="v" id="v20"><span class="vn">20</span> <span class="br-p"><br><br></span><span class="br-ind"><br><span class="indent">&nbsp;</span></span>ထို​သို့​သော​သူ​သည် သူ​၏​မိတ်​ဆွေ​များ​ကို လက်​ရောက်​ကျူး​လွန်​၍<br> <span class="br-ind"><br><span class="indent">&nbsp;</span></span>သူ​၏​ပ​ဋိ​ညာဉ်​ကို ရှုတ်​ချ​လေ​ပြီ​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>သူ​၏​နှုတ်​သည် ထော​ပတ်​ကဲ့​သို့​ညက်​ညော​သော်​လည်း သူ​၏​စိတ်​နှ​လုံး​၌ စစ်​မက်​ရှိ​၏​။<br> <span class="br-ind"><br><span class="indent">&nbsp;</span></span>သူ​၏​စ​ကား​တို့​သည် ဆီ​ထက်​ချော​မွတ်​သော်​လည်း ဆွဲ​ထုတ်​ထား​သော​ဓား​များ​ဖြစ်​ကြ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v22"><span class="vn">22</span> <span class="br-p"><br><br></span><span class="br-ind"><br><span class="indent">&nbsp;</span></span>သင်​၏​ဝန်​ထုပ်​ဝန်​ပိုး​ကို ထာ​ဝ​ရ​ဘု​ရား​ထံ​၌ ချ​ထား​လော့​။ သို့​ပြု​လျှင် ကိုယ်​တော်​သည် သင့်​ကို​ထောက်​မ​တော်​မူ​လိမ့်​မည်​။<sup class="fnm"><a name="fnm14" href="#fn14">14</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် ဖြောင့်​မတ်​သော​သူ​ကို မည်​သည့်​အ​ခါ​မျှ တုန်​လှုပ်​စေ​တော်​မူ​မည်​မ​ဟုတ်​။<br></div>
<div class="v" id="v23"><span class="vn">23</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် အို ဘု​ရား​သ​ခင်​၊ ကိုယ်​တော်​သည် ထို​သူ​တို့​ကို ပုပ်​ပျက်​ရာ​တွင်း​ထဲ​သို့​ဆင်း​သွား​စေ​တော်​မူ​၏​။<br> <span class="br-ind"><br><span class="indent">&nbsp;</span></span>သွေး​ဆာ​သော​သူ​နှင့် လိမ်​လည်​လှည့်​ဖြား​သော​သူ​တို့​သည် မိ​မိ​တို့​နေ့​ရက်​ကာ​လ​၏​ထက်​ဝက်​မျှ​ပင် အ​သက်​ရှင်​ရ​မည်​မ​ဟုတ်​။<br> <span class="br-ind"><br><span class="indent">&nbsp;</span></span>အ​ကျွန်ုပ်​မူ​ကား ကိုယ်​တော်​ကို​ယုံ​ကြည်​ကိုး​စား​ပါ​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၄:၁၊ ၅၄:၂။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၆၄:၁။</div>
<div class="fn"><sup class="fnt"><a name="fn3" href="#fnm3">3</a></sup> ၂ရာ ၁၆:၇-၈။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၁၆:၃။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၁၆:၃။</div>
<div class="fn"><sup class="fnt"><a name="fn6" href="#fnm6">6</a></sup> ယေ ၉:၂။</div>
<div class="fn"><sup class="fnt"><a name="fn7" href="#fnm7">7</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၅၅:၁၉)</div>
<div class="fn"><sup class="fnt"><a name="fn8" href="#fnm8">8</a></sup> ယေ ၆:၇။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၄၁:၉။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၄၂:၄။</div>
<div class="fn"><sup class="fnt"><a name="fn11" href="#fnm11">11</a></sup> တော ၁၆:၃၀၊ ၃၃။</div>
<div class="fn"><sup class="fnt"><a name="fn12" href="#fnm12">12</a></sup> တ​ရား ၃၃:၂၇။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၂၈:၃။</div>
<div class="fn"><sup class="fnt"><a name="fn14" href="#fnm14">14</a></sup> ၁ပေ ၅:၇။</div>
</div>
<!-- PARSED ABOVE; EDITING MAY BREAK PARSER -->
</body></html>