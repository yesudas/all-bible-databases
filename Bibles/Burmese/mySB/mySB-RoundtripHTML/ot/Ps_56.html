<html><head>
<meta http-equiv="Content-Type" content="text/html;charset=utf-8" />
<title>Ps 56 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 56);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_54.html">54</a> <a href="Ps_55.html">55</a> <b>56</b> <a href="Ps_57.html">57</a> <a href="Ps_58.html">58</a> ... <a href="Ps_150.html">150</a> </div><hr>
<h1>Ps 56</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကယ်​မ​တော်​မူ​ရန် ဘု​ရား​သ​ခင်​ထံ​တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​ဝေး​သော​အ​ရပ်​၌ တိတ်​ဆိတ်​နေ​သော​ချိုး​ငှက်​” သံ​စဉ်​၊ ဖိ​လိတ္တိ​လူ​မျိုး​တို့​သည် ဒါ​ဝိဒ်​ကို ဂါ​သ​မြို့​တွင်​ဖမ်း​ဆီး​ကြ​သော​အ​ခါ ဒါ​ဝိဒ်​စပ်​ဆို​သော​မိတ္တမ်​သီ​ချင်း​<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​ကို​သ​နား​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား လူ​တို့​သည် အ​ကျွန်ုပ်​ကို​နင်း​ချေ​၍ တစ်​နေ့​လုံး​တိုက်​ခိုက်​ညှဉ်း​ဆဲ​ကြ​ပါ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​သည် အ​ကျွန်ုပ်​ကို တစ်​နေ့​လုံး​နင်း​ချေ​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​မှန်​စင်​စစ် များ​စွာ​သော​သူ​တို့​သည် ထောင်​လွှား​သော​စိတ်​ဖြင့် အ​ကျွန်ုပ်​ကို​တိုက်​ခိုက်​ကြ​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​သည် ကြောက်​ရွံ့​သော​အ​ခါ<br> <span class="br-ind"><br><span class="indent">&nbsp;</span></span>ကိုယ်​တော်​ကို ယုံ​ကြည်​ကိုး​စား​ပါ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ဘု​ရား​သ​ခင်​အား​ဖြင့် နှုတ်​က​ပတ်​တော်​ကို ငါ​ချီး​မွမ်း​မည်​။<br> <span class="br-ind"><br><span class="indent">&nbsp;</span></span>ငါ​သည် ဘု​ရား​သ​ခင်​ကို ယုံ​ကြည်​ကိုး​စား​သည်​ဖြစ်​၍ ကြောက်​ရွံ့​မည်​မ​ဟုတ်​။<br> <span class="br-ind"><br><span class="indent">&nbsp;</span></span>လူ​သည် ငါ့​ကို​မည်​သို့​ပြု​နိုင်​မည်​နည်း​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​တို့​သည် ငါ​၏​စ​ကား​တို့​ကို တစ်​နေ့​လုံး လို​ရာ​ဆွဲ​၍​မ​မှန်​မ​ကန်​ပြော​ဆို​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​၏​အ​ကြံ​အ​စည်​ရှိ​သ​မျှ​တို့​သည် ငါ့​အ​ပေါ်​ဘေး​အန္တ​ရာယ်​ကျ​ရောက်​စေ​ရန်​ဖြစ်​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​တို့​သည် ငါ့​အ​သက်​ကို​သတ်​ရန် စောင့်​မျှော်​နေ​ကြ​သည်​နှင့်​အ​ညီ<br> <span class="br-ind"><br><span class="indent">&nbsp;</span></span>ပူ​ပေါင်း​ကြံ​စည်​လျက် ချောင်း​မြောင်း​လျက် ငါ​၏​ခြေ​လှမ်း​များ​ကို​စောင့်​ကြည့်​ကြ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​သည် ထို​အ​ပြစ်​ဒု​စ​ရိုက်​နှင့်​ပင် လွတ်​မြောက်​ကြ​မည်​လော​။<br> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​မျက်​တော်​အား​ဖြင့် လူ​မျိုး​တို့​ကို နိမ့်​ကျ​စေ​တော်​မူ​ပါ​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​လှည့်​လည်​သွား​လာ​နေ​ရ​ခြင်း​ကို ကိုယ်​တော်​မှတ်​တမ်း​တင်​တော်​မူ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​မျက်​ရည်​တို့​ကို ကိုယ်​တော်​၏​သား​ရေ​ဘူး​ထဲ​၌​ထည့်​ထား​တော်​မူ​ပါ​။<br> <span class="br-ind"><br><span class="indent">&nbsp;</span></span>၎င်း​တို့​သည် ကိုယ်​တော်​၏​မှတ်​တမ်း​ထဲ​တွင် ရှိ​ကြ​သည်​မ​ဟုတ်​လော​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သို့​ဖြစ်​၍ ကိုယ်​တော်​ကို ငါ​ခေါ်​သော​နေ့​၌ ငါ​၏​ရန်​သူ​တို့​သည် နောက်​ပြန်​ဆုတ်​ကြ​လိမ့်​မည်​။<br> <span class="br-ind"><br><span class="indent">&nbsp;</span></span>ဤ​အ​မှု​အား​ဖြင့် ဘု​ရား​သ​ခင်​သည် ငါ့​ဘက်​၌​ရှိ​တော်​မူ​သည်​ကို ငါ​သိ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​အား​ဖြင့် နှုတ်​က​ပတ်​တော်​ကို ငါ​ချီး​မွမ်း​မည်​။<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​အား​ဖြင့် နှုတ်​က​ပတ်​တော်​ကို ငါ​ချီး​မွမ်း​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ငါ​သည် ဘု​ရား​သ​ခင်​ကို ယုံ​ကြည်​ကိုး​စား​သည်​ဖြစ်​၍ ကြောက်​ရွံ့​မည်​မ​ဟုတ်​။<br> <span class="br-ind"><br><span class="indent">&nbsp;</span></span>လူ​သည် ငါ့​ကို​မည်​သို့​ပြု​နိုင်​မည်​နည်း​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​ထံ​ပြု​ထား​သော​က​တိ​သစ္စာ​များ​သည် အ​ကျွန်ုပ်​၌​ရှိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​အား ကျေး​ဇူး​တော်​ချီး​မွမ်း​ခြင်း​ဖြင့် ၎င်း​ကို​ပြည့်​စုံ​စေ​ပါ​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​စိတ်​ဝိ​ညာဉ်​ကို သေ​ခြင်း​မှ​ကယ်​နုတ်​တော်​မူ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ဘု​ရား​သ​ခင်​၏​ရှေ့​တော်​၌ အ​သက်​၏​အ​လင်း​ထဲ​တွင် လျှောက်​လှမ်း​နိုင်​ရန်<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ခြေ​ကို ခ​လုတ်​တိုက်​ခြင်း​နှင့်​ကင်း​စေ​တော်​မူ​သည်​မ​ဟုတ်​လော​။<sup class="fnm"><a name="fnm10" href="#fn10">10</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ရာ ၂၁:၁၀-၁၁၊ ၂၂:၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၅၇:၃။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၅:၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၂၇:၁၊ ၅၆:၁၁၊ ၁၁၈:၆၊ ဟေ​ရှာ ၅၁:၁၂။ ရော ၈:၃၁၊ ဟေ​ဗြဲ ၁၃:၆။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၀:၈၊ ၅၉:၃။</div>
<div class="fn"><sup class="fnt"><a name="fn6" href="#fnm6">6</a></sup> ၄ရာ ၂၀:၅၊ မာ​လ ၃:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၁၈:၆၊ ရော ၈:၃၁။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၅၆:၄၊ ၁၁၈:၆၊ ဟေ​ရှာ ၅၁:၁၂။ ရော ၈:၃၁၊ ဟေ​ဗြဲ ၁၃:၆။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၅၀:၁၄။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၁၁၆:၈-၉။</div>
</div>
<!-- PARSED ABOVE; EDITING MAY BREAK PARSER -->
</body></html>