<html><head>
<meta http-equiv="Content-Type" content="text/html;charset=utf-8" />
<title>Ps 57 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 57);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_55.html">55</a> <a href="Ps_56.html">56</a> <b>57</b> <a href="Ps_58.html">58</a> <a href="Ps_59.html">59</a> ... <a href="Ps_150.html">150</a> </div><hr>
<h1>Ps 57</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၏​ကယ်​တင်​ခြင်း​အ​တွက် ကျေး​ဇူး​တော်​ချီး​မွမ်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​မ​ဖျက်​ဆီး​ပါ​နှင့်​” သံ​စဉ်​၊ ဒါ​ဝိဒ်​သည် ရှော​လု​ထံ​မှ​ထွက်​ပြေး​၍ လိုဏ်​ဂူ​ထဲ​၌​နေ​ရ​သော​အ​ခါ စပ်​ဆို​သော​မိတ္တမ်​သီ​ချင်း​<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​ကို​သ​နား​တော်​မူ​ပါ​။ အ​ကျွန်ုပ်​ကို​သ​နား​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​စိတ်​ဝိ​ညာဉ်​သည် ကိုယ်​တော်​ကို​ခို​လှုံ​ပါ​၏​။<br> <span class="br-ind"><br><span class="indent">&nbsp;</span></span>ပျက်​စီး​ခြင်း​ဘေး​များ​ကျော်​လွန်​သွား​သည်​အ​ထိ ကိုယ်​တော်​၏​အ​တောင်​တော်​အ​ရိပ်​အောက်​၌ အ​ကျွန်ုပ်​ခို​လှုံ​ပါ​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ့​အ​မှု​ကို​ပြီး​ပြည့်​စုံ​စေ​တော်​မူ​သော​ဘု​ရား​​<sup class="fnm"><a name="fnm3" href="#fn3">3</a></sup>တည်း​ဟူ​သော<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​ဘု​ရား​သ​ခင်​ကို ငါ​ခေါ်​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကိုယ်​တော်​သည် ကောင်း​ကင်​မှ​စေ​လွှတ်​၍ ငါ့​ကို​ကယ်​တင်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>ငါ့​ကို​နင်း​ချေ​သော​သူ​တို့​ကို ပြစ်​တင်​ဆုံး​မ​တော်​မူ​လိမ့်​မည်​။ (​စေ​လာ​​<sup class="fnm"><a name="fnm4" href="#fn4">4</a></sup>)<br> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် မိ​မိ​၏​မေတ္တာ​က​ရု​ဏာ​တော်​နှင့်​သမ္မာ​တ​ရား​ကို စေ​လွှတ်​တော်​မူ​လိမ့်​မည်​။<sup class="fnm"><a name="fnm5" href="#fn5">5</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ငါ​၏​စိတ်​ဝိ​ညာဉ်​သည် ခြင်္သေ့​တို့​အ​လယ်​၌​ရှိ​၏​။ အ​ငမ်း​မ​ရ​ဝါး​မျို​တတ်​သည့် လူ​သား​တို့​အ​လယ်​၌ ငါ​လဲ​လျောင်း​နေ​၏​။<br> <span class="br-ind"><br><span class="indent">&nbsp;</span></span>သူ​တို့​၏​သွား​သည် လှံ​နှင့်​မြား​ကဲ့​သို့​ဖြစ်​ကြ​ပြီး သူ​တို့​၏​လျှာ​သည် ထက်​သော​ဓား​ကဲ့​သို့​ဖြစ်​ကြ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် ကောင်း​ကင်​အ​ထက်​၌​ချီး​မြှောက်​ခြင်း​ရှိ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဘုန်း​အ​သ​ရေ​တော်​သည် ကမ္ဘာ​မြေ​တစ်​ခွင်​လုံး​ကို လွှမ်း​မိုး​ပါ​စေ​သော​။<sup class="fnm"><a name="fnm7" href="#fn7">7</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>သူ​တို့​သည် အ​ကျွန်ုပ်​ခြေ​လှမ်း​မည့်​နေ​ရာ​တွင် ပိုက်​ကွန်​ကို ဖြန့်​ထား​ကြ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​ဝိ​ညာဉ်​သည် ကိုင်း​ညွတ်​နိမ့်​ကျ​နေ​ပါ​၏​။<br> <span class="br-ind"><br><span class="indent">&nbsp;</span></span>သူ​တို့​သည် အ​ကျွန်ုပ်​သွား​မည့်​လမ်း​၌ ထောင်​ချောက်​တွင်း​ကို တူး​ထား​ပြီး<br> <span class="br-ind"><br><span class="indent">&nbsp;</span></span>သူ​တို့​ကိုယ်​တိုင် ထို​တွင်း​ထဲ​သို့ ကျ​ကြ​ပါ​၏​။ (​စေ​လာ​)<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​၏​စိတ်​နှ​လုံး​သည် တည်​ကြည်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​သည် တည်​ကြည်​ပါ​၏​။<sup class="fnm"><a name="fnm8" href="#fn8">8</a></sup> အ​ကျွန်ုပ်​သည် သီ​ချင်း​ဆို​၍ သီ​ဆို​ချီး​မွမ်း​ပါ​မည်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အို ငါ့​ဝိ​ညာဉ်​၊ နိုး​ကြွ​လော့​။ စောင်း​နှင့်​စောင်း​ပြား​တို့​၊ နိုး​ကြွ​ကြ​လော့​။<br> <span class="br-ind"><br><span class="indent">&nbsp;</span></span>ငါ​သည် အ​ရုဏ်​ဦး​ကို နိုး​ကြွ​စေ​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ အ​ကျွန်ုပ်​သည် လူ​မျိုး​တ​ကာ​တို့​အ​လယ်​တွင် ကိုယ်​တော်​ကို​ချီး​မွမ်း​ပါ​မည်​။<br> <span class="br-ind"><br><span class="indent">&nbsp;</span></span>လူ​တို့​အ​လယ်​တွင် ကိုယ်​တော်​ကို သီ​ဆို​ချီး​မွမ်း​ပါ​မည်​။<sup class="fnm"><a name="fnm10" href="#fn10">10</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​မေတ္တာ​က​ရု​ဏာ​တော်​သည် ကောင်း​ကင်​ထိ​တိုင်​အောင်​ကြီး​မား​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​သစ္စာ​တော်​သည် မိုး​တိမ်​ထိ​တိုင်​အောင်​ရောက်​ပါ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် ကောင်း​ကင်​အ​ထက်​၌​ချီး​မြှောက်​ခြင်း​ရှိ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ဘုန်း​အ​သ​ရေ​တော်​သည် ကမ္ဘာ​မြေ​တစ်​ခွင်​လုံး​ကို လွှမ်း​မိုး​ပါ​စေ​သော​။<sup class="fnm"><a name="fnm12" href="#fn12">12</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ရာ ၂၂:၁၊ ၂၄:၁-၃။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၉၁:၄။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၃၈:၈။</div>
<div class="fn"><sup class="fnt"><a name="fn4" href="#fnm4">4</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၅၇:၆)</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၄၀:၁၁။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၅၈:၆၊ ၆၄:၃၊ သု ၃၀:၁၄။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၅၇:၁၁၊ ၁၀၈:၅၊ ၁၁၃:၄။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၁၁၂:၇။</div>
<div class="fn"><sup class="fnt"><a name="fn9" href="#fnm9">9</a></sup> သူ​ကြီး ၅:၁၂၊ ဆာ ၁၀၈:၂။</div>
<div class="fn"><sup class="fnt"><a name="fn10" href="#fnm10">10</a></sup> ၂ရာ ၂၂:၅၀၊ ဆာ ၁၈:၄၉၊ ၁၀၈:၃၊ ရော ၁၅:၉။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၆:၅၊ ၁၀၈:၄။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၅၇:၅၊ ၁၀၈:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>