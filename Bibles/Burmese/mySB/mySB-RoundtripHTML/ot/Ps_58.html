<html><head>
<meta http-equiv="Content-Type" content="text/html;charset=utf-8" />
<title>Ps 58 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 58);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_56.html">56</a> <a href="Ps_57.html">57</a> <b>58</b> <a href="Ps_59.html">59</a> <a href="Ps_60.html">60</a> ... <a href="Ps_150.html">150</a> </div><hr>
<h1>Ps 58</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>မ​တ​ရား​မှု​များ​ကို​စီ​ရင်​တော်​မူ​ရန် အော်​ဟစ်​တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​မ​ဖျက်​ဆီး​ပါ​နှင့်​” သံ​စဉ်​၊ ဒါ​ဝိဒ်​၏​မိတ္တမ်​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို အား​ကြီး​သော​သူ​တို့​၊ အ​ကယ်​စင်​စစ် သင်​တို့​သည် ဖြောင့်​မတ်​စွာ​ပြော​ဆို​ကြ​သ​လော​။<br> <span class="br-ind"><br><span class="indent">&nbsp;</span></span>လူ​သား​တို့​ကို သ​မာ​သ​မတ်​ရှိ​စွာ​တ​ရား​စီ​ရင်​ကြ​သ​လော​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သင်​တို့​သည် ထို​သို့​မ​ပြု​ဘဲ မ​တ​ရား​မှု​များ​ကို စိတ်​နှ​လုံး​ထဲ​၌ ကျင့်​ကြံ​၍<br> <span class="br-ind"><br><span class="indent">&nbsp;</span></span>သင်​တို့​လက်​၏​ရက်​စက်​ကြမ်း​ကြုတ်​မှု​ကို ကမ္ဘာ​မြေ​ကြီး​ပေါ်​တွင် ချိန်​တွယ်​ဖြန့်​ဝေ​ကြ​၏​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​သည် အ​မိ​ဝမ်း​ထဲ​က​ပင် ဖောက်​ပြန်​သော​သ​ဘော​ရှိ​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​သည် မွေး​စ​က​ပင် လမ်း​လွဲ​၍ လိမ်​လည်​ပြော​ဆို​တတ်​ကြ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သူ​တို့​၏​အ​ဆိပ်​သည် မြွေ​၏​အ​ဆိပ်​နှင့်​တူ​၏​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>သူ​တို့​သည် ဂါ​ထာ​မန္တန်​ကို ကျွမ်း​ကျင်​စွာ​မန်း​မှုတ်​တတ်​သော အ​လမ္ပယ်​ဆ​ရာ​၏​အ​သံ​ကို​မ​ကြား​အောင်<br> <span class="br-ind"><br><span class="indent">&nbsp;</span></span>မိ​မိ​နား​ကို​ပိတ်​ထား​သည့် နား​မ​ကြား​သော မြွေ​ဟောက်​နှင့်​တူ​ကြ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ သူ​တို့​ပါး​စပ်​ထဲ​မှ သူ​တို့​၏​သွား​ကို ချိုး​ပစ်​တော်​မူ​ပါ​။<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ခြင်္သေ့​ပျို​တို့​၏​အ​စွယ်​များ​ကို ချိုး​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​သည် စီး​သွား​သော​ရေ​ကဲ့​သို့ ပျောက်​ကွယ်​သွား​ကြ​ပါ​စေ​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>လေး​ကို​တင်​သော​အ​ခါ မြား​တို့​သည် မြား​ဦး​ကျိုး​သ​ကဲ့​သို့​ဖြစ်​ကြ​ပါ​စေ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သူ​တို့​သည် သွား​ရင်း​လာ​ရင်း အ​ကျိ​အ​ချွဲ​ဖြစ်​သွား​သော ပက်​ကျိ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>နေ​ရောင်​ကို​မ​တွေ့​မြင်​ရ​သည့် အ​သေ​မွေး​သော​က​လေး​ကဲ့​သို့​လည်း​ကောင်း​<sup class="fnm"><a name="fnm6" href="#fn6">6</a></sup> ဖြစ်​ကြ​ပါ​စေ​။<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>ဆူး​လေ​ပင်​နှင့်​မွှေး​သော​မီး​၏​အ​ပူ​ရှိန်​ကို သင်​တို့​အိုး​များ​မ​သိ​ရ​မီ ထို​ဆူး​များ​သည် စို​နေ​သည်​ဖြစ်​စေ​၊<br> <span class="br-ind"><br><span class="indent">&nbsp;</span></span>ခြောက်​နေ​သည်​ဖြစ်​စေ ကိုယ်​တော်​လွင့်​ပါး​စေ​တော်​မူ​လိမ့်​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​သည် လက်​စား​ချေ​ခြင်း​ကို​မြင်​ရ​သ​ဖြင့် ဝမ်း​မြောက်​လိမ့်​မည်​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>သူ​သည် ဆိုး​ယုတ်​သော​သူ​၏​သွေး​၌ မိ​မိ​၏​ခြေ​ကို ဆေး​ကြော​လိမ့်​မည်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ထို​အ​ခါ လူ​တို့​က “​ဖြောင့်​မတ်​သော​သူ​သည် ဆု​လာဘ်​ကို အ​မှန်​ပင်​ခံ​ရ​၏​။<br> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ကို တ​ရား​စီ​ရင်​တော်​မူ​သော ဘု​ရား​သ​ခင်​သည် အ​မှန်​ပင်​ရှိ​တော်​မူ​၏​”​ဟု ဆို​ကြ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၅၁:၅၊ ဟေ​ရှာ ၄၈:၈။</div>
<div class="fn"><sup class="fnt"><a name="fn2" href="#fnm2">2</a></sup> တ​ရား ၃၂:၃၃၊ ဆာ ၁၄၀:၃။</div>
<div class="fn"><sup class="fnt"><a name="fn3" href="#fnm3">3</a></sup> ယေ ၈:၁၇။</div>
<div class="fn"><sup class="fnt"><a name="fn4" href="#fnm4">4</a></sup> ယော​ဘ ၄:၁၀၊ ၂၉:၁၇၊ ဆာ ၃:၇။</div>
<div class="fn"><sup class="fnt"><a name="fn5" href="#fnm5">5</a></sup> ယော​ရှု ၇:၅၊ ဆာ ၁၁၂:၁၀။</div>
<div class="fn"><sup class="fnt"><a name="fn6" href="#fnm6">6</a></sup> ယော​ဘ ၃:၁၆။</div>
<div class="fn"><sup class="fnt"><a name="fn7" href="#fnm7">7</a></sup> ယော​ဘ ၂၇:၂၁၊ သု ၁၀:၂၅၊ ဒေ ၇:၆။</div>
<div class="fn"><sup class="fnt"><a name="fn8" href="#fnm8">8</a></sup> ယော​ဘ ၂၂:၁၉၊ ဆာ ၆၈:၂၃။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၆၇:၄။</div>
</div>
<!-- PARSED ABOVE; EDITING MAY BREAK PARSER -->
</body></html>