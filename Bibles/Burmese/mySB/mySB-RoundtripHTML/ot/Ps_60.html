<html><head>
<meta http-equiv="Content-Type" content="text/html;charset=utf-8" />
<title>Ps 60 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 60);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_58.html">58</a> <a href="Ps_59.html">59</a> <b>60</b> <a href="Ps_61.html">61</a> <a href="Ps_62.html">62</a> ... <a href="Ps_150.html">150</a> </div><hr>
<h1>Ps 60</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ခက်​အ​ခဲ​ကြုံ​ရ​ချိန်​တွင် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​သက်​သေ​ခံ​ချက်​နှင်း​ပန်း​”​သံ​စဉ်​၊ သင်​ကြား​ပေး​ရန်​အ​တွက်​၊ ဒါ​ဝိဒ်​သည် မက်​ဆို​ပို​တေး​မီး​ယား​ပြည်​နှင့်​အာ​ရံ​ဇော​ဘ​ပြည်​ကို တိုက်​ခိုက်​ပြီး​မှ ယွာ​ဘ​သည်​ပြန်​လာ​၍ ဧ​ဒုံ​ပြည်​သား​တစ်​သောင်း​နှစ်​ထောင်​တို့​ကို ဆား​ချိုင့်​ဝှမ်း​၌​လုပ်​ကြံ​သော​အ​ခါ ဒါ​ဝိဒ်​စပ်​ဆို​သော​မိတ္တမ်​သီ​ချင်း​။<sup class="fnm"><a name="fnm1" href="#fn1">1</a></sup></b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​တို့​ကို​ငြင်း​ပယ်​ခဲ့​ပါ​၏​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို​ဖြို​ဖျက်​ခဲ့​ပါ​၏​။ ကိုယ်​တော်​သည် အ​မျက်​တော်​ထွက်​ခဲ့​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို ပြန်​လည်​ထူ​ထောင်​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် မြေ​ကြီး​ကို တုန်​ခါ​စေ​၍ ၎င်း​ကို​ကွဲ​အက်​စေ​ခဲ့​ပါ​၏​။<br> <span class="br-ind"><br><span class="indent">&nbsp;</span></span>ထို​ကွဲ​အက်​ရာ​တို့​ကို ပြု​ပြင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ၎င်း​သည် တုန်​လှုပ်​လျက်​ရှိ​ပါ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​လူ​မျိုး​တော်​ကို ကြမ်း​တမ်း​မှု​များ​နှင့် ကြုံ​တွေ့​စေ​ခဲ့​ပါ​၏​။<br> <span class="br-ind"><br><span class="indent">&nbsp;</span></span>ဒ​ယီး​ဒ​ယိုင်​ဖြစ်​စေ​သော​စ​ပျစ်​ဝိုင်​ကို အ​ကျွန်ုပ်​တို့​အား​တိုက်​ခဲ့​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​ကို​ကြောက်​ရွံ့​သော​သူ​တို့​သည် လေး​သ​မား​ရှေ့​မှ​ထွက်​ပြေး​နိုင်​ရန်<br> <span class="br-ind"><br><span class="indent">&nbsp;</span></span>အ​ချက်​ပြ​အ​လံ​ကို ကိုယ်​တော်​လွှင့်​ထူ​ပေး​ခဲ့​ပါ​၏​။<sup class="fnm"><a name="fnm4" href="#fn4">4</a></sup> (​စေ​လာ​​<sup class="fnm"><a name="fnm5" href="#fn5">5</a></sup>)<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​ချစ်​တော်​မူ​သော​သူ​တို့​သည် လွတ်​မြောက်​ခြင်း​သို့​ရောက်​မည့်​အ​ကြောင်း<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​ယာ​လက်​တော်​ဖြင့်​ကယ်​တင်​ပြီး အ​ကျွန်ုပ်​တို့​ကို ထူး​တော်​မူ​ပါ​။<sup class="fnm"><a name="fnm6" href="#fn6">6</a></sup><br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​သည် မိ​မိ​၏​သန့်​ရှင်း​ရာ​ဌာ​န​တော်​မှ မိန့်​တော်​မူ​သည်​မှာ<br> <span class="br-ind"><br><span class="indent">&nbsp;</span></span>“​ငါ​သည် ရွှင်​မြူး​ခြင်း​ရှိ​လျက် ရှေ​ခင်​မြို့​ကို​ခွဲ​ဝေ​၍ သု​ကုတ်​ချိုင့်​ဝှမ်း​ကို​တိုင်း​တာ​ဝေ​ခြမ်း​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဂိ​လဒ်​ပြည်​ကို ငါ​ပိုင်​၏​။ မ​နာ​ရှေ​ပြည်​ကို​လည်း ငါ​ပိုင်​၏​။<br> <span class="br-ind"><br><span class="indent">&nbsp;</span></span>ဧ​ဖ​ရိမ်​ပြည်​သည် ငါ​၏​သံ​ခ​မောက်​ဖြစ်​ပြီး ယု​ဒ​ပြည်​သည် ငါ​၏​ကျိုင်း​တော်​ဖြစ်​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>မော​ဘ​ပြည်​သည် ငါ​၏​ခြေ​ဆေး​အိုး​ဖြစ်​၏​။ ဧ​ဒုံ​ပြည်​အ​ပေါ် ငါ့​ဖိ​နပ်​ကို​ငါ​ပစ်​ချ​မည်​။<br> <span class="br-ind"><br><span class="indent">&nbsp;</span></span>ဖိ​လိတ္တိ​ပြည်​အ​ပေါ် ငါ​အောင်​ပွဲ​ခံ​ကြွေး​ကြော်​မည်​”​ဟူ​၍​ဖြစ်​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>မည်​သူ​သည် ငါ့​ကို ခံ​တပ်​မြို့​သို့ ခေါ်​ဆောင်​သွား​မည်​နည်း​။<br> <span class="br-ind"><br><span class="indent">&nbsp;</span></span>မည်​သူ​သည် ငါ့​ကို​ဧ​ဒုံ​ပြည်​သို့ ပို့​ဆောင်​ပေး​မည်​နည်း​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​တို့​ကို​ငြင်း​ပယ်​တော်​မူ​ခဲ့​သည်​မ​ဟုတ်​လော​။<br> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​တို့​၏​ဗိုလ်​ခြေ​တို့​နှင့်​အ​တူ​မ​ချီ​တက်​ဘဲ​နေ​တော်​မူ​မည်​လော​။<sup class="fnm"><a name="fnm9" href="#fn9">9</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ရန်​သူ့​လက်​မှ​လွတ်​ရန် အ​ကျွန်ုပ်​တို့​ကို​ကူ​ညီ​မ​စ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား လူ​ပေး​သော​ကယ်​တင်​ခြင်း​သည် အ​ချည်း​နှီး​ဖြစ်​ပါ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ငါ​တို့​သည် ဘု​ရား​သ​ခင်​အား​ဖြင့် ရဲ​ရင့်​စွာ​ပြု​ကြ​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ငါ​တို့​အား​ရန်​ဖက်​ပြု​သော​သူ​များ​ကို နင်း​ချေ​တော်​မူ​လိမ့်​မည်​။<sup class="fnm"><a name="fnm11" href="#fn11">11</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၂ရာ ၈:၃၊ ၁၃-၁၄၊ ၁၀:၁၆-၁၉၊ ၅ရာ ၁၈:၃၊ ၁၂။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၄၄:၉။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ရှာ ၅၁:၁၇။</div>
<div class="fn"><sup class="fnt"><a name="fn4" href="#fnm4">4</a></sup> ဟေ​ရှာ ၅:၂၆၊ ၁၁:၁၂၊ ၁၃:၂။</div>
<div class="fn"><sup class="fnt"><a name="fn5" href="#fnm5">5</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၁၀၈:၆။</div>
<div class="fn"><sup class="fnt"><a name="fn7" href="#fnm7">7</a></sup> က ၄၉:၁၀၊ တ​ရား ၃၃:၁၇၊ ယော​ရှု ၁၃:၃၁။</div>
<div class="fn"><sup class="fnt"><a name="fn8" href="#fnm8">8</a></sup> ၂ရာ ၈:၁-၂။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၄၄:၉။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၁၄၆:၃။</div>
<div class="fn"><sup class="fnt"><a name="fn11" href="#fnm11">11</a></sup> တော ၂၄:၁၈၊ ဆာ ၄၄:၅၊ ၁၀၈:၆-၁၃၊ ၁၁၈:၁၅-၁၆။</div>
</div>
<!-- PARSED ABOVE; EDITING MAY BREAK PARSER -->
</body></html>