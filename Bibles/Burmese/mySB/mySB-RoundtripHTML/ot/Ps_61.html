<html><head>
<meta http-equiv="Content-Type" content="text/html;charset=utf-8" />
<title>Ps 61 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 61);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_59.html">59</a> <a href="Ps_60.html">60</a> <b>61</b> <a href="Ps_62.html">62</a> <a href="Ps_63.html">63</a> ... <a href="Ps_150.html">150</a> </div><hr>
<h1>Ps 61</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၌ ငြိမ်​သက်​ချမ်း​သာ​မှု​ခံ​စား​ရ​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကြိုး​တပ်​တူ​ရိ​ယာ​ဖြင့်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​၏​ဟစ်​ကြော်​သံ​ကို နား​ညောင်း​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဆု​တောင်း​ချက်​ကို အာ​ရုံ​စိုက်​နား​ထောင်​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် စိတ်​နှ​လုံး​ညှိုး​ငယ်​သော​အ​ခါ ကိုယ်​တော်​ကို ကမ္ဘာ​မြေ​ကြီး​အ​စွန်း​မှ ခေါ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​ထက်​မြင့်​မား​သော​ကျောက်​ဆောင်​ပေါ်​သို့ အ​ကျွန်ုပ်​ကို​ပို့​ဆောင်​တော်​မူ​ပါ​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​၏​ခို​လှုံ​ရာ​၊<br> <span class="br-ind"><br><span class="indent">&nbsp;</span></span>ရန်​သူ့​ရှေ့​မှာ ခိုင်​ခံ့​သော​ရဲ​တိုက်​ဖြစ်​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​၏​တဲ​တော်​၌​အ​စဉ်​အ​မြဲ​နေ​ထိုင်​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​တောင်​တော်​ကွယ်​ကာ​ရာ​အ​ရပ်​၌ ခို​လှုံ​ခွင့်​ပေး​တော်​မူ​ပါ​။<sup class="fnm"><a name="fnm2" href="#fn2">2</a></sup> (​စေ​လာ​​<sup class="fnm"><a name="fnm3" href="#fn3">3</a></sup>)<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား အို ဘု​ရား​သ​ခင်​၊ ကိုယ်​တော်​သည် အ​ကျွန်ုပ်​၏​က​တိ​သစ္စာ​များ​ကို​ကြား​တော်​မူ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို ကြောက်​ရွံ့​သော​သူ​တို့​ဆက်​ခံ​ရ​သည့်​အ​မွေ​ကို အ​ကျွန်ုပ်​အား ပေး​တော်​မူ​ပြီ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ရှင်​ဘု​ရင်​၏​နေ့​ရက်​များ​ကို ထပ်​၍​တိုး​တော်​မူ​ပါ​။<br> <span class="br-ind"><br><span class="indent">&nbsp;</span></span>သူ​၏​နှစ်​ကာ​လ​တို့​ကို​လည်း မျိုး​ဆက်​အ​စဉ်​အ​ဆက် တည်​စေ​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​သည် ဘု​ရား​သ​ခင်​၏​ရှေ့​တော်​၌ အ​စဉ်​အ​မြဲ​စိုး​စံ​ပါ​စေ​သော​။<br> <span class="br-ind"><br><span class="indent">&nbsp;</span></span>မေတ္တာ​က​ရု​ဏာ​နှင့်​သမ္မာ​တ​ရား​သည် သူ့​ကို​ကာ​ကွယ်​စောင့်​ရှောက်​မည့်​အ​ကြောင်း စီ​ရင်​တော်​မူ​ပါ​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သို့​ဖြစ်​၍ အ​ကျွန်ုပ်​သည် နေ့​စဉ်​နေ့​တိုင်း အ​ကျွန်ုပ်​၏​က​တိ​သစ္စာ​များ​ကို​ပြည့်​စုံ​စေ​ရန်<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို ထာ​ဝ​စဉ်​သီ​ဆို​ချီး​မွမ်း​ပါ​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သု ၁၈:၁၀။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၇:၈။</div>
<div class="fn"><sup class="fnt"><a name="fn3" href="#fnm3">3</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၂၁:၄။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၄၀:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>