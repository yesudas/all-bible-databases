<html><head>
<meta http-equiv="Content-Type" content="text/html;charset=utf-8" />
<title>Ps 62 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 62);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_60.html">60</a> <a href="Ps_61.html">61</a> <b>62</b> <a href="Ps_63.html">63</a> <a href="Ps_64.html">64</a> ... <a href="Ps_150.html">150</a> </div><hr>
<h1>Ps 62</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဘု​ရား​သ​ခင်​၌​သာ ယုံ​ကြည်​ကိုး​စား​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ယေ​ဒု​သုန်​အ​တွက်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ငါ​၏​စိတ်​ဝိ​ညာဉ်​သည် ဘု​ရား​သ​ခင်​၌​သာ ငြိမ်​သက်​ချမ်း​သာ​မှု​ကို​ခံ​စား​ရ​၏​။<br> <span class="br-ind"><br><span class="indent">&nbsp;</span></span>ငါ့​ကို​ကယ်​တင်​ခြင်း​အ​ကြောင်း​သည် ကိုယ်​တော်​ထံ​မှ​လာ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သာ​လျှင် ငါ​၏​ကျောက်​ဆောင်​၊ ငါ့​ကို​ကယ်​တင်​သော​အ​ရှင်​၊ ငါ​၏​ခို​ကိုး​ရာ​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် လွန်​စွာ​တုန်​လှုပ်​လိမ့်​မည်​မ​ဟုတ်​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သင်​တို့​သည် မည်​မျှ​ကြာ​အောင် လူ​ကို​ပြင်း​ထန်​စွာ​တိုက်​ခိုက်​ကြ​မည်​နည်း​။<br> <span class="br-ind"><br><span class="indent">&nbsp;</span></span>သင်​တို့​အား​လုံး​သည် တိမ်း​စောင်း​နေ​သော​နံ​ရံ​နှင့် လှုပ်​နဲ့​နေ​သော​ခြံ​စည်း​ရိုး​ကဲ့​သို့<br> <span class="br-ind"><br><span class="indent">&nbsp;</span></span>ထို​သူ​ကို​သတ်​ဖြတ်​ကြ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထို​သူ​ကို သူ​၏​မြင့်​မား​သော​နေ​ရာ​မှ​တွန်း​ချ​ရန်​သာ သူ​တို့​လျှို့​ဝှက်​ကြံ​စည်​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​သည် လိမ်​လည်​ခြင်း​ကို​နှစ်​သက်​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​နှုတ်​ဖြင့် ကောင်း​ချီး​ပေး​ကြ​သော်​လည်း သူ​တို့​စိတ်​ထဲ​၌ ကျိန်​ဆဲ​ကြ​၏​။ (​စေ​လာ​​<sup class="fnm"><a name="fnm2" href="#fn2">2</a></sup>)<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ​၏​စိတ်​ဝိ​ညာဉ်​သည် ဘု​ရား​သ​ခင်​၌​သာ ငြိမ်​သက်​ချမ်း​သာ​မှု​ကို​ခံ​စား​ရ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ငါ​၏​မျှော်​လင့်​ခြင်း​သည် ကိုယ်​တော်​ထံ​မှ​လာ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​သာ​လျှင် ငါ​၏​ကျောက်​ဆောင်​၊<br> <span class="br-ind"><br><span class="indent">&nbsp;</span></span>ငါ့​ကို​ကယ်​တင်​သော​အ​ရှင်​၊ ငါ​၏​ခို​ကိုး​ရာ​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​သည် တုန်​လှုပ်​လိမ့်​မည်​မ​ဟုတ်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဘု​ရား​သ​ခင်​ထံ​တော်​၌ ငါ​၏​ကယ်​တင်​ခြင်း​နှင့် ငါ​၏​ဘုန်း​အ​သ​ရေ​ရှိ​၏​။<br> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ငါ​၏​ခိုင်​ခံ့​သော​ကျောက်​ဆောင်​၊ ငါ​၏​ခို​လှုံ​ရာ​ဖြစ်​တော်​မူ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အို လူ​များ​တို့​၊ ကိုယ်​တော်​ကို အ​စဉ်​အ​မြဲ​ယုံ​ကြည်​ကိုး​စား​ကြ​လော့​။<br> <span class="br-ind"><br><span class="indent">&nbsp;</span></span>သင်​တို့​၏​စိတ်​နှ​လုံး​ကို ကိုယ်​တော်​၏​ရှေ့​တော်​၌ ဖွင့်​ဟ​ကြ​လော့​။<br> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ငါ​တို့​၏​ခို​လှုံ​ရာ​ဖြစ်​တော်​မူ​၏​။ (​စေ​လာ​)<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ဆင့်​အ​တန်း​နိမ့်​သော​သူ​တို့​သည် အ​ခိုး​အ​ငွေ့​သာ​ဖြစ်​ကြ​ပြီး<br> <span class="br-ind"><br><span class="indent">&nbsp;</span></span>အ​ဆင့်​အ​တန်း​မြင့်​သော​သူ​တို့​သည် လိမ်​လည်​ခြင်း​သာ​ဖြစ်​ကြ​၏​။<br> <span class="br-ind"><br><span class="indent">&nbsp;</span></span>ချိန်​ခွင်​၌​ချိန်​လျှင် သူ​တို့​နှစ်​မျိုး​ပေါင်း​သည် အ​ခိုး​အ​ငွေ့​ထက်​ပေါ့​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဖိ​နှိပ်​ချုပ်​ချယ်​မှု​ကို ယုံ​ကြည်​ကိုး​စား​ခြင်း​မ​ပြု​ကြ​နှင့်​။<br> <span class="br-ind"><br><span class="indent">&nbsp;</span></span>လု​ယက်​မှု​အ​ပေါ်​၌​လည်း အ​ချည်း​နှီး​မ​မျှော်​လင့်​ကြ​နှင့်​။<br> <span class="br-ind"><br><span class="indent">&nbsp;</span></span>ပစ္စည်း​ဥစ္စာ​တိုး​ပွား​လျှင်​လည်း ထို​အ​ရာ​တို့​ကို​စိတ်​စွဲ​လမ်း​ခြင်း​မ​ရှိ​ကြ​နှင့်​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​က တစ်​ကြိမ်​မိန့်​တော်​မူ​ပြီး နှစ်​ကြိမ် ငါ​ကြား​ရ​သော​အ​ရာ​ဟူ​မူ​ကား<br> <span class="br-ind"><br><span class="indent">&nbsp;</span></span>အ​စွမ်း​သတ္တိ​ကို ဘု​ရား​သ​ခင်​ပိုင်​တော်​မူ​၏​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ မေတ္တာ​က​ရု​ဏာ​ကို ကိုယ်​တော်​ပိုင်​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် လူ​အ​သီး​သီး​တို့​အား<br> <span class="br-ind"><br><span class="indent">&nbsp;</span></span>မိ​မိ​တို့​ပြု​သော​အ​မှု​နှင့်​အ​ညီ အ​ကျိုး​အ​ပြစ်​ကို ဆပ်​ပေး​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဟေ​ရှာ ၃၀:၁၃။</div>
<div class="fn"><sup class="fnt"><a name="fn2" href="#fnm2">2</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၆၂:၈)</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၉:၅၊ ဟေ​ရှာ ၄၀:၁၇။</div>
<div class="fn"><sup class="fnt"><a name="fn4" href="#fnm4">4</a></sup> မ ၁၆:၂၇၊ ရော ၂:၆၊ ၂ကော ၅:၁၀၊ ဗျာ ၂:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>