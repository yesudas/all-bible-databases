<html><head>
<meta http-equiv="Content-Type" content="text/html;charset=utf-8" />
<title>Ps 67 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 67);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_65.html">65</a> <a href="Ps_66.html">66</a> <b>67</b> <a href="Ps_68.html">68</a> <a href="Ps_69.html">69</a> ... <a href="Ps_150.html">150</a> </div><hr>
<h1>Ps 67</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>လူ​မျိုး​အေ​ပါင်း​တို့​သည် ဘု​ရား​သ​ခင်​ကို ချီး​မွမ်း​မည်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကြိုး​တပ်​တူ​ရိ​ယာ​များ​ဖြင့်​၊ ဆာ​လံ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>ဘု​ရား​သ​ခင်​သည် ငါ​တို့​ကို​သ​နား​၍ ကောင်း​ချီး​ပေး​တော်​မူ​ပါ​စေ​သော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​နှာ​တော်​အ​လင်း​သည် ငါ​တို့​အ​ပေါ် ထွန်း​လင်း​တော်​မူ​ပါ​စေ​သော​။<sup class="fnm"><a name="fnm1" href="#fn1">1</a></sup> (​စေ​လာ​​<sup class="fnm"><a name="fnm2" href="#fn2">2</a></sup>)<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ထို​သို့​သော​အား​ဖြင့် ကိုယ်​တော်​၏​လမ်း​သည် မြေ​ကြီး​ပေါ်​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​သည် လူ​မျိုး​အ​ပေါင်း​တို့​အ​လယ်​၌​လည်း​ကောင်း<br> <span class="br-ind"><br><span class="indent">&nbsp;</span></span>ထင်​ရှား​ပါ​စေ​သော​။<sup class="fnm"><a name="fnm3" href="#fn3">3</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ လူ​တို့​သည် ကိုယ်​တော်​ကို​ချီး​မွမ်း​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>လူ​အ​ပေါင်း​တို့​သည် ကိုယ်​တော်​ကို​ချီး​မွမ်း​ကြ​ပါ​စေ​သော​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>လူ​မျိုး​တို့​သည် ဝမ်း​မြောက်​၍ ရွှင်​လန်း​စွာ​သီ​ချင်း​ဆို​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် လူ​တို့​ကို မျှ​တ​စွာ​တ​ရား​စီ​ရင်​၍<br> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ပေါ်​ရှိ​လူ​မျိုး​တို့​ကို ဦး​ဆောင်​လမ်း​ပြ​တော်​မူ​၏​။ (​စေ​လာ​)<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ လူ​တို့​သည် ကိုယ်​တော်​ကို​ချီး​မွမ်း​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>လူ​အ​ပေါင်း​တို့​သည် ကိုယ်​တော်​ကို​ချီး​မွမ်း​ကြ​ပါ​စေ​သော​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>မြေ​ကြီး​သည် မိ​မိ​၏​အ​သီး​အ​နှံ​တို့​ကို​ဖြစ်​ထွန်း​စေ​ပြီ​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>ဘု​ရား​သ​ခင်​တည်း​ဟူ​သော ငါ​တို့​၏​ဘု​ရား​သ​ခင်​သည် ငါ​တို့​ကို​ကောင်း​ချီး​ပေး​တော်​မူ​လိမ့်​မည်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ငါ​တို့​ကို​ကောင်း​ချီး​ပေး​တော်​မူ​မည်​ဖြစ်​၍<br> <span class="br-ind"><br><span class="indent">&nbsp;</span></span>ကမ္ဘာ​မြေ​အ​စွန်း​ရှိ​သ​မျှ​တို့​သည် ကိုယ်​တော်​ကို​ကြောက်​ရွံ့​ကြ​လိမ့်​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> တော ၆:၂၅၊ ဆာ ၄:၆။</div>
<div class="fn"><sup class="fnt"><a name="fn2" href="#fnm2">2</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၆၇:၄)</div>
<div class="fn"><sup class="fnt"><a name="fn3" href="#fnm3">3</a></sup> တိ ၂:၁၁။</div>
<div class="fn"><sup class="fnt"><a name="fn4" href="#fnm4">4</a></sup> ဝတ် ၂၆:၄၊ ဆာ ၈၅:၁၂၊ ယေ​ဇ ၃၄:၂၇၊ ဟော ၂:၂၂။</div>
</div>
<!-- PARSED ABOVE; EDITING MAY BREAK PARSER -->
</body></html>