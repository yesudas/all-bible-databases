<html><head>
<meta http-equiv="Content-Type" content="text/html;charset=utf-8" />
<title>Ps 7 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 7);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_5.html">5</a> <a href="Ps_6.html">6</a> <b>7</b> <a href="Ps_8.html">8</a> <a href="Ps_9.html">9</a> ... <a href="Ps_150.html">150</a> </div><hr>
<h1>Ps 7</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တ​ရား​မျှ​တ​စွာ​စီ​ရင်​ပေး​တော်​မူ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဗင်္ယာ​မိန်​အ​မျိုး​သား​ကု​ရှ​၏​အ​ပြု​အ​မူ​ကြောင့် ထာ​ဝ​ရ​ဘု​ရား​ထံ​သို့ ဒါ​ဝိဒ်​သီ​ကျူး​သော​ရှိ​ဂျော​နုတ်​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင် ထာ​ဝ​ရ​ဘု​ရား​၊ ကိုယ်​တော်​ကို​အ​ကျွန်ုပ်​ခို​လှုံ​ပါ​၏​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​လိုက်​လံ​ညှဉ်း​ဆဲ​သော​သူ​အ​ပေါင်း​တို့​၏​လက်​မှ အ​ကျွန်ုပ်​ကို​ကယ်​တင်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​လွတ်​မြောက်​စေ​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သို့​မ​ဟုတ်​လျှင် ကယ်​နုတ်​သူ​မ​ရှိ​စဉ် သူ​တို့​သည် ခြင်္သေ့​ကဲ့​သို့ အ​ကျွန်ုပ်​၏​စိတ်​ဝိ​ညာဉ်​ကို​ဆုတ်​ဖြဲ​၍<br> <span class="br-ind"><br><span class="indent">&nbsp;</span></span>အ​ပိုင်း​ပိုင်း​ကိုက်​ဖြတ်​ကြ​လိမ့်​မည်​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​ဘု​ရား​သ​ခင်​ထာ​ဝ​ရ​ဘု​ရား​၊ အ​ကယ်​၍ အ​ကျွန်ုပ်​သည် ဤ​အ​မှု​တို့​ကို​ပြု​ခဲ့​သည်​ဆို​လျှင်<br> <span class="br-ind"><br><span class="indent">&nbsp;</span></span>တစ်​နည်း​အား​ဖြင့် အ​ကျွန်ုပ်​လက်​၌ မ​တ​ရား​မှု​ရှိ​ခဲ့​သည်​ဆို​လျှင်​၊<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကျွန်ုပ်​နှင့်​သင့်​မြတ်​သော​သူ​အ​ပေါ် မ​ကောင်း​မှု​ပြု​ခဲ့​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ရန်​သူ​၏​ဥစ္စာ​ကို အ​ကြောင်း​မဲ့​လု​ယူ​ခဲ့​သည်​ဆို​လျှင်<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ရန်​သူ​သည် အ​ကျွန်ုပ်​၏​စိတ်​ဝိ​ညာဉ်​ကို လိုက်​၍​မီ​ပါ​စေ​။ အ​ကျွန်ုပ်​၏​အ​သက်​ကို မြေ​ပေါ်​မှာ​နင်း​ချေ​ပါ​စေ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဘုန်း​အ​သ​ရေ​ကို​လည်း မြေ​မှုန့်​ထဲ​မှာ​ချ​ထား​ပါ​စေ​။ (​စေ​လာ​​<sup class="fnm"><a name="fnm2" href="#fn2">2</a></sup>)<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​မျက်​တော်​နှင့်​ထ​တော်​မူ​ပါ​။ အ​ကျွန်ုပ်​ရန်​သူ​တို့​၏​ဒေါ​သ​ကို​ဆန့်​ကျင်​လျက်​ရပ်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက် နိုး​ကြွ​တော်​မူ​ပါ​။<sup class="fnm"><a name="fnm3" href="#fn3">3</a></sup> ကိုယ်​တော်​သည် တ​ရား​စီ​ရင်​ခြင်း​ကို​စီ​မံ​တော်​မူ​ပြီ​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>လူ​မျိုး​တို့​၏​အ​စု​အ​ဝေး​သည် ကိုယ်​တော်​ကို​ဝိုင်း​ရံ​ကြ​ပါ​စေ​။<br> <span class="br-ind"><br><span class="indent">&nbsp;</span></span>ထို​သူ​တို့​အ​ထက် မြင့်​သော​အ​ရပ်​သို့​ပြန်​ကြွ​တော်​မူ​ပါ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် လူ​မျိုး​တ​ကာ​တို့​ကို​စစ်​ကြော​စီ​ရင်​တော်​မူ​၏​။<br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​ဖြောင့်​မတ်​ခြင်း​နှင့်​အ​ကျွန်ုပ်​၏​တည်​ကြည်​ခြင်း​နှင့်​အ​ညီ အ​ကျွန်ုပ်​၌​အ​ပြစ်​မ​ရှိ​ကြောင်း စီ​ရင်​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​၏​မ​ကောင်း​မှု​သည် ပ​ပျောက်​သွား​ပါ​စေ​။ သို့​သော် ဖြောင့်​မတ်​သော​သူ​ကို​တည်​မြဲ​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>ဖြောင့်​မတ်​တော်​မူ​သော​ဘု​ရား​သ​ခင်​သည် စိတ်​နှ​လုံး​နှင့်​အ​တွင်း​သ​ဘော​ကို စစ်​ဆေး​တော်​မူ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>စိတ်​နှ​လုံး​ဖြောင့်​မှန်​သော​သူ​တို့​ကို ကယ်​တင်​တော်​မူ​သော​ဘု​ရား​သ​ခင်​သည် ငါ​၏​ဒိုင်း​လွှား​ဖြစ်​တော်​မူ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ဖြောင့်​မတ်​စွာ​တ​ရား​စီ​ရင်​သော​အ​ရှင်​ဖြစ်​တော်​မူ​ပြီး<br> <span class="br-ind"><br><span class="indent">&nbsp;</span></span>နေ့​စဉ်​နေ့​တိုင်း အ​မျက်​တော်​ထင်​ရှား​စေ​သော​ဘု​ရား​ဖြစ်​တော်​မူ​၏​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>တစ်​စုံ​တစ်​ဦး​သည် နောင်​တ​မ​ရ​လျှင်<br> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​ဓား​ကို​သွေး​ထား​ပြီး မိ​မိ​လေး​ကို​တင်​၍ ချိန်​ရွယ်​တော်​မူ​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သေ​စေ​တတ်​သော​လက်​နက်​တို့​ကို​လည်း ထို​သူ​အ​တွက်​ပြင်​ဆင်​၍<br> <span class="br-ind"><br><span class="indent">&nbsp;</span></span>မိ​မိ​မြား​တို့​ကို မီး​ညှိ​ထား​တော်​မူ​၏​။<br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>ကြည့်​ရှု​လော့​။ ထို​သူ​သည် အ​ပြစ်​ဒု​စ​ရိုက်​ကို​သန္ဓေ​လွယ်​၍<br> <span class="br-ind"><br><span class="indent">&nbsp;</span></span>ဒုက္ခ​ပြဿ​နာ​ကို ကိုယ်​ဝန်​ဆောင်​ကာ မု​သား​ကို​မွေး​ဖွား​လေ​ပြီ​။<sup class="fnm"><a name="fnm5" href="#fn5">5</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>သူ​သည် တွင်း​တူး​၍ ၎င်း​ကို​ယက်​ထုတ်​ကာ<br> <span class="br-ind"><br><span class="indent">&nbsp;</span></span>မိ​မိ​တူး​ထား​သော​တွင်း​ထဲ​သို့ ကျ​လိမ့်​မည်​။<sup class="fnm"><a name="fnm6" href="#fn6">6</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>သူ​ဖန်​တီး​သော​ဒုက္ခ​ပြဿ​နာ​သည် သူ့​ခေါင်း​ပေါ်​ပြန်​ရောက်​၍<br> <span class="br-ind"><br><span class="indent">&nbsp;</span></span>သူ​၏​ရက်​စက်​ကြမ်း​ကြုတ်​မှု​သည် သူ​၏​ဦး​ခေါင်း​ထိပ်​ပေါ်​ကျ​လိမ့်​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဖြောင့်​မတ်​တော်​မူ​ခြင်း​ရှိ​သည့်​အ​တိုင်း ငါ​သည် ကိုယ်​တော်​၏​ကျေး​ဇူး​တော်​ကို​ချီး​မွမ်း​၍<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​ထာ​ဝ​ရ​ဘု​ရား​၏​နာ​မ​တော်​ကို​သီ​ဆို​ချီး​မွမ်း​မည်​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၁:၁။</div>
<div class="fn"><sup class="fnt"><a name="fn2" href="#fnm2">2</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃:၇၊ ၃၅:၂၃၊ ၅၉:၄။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၂၆:၁၊ ၃၅:၂၄၊ ၄၃:၁။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၁၅:၃၅၊ ဟေ​ရှာ ၅၉:၄၊ ယာ ၁:၁၅။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၉:၁၅၊ ၅၇:၆၊ သု ၂၆:၂၇၊ ၂၈:၁၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၉:၂။</div>
</div>
<!-- PARSED ABOVE; EDITING MAY BREAK PARSER -->
</body></html>