<html><head>
<meta http-equiv="Content-Type" content="text/html;charset=utf-8" />
<title>Ps 72 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 72);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_70.html">70</a> <a href="Ps_71.html">71</a> <b>72</b> <a href="Ps_73.html">73</a> <a href="Ps_74.html">74</a> ... <a href="Ps_150.html">150</a> </div><hr>
<h1>Ps 72</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရှင်​ဘု​ရင်​အ​တွက် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ရှော​လ​မုန်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ ကိုယ်​တော်​၏​စီ​ရင်​ထုံး​ဖွဲ့​ချက်​တို့​ကို ရှင်​ဘု​ရင်​အား​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​ကို ရှင်​ဘု​ရင်​၏​သား​တော်​အား​လည်း​ကောင်း ပေး​တော်​မူ​ပါ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ထို​မင်း​သည် ကိုယ်​တော်​၏​လူ​မျိုး​တော်​ကို ဖြောင့်​မတ်​ခြင်း​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော ကိုယ်​တော်​၏​လူ​တို့​ကို တ​ရား​မျှ​တ​ခြင်း​ဖြင့်​လည်း​ကောင်း စစ်​ကြော​စီ​ရင်​ပါ​စေ​သော​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>တောင်​များ​သည် လူ​မျိုး​တော်​ထံ​သို့ ငြိမ်း​ချမ်း​ခြင်း​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>တောင်​ကုန်း​များ​သည် ဖြောင့်​မတ်​ခြင်း​ကို​လည်း​ကောင်း ယူ​ဆောင်​လာ​ကြ​ပါ​စေ​သော​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သူ​သည် လူ​မျိုး​တော်​ထဲ​မှ အ​ဖိ​နှိပ်​ခံ​ရ​သော​သူ​တို့​အ​တွက် တ​ရား​စီ​ရင်​ပေး​၍<br> <span class="br-ind"><br><span class="indent">&nbsp;</span></span>မ​ရှိ​နွမ်း​ပါး​သော​သူ​၏​သား​သ​မီး​များ​ကို ကယ်​တင်​လျက် နှိပ်​စက်​သော​သူ​တို့​ကို နှိမ်​နင်း​ပါ​စေ​သော​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>နေ​နှင့်​လ​တည်​နေ​သ​ရွေ့ လူ​တို့​သည်<br> <span class="br-ind"><br><span class="indent">&nbsp;</span></span>ကိုယ်​တော်​ကို မျိုး​ဆက်​အ​စဉ်​အ​ဆက်​ကြောက်​ရွံ့​ကြ​ပါ​စေ​သော​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​မင်း​သည် ရိတ်​ထား​သော​မြက်​ခင်း​ပေါ်​တွင် ရွာ​သွန်း​သည့် မိုး​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>မြေ​ကြီး​ကို​စို​စွတ်​စေ​သည့် မိုး​စက်​မိုး​ပေါက်​ကဲ့​သို့​လည်း​ကောင်း ဖြစ်​ပါ​စေ​သော​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​၏​လက်​ထက်​၌ ဖြောင့်​မတ်​သော​သူ​သည် ပွင့်​လန်း​ဝေ​ဆာ​၍<br> <span class="br-ind"><br><span class="indent">&nbsp;</span></span>လ​ကွယ်​ပျောက်​သွား​သည်​အ​ထိ ပြည့်​စုံ​သော​ငြိမ်း​ချမ်း​မှု​ရှိ​ပါ​စေ​သော​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​သည် ပင်​လယ်​တစ်​ခု​မှ အ​ခြား​ပင်​လယ်​တစ်​ခု​တိုင်​အောင်​လည်း​ကောင်း​၊<br> <span class="br-ind"><br><span class="indent">&nbsp;</span></span>မြစ်​တစ်​စင်း​မှ ကမ္ဘာ​မြေ​အ​စွန်း​တိုင်​အောင်​လည်း​ကောင်း အုပ်​စိုး​ပါ​စေ​သော​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ကန္တာ​ရ​၌​နေ​ထိုင်​သော​လူ​မျိုး​တို့​သည် သူ့​ရှေ့​၌​ညွတ်​တွား​၍<br> <span class="br-ind"><br><span class="indent">&nbsp;</span></span>သူ​၏​ရန်​သူ​တို့​သည် မြေ​မှုန့်​ကို​လျက်​ကြ​ရ​ပါ​စေ​သော​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>တာ​ရှု​ဘု​ရင်​နှင့်​ကမ်း​ရိုး​တန်း​နိုင်​ငံ​များ​မှ ရှင်​ဘု​ရင်​တို့​သည်<br> <span class="br-ind"><br><span class="indent">&nbsp;</span></span>လက်​ဆောင်​ပဏ္ဏာ​ကို ယူ​ဆောင်​လာ​ကြ​ပါ​စေ​သော​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>ရှေ​ဘ​ဘု​ရင်​နှင့်​သေ​ဘ​ဘု​ရင်​တို့​သည်​လည်း အ​ခွန်​ကို ဆက်​သ​ကြ​ပါ​စေ​သော​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ထို​မျှ​မ​က ဘု​ရင်​အ​ပေါင်း​တို့​သည် သူ​၏​ရှေ့​၌​ပျပ်​ဝပ်​ကြ​ပါ​စေ​သော​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>လူ​မျိုး​အ​ပေါင်း​တို့​သည်​လည်း သူ့​ကို​အ​စေ​ခံ​ကြ​ပါ​စေ​သော​။<br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​သည် အ​ကူ​အ​ညီ​အော်​ဟစ်​တောင်း​ခံ​သည့် မ​ရှိ​နွမ်း​ပါး​သော​သူ​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ကူ​ညီ​မ​စ​မည့်​သူ​မ​ရှိ​သော အ​ဖိ​နှိပ်​ခံ​ရ​သော​သူ​ကို​လည်း​ကောင်း ကယ်​နုတ်​တော်​မူ​လိမ့်​မည်​။<sup class="fnm"><a name="fnm10" href="#fn10">10</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သူ​သည် ဆင်း​ရဲ​သော​သူ​နှင့် မ​ရှိ​နွမ်း​ပါး​သော​သူ​ကို​သ​နား​၍<br> <span class="br-ind"><br><span class="indent">&nbsp;</span></span>မ​ရှိ​နွမ်း​ပါး​သော​သူ​တို့​၏​အ​သက်​ကို ကယ်​တင်​တော်​မူ​လိမ့်​မည်​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>သူ​သည် သူ​တို့​၏​အ​သက်​ကို ဖိ​နှိပ်​ခြယ်​လှယ်​ခြင်း​နှင့်<br> <span class="br-ind"><br><span class="indent">&nbsp;</span></span>ရက်​စက်​ကြမ်း​ကြုတ်​ခြင်း​တို့​ထဲ​မှ ရွေး​နုတ်​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​၏​သွေး​သည် သူ​၏​အ​မြင်​၌ တန်​ဖိုး​ရှိ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​သည် သက်​တော်​ရှည်​ပါ​စေ​သော​။ လူ​တို့​သည် ရှေ​ဘ​ရွှေ​ကို သူ့​အား​ဆက်​သ​၍<br> <span class="br-ind"><br><span class="indent">&nbsp;</span></span>သူ့​အ​တွက် အ​စဉ်​မ​ပြတ်​ဆု​တောင်း​ပေး​ကာ သူ့​ကို​တစ်​နေ့​လုံး​ကောင်း​ချီး​ပေး​ကြ​ပါ​စေ​သော​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ပြည်​တော်​၌ များ​စွာ​သော​ဂျုံ​စ​ပါး​ရှိ​၍ တောင်​များ​ပေါ်​၌​ယိမ်း​နွဲ့​လျက်​ရှိ​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>၎င်း​၏​အ​သီး​အ​နှံ​တို့​သည် လက်​ဘ​နွန်​ကဲ့​သို့ ဖြစ်​ကြ​ပါ​စေ​သော​။<br> <span class="br-ind"><br><span class="indent">&nbsp;</span></span>လူ​တို့​သည် တော​၌​ရှိ​သော​မြက်​ပင်​များ​ကဲ့​သို့ မြို့​ရွာ​တွင် ရှင်​သန်​ကြ​ပါ​စေ​သော​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>သူ​၏​နာ​မ​သည် အ​စဉ်​အ​မြဲ​တည်​ပါ​စေ​သော​။<br> <span class="br-ind"><br><span class="indent">&nbsp;</span></span>နေ​သည်​တည်​နေ​သ​ရွေ့ သူ​၏​နာ​မ​သည် ဆက်​၍​တည်​ပါ​စေ​သော​။<br> <span class="br-ind"><br><span class="indent">&nbsp;</span></span>လူ​တို့​သည် သူ့​အား​ဖြင့် ကောင်း​ချီးမင်္ဂ​လာ​ခံ​စား​ရ​၍​<sup class="fnm"><a name="fnm12" href="#fn12">12</a></sup> <br> <span class="br-ind"><br><span class="indent">&nbsp;</span></span>လူ​မျိုး​အ​ပေါင်း​တို့​သည် သူ့​ကို​မင်္ဂ​လာ​ရှိ​သူ​ဟု ခေါ်​ကြ​ပါ​စေ​သော​။<br></div>
<div class="v" id="v18"><span class="vn">18</span> <span class="br-p"><br><br></span><span class="br-ind"><br><span class="indent">&nbsp;</span></span>အံ့​ဖွယ်​သော​အ​မှု​တို့​ကို တစ်​ပါး​တည်း​သာ​ပြု​တော်​မူ​သော အစ္စ​ရေး​လူ​မျိုး​တို့​၏​ဘု​ရား​သ​ခင်​တည်း​ဟူ​သော<br> <span class="br-ind"><br><span class="indent">&nbsp;</span></span>ဘု​ရား​သ​ခင် ထာ​ဝ​ရ​ဘု​ရား​သည် မင်္ဂ​လာ​ရှိ​ပါ​စေ​သော​။<sup class="fnm"><a name="fnm13" href="#fn13">13</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ကိုယ်​တော်​၏​ဘုန်း​ကြီး​သော​နာ​မ​တော်​သည် အ​စဉ်​အ​မြဲ​မင်္ဂ​လာ​ရှိ​တော်​မူ​ပါ​စေ​သော​။<br> <span class="br-ind"><br><span class="indent">&nbsp;</span></span>ကမ္ဘာ​မြေ​တစ်​ခွင်​လုံး​သည် ကိုယ်​တော်​၏​ဘုန်း​အ​သ​ရေ​တော်​နှင့်​ပြည့်​ပါ​စေ​သော​။<sup class="fnm"><a name="fnm14" href="#fn14">14</a></sup> အာ​မင်​နှင့်​အာ​မင်​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ယေ​ရှဲ​၏​သား​ဒါ​ဝိဒ်​၏​ဆု​တောင်း​ချက်​များ​ပြီး​ဆုံး​၏​။<sup class="fnm"><a name="fnm15" href="#fn15">15</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၅ရာ ၂၂:၁၂။</div>
<div class="fn"><sup class="fnt"><a name="fn2" href="#fnm2">2</a></sup> ဟေ​ရှာ ၉:၇၊ ၁၁:၂-၄၊ ၃၂:၁။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ရှာ ၅၂:၇။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၈၉:၃၆-၃၇။</div>
<div class="fn"><sup class="fnt"><a name="fn5" href="#fnm5">5</a></sup> တ​ရား ၃၂:၂၊ ၂ရာ ၂၃:၄၊ ဟော ၆:၃။</div>
<div class="fn"><sup class="fnt"><a name="fn6" href="#fnm6">6</a></sup> ထွ ၂၃:၃၁၊ ဇာ ၉:၁၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၂၂:၂၉၊ ဟေ​ရှာ ၄၉:၂၃၊ မိ ၇:၁၇။</div>
<div class="fn"><sup class="fnt"><a name="fn8" href="#fnm8">8</a></sup> ၃ရာ ၁၀:၂၂။</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၄၉:၂၃။</div>
<div class="fn"><sup class="fnt"><a name="fn10" href="#fnm10">10</a></sup> ယော​ဘ ၂၉:၁၂-၁၇။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၁၁၆:၁၅။</div>
<div class="fn"><sup class="fnt"><a name="fn12" href="#fnm12">12</a></sup> က ၁၂:၃၊ ၂၂:၁၈။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၈၆:၁၀၊ ၁၃၆:၄။</div>
<div class="fn"><sup class="fnt"><a name="fn14" href="#fnm14">14</a></sup> တော ၁၄:၂၁။</div>
<div class="fn"><sup class="fnt"><a name="fn15" href="#fnm15">15</a></sup> ၂ရာ ၂၃:၁။</div>
</div>
<!-- PARSED ABOVE; EDITING MAY BREAK PARSER -->
</body></html>