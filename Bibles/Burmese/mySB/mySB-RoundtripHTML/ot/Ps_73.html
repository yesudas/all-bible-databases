<html><head>
<meta http-equiv="Content-Type" content="text/html;charset=utf-8" />
<title>Ps 73 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 73);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_71.html">71</a> <a href="Ps_72.html">72</a> <b>73</b> <a href="Ps_74.html">74</a> <a href="Ps_75.html">75</a> ... <a href="Ps_150.html">150</a> </div><hr>
<h1>Ps 73</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​ပိုင်း (၃)</h2><h2>ဆာ​လံ ၇၃-၈၉</h2><h2>ဘု​ရား​သ​ခင်​၏​လမ်း​တော်​များ​ကို သက်​သေ​ထူ​ခြင်း</h2><span class="vn">1</span> <span class="br-p"><br><br></span><b>အာ​သပ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကယ်​စင်​စစ် ဘု​ရား​သ​ခင်​သည် အစ္စ​ရေး​လူ​မျိုး​တို့​အ​ပေါ်​၊<br> <span class="br-ind"><br><span class="indent">&nbsp;</span></span>စိတ်​နှ​လုံး​ဖြူ​စင်​သော​သူ​တို့​အ​ပေါ် ကောင်း​မြတ်​တော်​မူ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>သို့​သော် ငါ​မူ​ကား ခြေ​ချော်​လု​မ​တတ်​၊<br> <span class="br-ind"><br><span class="indent">&nbsp;</span></span>ခြေ​လှမ်း​လွဲ​လု​မ​တတ်​ဖြစ်​ခဲ့​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဆိုး​ယုတ်​သော​သူ​တို့​ကောင်း​စား​ကြ​သည်​ကို​ငါ​မြင်​၍<br> <span class="br-ind"><br><span class="indent">&nbsp;</span></span>ဝါ​ကြွား​တတ်​သော​သူ​တို့​ကို ငါ​ငြူ​စူ​မိ​သော​ကြောင့်​ဖြစ်​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မှာ ထို​သူ​တို့​သည် သေ​သည့်​အ​ချိန်​အ​ထိ ဝေ​ဒ​နာ​ကို မ​ခံ​စား​ကြ​ရ​ပေ​။<br> <span class="br-ind"><br><span class="indent">&nbsp;</span></span>သူ​တို့​၏​ကိုယ်​ခန္ဓာ​သည်​လည်း ဝ​ဖြိုး​လျက်​ရှိ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>လူ​တို့​ကြုံ​ရ​သည့်​ဒုက္ခ​ပြဿ​နာ​မျိုး သူ​တို့​၌​မ​ရှိ​။<br> <span class="br-ind"><br><span class="indent">&nbsp;</span></span>အ​ခြား​သော​သူ​များ​ကဲ့​သို့ ထိ​ပါး​နှောင့်​ယှက်​ခြင်း​ကို​လည်း မ​ခံ​ရ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​ကြောင့် မာန်​မာ​န​သည် သူ​တို့​၏​လည်​ဆွဲ​ဖြစ်​၏​။<br> <span class="br-ind"><br><span class="indent">&nbsp;</span></span>ရက်​စက်​ကြမ်း​ကြုတ်​မှု​အ​ဝတ်​သည် သူ​တို့​ကို​လွှမ်း​ခြုံ​ထား​၏​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သူ​တို့​၏​မျက်​စိ​သည် အ​ဆီ​ဖြင့်​မို့​မောက်​လျက်​ရှိ​၏​။<sup class="fnm"><a name="fnm2" href="#fn2">2</a></sup> <br> <span class="br-ind"><br><span class="indent">&nbsp;</span></span>သူ​တို့​၏​စိတ်​အာ​ရုံ​သည် အ​ထိန်း​အ​ကွပ်​မဲ့​လျက်​ရှိ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သူ​တို့​သည် ပြက်​ရယ်​ပြု​၍ ဆိုး​ညစ်​စွာ​ပြော​ဆို​တတ်​ကြ​၏​။<br> <span class="br-ind"><br><span class="indent">&nbsp;</span></span>ထောင်​လွှား​သော​စိတ်​ဖြင့် ဖိ​နှိပ်​ချုပ်​ချယ်​မှု​အ​ကြောင်း​ကို ပြော​ဆို​တတ်​ကြ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သူ​တို့​၏​နှုတ်​သည် ကောင်း​ကင်​နှင့်​ဆန့်​ကျင်​ဘက်​ပြု​၍<br> <span class="br-ind"><br><span class="indent">&nbsp;</span></span>သူ​တို့​၏​လျှာ​သည်​လည်း ကမ္ဘာ​မြေ​ကြီး​ကို လှည့်​လည်​တတ်​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ထို့​ကြောင့် ကိုယ်​တော်​၏​လူ​မျိုး​တော်​တို့​သည် သူ​တို့​ဘက်​သို့​လှည့်​သွား​၍<br> <span class="br-ind"><br><span class="indent">&nbsp;</span></span>သူ​တို့​၏​ပြည့်​လျှံ​သော​ရေ​ကို သောက်​ကြ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​တို့​က “​ဘု​ရား​သ​ခင်​သည် မည်​သို့​သိ​မည်​နည်း​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​၌​အ​သိ​ပ​ညာ​ရှိ​ပါ​မည်​လော​”​ဟု ဆို​တတ်​ကြ​၏​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကြည့်​ရှု​လော့​။ ဤ​သည်​ကား အ​စဉ်​အ​မြဲ​အေး​ချမ်း​စွာ​နေ​ရ​သည့် ဆိုး​ယုတ်​သော​သူ​တို့​ပေ​တည်း​။<br> <span class="br-ind"><br><span class="indent">&nbsp;</span></span>သူ​တို့​သည် ပစ္စည်း​ဥစ္စာ​တိုး​ပွား​တတ်​ကြ​၏​။<br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကယ်​စင်​စစ် ငါ​သည် ငါ​၏​စိတ်​နှ​လုံး​ကို​သန့်​ရှင်း​စင်​ကြယ်​စေ​၍<br> <span class="br-ind"><br><span class="indent">&nbsp;</span></span>ငါ​၏​လက်​ကို အ​ပြစ်​ကင်း​ခြင်း​ထဲ​၌​ဆေး​ကြော​ခဲ့​သည်​မှာ​<sup class="fnm"><a name="fnm6" href="#fn6">6</a></sup> အ​ချည်း​နှီး​သာ​ဖြစ်​၏​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ငါ​သည် ထိ​ပါး​နှောင့်​ယှက်​ခြင်း​ကို တစ်​နေ့​လုံး​ခံ​ရ​၏​။<br> <span class="br-ind"><br><span class="indent">&nbsp;</span></span>ဆို​ဆုံး​မ​ခြင်း​ကို​လည်း နံ​နက်​တိုင်း​ခံ​ရ​၏​။<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>“​ဤ​သို့​ပြော​ဆို​မည်​”​ဟု အ​ကျွန်ုပ်​ဆို​ခဲ့​လျှင်<br> <span class="br-ind"><br><span class="indent">&nbsp;</span></span>ကိုယ်​တော့်​သား​သ​မီး​များ​၏​မျိုး​ဆက်​အ​ပေါ် သစ္စာ​ဖောက်​ရာ​ရောက်​ပါ​လိမ့်​မည်​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ဤ​အ​ရာ​ကို​နား​လည်​ရန် အ​ကျွန်ုပ်​စဉ်း​စား​သော​အ​ခါ<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​မြင်​၌ ၎င်း​သည် ခက်​ခဲ​သော​အ​မှု​ဖြစ်​ပါ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ဘု​ရား​သ​ခင်​၏​သန့်​ရှင်း​ရာ​ဌာ​န​တော်​ထဲ​သို့​ဝင်​သည့်​အ​ခါ​မှ​သာ<br> <span class="br-ind"><br><span class="indent">&nbsp;</span></span>သူ​တို့​၏​နိ​ဂုံး​ကို သိ​ရှိ​နား​လည်​ရ​ပါ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ကိုယ်​တော်​သည် ချော​သော​နေ​ရာ​များ​တွင် သူ​တို့​ကို​ထား​၍<br> <span class="br-ind"><br><span class="indent">&nbsp;</span></span>ပျက်​စီး​ဆိတ်​သုဉ်း​သော​အ​ရပ်​သို့ သူ​တို့​ကို​ကျ​စေ​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သူ​တို့​သည် ချက်​ချင်း​ပင် ကြီး​စွာ​သော​ပျက်​စီး​ခြင်း​သို့​ရောက်​၍<br> <span class="br-ind"><br><span class="indent">&nbsp;</span></span>ထိတ်​လန့်​ဖွယ်​ရာ​များ​ဖြင့် အ​ကုန်​အ​စင်​ဖယ်​ရှား​ခြင်း​ခံ​ကြ​ရ​ပါ​သည်​တ​ကား​။<sup class="fnm"><a name="fnm10" href="#fn10">10</a></sup><br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>နိုး​လာ​သော​အ​ခါ ပျောက်​ကွယ်​သွား​သည့်​အိပ်​မက်​ကဲ့​သို့<br> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ ကိုယ်​တော်​နိုး​တော်​မူ​သော​အ​ခါ<br> <span class="br-ind"><br><span class="indent">&nbsp;</span></span>သူ​တို့​၏​ပုံ​ရိပ်​ကို အ​လေး​မ​ထား​ဘဲ​နေ​တော်​မူ​လိမ့်​မည်​။<br></div>
<div class="v" id="v21"><span class="vn">21</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​နှ​လုံး​သည် မ​ခံ​ချိ​မ​ခံ​သာ​ဖြစ်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​တွင်း​သ​ဘော​သည် ထိုး​ဆွ​ခြင်း​ခံ​ရ​သော​အ​ခါ<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် အ​သိ​တ​ရား​မဲ့​၍ မည်​သည့်​အ​ရာ​မျှ​မ​သိ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ရှေ့​တော်​၌ တိ​ရစ္ဆာန်​ကဲ့​သို့​ဖြစ်​ခဲ့​ပါ​၏​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>သို့​သော် အ​ကျွန်ုပ်​သည် ကိုယ်​တော်​နှင့်​အ​တူ အ​စဉ်​မ​ပြတ်​ရှိ​ခဲ့​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​လက်​ယာ​လက်​ကို​ကိုင်​ထား​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​ကြံ​ဉာဏ်​အား​ဖြင့် အ​ကျွန်ုပ်​ကို​ရှေ့​ဆောင်​လမ်း​ပြ​တော်​မူ​ပြီး​နောက်<br> <span class="br-ind"><br><span class="indent">&nbsp;</span></span>ဘုန်း​အ​သ​ရေ​တော်​ထဲ​သို့ ခေါ်​ဆောင်​တော်​မူ​လိမ့်​မည်​။<sup class="fnm"><a name="fnm12" href="#fn12">12</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>ကောင်း​ကင်​ဘုံ​၌ ကိုယ်​တော်​မှ​တစ်​ပါး အ​ကျွန်ုပ်​တွင် မည်​သူ​ရှိ​သ​နည်း​။<br> <span class="br-ind"><br><span class="indent">&nbsp;</span></span>မြေ​ကြီး​ပေါ်​၌​လည်း ကိုယ်​တော်​မှ​တစ်​ပါး အ​ခြား​မည်​သည့်​အ​ရာ​ကို​မျှ အ​ကျွန်ုပ်​အ​လို​မ​ရှိ​ပါ​။<sup class="fnm"><a name="fnm13" href="#fn13">13</a></sup><br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ကိုယ်​ခန္ဓာ​နှင့်​အ​ကျွန်ုပ်​၏​စိတ်​နှ​လုံး​သည် အား​အင်​ကုန်​ခန်း​သော်​လည်း<br> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် အ​စဉ်​အ​မြဲ အ​ကျွန်ုပ်​စိတ်​နှ​လုံး​၏​အ​စွမ်း​သတ္တိ​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဝေ​စု​ဖြစ်​တော်​မူ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ကိုယ်​တော်​နှင့်​ဝေး​ကွာ​သော​သူ​တို့​သည် ပျက်​စီး​ကြ​ရ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​အ​ပေါ်​သစ္စာ​မ​ရှိ​၊ ဖောက်​ပြန်​မှား​ယွင်း​သော​သူ​ရှိ​သ​မျှ​တို့​ကို<br> <span class="br-ind"><br><span class="indent">&nbsp;</span></span>ကိုယ်​တော်​သည် ဖယ်​ရှား​သုတ်​သင်​တော်​မူ​လိမ့်​မည်​။<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>အ​ကျွန်ုပ်​အ​တွက်​မူ​ကား ဘု​ရား​သ​ခင်​ထံ​တော်​သို့​ချဉ်း​ကပ်​ခြင်း​သည် ကောင်း​မြတ်​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​အ​မှု​တော်​ရှိ​သ​မျှ​တို့​ကို ပြော​ကြား​ရန်​<sup class="fnm"><a name="fnm15" href="#fn15">15</a></sup> <br> <span class="br-ind"><br><span class="indent">&nbsp;</span></span>ဘု​ရား​ရှင်​ထာ​ဝ​ရ​ဘု​ရား​ကို အ​ကျွန်ုပ်​၏​ခို​လှုံ​ရာ​ဖြစ်​စေ​ပါ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၃၇:၁၊ သု ၂၃:၁၇။</div>
<div class="fn"><sup class="fnt"><a name="fn2" href="#fnm2">2</a></sup> ယော​ဘ ၁၅:၂၇။</div>
<div class="fn"><sup class="fnt"><a name="fn3" href="#fnm3">3</a></sup> ၂ပေ ၂:၁၈၊ ယု ၁:၁၆။</div>
<div class="fn"><sup class="fnt"><a name="fn4" href="#fnm4">4</a></sup> ယော​ဘ ၁၅:၁၆။</div>
<div class="fn"><sup class="fnt"><a name="fn5" href="#fnm5">5</a></sup> ယော​ဘ ၂၂:၁၃။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၂၆:၆။</div>
<div class="fn"><sup class="fnt"><a name="fn7" href="#fnm7">7</a></sup> ဒေ ၈:၁၇။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၃၇:၃၈။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၃၅:၆။</div>
<div class="fn"><sup class="fnt"><a name="fn10" href="#fnm10">10</a></sup> တော ၁၆:၂၁၊ ယော​ဘ ၁၈:၁၁။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၆၃:၈။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၄၉:၁၅။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၁၆:၂၊ ဖိ ၃:၈။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၁၆:၅၊ ၈၄:၂။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၁၁၈:၁၇။</div>
</div>
<!-- PARSED ABOVE; EDITING MAY BREAK PARSER -->
</body></html>