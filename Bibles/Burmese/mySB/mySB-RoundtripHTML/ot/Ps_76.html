<html><head>
<meta http-equiv="Content-Type" content="text/html;charset=utf-8" />
<title>Ps 76 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 76);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_74.html">74</a> <a href="Ps_75.html">75</a> <b>76</b> <a href="Ps_77.html">77</a> <a href="Ps_78.html">78</a> ... <a href="Ps_150.html">150</a> </div><hr>
<h1>Ps 76</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>တန်​ခိုး​ကြီး​သော​တ​ရား​စီ​ရင်​ခြင်း​အ​ရှင် ဘု​ရား​သ​ခင်</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကြိုး​တပ်​တူ​ရိ​ယာ​များ​ဖြင့်​၊ အာ​သပ်​၏​ဆာ​လံ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>ယု​ဒ​ပြည်​၌ ဘု​ရား​သ​ခင်​ကို​သိ​ကြ​၏​။<br> <span class="br-ind"><br><span class="indent">&nbsp;</span></span>အစ္စ​ရေး​ပြည်​၌ ကိုယ်​တော်​၏​နာ​မ​တော်​သည် ကြီး​မြတ်​တော်​မူ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​၏​တဲ​တော်​သည် ဆ​လင်​မြို့​၌​ရှိ​၍<br> <span class="br-ind"><br><span class="indent">&nbsp;</span></span>ကိုယ်​တော်​ကိန်း​ဝပ်​တော်​မူ​ရာ​အ​ရပ်​သည် ဇိ​အုန်​၌​ရှိ​၏​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ထို​အ​ရပ်​တွင် ကိုယ်​တော်​သည် မီး​တောက်​နေ​သော​မြား​၊<br> <span class="br-ind"><br><span class="indent">&nbsp;</span></span>ဒိုင်း​လွှား​၊ ဓား​နှင့်​စစ်​လက်​နက်​တို့​ကို ချိုး​ဖျက်​တော်​မူ​ပြီ​။<sup class="fnm"><a name="fnm1" href="#fn1">1</a></sup> (​စေ​လာ​​<sup class="fnm"><a name="fnm2" href="#fn2">2</a></sup>)<br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​ရောင်​အ​ဝါ​တောက်​ပ​တော်​မူ​၏​။ သား​ကောင်​ရှိ​ရာ​တောင်​များ​ထက်<br> <span class="br-ind"><br><span class="indent">&nbsp;</span></span>ပို​၍​အ​သ​ရေ​တင့်​တယ်​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ရဲ​ရင့်​သော​သူ​တို့​သည် အ​လု​ယက်​ခံ​ရ​၍ အ​ပြီး​တိုင်​အိပ်​ပျော်​သွား​ကြ​ပြီ​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>စစ်​သူ​ရဲ​အ​ပေါင်း​တို့​သည်​လည်း မိ​မိ​တို့​လက်​စွမ်း​ကို မ​ပြ​နိုင်​ခဲ့​ကြ​ပေ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အို ယာ​ကုပ်​၏​ဘု​ရား​သ​ခင်​၊ ကိုယ်​တော်​၏​ဆုံး​မ​ခြင်း​ကြောင့်<br> <span class="br-ind"><br><span class="indent">&nbsp;</span></span>စစ်​ရ​ထား​နှင့်​မြင်း​စီး​သူ​ရဲ​တို့​သည် အိပ်​မော​ကျ​သွား​ကြ​ပါ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​တစ်​ပါး​တည်း​သာ​လျှင် ကြောက်​ရွံ့​ဖွယ်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​အ​မျက်​ထွက်​တော်​မူ​သော​အ​ခါ<br> <span class="br-ind"><br><span class="indent">&nbsp;</span></span>မည်​သူ​သည် ကိုယ်​တော်​၏​ရှေ့​တွင် ရပ်​နေ​နိုင်​ပါ​မည်​နည်း​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ကိုယ်​တော်​သည် တ​ရား​စီ​ရင်​ချက်​ကို<br> <span class="br-ind"><br><span class="indent">&nbsp;</span></span>ကောင်း​ကင်​မှ ကြေ​ညာ​တော်​မူ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ကမ္ဘာ​မြေ​ကြီး​ပေါ်​ရှိ ဖိ​စီး​နှိပ်​စက်​ခြင်း​ခံ​ရ​သော​သူ​အ​ပေါင်း​တို့​ကို​ကယ်​တင်​ဖို့<br> <span class="br-ind"><br><span class="indent">&nbsp;</span></span>တ​ရား​စီ​ရင်​ရန်​ထ​တော်​မူ​သော​အ​ခါ​<sup class="fnm"><a name="fnm7" href="#fn7">7</a></sup> ကမ္ဘာ​မြေ​ကြီး​သည်<br> <span class="br-ind"><br><span class="indent">&nbsp;</span></span>ကြောက်​ရွံ့​၍ ငြိမ်​သက်​စွာ​နေ​ပါ​၏​။ (​စေ​လာ​)<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကယ်​စင်​စစ် လူ​တို့​၏​အ​မျက်​ဒေါ​သ​သည် ကိုယ်​တော်​ကို​ချီး​မွမ်း​လိမ့်​မည်​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် အ​မျက်​ဒေါ​သ​အ​ကြွင်း​အ​ကျန်​များ​ဖြင့် မိ​မိ​ကိုယ်​မိ​မိ​ပတ်​စည်း​တော်​မူ​လိမ့်​မည်​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>သင်​တို့​၏​ဘု​ရား​သ​ခင် ထာ​ဝ​ရ​ဘု​ရား​ထံ က​တိ​သစ္စာ​ပြု​၍ ပြည့်​စုံ​စေ​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ပတ်​လည်​၌​ရှိ​သော​သူ​အ​ပေါင်း​တို့​သည်<br> <span class="br-ind"><br><span class="indent">&nbsp;</span></span>ကြောက်​ရွံ့​ရို​သေ​ရ​သော​အ​ရှင်​ထံ​သို့ လက်​ဆောင်​ပဏ္ဏာ​ကို​ယူ​ဆောင်​လာ​ကြ​ပါ​စေ​သော​။<sup class="fnm"><a name="fnm9" href="#fn9">9</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​သည် အုပ်​ချုပ်​သူ​မင်း​တို့​၏​စိတ်​ကို​နှိမ့်​ချ​တော်​မူ​၏​။<br> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​ပေါ်​ရှိ ရှင်​ဘု​ရင်​တို့​အ​တွက် ကြောက်​ရွံ့​ဖွယ်​ဖြစ်​တော်​မူ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၄၆:၉။</div>
<div class="fn"><sup class="fnt"><a name="fn2" href="#fnm2">2</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၇၆:၉)</div>
<div class="fn"><sup class="fnt"><a name="fn3" href="#fnm3">3</a></sup> ယေ ၅၁:၃၉။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၁၅:၁၊ ၂၁။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၃၀:၃။</div>
<div class="fn"><sup class="fnt"><a name="fn6" href="#fnm6">6</a></sup> ၆ရာ ၂၀:၂၉၊ ဟ​ဗ ၂:၂၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၉:၇-၈။</div>
<div class="fn"><sup class="fnt"><a name="fn8" href="#fnm8">8</a></sup> ထွ ၉:၁၆။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၅၀:၁၄၊ ၆၈:၂၉။</div>
</div>
<!-- PARSED ABOVE; EDITING MAY BREAK PARSER -->
</body></html>