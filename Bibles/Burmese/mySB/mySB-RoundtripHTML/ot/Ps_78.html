<html><head>
<meta http-equiv="Content-Type" content="text/html;charset=utf-8" />
<title>Ps 78 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 78);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_76.html">76</a> <a href="Ps_77.html">77</a> <b>78</b> <a href="Ps_79.html">79</a> <a href="Ps_80.html">80</a> ... <a href="Ps_150.html">150</a> </div><hr>
<h1>Ps 78</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အစ္စ​ရေး​လူ​မျိုး​တို့​၏​အ​တိတ်​ဖြစ်​ရပ်​မှ သင်​ခန်း​စာ​ယူ​စ​ရာ​များ</h2><span class="vn">1</span> <span class="br-p"><br><br></span><b>အာ​သပ်​၏​အ​လိမ္မာ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ငါ​၏​လူ​မျိုး​၊ ငါ​၏​တ​ရား​ကို စူး​စိုက်​နား​ထောင်​လော့​။<br> <span class="br-ind"><br><span class="indent">&nbsp;</span></span>ငါ​၏​နှုတ်​ထွက်​စ​ကား​တို့​ကို နား​စွင့်​ကြ​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ငါ​သည် ပုံ​ဥ​ပ​မာ​များ​ဆောင်​လျက် ငါ့​နှုတ်​ကို​ဖွင့်​၍<br> <span class="br-ind"><br><span class="indent">&nbsp;</span></span>ရှေး​ကာ​လ​မှ ပ​ဟေ​ဠိ​တို့​ကို ထုတ်​ဖော်​ပြော​ဆို​မည်​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ထို​အ​ရာ​တို့​သည် ငါ​တို့​ကြား​၍ သိ​ထား​သော​အ​ရာ​များ​၊<br> <span class="br-ind"><br><span class="indent">&nbsp;</span></span>ငါ​တို့​၏​ဘိုး​ဘေး​များ​က ငါ​တို့​ကို​ပြော​ပြ​သော​အ​ရာ​များ​ဖြစ်​ကြ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ထို​အ​ရာ​တို့​ကို သူ​တို့​၏​သား​သ​မီး​များ​မ​သိ​အောင် ငါ​တို့​ထိမ်​ဝှက်​ထား​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ငါ​တို့​သည် ထာ​ဝ​ရ​ဘု​ရား​၏​ဂုဏ်​ကျေး​ဇူး​တော်​များ​နှင့်​တန်​ခိုး​တော်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​ပြု​သော​အံ့​ဖွယ်​သော​အ​မှု​တို့​ကို​လည်း​ကောင်း<br> <span class="br-ind"><br><span class="indent">&nbsp;</span></span>လာ​မည့်​မျိုး​ဆက်​အား ပြော​ကြား​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် သက်​သေ​ခံ​ချက်​ကို ယာ​ကုပ်​၌​တည်​စေ​၍<br> <span class="br-ind"><br><span class="indent">&nbsp;</span></span>တ​ရား​တော်​ကို အစ္စ​ရေး​၌​ထား​တော်​မူ​၏​။<br> <span class="br-ind"><br><span class="indent">&nbsp;</span></span>၎င်း​တို့​ကို သား​သ​မီး​များ​အား​သင်​ကြား​ပေး​ရန် ငါ​တို့​၏​ဘိုး​ဘေး​တို့​ကို မိန့်​မှာ​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ဤ​သည်​ကား လာ​မည့်​မျိုး​ဆက်​တည်း​ဟူ​သော နောင်​မွေး​ဖွား​လာ​မည့်​သား​သ​မီး​တို့​သည်<br> <span class="br-ind"><br><span class="indent">&nbsp;</span></span>ထို​အ​ရာ​တို့​ကို​သိ​မှတ်​၍ သူ​တို့​၏​သား​သ​မီး​များ​ကို လက်​ဆင့်​ကမ်း​ပြော​ပြ​နိုင်​ရန်​ဖြစ်​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ထို​အ​ခါ သူ​တို့​သည် ဘု​ရား​သ​ခင်​ကို ယုံ​ကြည်​အား​ထား​၍ ဘု​ရား​သ​ခင်​၏​လုပ်​ဆောင်​တော်​မူ​ချက်​တို့​ကို​မ​မေ့​လျော့​ဘဲ<br> <span class="br-ind"><br><span class="indent">&nbsp;</span></span>ကိုယ်​တော်​၏​ပ​ညတ်​တော်​တို့​ကို လိုက်​နာ​ကျင့်​သုံး​ကြ​လိမ့်​မည်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ထို​သို့​အား​ဖြင့် သူ​တို့​သည် သူ​တို့​၏​ဘိုး​ဘေး​များ​ကဲ့​သို့ ဖြစ်​ကြ​တော့​မည်​မ​ဟုတ်​။<br> <span class="br-ind"><br><span class="indent">&nbsp;</span></span>ထို​ဘိုး​ဘေး​တို့​သည် ခေါင်း​မာ​၍ ပုန်​ကန်​တတ်​သည့်​မျိုး​ဆက်​၊<br> <span class="br-ind"><br><span class="indent">&nbsp;</span></span>သူ​တို့​၏​စိတ်​နှ​လုံး​တည်​ကြည်​ခြင်း​မ​ရှိ​သ​ကဲ့​သို့ သူ​တို့​၏​ဝိ​ညာဉ်​သည်​လည်း<br> <span class="br-ind"><br><span class="indent">&nbsp;</span></span>ဘု​ရား​သ​ခင်​အ​ပေါ်​သစ္စာ​မ​ရှိ​သော​မျိုး​ဆက်​ဖြစ်​ကြ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>လေး​လက်​နက်​စွဲ​ကိုင်​သော​ဧ​ဖ​ရိမ်​အ​မျိုး​သား​တို့​သည်<br> <span class="br-ind"><br><span class="indent">&nbsp;</span></span>စစ်​တိုက်​သော​နေ့​တွင် နောက်​ပြန်​လှည့်​ကြ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သူ​တို့​သည် ဘု​ရား​သ​ခင်​၏​ပ​ဋိ​ညာဉ်​တော်​ကို​မ​စောင့်​ထိန်း​ကြ​။<br> <span class="br-ind"><br><span class="indent">&nbsp;</span></span>တ​ရား​တော်​အ​တိုင်း​လျှောက်​လှမ်း​ရန်​လည်း ငြင်း​ဆန်​ကြ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အ​မှု​များ​နှင့် သူ​တို့​အား ပြ​တော်​မူ​သည့်<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​များ​ကို​လည်း မေ့​လျော့​ကြ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​သည် အီ​ဂျစ်​ပြည်​၊ ဇော​န​အ​ရပ်​၌ သူ​တို့​၏​ဘိုး​ဘေး​များ​ရှေ့​တွင်<br> <span class="br-ind"><br><span class="indent">&nbsp;</span></span>အံ့​ဖွယ်​သော​အ​မှု​ကို​ပြု​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ပင်​လယ်​ကို​ခွဲ​၍ သူ​တို့​ကို​ဖြတ်​သွား​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ရေ​များ​ကို တာ​တ​မံ​ကဲ့​သို့ မတ်​မတ်​တည်​စေ​တော်​မူ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>နေ့​အ​ချိန်​၌ မိုး​တိမ်​အား​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>ည​အ​ချိန်​၌ တစ်​ည​လုံး မီး​အ​လင်း​ရောင်​အား​ဖြင့်​လည်း​ကောင်း သူ​တို့​ကို​ပို့​ဆောင်​တော်​မူ​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>တော​ကန္တာ​ရ​ထဲ​၌ ကျောက်​ဆောင်​များ​ကို​ခွဲ​၍<br> <span class="br-ind"><br><span class="indent">&nbsp;</span></span>နက်​ရှိုင်း​သော​သ​မုဒ္ဒ​ရာ​မှ​ရေ​ကဲ့​သို့ များ​စွာ​သော​ရေ​ကို သူ​တို့​အား တိုက်​တော်​မူ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>စီး​သော​ရေ​ကို ကျောက်​ထဲ​မှ​ထွက်​စေ​၍<br> <span class="br-ind"><br><span class="indent">&nbsp;</span></span>မြစ်​ရေ​များ​ကဲ့​သို့ စီး​ဆင်း​စေ​တော်​မူ​၏​။<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် သူ​တို့​သည် အ​မြင့်​ဆုံး​သော​အ​ရှင်​ကို ခြောက်​သွေ့​သော​အ​ရပ်​တွင်​ပုန်​ကန်​သော​အား​ဖြင့်<br> <span class="br-ind"><br><span class="indent">&nbsp;</span></span>နောက်​တစ်​ဖန်​ထပ်​၍ ကိုယ်​တော်​ကို​ပြစ်​မှား​ကြ​၏​။<sup class="fnm"><a name="fnm13" href="#fn13">13</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>မိ​မိ​တို့​အ​လို​ရှိ​သော​အ​စား​အ​စာ​ကို​လည်း တောင်း​ဆို​ခြင်း​အား​ဖြင့်<br> <span class="br-ind"><br><span class="indent">&nbsp;</span></span>သူ​တို့​၏​စိတ်​နှ​လုံး​ထဲ​၌ ဘု​ရား​သ​ခင်​ကို​စမ်း​သပ်​ကြ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>သူ​တို့​သည် ဘု​ရား​သ​ခင်​ကို​ဆန့်​ကျင်​ပြော​ဆို​လျက်<br> <span class="br-ind"><br><span class="indent">&nbsp;</span></span>“​ဘု​ရား​သ​ခင်​သည် တော​ကန္တာ​ရ​တွင် စား​ပွဲ​ကို​တည်​ခင်း​နိုင်​ပါ​မည်​လော​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>ကျောက်​ဆောင်​ကို​ရိုက်​၍ ရေ​များ​စီး​ထွက်​စေ​ကာ ရေ​စီး​ချောင်း​များ​ကို​စီး​ဆင်း​စေ​ခဲ့​ပါ​၏​။<br> <span class="br-ind"><br><span class="indent">&nbsp;</span></span>သို့​သော် မုန့်​ကို​ကား ပေး​နိုင်​ပါ​မည်​လော​။<br> <span class="br-ind"><br><span class="indent">&nbsp;</span></span>မိ​မိ​လူ​မျိုး​တော်​အ​တွက် အ​သား​ကို ပြင်​ဆင်​ပေး​နိုင်​ပါ​မည်​လော​”​<sup class="fnm"><a name="fnm15" href="#fn15">15</a></sup>ဟု ဆို​ကြ​၏​။<br></div>
<div class="v" id="v21"><span class="vn">21</span> <span class="br-ind"><br><span class="indent">&nbsp;</span></span>ထို့​ကြောင့် ထာ​ဝ​ရ​ဘု​ရား​သည် ထို​စ​ကား​ကို​ကြား​၍ အ​မျက်​ထွက်​တော်​မူ​၏​။<sup class="fnm"><a name="fnm16" href="#fn16">16</a></sup> <br> <span class="br-ind"><br><span class="indent">&nbsp;</span></span>မီး​သည် ယာ​ကုပ်​အ​မျိုး​ပေါ်​၌ ထ​လောင်​၍<br> <span class="br-ind"><br><span class="indent">&nbsp;</span></span>အ​မျက်​တော်​သည်​လည်း အစ္စ​ရေး​အ​မျိုး​အ​ပေါ် သက်​ရောက်​လေ​၏​။<br></div>
<div class="v" id="v22"><span class="vn">22</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သူ​တို့​သည် ဘု​ရား​သ​ခင်​ကို​မ​ယုံ​ကြည်​ကြ​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​ကို​လည်း ယုံ​ကြည်​ကိုး​စား​ခြင်း​မ​ရှိ​ကြ​။<br></div>
<div class="v" id="v23"><span class="vn">23</span> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် အ​ထက်​အ​ရပ်​မှ​မိုး​တိမ်​တို့​ကို​အ​မိန့်​ပေး​၍<br> <span class="br-ind"><br><span class="indent">&nbsp;</span></span>ကောင်း​ကင်​တံ​ခါး​တို့​ကို​ဖွင့်​ကာ​<sup class="fnm"><a name="fnm17" href="#fn17">17</a></sup><br></div>
<div class="v" id="v24"><span class="vn">24</span> <span class="br-ind"><br><span class="indent">&nbsp;</span></span>သူ​တို့​စား​ရန် မန္န​မုန့်​ကို​သူ​တို့​အ​ပေါ်​ရွာ​ကျ​စေ​ပြီး<br> <span class="br-ind"><br><span class="indent">&nbsp;</span></span>ကောင်း​ကင်​မှ​ကောက်​ပဲ​သီး​နှံ​ကို သူ​တို့​အား​ပေး​တော်​မူ​၏​။<sup class="fnm"><a name="fnm18" href="#fn18">18</a></sup><br></div>
<div class="v" id="v25"><span class="vn">25</span> <span class="br-ind"><br><span class="indent">&nbsp;</span></span>လူ​သည် ကောင်း​ကင်​တ​မန်​တို့​၏​မုန့်​ကို စား​ခဲ့​ရ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​အား စား​နပ်​ရိက္ခာ​ကို ပြည့်​စုံ​ကြွယ်​ဝ​စွာ​ပို့​ပေး​တော်​မူ​၏​။<br></div>
<div class="v" id="v26"><span class="vn">26</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ရှေ့​လေ​ကို ကောင်း​ကင်​မှ​ထွက်​ခွာ​စေ​ပြီး​<sup class="fnm"><a name="fnm19" href="#fn19">19</a></sup> <br> <span class="br-ind"><br><span class="indent">&nbsp;</span></span>မိ​မိ​၏​အ​စွမ်း​သတ္တိ​အား​ဖြင့် တောင်​လေ​ကို​တိုက်​ခတ်​လာ​စေ​တော်​မူ​၏​။<br></div>
<div class="v" id="v27"><span class="vn">27</span> <span class="br-ind"><br><span class="indent">&nbsp;</span></span>ဤ​သို့​ဖြင့် အ​သား​ကို မြေ​မှုန့်​နှင့်​အ​မျှ​၊<br> <span class="br-ind"><br><span class="indent">&nbsp;</span></span>တောင်​ပံ​ပါ​သော​ငှက်​တို့​ကို သ​မုဒ္ဒ​ရာ​၏​သဲ​ပွင့်​နှင့်​အ​မျှ<br> <span class="br-ind"><br><span class="indent">&nbsp;</span></span>သူ​တို့​အ​ပေါ်​ရွာ​ကျ​စေ​တော်​မူ​ပြီး<br></div>
<div class="v" id="v28"><span class="vn">28</span> <span class="br-ind"><br><span class="indent">&nbsp;</span></span>သူ​တို့​၏​စ​ခန်း​အ​တွင်း​နှင့် သူ​တို့​နေ​ထိုင်​ရာ​အ​ရပ်​ပတ်​လည်​၌<br> <span class="br-ind"><br><span class="indent">&nbsp;</span></span>ကျ​စေ​တော်​မူ​၏​။<sup class="fnm"><a name="fnm20" href="#fn20">20</a></sup><br></div>
<div class="v" id="v29"><span class="vn">29</span> <span class="br-ind"><br><span class="indent">&nbsp;</span></span>ထို​သို့ သူ​တို့​၏​အာ​သာ​ဆန္ဒ​အ​တိုင်း သူ​တို့​အား ပေး​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>သူ​တို့​သည် ဝ​လင်​စွာ​စား​ရ​ကြ​၏​။<sup class="fnm"><a name="fnm21" href="#fn21">21</a></sup><br></div>
<div class="v" id="v30"><span class="vn">30</span> <span class="br-ind"><br><span class="indent">&nbsp;</span></span>သို့​သော် သူ​တို့​၏​အာ​သာ​ဆန္ဒ​မ​ပြေ​မီ သူ​တို့​၏​အ​စား​အ​စာ​သည်<br> <span class="br-ind"><br><span class="indent">&nbsp;</span></span>သူ​တို့​၏​ပါး​စပ်​ထဲ​၌​ရှိ​စဉ်​ပင်<br></div>
<div class="v" id="v31"><span class="vn">31</span> <span class="br-ind"><br><span class="indent">&nbsp;</span></span>ဘု​ရား​သ​ခင်​၏​အ​မျက်​တော်​သည် သူ​တို့​အ​ပေါ်​သက်​ရောက်​သ​ဖြင့်<br> <span class="br-ind"><br><span class="indent">&nbsp;</span></span>သူ​တို့​ထဲ​မှ အ​ကြံ့​ခိုင်​ဆုံး​သော​သူ​တို့​ကို ကွပ်​မျက်​၍ အစ္စ​ရေး​လူ​ပျို​တို့​ကို လှဲ​ချ​တော်​မူ​၏​။<sup class="fnm"><a name="fnm22" href="#fn22">22</a></sup><br></div>
<div class="v" id="v32"><span class="vn">32</span> <span class="br-ind"><br><span class="indent">&nbsp;</span></span>သူ​တို့​သည် ဤ​အ​ရာ​အား​လုံး​နှင့်​ကြုံ​တွေ့​ရ​သော်​လည်း<br> <span class="br-ind"><br><span class="indent">&nbsp;</span></span>ဆက်​၍​သာ အ​ပြစ်​ပြု​ကြ​ပြီး ကိုယ်​တော်​၏​အံ​ဖွယ်​သော​အ​မှု​တို့​ကို မ​ယုံ​ကြည်​ကြ​ပေ​။<sup class="fnm"><a name="fnm23" href="#fn23">23</a></sup><br></div>
<div class="v" id="v33"><span class="vn">33</span> <span class="br-ind"><br><span class="indent">&nbsp;</span></span>ထို့​ကြောင့် ကိုယ်​တော်​သည် သူ​တို့​၏​နေ့​ရက်​များ​ကို အ​ချည်း​နှီး​သော​အ​ဖြစ်​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​၏​နှစ်​ကာ​လ​များ​ကို ထိတ်​လန့်​ခြင်း​၌​လည်း​ကောင်း ကုန်​လွန်​စေ​တော်​မူ​၏​။<sup class="fnm"><a name="fnm24" href="#fn24">24</a></sup><br></div>
<div class="v" id="v34"><span class="vn">34</span> <span class="br-ind"><br><span class="indent">&nbsp;</span></span>သူ​တို့​ကို ကိုယ်​တော်​ကွပ်​မျက်​တော်​မူ​သော​အ​ခါ သူ​တို့​သည် ကိုယ်​တော်​ကို​ရှာ​ကြ​၏​။<br> <span class="br-ind"><br><span class="indent">&nbsp;</span></span>သူ​တို့​သည် နောင်​တ​ရ​လျက် ဘု​ရား​သ​ခင်​ကို​ကြိုး​စား​၍​ရှာ​ကြ​၏​။<sup class="fnm"><a name="fnm25" href="#fn25">25</a></sup><br></div>
<div class="v" id="v35"><span class="vn">35</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် သူ​တို့​၏​ကျောက်​ဆောင်​၊ သူ​တို့​ကို​ရွေး​နုတ်​တော်​မူ​သည့်<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​ဘု​ရား​သ​ခင်​ဖြစ်​ကြောင်း သူ​တို့​သ​တိ​ရ​ကြ​၏​။<br></div>
<div class="v" id="v36"><span class="vn">36</span> <span class="br-ind"><br><span class="indent">&nbsp;</span></span>သို့​သော် သူ​တို့​သည် မိ​မိ​တို့​နှုတ်​ဖြင့် ကိုယ်​တော်​ကို​မြှောက်​ပင့်​၍<br> <span class="br-ind"><br><span class="indent">&nbsp;</span></span>မိ​မိ​တို့​လျှာ​ဖြင့် ကိုယ်​တော်​ကို​လိမ်​လည်​ကြ​၏​။<sup class="fnm"><a name="fnm26" href="#fn26">26</a></sup><br></div>
<div class="v" id="v37"><span class="vn">37</span> <span class="br-ind"><br><span class="indent">&nbsp;</span></span>သူ​တို့​၏​စိတ်​နှ​လုံး​သည် ကိုယ်​တော်​အ​ပေါ်​မ​တည်​ကြည်​။<sup class="fnm"><a name="fnm27" href="#fn27">27</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​ပ​ဋိ​ညာဉ်​တော်​အ​ပေါ်​၌​လည်း သစ္စာ​မ​ရှိ​ကြ​ပေ​။<br></div>
<div class="v" id="v38"><span class="vn">38</span> <span class="br-ind"><br><span class="indent">&nbsp;</span></span>သို့​သော် သ​နား​စုံ​မက်​တတ်​သော​ကိုယ်​တော်​သည် သူ​တို့​ကို​မ​ဖျက်​ဆီး​ဘဲ<br> <span class="br-ind"><br><span class="indent">&nbsp;</span></span>သူ​တို့​၏​ဒု​စ​ရိုက်​ကို​ဖြေ​လွှတ်​တော်​မူ​၏​။<sup class="fnm"><a name="fnm28" href="#fn28">28</a></sup> <br> <span class="br-ind"><br><span class="indent">&nbsp;</span></span>မိ​မိ​၏​အ​မျက်​တော်​ကို​လည်း အ​ကြိမ်​ကြိမ်​ချုပ်​တည်း​၍<br> <span class="br-ind"><br><span class="indent">&nbsp;</span></span>မိ​မိ​၏​အ​မျက်​ဒေါ​သ​ကို အ​ကုန်​အ​စင်​နှိုး​ဆော်​တော်​မ​မူ​ခဲ့​ပေ​။<br></div>
<div class="v" id="v39"><span class="vn">39</span> <span class="br-ind"><br><span class="indent">&nbsp;</span></span>သူ​တို့​သည် အ​သွေး​အ​သား​ဖြစ်​ကြောင်း​နှင့် ထွက်​ခွာ​သွား​ပြီး​လျှင်<br> <span class="br-ind"><br><span class="indent">&nbsp;</span></span>ပြန်​မ​လာ​တော့​သည့်​လေ​ဖြစ်​ကြောင်း ကိုယ်​တော်​အောက်​မေ့​တော်​မူ​၏​။<br></div>
<div class="v" id="v40"><span class="vn">40</span> <span class="br-p"><br><br></span><span class="br-ind"><br><span class="indent">&nbsp;</span></span>သူ​တို့​သည် တော​ကန္တာ​ရ​၌ ဘယ်​နှ​ကြိမ်​ဘယ်​နှ​ခါ​မျှ ကိုယ်​တော်​ကို​ပုန်​ကန်​ကြ​ပြီး<br> <span class="br-ind"><br><span class="indent">&nbsp;</span></span>ကန္တာ​ရ​မြေ​၌ ကိုယ်​တော်​ကို​စိတ်​ထိ​ခိုက်​စေ​ခဲ့​ကြ​သ​နည်း​။<br></div>
<div class="v" id="v41"><span class="vn">41</span> <span class="br-ind"><br><span class="indent">&nbsp;</span></span>သူ​တို့​သည် ဘု​ရား​သ​ခင်​ကို​အ​ကြိမ်​ကြိမ်​စမ်း​သပ်​လျက်<br> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​၏​သန့်​ရှင်း​သော​အ​ရှင်​၏​စိတ်​တော်​ကို​ဆွ​ကြ​၏​။<br></div>
<div class="v" id="v42"><span class="vn">42</span> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​၏​တန်​ခိုး​တော်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​ကို​ရန်​သူ​၏​လက်​မှ ရွေး​နုတ်​ကယ်​တင်​တော်​မူ​ရာ​နေ့​ရက်​တည်း​ဟူ​သော​<sup class="fnm"><a name="fnm29" href="#fn29">29</a></sup><br></div>
<div class="v" id="v43"><span class="vn">43</span> <span class="br-ind"><br><span class="indent">&nbsp;</span></span>အီ​ဂျစ်​ပြည်​၌ နိ​မိတ်​လက္ခ​ဏာ​များ​နှင့်​<sup class="fnm"><a name="fnm30" href="#fn30">30</a></sup> ဇော​န​အ​ရပ်​၌<br> <span class="br-ind"><br><span class="indent">&nbsp;</span></span>တန်​ခိုး​လက္ခ​ဏာ​များ​ပြု​တော်​မူ​ရာ​နေ့​ရက်​ကို​လည်း​ကောင်း မ​အောက်​မေ့​ကြ​ပေ​။<br></div>
<div class="v" id="v44"><span class="vn">44</span> <span class="br-ind"><br><span class="indent">&nbsp;</span></span>ကိုယ်​တော်​သည် ထို​ပြည်​သား​တို့​၏​မြစ်​များ​ကို သွေး​အ​ဖြစ်​ပြောင်း​လဲ​စေ​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>သူ​တို့​သည် မိ​မိ​တို့​၏​မြစ်​ရေ​ကို သောက်​၍​မ​ရ​ခဲ့​ကြ​ပေ​။<br></div>
<div class="v" id="v45"><span class="vn">45</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို​ဝါး​မျို​မည့် ယင်​ရဲ​အုပ်​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​ကို​ဖျက်​ဆီး​မည့် ဖား​တို့​ကို​လည်း​ကောင်း သူ​တို့​ထံ​သို့ စေ​လွှတ်​တော်​မူ​၏​။<br></div>
<div class="v" id="v46"><span class="vn">46</span> <span class="br-ind"><br><span class="indent">&nbsp;</span></span>သူ​တို့​၏​အ​သီး​အ​နှံ​ကို နှံ​ကောင်​တို့​အား​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​လုပ်​ဆောင်​ရ​ရှိ​သော​အ​ရာ​ကို ကျိုင်း​ကောင်​တို့​အား​လည်း​ကောင်း ပေး​တော်​မူ​၏​။<sup class="fnm"><a name="fnm31" href="#fn31">31</a></sup><br></div>
<div class="v" id="v47"><span class="vn">47</span> <span class="br-ind"><br><span class="indent">&nbsp;</span></span>သူ​တို့​၏​စ​ပျစ်​ပင်​များ​ကို မိုး​သီး​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​၏​သ​ဖန်း​ပင်​များ​ကို နှင်း​ခဲ​ဖြင့်​လည်း​ကောင်း ဖျက်​ဆီး​တော်​မူ​၏​။<sup class="fnm"><a name="fnm32" href="#fn32">32</a></sup><br></div>
<div class="v" id="v48"><span class="vn">48</span> <span class="br-ind"><br><span class="indent">&nbsp;</span></span>သူ​တို့​၏​တိ​ရစ္ဆာန်​တို့​ကို မိုး​သီး​လက်​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​၏​သိုး​နွား​တို့​ကို မိုး​ကြိုး​လက်​သို့​လည်း​ကောင်း အပ်​တော်​မူ​၏​။<br></div>
<div class="v" id="v49"><span class="vn">49</span> <span class="br-ind"><br><span class="indent">&nbsp;</span></span>ကိုယ်​တော်​သည် ဘေး​အန္တ​ရာယ်​ပြု​တတ်​သည့် ကောင်း​ကင်​တ​မန်​တစ်​စု​တည်း​ဟူ​သော<br> <span class="br-ind"><br><span class="indent">&nbsp;</span></span>မိ​မိ​၏​ပြင်း​ထန်​သော​အ​မျက်​၊ ဒေါ​သ​၊ မျက်​မာန်​နှင့်​ဆင်း​ရဲ​ဒုက္ခ​ကို<br> <span class="br-ind"><br><span class="indent">&nbsp;</span></span>သူ​တို့​ထံ​သို့​စေ​လွှတ်​တော်​မူ​၏​။<sup class="fnm"><a name="fnm33" href="#fn33">33</a></sup><br></div>
<div class="v" id="v50"><span class="vn">50</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​အ​မျက်​တော်​အ​တွက် လမ်း​ကို​ပြင်​ဆင်​လျက်<br> <span class="br-ind"><br><span class="indent">&nbsp;</span></span>သူ​တို့​၏​စိတ်​ဝိ​ညာဉ်​ကို သေ​ဘေး​မှ​လွတ်​ကင်း​ခွင့်​မ​ပေး​ဘဲ<br> <span class="br-ind"><br><span class="indent">&nbsp;</span></span>သူ​တို့​၏​အ​သက်​ကို ကပ်​ရော​ဂါ​လက်​သို့ အပ်​တော်​မူ​၏​။<br></div>
<div class="v" id="v51"><span class="vn">51</span> <span class="br-ind"><br><span class="indent">&nbsp;</span></span>ဟာ​မ​၏​တဲ​များ​မှ ယောက်ျား​အား​မာန်​၏​အ​သီး​ဦး​တည်း​ဟူ​သော<br> <span class="br-ind"><br><span class="indent">&nbsp;</span></span>အီ​ဂျစ်​ပြည်​မှ သား​ဦး​ရှိ​သ​မျှ​တို့​ကို ဒဏ်​ခတ်​တော်​မူ​၏​။<sup class="fnm"><a name="fnm34" href="#fn34">34</a></sup><br></div>
<div class="v" id="v52"><span class="vn">52</span> <span class="br-ind"><br><span class="indent">&nbsp;</span></span>သို့​သော် ကိုယ်​တော်​သည် မိ​မိ​၏​လူ​မျိုး​တော်​ကို သိုး​များ​ကဲ့​သို့​ထုတ်​ဆောင်​ပြီး<br> <span class="br-ind"><br><span class="indent">&nbsp;</span></span>တော​ကန္တာ​ရ​ထဲ​၌ သူ​တို့​ကို သိုး​အုပ်​ကဲ့​သို့ ပို့​ဆောင်​တော်​မူ​၏​။<sup class="fnm"><a name="fnm35" href="#fn35">35</a></sup><br></div>
<div class="v" id="v53"><span class="vn">53</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို ဘေး​ကင်း​လုံ​ခြုံ​စွာ​ပို့​ဆောင်​တော်​မူ​သ​ဖြင့် သူ​တို့​သည် မ​ကြောက်​ကြ​ရ​ပေ​။<br> <span class="br-ind"><br><span class="indent">&nbsp;</span></span>သို့​သော် ပင်​လယ်​ရေ​သည် သူ​တို့​၏​ရန်​သူ​များ​ကို ဖုံး​လွှမ်း​ခဲ့​၏​။<br></div>
<div class="v" id="v54"><span class="vn">54</span> <span class="br-ind"><br><span class="indent">&nbsp;</span></span>ဤ​သို့​ဖြင့် ကိုယ်​တော်​သည် မိ​မိ​၏​သန့်​ရှင်း​သော​နယ်​မြေ​သို့​လည်း​ကောင်း​၊<sup class="fnm"><a name="fnm36" href="#fn36">36</a></sup> <br> <span class="br-ind"><br><span class="indent">&nbsp;</span></span>မိ​မိ​၏​လက်​ယာ​လက်​တော်​ဖြင့်​ရ​ယူ​ထား​သော ဤ​တောင်​သို့​လည်း​ကောင်း<br> <span class="br-ind"><br><span class="indent">&nbsp;</span></span>သူ​တို့​ကို​ခေါ်​ဆောင်​တော်​မူ​၏​။<br></div>
<div class="v" id="v55"><span class="vn">55</span> <span class="br-ind"><br><span class="indent">&nbsp;</span></span>ထို့​နောက် လူ​မျိုး​ခြား​တို့​ကို သူ​တို့​ရှေ့​မှ​နှင်​ထုတ်​တော်​မူ​ပြီး<br> <span class="br-ind"><br><span class="indent">&nbsp;</span></span>အ​မွေ​အ​ဖြစ် တိုင်း​တာ​သတ်​မှတ်​ထား​သော​နယ်​မြေ​အ​လိုက် သူ​တို့​ကို​ခွဲ​ဝေ​ပေး​၍<br> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​အ​နွယ်​တို့​အား မိ​မိ​တို့​တဲ​များ​၌ နေ​ထိုင်​စေ​တော်​မူ​၏​။<sup class="fnm"><a name="fnm37" href="#fn37">37</a></sup><br></div>
<div class="v" id="v56"><span class="vn">56</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် သူ​တို့​သည် အ​မြင့်​ဆုံး​သော​ဘု​ရား​သ​ခင်​ကို အ​ကဲ​စမ်း​၍​ပုန်​ကန်​ကြ​၏​။<sup class="fnm"><a name="fnm38" href="#fn38">38</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​သက်​သေ​ခံ​ချက်​တို့​ကို​လည်း မ​စောင့်​ထိန်း​ဘဲ<br></div>
<div class="v" id="v57"><span class="vn">57</span> <span class="br-ind"><br><span class="indent">&nbsp;</span></span>မိ​မိ​တို့​ဘိုး​ဘေး​များ​ကဲ့​သို့ ဖောက်​ပြန်​၍ သစ္စာ​မဲ့​သော​သူ​များ​ဖြစ်​ကြ​၏​။<br> <span class="br-ind"><br><span class="indent">&nbsp;</span></span>လိမ်​ကောက်​သော​လေး​ကဲ့​သို့ အ​သုံး​မ​ကျ​သော​သူ​များ​လည်း​ဖြစ်​ကြ​၏​။<sup class="fnm"><a name="fnm39" href="#fn39">39</a></sup><br></div>
<div class="v" id="v58"><span class="vn">58</span> <span class="br-ind"><br><span class="indent">&nbsp;</span></span>သူ​တို့​သည် မိ​မိ​တို့​၏​မြင့်​သော​အ​ရပ်​များ​အား​ဖြင့် ကိုယ်​တော်​ကို​အ​မျက်​ထွက်​စေ​ပြီး​<sup class="fnm"><a name="fnm40" href="#fn40">40</a></sup> <br> <span class="br-ind"><br><span class="indent">&nbsp;</span></span>မိ​မိ​တို့​၏​ရုပ်​တု​များ​အား​ဖြင့် ကိုယ်​တော်​ကို​သ​ဝန်​တို​စေ​ကြ​၏​။<br></div>
<div class="v" id="v59"><span class="vn">59</span> <span class="br-ind"><br><span class="indent">&nbsp;</span></span>ဘု​ရား​သ​ခင်​သည် ကြား​သိ​၍ အ​မျက်​ထွက်​ကာ<br> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​သား​တို့​ကို လုံး​လုံး​စွန့်​ပယ်​တော်​မူ​၏​။<sup class="fnm"><a name="fnm41" href="#fn41">41</a></sup><br></div>
<div class="v" id="v60"><span class="vn">60</span> <span class="br-ind"><br><span class="indent">&nbsp;</span></span>ထို့​ကြောင့် ကိုယ်​တော်​သည် ရှိ​လော​အ​ရပ်​ရှိ ကိန်း​ဝပ်​တော်​မူ​ရာ​ဌာ​န​ဖြစ်​သည့်<br> <span class="br-ind"><br><span class="indent">&nbsp;</span></span>လူ​တို့​အ​လယ်​၌ တည်​ဆောက်​ထား​တော်​မူ​သော​တဲ​တော်​ကို ပစ်​ပယ်​တော်​မူ​၏​။<br></div>
<div class="v" id="v61"><span class="vn">61</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​အ​စွမ်း​သတ္တိ​ကို သုံ့​ပန်း​အ​ဖြစ်​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>မိ​မိ​၏​ဂုဏ်​ကျက်​သ​ရေ​ကို ရန်​သူ​တို့​၏​လက်​သို့​လည်း​ကောင်း ပေး​အပ်​တော်​မူ​၏​။<br></div>
<div class="v" id="v62"><span class="vn">62</span> <span class="br-ind"><br><span class="indent">&nbsp;</span></span>မိ​မိ​၏​လူ​မျိုး​တော်​ကို​လည်း ဓား​ဘေး​သို့​အပ်​နှံ​၍<br> <span class="br-ind"><br><span class="indent">&nbsp;</span></span>မိ​မိ​၏​အ​မွေ​တော်​ကို အ​မျက်​ထွက်​တော်​မူ​၏​။<sup class="fnm"><a name="fnm42" href="#fn42">42</a></sup><br></div>
<div class="v" id="v63"><span class="vn">63</span> <span class="br-ind"><br><span class="indent">&nbsp;</span></span>မီး​သည် ကိုယ်​တော်​၏​လူ​ပျို​တို့​ကို​လောင်​ကျွမ်း​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​ပျို​က​ညာ​တို့​သည် မင်္ဂ​လာ​သီ​ချင်း​များ​ကို မ​ဆို​ရ​ကြ​ပေ​။<sup class="fnm"><a name="fnm43" href="#fn43">43</a></sup><br></div>
<div class="v" id="v64"><span class="vn">64</span> <span class="br-ind"><br><span class="indent">&nbsp;</span></span>ကိုယ်​တော်​၏​ယဇ်​ပု​ရော​ဟိတ်​တို့​သည် ဓား​ဘေး​ဖြင့်​ကျ​ဆုံး​ကြ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​မု​ဆိုး​မ​တို့​သည် မ​ငို​ကြွေး​ရ​ကြ​ပေ​။<sup class="fnm"><a name="fnm44" href="#fn44">44</a></sup><br></div>
<div class="v" id="v65"><span class="vn">65</span> <span class="br-p"><br><br></span><span class="br-ind"><br><span class="indent">&nbsp;</span></span>ထို​အ​ခါ ဘု​ရား​ရှင်​သည် အိပ်​ပျော်​ရာ​မှ​နိုး​လာ​သော​သူ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>စ​ပျစ်​ဝိုင်​အ​ရှိန်​ပြေ​သွား​သော​စစ်​သူ​ရဲ​ကဲ့​သို့​လည်း​ကောင်း နိုး​ထ​တော်​မူ​၍<br></div>
<div class="v" id="v66"><span class="vn">66</span> <span class="br-ind"><br><span class="indent">&nbsp;</span></span>မိ​မိ​၏​ရန်​သူ​တို့​ကို ရိုက်​ထုတ်​တွန်း​လှန်​ကာ ထာ​ဝ​ရ​ကဲ့​ရဲ့​ပြစ်​တင်​ခြင်း​ကို<br> <span class="br-ind"><br><span class="indent">&nbsp;</span></span>သူ​တို့​အ​ပေါ်​သက်​ရောက်​စေ​တော်​မူ​၏​။<sup class="fnm"><a name="fnm45" href="#fn45">45</a></sup><br></div>
<div class="v" id="v67"><span class="vn">67</span> <span class="br-ind"><br><span class="indent">&nbsp;</span></span>ထို့​နောက် ကိုယ်​တော်​သည် ယော​သပ်​၏​တဲ​ကို​စွန့်​ပယ်​၍<br> <span class="br-ind"><br><span class="indent">&nbsp;</span></span>ဧ​ဖ​ရိမ်​အ​မျိုး​အ​နွယ်​ကို​လည်း ရွေး​ချယ်​တော်​မ​မူ​ဘဲ<br></div>
<div class="v" id="v68"><span class="vn">68</span> <span class="br-ind"><br><span class="indent">&nbsp;</span></span>ယု​ဒ​အ​မျိုး​အ​နွယ်​နှင့် မိ​မိ​ချစ်​တော်​မူ​သော​ဇိ​အုန်​တောင်​ကို<br> <span class="br-ind"><br><span class="indent">&nbsp;</span></span>ရွေး​ချယ်​တော်​မူ​ပြီး​<sup class="fnm"><a name="fnm46" href="#fn46">46</a></sup><br></div>
<div class="v" id="v69"><span class="vn">69</span> <span class="br-ind"><br><span class="indent">&nbsp;</span></span>မိ​မိ​၏​သန့်​ရှင်း​ရာ​ဌာ​န​တော်​ကို အ​ထွတ်​အ​ထိပ်​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>အ​စဉ်​အ​မြဲ​တည်​စေ​တော်​မူ​သော ကမ္ဘာ​မြေ​ကြီး​ကဲ့​သို့​လည်း​ကောင်း တည်​ဆောက်​တော်​မူ​၏​။<sup class="fnm"><a name="fnm47" href="#fn47">47</a></sup><br></div>
<div class="v" id="v70"><span class="vn">70</span> <span class="br-ind"><br><span class="indent">&nbsp;</span></span>တစ်​ဖန် မိ​မိ​၏​အ​စေ​အ​ပါး​ဒါ​ဝိဒ်​ကို​ရွေး​ချယ်​ပြီး<br> <span class="br-ind"><br><span class="indent">&nbsp;</span></span>သူ့​ကို​သိုး​ခြံ​များ​ထဲ​မှ​ခေါ်​ယူ​တော်​မူ​၏​။<sup class="fnm"><a name="fnm48" href="#fn48">48</a></sup><br></div>
<div class="v" id="v71"><span class="vn">71</span> <span class="br-ind"><br><span class="indent">&nbsp;</span></span>သား​ငယ်​ရှိ​သော​သိုး​မ​များ​ကို​ထိန်း​ကျောင်း​ရာ​မှ မိ​မိ​၏​လူ​မျိုး​တော်​ဖြစ်​သော​ယာ​ကုပ်​နှင့်<br> <span class="br-ind"><br><span class="indent">&nbsp;</span></span>မိ​မိ​၏​အ​မွေ​တော်​ဖြစ်​သော​အစ္စ​ရေး​ကို ထိန်း​ကျောင်း​စေ​ရန် သူ့​ကို​ခေါ်​ဆောင်​လာ​တော်​မူ​၏​။<sup class="fnm"><a name="fnm49" href="#fn49">49</a></sup><br></div>
<div class="v" id="v72"><span class="vn">72</span> <span class="br-ind"><br><span class="indent">&nbsp;</span></span>သူ​သည်​လည်း တည်​ကြည်​သော​စိတ်​နှ​လုံး​ဖြင့် သူ​တို့​ကို​ထိန်း​ကျောင်း​၍<br> <span class="br-ind"><br><span class="indent">&nbsp;</span></span>ကျွမ်း​ကျင်​လိမ္မာ​သော​လက်​ဖြင့် သူ​တို့​ကို​ပို့​ဆောင်​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၄၉:၄၊ မ ၁၃:၃၅။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၄၄:၁။</div>
<div class="fn"><sup class="fnt"><a name="fn3" href="#fnm3">3</a></sup> တ​ရား ၁၁:၁၉။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၁၉:၇၊ ၈၁:၅၊ ၁၄၇:၁၉။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၀၂:၁၈</div>
<div class="fn"><sup class="fnt"><a name="fn6" href="#fnm6">6</a></sup> တ​ရား ၃၁:၂၇၊ ၄ရာ ၁၇:၁၄၊ ၆ရာ ၃၀:၇။</div>
<div class="fn"><sup class="fnt"><a name="fn7" href="#fnm7">7</a></sup> ၄ရာ ၁၇:၁၅။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၁၀၆:၁၃။</div>
<div class="fn"><sup class="fnt"><a name="fn9" href="#fnm9">9</a></sup> ထွ ၇-၁၂။</div>
<div class="fn"><sup class="fnt"><a name="fn10" href="#fnm10">10</a></sup> ထွ ၁၄:၂၊ ၁၅:၈၊ ဆာ ၁၃၆:၁၃။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၁၀၅:၃၉။</div>
<div class="fn"><sup class="fnt"><a name="fn12" href="#fnm12">12</a></sup> ထွ ၁၇:၆၊ ဟေ​ရှာ ၄၈:၂၁။</div>
<div class="fn"><sup class="fnt"><a name="fn13" href="#fnm13">13</a></sup> တ​ရား ၉:၂၂၊ ဟေ​ရှာ ၆၃:၁၀။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၁၀၆:၁၄၊ ၁ကော ၁၀:၉။</div>
<div class="fn"><sup class="fnt"><a name="fn15" href="#fnm15">15</a></sup> တော ၁၁:၄၊ ၂၁:၅။</div>
<div class="fn"><sup class="fnt"><a name="fn16" href="#fnm16">16</a></sup> တော ၁၁:၁။</div>
<div class="fn"><sup class="fnt"><a name="fn17" href="#fnm17">17</a></sup> က ၇:၁၁၊ မာ​လ ၃:၁၀။</div>
<div class="fn"><sup class="fnt"><a name="fn18" href="#fnm18">18</a></sup> ထွ ၁၆:၄၊ ၁၅၊ ယော ၆:၃၁။</div>
<div class="fn"><sup class="fnt"><a name="fn19" href="#fnm19">19</a></sup> တော ၁၁:၃၁။</div>
<div class="fn"><sup class="fnt"><a name="fn20" href="#fnm20">20</a></sup> ထွ ၁၆:၁၃။</div>
<div class="fn"><sup class="fnt"><a name="fn21" href="#fnm21">21</a></sup> တော ၁၁:၄၊ ၃၁-၃၂။</div>
<div class="fn"><sup class="fnt"><a name="fn22" href="#fnm22">22</a></sup> တော ၁၁:၃၃၊ ယော​ဘ ၂၀:၂၃။</div>
<div class="fn"><sup class="fnt"><a name="fn23" href="#fnm23">23</a></sup> တော ၁၄:၁၆-၁၇။</div>
<div class="fn"><sup class="fnt"><a name="fn24" href="#fnm24">24</a></sup> တော ၁၄:၂၉၊ ၃၅။</div>
<div class="fn"><sup class="fnt"><a name="fn25" href="#fnm25">25</a></sup> ဟော ၅:၁၅။</div>
<div class="fn"><sup class="fnt"><a name="fn26" href="#fnm26">26</a></sup> ဟေ​ရှာ ၂၉:၁၃၊ ၅၇:၁၁၊ ယေ​ဇ ၃၃:၃၁။</div>
<div class="fn"><sup class="fnt"><a name="fn27" href="#fnm27">27</a></sup> ဆာ ၅၁:၁၀၊ ၇၈:၈။</div>
<div class="fn"><sup class="fnt"><a name="fn28" href="#fnm28">28</a></sup> တော ၁၄:၂၀။</div>
<div class="fn"><sup class="fnt"><a name="fn29" href="#fnm29">29</a></sup> သူ​ကြီး ၈:၃၄။</div>
<div class="fn"><sup class="fnt"><a name="fn30" href="#fnm30">30</a></sup> ထွ ၄:၂၁၊ ၇:၃၊ ဆာ ၁၀၅:၂၇။</div>
<div class="fn"><sup class="fnt"><a name="fn31" href="#fnm31">31</a></sup> ထွ ၁၀:၁၂-၁၅။</div>
<div class="fn"><sup class="fnt"><a name="fn32" href="#fnm32">32</a></sup> ထွ ၉:၂၃-၂၅။</div>
<div class="fn"><sup class="fnt"><a name="fn33" href="#fnm33">33</a></sup> ထွ ၁၂:၁၃၊ ၂၃၊ ၂ရာ ၂၄:၁၆။</div>
<div class="fn"><sup class="fnt"><a name="fn34" href="#fnm34">34</a></sup> ဆာ ၁၀၅:၃၆။</div>
<div class="fn"><sup class="fnt"><a name="fn35" href="#fnm35">35</a></sup> ဆာ ၇၇:၂၀။</div>
<div class="fn"><sup class="fnt"><a name="fn36" href="#fnm36">36</a></sup> ထွ ၁၅:၁၇၊ ဆာ ၇၄:၂။</div>
<div class="fn"><sup class="fnt"><a name="fn37" href="#fnm37">37</a></sup> ယော​ရှု ၂၃:၄၊ ဆာ ၄၄:၂၊ ၁၃၅:၁၂၊ တ ၁၃:၁၉။</div>
<div class="fn"><sup class="fnt"><a name="fn38" href="#fnm38">38</a></sup> သူ​ကြီး ၂:၁၁-၁၂။</div>
<div class="fn"><sup class="fnt"><a name="fn39" href="#fnm39">39</a></sup> ဟော​ရှေ ၇:၁၆။</div>
<div class="fn"><sup class="fnt"><a name="fn40" href="#fnm40">40</a></sup> သူ​ကြီး ၂:၁၂၊ ယေ​ဇ ၂၀:၂၈။</div>
<div class="fn"><sup class="fnt"><a name="fn41" href="#fnm41">41</a></sup> ဆာ ၁၀၆:၄၀။</div>
<div class="fn"><sup class="fnt"><a name="fn42" href="#fnm42">42</a></sup> ၁ရာ ၄:၁၀။</div>
<div class="fn"><sup class="fnt"><a name="fn43" href="#fnm43">43</a></sup> ယေ ၇:၃၄။</div>
<div class="fn"><sup class="fnt"><a name="fn44" href="#fnm44">44</a></sup> ယော​ဘ ၂၇:၁၅။</div>
<div class="fn"><sup class="fnt"><a name="fn45" href="#fnm45">45</a></sup> ဆာ ၄၀:၁၄။</div>
<div class="fn"><sup class="fnt"><a name="fn46" href="#fnm46">46</a></sup> ဆာ ၈၇:၂။</div>
<div class="fn"><sup class="fnt"><a name="fn47" href="#fnm47">47</a></sup> ၃ရာ ၆။</div>
<div class="fn"><sup class="fnt"><a name="fn48" href="#fnm48">48</a></sup> ၁ရာ ၁၆:၁၁-၁၃။</div>
<div class="fn"><sup class="fnt"><a name="fn49" href="#fnm49">49</a></sup> ဆာ ၂၈:၉။</div>
</div>
<!-- PARSED ABOVE; EDITING MAY BREAK PARSER -->
</body></html>