<html><head>
<meta http-equiv="Content-Type" content="text/html;charset=utf-8" />
<title>Ps 80 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 80);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_78.html">78</a> <a href="Ps_79.html">79</a> <b>80</b> <a href="Ps_81.html">81</a> <a href="Ps_82.html">82</a> ... <a href="Ps_150.html">150</a> </div><hr>
<h1>Ps 80</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သစ်​လွင်​လန်း​စေ​တော်​မူ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​နှင်း​ပန်း​” သံ​စဉ်​၊ အာ​သပ်​၏​သက်​သေ​ခံ​ချက်​၊ ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အစ္စ​ရေး​၏​သိုး​ထိန်း​ဖြစ်​တော်​မူ​၍ ယော​သပ်​ကို သိုး​အုပ်​ကဲ့​သို့​ပို့​ဆောင်​တော်​မူ​သော​အ​ရှင်​၊<br> <span class="br-ind"><br><span class="indent">&nbsp;</span></span>စူး​စိုက်​နား​ထောင်​တော်​မူ​ပါ​။ ခေ​ရု​ဗိမ်​တို့​အ​ကြား​၌ စံ​ပယ်​တော်​မူ​သော​အ​ရှင်​၊<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>ရောင်​ခြည်​တော်​ကို​လွှတ်​တော်​မူ​ပါ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ဧ​ဖ​ရိမ်​အ​မျိုး​အ​နွယ်​၊ ဗင်္ယာ​မိန်​အ​မျိုး​အ​နွယ်​နှင့် မ​နာ​ရှေ​အ​မျိုး​အ​နွယ်​တို့​ရှေ့​တွင်<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​စွမ်း​တန်​ခိုး​ကို​နှိုး​ဆော်​၍ အ​ကျွန်ုပ်​တို့​ကို​ကယ်​တင်​ရန် ကြွ​လာ​တော်​မူ​ပါ​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ အ​ကျွန်ုပ်​တို့​ကို ပြန်​လည်​ထူ​ထောင်​တော်​မူ​ပါ​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် ကယ်​တင်​ခြင်း​ခံ​ရ​မည့်​အ​ကြောင်း ကိုယ်​တော်​၏​မျက်​နှာ​တော်​အ​လင်း​ကို<br> <span class="br-ind"><br><span class="indent">&nbsp;</span></span>ထွန်း​လင်း​စေ​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အို ကောင်း​ကင်​ဗိုလ်​ခြေ​တို့​၏​ဘု​ရား​သ​ခင် ထာ​ဝ​ရ​ဘု​ရား​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​မျက်​တော်​သည် ကိုယ်​တော့်​လူ​မျိုး​တော်​၏​ဆု​တောင်း​ခြင်း​အ​ပေါ်<br> <span class="br-ind"><br><span class="indent">&nbsp;</span></span>မည်​မျှ​ကြာ​အောင် တ​ငွေ့​ငွေ့​လောင်​တော်​မူ​မည်​နည်း​။<sup class="fnm"><a name="fnm5" href="#fn5">5</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​အား မျက်​ရည်​မုန့်​ကို​ကျွေး​တော်​မူ​၏​။<br> <span class="br-ind"><br><span class="indent">&nbsp;</span></span>များ​စွာ​သော​မျက်​ရည်​တို့​ကို​လည်း တိုက်​တော်​မူ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​တို့​ကို အိမ်​နီး​ချင်း​တို့​အ​တွက် အ​ငြင်း​ပွား​စ​ရာ​အ​ကြောင်း​ဖြစ်​စေ​တော်​မူ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ရန်​သူ​တို့​သည်​လည်း အ​ကျွန်ုပ်​တို့​ကို ပြက်​ရယ်​ပြု​ကြ​ပါ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကောင်း​ကင်​ဗိုလ်​ခြေ​တို့​၏​ဘု​ရား​သ​ခင်​၊ အ​ကျွန်ုပ်​တို့​ကို ပြန်​လည်​ထူ​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် ကယ်​တင်​ခြင်း​ခံ​ရ​မည့်​အ​ကြောင်း<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​နှာ​တော်​အ​လင်း​ကို ထွန်း​လင်း​စေ​တော်​မူ​ပါ​။<sup class="fnm"><a name="fnm8" href="#fn8">8</a></sup><br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် စ​ပျစ်​ပင်​တစ်​ပင်​ကို အီ​ဂျစ်​ပြည်​မှ​ဆောင်​ယူ​ခဲ့​၍<br> <span class="br-ind"><br><span class="indent">&nbsp;</span></span>လူ​မျိုး​ခြား​တို့​ကို​နှင်​ထုတ်​ပြီး​လျှင် ၎င်း​ကို စိုက်​ပျိုး​တော်​မူ​၏​။<sup class="fnm"><a name="fnm9" href="#fn9">9</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထို​အ​ပင်​အ​တွက် နေ​ရာ​ကို​ရှင်း​လင်း​ပေး​တော်​မူ​သ​ဖြင့်<br> <span class="br-ind"><br><span class="indent">&nbsp;</span></span>၎င်း​သည် အ​မြစ်​စွဲ​၍ ပြည်​တော်​၌​ပြန့်​ပွား​ခဲ့​ပါ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ထို​အ​ပင်​သည် တောင်​များ​ကို မိ​မိ​၏​အ​ရိပ်​ဖြင့်​လည်း​ကောင်း​၊<br> <span class="br-ind"><br><span class="indent">&nbsp;</span></span>မြင့်​မား​သော​သစ်​က​တိုး​ပင်​တို့​ကို မိ​မိ​၏​အ​ကိုင်း​အ​ခက်​များ​ဖြင့်​လည်း​ကောင်း ဖုံး​လွှမ်း​ခဲ့​ပါ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>မိ​မိ​၏​အ​ခက်​အ​လက်​တို့​ကို ပင်​လယ်​တိုင်​အောင်​လည်း​ကောင်း​၊<br> <span class="br-ind"><br><span class="indent">&nbsp;</span></span>မိ​မိ​၏​အ​ညွန့်​တို့​ကို မြစ်​ကြီး​တိုင်​အောင်​လည်း​ကောင်း ဖြာ​ထွက်​စေ​ပါ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v12"><span class="vn">12</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​ဘယ်​ကြောင့် ၎င်း​၏​ခြံ​စည်း​ရိုး​တို့​ကို​ဖြို​ဖျက်​တော်​မူ​သ​နည်း​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>ယ​ခု​မှာ​မူ လမ်း​၌​ဖြတ်​သွား​သော​သူ​အား​လုံး​သည် ၎င်း​၏​အ​သီး​ကို​ဆွတ်​ခူး​ကြ​ပါ​၏​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>တော​ဝက်​သည် ၎င်း​ကို​ကိုက်​ဖြတ်​၍<br> <span class="br-ind"><br><span class="indent">&nbsp;</span></span>တော​သတ္တ​ဝါ​တို့​သည် ၎င်း​ကို​ဝိုင်း​ဖွဲ့​စား​ကြ​ပါ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ကောင်း​ကင်​ဗိုလ်​ခြေ​တို့​၏​ဘု​ရား​သ​ခင်​၊ ပြန်​ကြွ​လာ​တော်​မူ​ပါ​။<br> <span class="br-ind"><br><span class="indent">&nbsp;</span></span>ကောင်း​ကင်​ဘုံ​မှ အောက်​သို့​ကြည့်​၍ ရှု​မြင်​တော်​မူ​ပါ​။<sup class="fnm"><a name="fnm13" href="#fn13">13</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ဤ​စ​ပျစ်​ပင်​တည်း​ဟူ​သော လက်​ယာ​လက်​တော်​ဖြင့် စိုက်​ပျိုး​ထား​သော​မျိုး​ခံ​ပင်​၊<br> <span class="br-ind"><br><span class="indent">&nbsp;</span></span>ကိုယ်​တော်​တိုင်​အ​တွက် သန်​မာ​စေ​သော​ပျိုး​ပင်​ကို အ​ကြည့်​အ​ရှု​ကြွ​လာ​တော်​မူ​ပါ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>၎င်း​သည် မီး​ရှို့​ခြင်း​၊ ခုတ်​လှဲ​ခြင်း​ခံ​ရ​ပါ​ပြီ​။<br> <span class="br-ind"><br><span class="indent">&nbsp;</span></span>သူ​တို့​သည် ရှေ့​တော်​၌ ဆုံး​မ​ခြင်း​ခံ​ရ​၍ ပျက်​စီး​ကြ​ရ​ပါ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>ကိုယ်​တော်​၏​လက်​တော်​သည် ကိုယ်​တော်​၏​လက်​ယာ​ဘက်​၌​ရှိ​သော​လူ​အ​ပေါ်​၊<br> <span class="br-ind"><br><span class="indent">&nbsp;</span></span>ကိုယ်​တော်​တိုင်​အ​တွက် သန်​မာ​စေ​တော်​မူ​သော လူ့​သား​အ​ပေါ် တည်​ပါ​စေ​သော​။<sup class="fnm"><a name="fnm15" href="#fn15">15</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သို့​ပြု​လျှင် အ​ကျွန်ုပ်​တို့​သည် ကိုယ်​တော်​ကို ကျော​ခိုင်း​သွား​ကြ​တော့​မည်​မ​ဟုတ်​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို ပြန်​လည်​ရှင်​သန်​စေ​တော်​မူ​ပါ​။<sup class="fnm"><a name="fnm16" href="#fn16">16</a></sup> <br> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​တို့​သည် ကိုယ်​တော်​၏​နာ​မ​တော်​ကို​ခေါ်​ကြ​ပါ​မည်​။<br></div>
<div class="v" id="v19"><span class="vn">19</span> <span class="br-ind"><br><span class="indent">&nbsp;</span></span>ကောင်း​ကင်​ဗိုလ်​ခြေ​တို့​၏​ဘု​ရား​သ​ခင် ထာ​ဝ​ရ​ဘု​ရား​၊ အ​ကျွန်ုပ်​တို့​ကို ပြန်​လည်​ထူ​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​သည် ကယ်​တင်​ခြင်း​ခံ​ရ​မည့်​အ​ကြောင်း<br> <span class="br-ind"><br><span class="indent">&nbsp;</span></span>ကိုယ်​တော်​၏​မျက်​နှာ​တော်​အ​လင်း​ကို ထွန်း​လင်း​စေ​တော်​မူ​ပါ​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၉၉:၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၃၅:၂၃။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၆၀:၁၊ ၈၅:၄၊ မြည် ၅:၂၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၄:၆။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၇၄:၁၀၊ ၇၉:၅။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၁၀၃:၉၊ ဟေ​ရှာ ၃၀:၂၀။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၄၄:၁၃။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၈၀:၃။</div>
<div class="fn"><sup class="fnt"><a name="fn9" href="#fnm9">9</a></sup> ယေ ၂:၂၁။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၇၂:၈။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၈၉:၄၀၊ ဟေ​ရှာ ၅:၅။</div>
<div class="fn"><sup class="fnt"><a name="fn12" href="#fnm12">12</a></sup> ယေ ၅:၆။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၆၃:၁၅။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၃၉:၁၁၊ ၇၆:၆၊ ဟေ​ရှာ ၃၃:၁၂။</div>
<div class="fn"><sup class="fnt"><a name="fn15" href="#fnm15">15</a></sup> ဆာ ၈၉:၂၁။</div>
<div class="fn"><sup class="fnt"><a name="fn16" href="#fnm16">16</a></sup> ဆာ ၇၁:၂၀။</div>
</div>
<!-- PARSED ABOVE; EDITING MAY BREAK PARSER -->
</body></html>