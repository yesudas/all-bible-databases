<html><head>
<meta http-equiv="Content-Type" content="text/html;charset=utf-8" />
<title>Ps 81 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 81);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_79.html">79</a> <a href="Ps_80.html">80</a> <b>81</b> <a href="Ps_82.html">82</a> <a href="Ps_83.html">83</a> ... <a href="Ps_150.html">150</a> </div><hr>
<h1>Ps 81</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>နာ​ခံ​ခြင်း​ရှိ​ရန် နှိုး​ဆော်​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​ဂီ​တိ​”​သံ​စဉ်​၊ အာ​သပ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>ငါ​တို့​၏​အ​စွမ်း​သတ္တိ​ဖြစ်​တော်​မူ​သော ဘု​ရား​သ​ခင်​ထံ ရွှင်​လန်း​စွာ​သီ​ချင်း​ဆို​ကြ​လော့​။<br> <span class="br-ind"><br><span class="indent">&nbsp;</span></span>ယာ​ကုပ်​၏​ဘု​ရား​သ​ခင်​ထံ​သို့ ဝမ်း​မြောက်​စွာ​ကြွေး​ကြော်​ကြ​လော့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>တေး​သီ​ချင်း​ကို​သီ​ဆို​၍ ပတ်​သာ​၊ အ​သံ​သာ​ယာ​သော​စောင်း​နှင့်<br> <span class="br-ind"><br><span class="indent">&nbsp;</span></span>စောင်း​ပြား​တို့​ကို တီး​ခတ်​ကြ​လော့​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ငါ​တို့​၏​ပွဲ​နေ့​တည်း​ဟူ​သော လ​ဆန်း​နေ့​၊<br> <span class="br-ind"><br><span class="indent">&nbsp;</span></span>လ​ပြည့်​နေ့​၌ တံ​ပိုး​ကို​မှုတ်​ကြ​လော့​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ဤ​အ​ရာ​သည် အစ္စ​ရေး​အ​တွက်​ပြဋ္ဌာန်း​ချက်​၊<br> <span class="br-ind"><br><span class="indent">&nbsp;</span></span>ယာ​ကုပ်​၏​ဘု​ရား​သ​ခင်​၏​စီ​ရင်​ထုံး​ဖွဲ့​ချက်​ဖြစ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​သည် အီ​ဂျစ်​ပြည်​ကို​ဆန့်​ကျင်​ရန် ကြွ​တော်​မူ​သော​အ​ခါ<br> <span class="br-ind"><br><span class="indent">&nbsp;</span></span>ထို​အ​ရာ​ကို ယော​သပ်​အ​မျိုး​အ​တွက် သက်​သေ​ခံ​ချက်​အ​ဖြစ် တည်​စေ​တော်​မူ​၏​။ <span class="br-p"><br><br></span>ငါ​မ​သိ​မ​ကျွမ်း​သော​ဘာ​သာ​စ​ကား​ကို ငါ​ကြား​ရ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>“​ငါ​သည် ဝန်​ထုပ်​ကို သူ့​ပ​ခုံး​ပေါ်​မှ​ဖယ်​ရှား​ပြီ​။<br> <span class="br-ind"><br><span class="indent">&nbsp;</span></span>သူ့​လက်​သည် ခြင်း​တောင်း​သယ်​ရ​ခြင်း​မှ လွတ်​မြောက်​ပြီ​။<sup class="fnm"><a name="fnm3" href="#fn3">3</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သင်​သည် ဆင်း​ရဲ​ဒုက္ခ​ထဲ​မှ​ခေါ်​သော​အ​ခါ သင့်​ကို​ငါ​ကယ်​မ​ခဲ့​၏​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>မိုး​ကြိုး​၏​လျှို့​ဝှက်​နေ​ရာ​မှ သင့်​ကို​ငါ​ထူး​ခဲ့​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>မေ​ရိ​ဘ​အ​ရပ်​မှ ရေ​အ​နား​တွင် သင့်​ကို ငါ​စစ်​ဆေး​ခဲ့​၏​။<sup class="fnm"><a name="fnm6" href="#fn6">6</a></sup> (​စေ​လာ​​<sup class="fnm"><a name="fnm7" href="#fn7">7</a></sup>)<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အို ငါ့​လူ​မျိုး​၊ နား​ထောင်​လော့​။<sup class="fnm"><a name="fnm8" href="#fn8">8</a></sup> ငါ​သည် သင့်​ကို​သ​တိ​ပေး​မည်​။<br> <span class="br-ind"><br><span class="indent">&nbsp;</span></span>အို အစ္စ​ရေး​လူ​မျိုး​၊ သင့်​အား ငါ့​စ​ကား​ကို​နား​ထောင်​စေ​လို​၏​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>သင့်​အ​ထဲ​၌ အ​ခြား​သော​ဘု​ရား​မ​ရှိ​ရ​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>တိုင်း​တစ်​ပါး​သား​၏​ဘု​ရား​ကို​လည်း သင်​မ​ရှိ​ခိုး​မ​ကိုး​ကွယ်​ရ​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ငါ​သည် သင့်​ကို​အီ​ဂျစ်​ပြည်​မှ​ထုတ်​ဆောင်​ခဲ့​သော သင်​၏​ဘု​ရား​သ​ခင် ထာ​ဝ​ရ​ဘု​ရား​ဖြစ်​၏​။<sup class="fnm"><a name="fnm10" href="#fn10">10</a></sup> <br> <span class="br-ind"><br><span class="indent">&nbsp;</span></span>သင်​၏​ပါး​စပ်​ကို​ကျယ်​စွာ​ဖွင့်​လော့​။ သင့်​ကို ဝ​ပြော​စွာ ငါ​ကျွေး​မည်​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>သို့​သော် ငါ​၏​လူ​မျိုး​သည် ငါ့​အ​သံ​ကို​နား​မ​ထောင်​ခဲ့​ပေ​။<br> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​သည် ငါ့​ကို​မ​နာ​ခံ​ခဲ့​ပေ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>သို့​ဖြစ်​၍ သူ​တို့​သည် မိ​မိ​တို့​၏​အ​ကျင့်​အ​ကြံ​အ​တိုင်း လျှောက်​လှမ်း​ကြ​စေ​ရန်<br> <span class="br-ind"><br><span class="indent">&nbsp;</span></span>သူ​တို့​နှ​လုံး​သား​၏​မာ​ကြော​မှု​လက်​သို့ ငါ​အပ်​လိုက်​၏​။<sup class="fnm"><a name="fnm11" href="#fn11">11</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ငါ​၏​လူ​မျိုး​သည် ငါ့​စ​ကား​ကို​နား​ထောင်​၍ အစ္စ​ရေး​အ​မျိုး​သည်<br> <span class="br-ind"><br><span class="indent">&nbsp;</span></span>ငါ​၏​လမ်း​အ​တိုင်း​လျှောက်​လှမ်း​ခဲ့​လျှင်<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ငါ​သည် သူ​တို့​၏​ရန်​သူ​များ​ကို လျင်​မြန်​စွာ​ရှုံး​နိမ့်​စေ​၍<br> <span class="br-ind"><br><span class="indent">&nbsp;</span></span>ငါ​၏​လက်​ကို သူ​တို့​၏​ရန်​သူ​များ​ဘက်​သို့ ပြန်​လှည့်​ခဲ့​ပေ​လိမ့်​မည်​။​”<br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို မုန်း​သော​သူ​တို့​သည် ရှေ့​တော်​၌ ခ​ယ​ဝပ်​တွား​ကြ​သော်​လည်း<br> <span class="br-ind"><br><span class="indent">&nbsp;</span></span>သူ​တို့​အ​ပြစ်​ဒဏ်​ခံ​ရ​သော​ကာ​လ​သည် အ​စဉ်​ထာ​ဝ​ရ​ဖြစ်​လိမ့်​မည်​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အစ္စ​ရေး​အ​မျိုး​ကို​ကား အ​ကောင်း​ဆုံး​သော​ဂျုံ​ဆန်​ဖြင့် ကိုယ်​တော်​ကျွေး​မွေး​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>“​ငါ​သည် ကျောက်​ဆောင်​မှ​ထွက်​သော​ပျား​ရည်​ဖြင့် သင့်​ကို​ဝ​ပြော​စေ​မည်​။​”<sup class="fnm"><a name="fnm12" href="#fn12">12</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၇၁:၂၂။</div>
<div class="fn"><sup class="fnt"><a name="fn2" href="#fnm2">2</a></sup> ဝတ် ၂၃:၂၄၊ တော ၁၀:၁၀၊ ၂၉:၁။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ရှာ ၉:၄၊ ၁၀:၂၇။</div>
<div class="fn"><sup class="fnt"><a name="fn4" href="#fnm4">4</a></sup> ထွက် ၂:၂၃၊ ၁၄:၁၀-၃၀။</div>
<div class="fn"><sup class="fnt"><a name="fn5" href="#fnm5">5</a></sup> ထွက် ၁၉:၁၉။</div>
<div class="fn"><sup class="fnt"><a name="fn6" href="#fnm6">6</a></sup> ထွက် ၁၇:၇။</div>
<div class="fn"><sup class="fnt"><a name="fn7" href="#fnm7">7</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၅၀:၇။</div>
<div class="fn"><sup class="fnt"><a name="fn9" href="#fnm9">9</a></sup> ထွ ၂၀:၃။</div>
<div class="fn"><sup class="fnt"><a name="fn10" href="#fnm10">10</a></sup> ထွ ၂၀:၂။</div>
<div class="fn"><sup class="fnt"><a name="fn11" href="#fnm11">11</a></sup> ယော​ဘ ၈:၄။</div>
<div class="fn"><sup class="fnt"><a name="fn12" href="#fnm12">12</a></sup> တ​ရား ၃၂:၁၃-၁၄၊ ဆာ ၁၄၇:၁၄။</div>
</div>
<!-- PARSED ABOVE; EDITING MAY BREAK PARSER -->
</body></html>