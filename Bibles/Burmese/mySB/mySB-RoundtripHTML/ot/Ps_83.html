<html><head>
<meta http-equiv="Content-Type" content="text/html;charset=utf-8" />
<title>Ps 83 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 83);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_81.html">81</a> <a href="Ps_82.html">82</a> <b>83</b> <a href="Ps_84.html">84</a> <a href="Ps_85.html">85</a> ... <a href="Ps_150.html">150</a> </div><hr>
<h1>Ps 83</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ရန်​သူ​တို့​ကို​ရှုံး​နိမ့်​စေ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>အာ​သပ်​၏​ဆာ​လံ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ နှုတ်​ဆိတ်​နေ​တော်​မ​မူ​ပါ​နှင့်​။ အို ဘု​ရား​သ​ခင်​၊ တိတ်​ဆိတ်​စွာ​နေ​တော်​မ​မူ​ပါ​နှင့်​။<br> <span class="br-ind"><br><span class="indent">&nbsp;</span></span>ငြိမ်​သက်​စွာ​နေ​တော်​မ​မူ​ပါ​နှင့်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​၏​ရန်​သူ​တို့​သည် ဆူ​ပူ​သောင်း​ကျန်း​ကြ​ပြီး<br> <span class="br-ind"><br><span class="indent">&nbsp;</span></span>ကိုယ်​တော်​ကို​မုန်း​သော​သူ​တို့​သည် ခေါင်း​ထောင်​လာ​ကြ​ပါ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​၏​လူ​မျိုး​တော်​အ​ပေါ် ဉာဏ်​နီ​ဉာဏ်​နက်​ထုတ်​၍<br> <span class="br-ind"><br><span class="indent">&nbsp;</span></span>ကိုယ်​တော်​ကာ​ကွယ်​ထား​သော​သူ​တို့​အ​ပေါ် လျှို့​ဝှက်​ကြံ​စည်​ကြ​ပါ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>သူ​တို့​က “​လာ​ကြ​၊ အစ္စ​ရေး​ဟူ​သော​အ​မည်​နာ​မ​ကို နောက်​တစ်​ဖန် အောက်​မေ့​စ​ရာ​အ​ကြောင်း​မ​ရှိ​စေ​ရန်<br> <span class="br-ind"><br><span class="indent">&nbsp;</span></span>သူ​တို့​ကို လူ​မျိုး​တစ်​မျိုး​အ​ဖြစ်​မှ ပယ်​ဖျက်​ကြ​ကုန်​စို့​”​ဟု ဆို​ကြ​ပါ​၏​။<br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>အ​မှန်​စင်​စစ် သူ​တို့​သည် စိတ်​သ​ဘော​တ​ညီ​တ​ညွတ်​တည်း​ဖြင့်<br> <span class="br-ind"><br><span class="indent">&nbsp;</span></span>လျှို့​ဝှက်​ကြံ​စည်​ကြ​၍ ကိုယ်​တော်​ကို​ဆန့်​ကျင်​လျက် မ​ဟာ​မိတ်​ဖွဲ့​ကြ​ပါ​၏​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ထို​သူ​တို့​တွင် ဧ​ဒုံ​အ​မျိုး​သား​များ​နှင့်​ဣ​ရှ​မေ​လ​လူ​မျိုး​များ​၊<br> <span class="br-ind"><br><span class="indent">&nbsp;</span></span>မော​ဘ​ပြည်​သား​များ​နှင့်​ဟာ​ဂ​ရ​လူ​မျိုး​များ​၊<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ဂေ​ဗ​လ​၊ အမ္မုန်​နှင့် အာ​မ​လက်​လူ​မျိုး​များ​၊ တိုင်​ရာ​မြို့​၌​နေ​ထိုင်​သော​သူ​များ​နှင့်​တ​ကွ<br> <span class="br-ind"><br><span class="indent">&nbsp;</span></span>ဖိ​လိတ္တိ​ပြည်​သား​များ​ပါ​ဝင်​ကြ​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ဆီး​ရီး​ယား​လူ​မျိုး​တို့​သည်​လည်း သူ​တို့​နှင့်​အ​တူ​ပူး​ပေါင်း​လျက်<br> <span class="br-ind"><br><span class="indent">&nbsp;</span></span>လော​တ​၏​အ​မျိုး​အ​နွယ်​များ​အ​တွက် လက်​ရုံး​အင်​အား​ဖြစ်​ကြ​ပါ​၏​။ (​စေ​လာ​​<sup class="fnm"><a name="fnm4" href="#fn4">4</a></sup>)<br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>မိ​ဒျန်​လူ​မျိုး​အ​ပေါ်​၌​လည်း​ကောင်း​၊ ကိ​ရှုန်​ချောင်း​နား​တွင် သိ​သ​ရ​နှင့်​ယာ​ဘိန်​မင်း​တို့​အ​ပေါ်​၌​လည်း​ကောင်း​<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​ပြု​သ​ကဲ့​သို့ သူ​တို့​အ​ပေါ်​၌ ပြု​တော်​မူ​ပါ​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>သူ​တို့​သည် အင်္ဒေါ​ရ​အ​ရပ်​တွင် ဖျက်​ဆီး​ခြင်း​ခံ​ရ​၍<br> <span class="br-ind"><br><span class="indent">&nbsp;</span></span>မြေ​ကြီး​ပေါ်​မှ မြေ​ဆွေး​ဖြစ်​ကြ​ပါ​ပြီ​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သူ​တို့​၏​မင်း​အ​ရာ​ရှိ​တို့​ကို ဩ​ရ​ဘ​မင်း​နှင့်​ဇေ​ဘ​မင်း​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​၏​မင်း​ညီ​မင်း​သား​အ​ပေါင်း​တို့​ကို ဇေ​ဘ​ဟ​မင်း​နှင့်​ဇာ​လ​မုန္န​မင်း​ကဲ့​သို့​လည်း​ကောင်း​<sup class="fnm"><a name="fnm6" href="#fn6">6</a></sup> ဖြစ်​စေ​တော်​မူ​ပါ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ထို​သူ​တို့​က “​ဘု​ရား​သ​ခင်​ပိုင်​သော​စား​ကျက်​များ​ကို ငါ​တို့​အ​တွက်​သိမ်း​ယူ​ကြ​ကုန်​စို့​”​ဟု<br> <span class="br-ind"><br><span class="indent">&nbsp;</span></span>ဆို​ကြ​ပါ​၏​။<sup class="fnm"><a name="fnm7" href="#fn7">7</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အို အ​ကျွန်ုပ်​၏​ဘု​ရား​သ​ခင်​၊ သူ​တို့​ကို လေ​တိုက်​ရာ​သို့​လုံး​ထွေး​လိမ့်​ပါ​သွား​တတ်​သော​<br> <span class="br-ind"><br><span class="indent">&nbsp;</span></span>ချုံ​ပင်​ကဲ့​သို့​လည်း​ကောင်း​၊ လေ​တိုက်​ရာ​သို့​လွင့်​ပါ​သွား​တတ်​သည့်​<br> <span class="br-ind"><br><span class="indent">&nbsp;</span></span>ကောက်​ရိုး​မျှင်​ကဲ့​သို့​လည်း​ကောင်း ဖြစ်​စေ​တော်​မူ​ပါ​။<sup class="fnm"><a name="fnm8" href="#fn8">8</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>မီး​သည် တော​ကို​လောင်​သ​ကဲ့​သို့​လည်း​ကောင်း​၊<br> <span class="br-ind"><br><span class="indent">&nbsp;</span></span>မီး​လျှံ​သည် တောင်​ကို​လောင်​ကျွမ်း​သ​ကဲ့​သို့​လည်း​ကောင်း​၊<sup class="fnm"><a name="fnm9" href="#fn9">9</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>ကိုယ်​တော်​၏​မုန်​တိုင်း​အား​ဖြင့် သူ​တို့​ကို​လိုက်​လံ​ညှဉ်း​ဆဲ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​လေ​ပွေ​အား​ဖြင့် သူ​တို့​ကို​ထိတ်​လန့်​စေ​တော်​မူ​ပါ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ သူ​တို့​သည် ကိုယ်​တော်​၏​နာ​မ​တော်​ကို​ရှာ​ကြ​စေ​ရန်<br> <span class="br-ind"><br><span class="indent">&nbsp;</span></span>သူ​တို့​၏​မျက်​နှာ​ကို အ​ရှက်​ကွဲ​ခြင်း​နှင့်​ပြည့်​စေ​တော်​မူ​ပါ​။<sup class="fnm"><a name="fnm10" href="#fn10">10</a></sup><br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>သူ​<br> <span class="br-ind"><br><span class="indent">&nbsp;</span></span>တို့​သည် ထာ​ဝ​စဉ်​အ​ရှက်​ကွဲ​၍ ထိတ်​လန့်​ကြ​ရ​ပါ​စေ​သော​။<br> <span class="br-ind"><br><span class="indent">&nbsp;</span></span>မျက်​နှာ​ပျက်​၍ ပျက်​စီး​ကြ​ရ​ပါ​စေ​သော​။<sup class="fnm"><a name="fnm11" href="#fn11">11</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ထို​သို့​ဖြင့် ထာ​ဝ​ရ​ဘု​ရား​ဟူ​သော​နာ​မ​တော်​ရှိ​သည့် ကိုယ်​တော်​တစ်​ပါး​တည်း​သာ​လျှင်<br> <span class="br-ind"><br><span class="indent">&nbsp;</span></span>ကမ္ဘာ​မြေ​တစ်​ခွင်​လုံး​၌ အ​မြင့်​ဆုံး​သော​အ​ရှင်​ဖြစ်​ကြောင်း​ကို သူ​တို့​သိ​ကြ​ပါ​စေ​သော​။<sup class="fnm"><a name="fnm12" href="#fn12">12</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၂၈:၁။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၂:၁။</div>
<div class="fn"><sup class="fnt"><a name="fn3" href="#fnm3">3</a></sup> ယော​ရှု ၁၃:၅၊ ၁ရာ ၄:၁၊ ၁၅:၂၊ ယေ​ဇ ၂၇:၃။</div>
<div class="fn"><sup class="fnt"><a name="fn4" href="#fnm4">4</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn5" href="#fnm5">5</a></sup> သူ​ကြီး ၄:၁၅၊ ၂၄။</div>
<div class="fn"><sup class="fnt"><a name="fn6" href="#fnm6">6</a></sup> သူ​ကြီး ၇:၂၅၊ ၈:၃။</div>
<div class="fn"><sup class="fnt"><a name="fn7" href="#fnm7">7</a></sup> ၆ရာ ၂၀:၁၁။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၁:၄၊ ဟေ​ရှာ ၁၇:၁၃။</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၉:၁၈၊ ၁၀:၁၆-၁၉။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၃၅:၂၆။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၅:၄။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၉၇:၉။</div>
</div>
<!-- PARSED ABOVE; EDITING MAY BREAK PARSER -->
</body></html>