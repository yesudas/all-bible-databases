<html><head>
<meta http-equiv="Content-Type" content="text/html;charset=utf-8" />
<title>Ps 85 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 85);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_83.html">83</a> <a href="Ps_84.html">84</a> <b>85</b> <a href="Ps_86.html">86</a> <a href="Ps_87.html">87</a> ... <a href="Ps_150.html">150</a> </div><hr>
<h1>Ps 85</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ပြန်​လည်​ရှင်​သန်​စေ​ရန် ဆု​တောင်း​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ ကော​ရ​သား​တို့​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည် မိ​မိ​ပြည်​တော်​ကို နှစ်​သက်​တော်​မူ​၍<br> <span class="br-ind"><br><span class="indent">&nbsp;</span></span>ဖမ်း​ဆီး​ခေါ်​ဆောင်​သွား​ခြင်း​ခံ​ရ​သော​ယာ​ကုပ်​အ​မျိုး​ကို ပြန်​လာ​စေ​တော်​မူ​ပြီ​။<sup class="fnm"><a name="fnm1" href="#fn1">1</a></sup><sup class="fnm"><a name="fnm2" href="#fn2">2</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​လူ​မျိုး​တော်​၏​ဒု​စ​ရိုက်​ကို ခွင့်​လွှတ်​၍<br> <span class="br-ind"><br><span class="indent">&nbsp;</span></span>သူ​တို့​၏​အ​ပြစ်​ရှိ​သ​မျှ​တို့​ကို ဖုံး​အုပ်​တော်​မူ​ပြီ​။<sup class="fnm"><a name="fnm3" href="#fn3">3</a></sup> (​စေ​လာ​​<sup class="fnm"><a name="fnm4" href="#fn4">4</a></sup>)<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>မိ​မိ​၏​ဒေါ​သ​ကို အ​ကုန်​အ​စင်​ရုပ်​သိမ်း​၍<br> <span class="br-ind"><br><span class="indent">&nbsp;</span></span>မိ​မိ​၏​ပြင်း​ထန်​သော​အ​မျက်​တော်​ကို ပြေ​ငြိမ်း​စေ​တော်​မူ​ပြီ​။<sup class="fnm"><a name="fnm5" href="#fn5">5</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို ကယ်​တင်​တော်​မူ​သော​ဘု​ရား​သ​ခင်​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို ပြန်​လည်​ထူ​ထောင်​တော်​မူ​ပါ​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​အ​ပေါ်​ထွက်​တော်​မူ​သော​အ​မျက်​ဒေါ​သ​ကို ဖယ်​ရှား​တော်​မူ​ပါ​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​အ​ပေါ် အ​စဉ်​အ​မြဲ​အ​မျက်​ထွက်​တော်​မူ​မည်​လော​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အ​မျက်​တော်​ကို မျိုး​ဆက်​အ​စဉ်​အ​ဆက် ကြာ​ရှည်​စေ​တော်​မူ​မည်​လော​။<sup class="fnm"><a name="fnm7" href="#fn7">7</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကိုယ်​တော်​၏​လူ​မျိုး​တော်​သည် ကိုယ်​တော်​၌​ဝမ်း​မြောက်​မည့်​အ​ကြောင်း<br> <span class="br-ind"><br><span class="indent">&nbsp;</span></span>အ​ကျွန်ုပ်​တို့​ကို ပြန်​လည်​ရှင်​သန်​စေ​တော်​မူ​မည်​မ​ဟုတ်​လော​။<sup class="fnm"><a name="fnm8" href="#fn8">8</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​မေတ္တာ​က​ရု​ဏာ​တော်​ကို အ​ကျွန်ုပ်​တို့​အား​ပြ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​ကို အ​ကျွန်ုပ်​တို့​အား ပေး​သ​နား​တော်​မူ​ပါ​။<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ငါ​သည် ဘု​ရား​သ​ခင်​ထာ​ဝ​ရ​ဘု​ရား မိန့်​တော်​မူ​သော​အ​ရာ​ကို နား​ထောင်​မည်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် မိ​မိ​၏​လူ​မျိုး​တော်​တည်း​ဟူ​သော<br> <span class="br-ind"><br><span class="indent">&nbsp;</span></span>မိ​မိ​၏​သန့်​ရှင်း​သူ​တို့​အား ငြိမ်း​ချမ်း​ရေး​စ​ကား​ကို မြွက်​ဆို​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>သို့​သော် သူ​တို့​သည် မိုက်​မဲ​ခြင်း​ဘက်​သို့ ပြန်​မ​လှည့်​ကြ​ပါ​စေ​နှင့်​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ငါ​တို့​ပြည်​၌ ဘုန်း​အ​သ​ရေ​တည်​စေ​ရန် ကိုယ်​တော်​၏​ကယ်​တင်​ခြင်း​သည်<br> <span class="br-ind"><br><span class="indent">&nbsp;</span></span>ကိုယ်​တော်​ကို​ကြောက်​ရွံ့​သော​သူ​တို့​၏​အ​နီး​သို့ အ​မှန်​ပင်​ရောက်​လေ​ပြီ​။<sup class="fnm"><a name="fnm9" href="#fn9">9</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>မေတ္တာ​က​ရု​ဏာ​နှင့် သမ္မာ​တ​ရား​သည် တွေ့​ဆုံ​ကြ​ပြီ​။<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​နှင့် ငြိမ်း​ချမ်း​ခြင်း​သည် အ​ချင်း​ချင်း​နမ်း​ကြ​ပြီ​။<sup class="fnm"><a name="fnm10" href="#fn10">10</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>သမ္မာ​တ​ရား​သည် မြေ​ကြီး​ထဲ​မှ ပေါက်​လာ​လိမ့်​မည်​။<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​သည်​လည်း ကောင်း​ကင်​ပေါ်​မှ ငုံ့​ကြည့်​လိမ့်​မည်​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကယ်​စင်​စစ် ထာ​ဝ​ရ​ဘု​ရား​သည် ကောင်း​မြတ်​သော​အ​ရာ​ကို ပေး​သ​နား​တော်​မူ​၍<br> <span class="br-ind"><br><span class="indent">&nbsp;</span></span>ငါ​တို့​၏​ပြည်​သည်​လည်း ၎င်း​၏​အ​သီး​အ​နှံ​တို့​ကို​ပေး​လိမ့်​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​သည် ကိုယ်​တော်​၏​ရှေ့​မှ​သွား​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ခြေ​လှမ်း​များ​အ​တွက် လမ်း​ကို​ပြင်​ဆင်​ပေး​လိမ့်​မည်​။<sup class="fnm"><a name="fnm12" href="#fn12">12</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> သို့​မ​ဟုတ် “ယာ​ကုပ်​အ​မျိုး​ကို ပြန်​လည်​ကောင်း​စား​စေ​တော်​မူ​ပြီ”</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၄:၇။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၃၂:၁။</div>
<div class="fn"><sup class="fnt"><a name="fn4" href="#fnm4">4</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၇၈:၃၈၊ ၁၀၆:၂၃၊ ယော​န ၃:၉။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၈၀:၃။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၇၉:၅။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၇၁:၂၀၊ ၁၄၉:၂။</div>
<div class="fn"><sup class="fnt"><a name="fn9" href="#fnm9">9</a></sup> ဟေ​ရှာ ၄၆:၁၃၊ ဇာ ၂:၅၊ ယော ၁:၁၄။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၇၂:၃၊ ၈၉:၁၄။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၆၇:၆။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၈၉:၁၄၊ ဟေ​ရှာ ၅၈:၈။</div>
</div>
<!-- PARSED ABOVE; EDITING MAY BREAK PARSER -->
</body></html>