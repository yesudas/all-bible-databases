<html><head>
<meta http-equiv="Content-Type" content="text/html;charset=utf-8" />
<title>Ps 86 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 86);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_84.html">84</a> <a href="Ps_85.html">85</a> <b>86</b> <a href="Ps_87.html">87</a> <a href="Ps_88.html">88</a> ... <a href="Ps_150.html">150</a> </div><hr>
<h1>Ps 86</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဝမ်း​နည်း​ကြေ​ကွဲ​ခြင်း​နှင့် အ​သ​နား​ခံ​ခြင်း</h2><span class="vn">1</span> <span class="br-p"><br><br></span><b>ဒါ​ဝိဒ်​၏​ဆု​တောင်း​ချက်</b> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ဂ​ရု​စိုက်​နား​ထောင်​လျက် အ​ကျွန်ုပ်​ကို​ထူး​တော်​မူ​ပါ​။<sup class="fnm"><a name="fnm1" href="#fn1">1</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် အ​ဖိ​နှိပ်​ခံ​ရ​သော​သူ​၊ မ​ရှိ​နွမ်း​ပါး​သော​သူ​ဖြစ်​ပါ​၏​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ဘု​ရား​ဝတ်​၌​မွေ့​လျော်​သော​သူ​ဖြစ်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​စိတ်​ဝိ​ညာဉ်​ကို စောင့်​ရှောက်​တော်​မူ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​ဘု​ရား​ဖြစ်​တော်​မူ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ကို ယုံ​ကြည်​ကိုး​စား​သော ကိုယ်​တော်​၏​အ​စေ​အ​ပါး​ကို ကယ်​တင်​တော်​မူ​ပါ​။<br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ အ​ကျွန်ုပ်​ကို​သ​နား​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​သည် ကိုယ်​တော်​ကို တစ်​နေ့​လုံး​ခေါ်​ပါ​၏​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော့်​အ​စေ​အ​ပါး​၏​စိတ်​ဝိ​ညာဉ်​ကို ဝမ်း​မြောက်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အို ဘု​ရား​ရှင်​၊ အ​ကျွန်ုပ်​၏​စိတ်​ဝိ​ညာဉ်​သည်<br> <span class="br-ind"><br><span class="indent">&nbsp;</span></span>ကိုယ်​တော်​ကို မှီ​ဝဲ​ဆည်း​ကပ်​ပါ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v5"><span class="vn">5</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား အို ဘု​ရား​ရှင်​၊ ကိုယ်​တော်​သည် ကောင်း​မြတ်​၍ ခွင့်​လွှတ်​တော်​မူ​တတ်​၏​။<br> <span class="br-ind"><br><span class="indent">&nbsp;</span></span>ကိုယ်​တော်​ကို​ခေါ်​သော​သူ​အ​ပေါင်း​တို့​အ​ပေါ်​၌​လည်း မေတ္တာ​က​ရု​ဏာ​တော်​ကြွယ်​ဝ​တော်​မူ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​၏​ဆု​တောင်း​ချက်​ကို စူး​စိုက်​နား​ထောင်​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​အ​သ​နား​ခံ​သော​အ​သံ​ကို အာ​ရုံ​စိုက်​တော်​မူ​ပါ​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို​ထူး​တော်​မူ​မည်​ဖြစ်​သော​ကြောင့်<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ဆင်း​ရဲ​ဒုက္ခ​ရောက်​သော​ကာ​လ​၌ ကိုယ်​တော်​ကို​ခေါ်​ပါ​မည်​။<sup class="fnm"><a name="fnm5" href="#fn5">5</a></sup><br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​ရှင်​၊ ဘု​ရား​များ​ထဲ​တွင် ကိုယ်​တော်​နှင့်​တူ​သော​ဘု​ရား​မ​ရှိ​ပါ​။<br> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အ​မှု​များ​နှင့်​တူ​သော​အ​မှု​လည်း မ​ရှိ​ပါ​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ ကိုယ်​တော်​ဖန်​ဆင်း​တော်​မူ​သော​လူ​မျိုး​အ​ပေါင်း​တို့​သည်<br> <span class="br-ind"><br><span class="indent">&nbsp;</span></span>ရှေ့​တော်​သို့​လာ​၍ ပျပ်​ဝပ်​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​လည်း ဂုဏ်​ပြု​ချီး​မွမ်း​ကြ​ပါ​လိမ့်​မည်​။<sup class="fnm"><a name="fnm7" href="#fn7">7</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ကြီး​မြတ်​၍ အံ့​ဖွယ်​သော​အ​မှု​တို့​ကို​ပြု​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​တစ်​ပါး​တည်း​သာ​လျှင် ဘု​ရား​သ​ခင်​ဖြစ်​တော်​မူ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​လမ်း​ကို အ​ကျွန်ုပ်​အား​သွန်​သင်​ပြ​သ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​သမ္မာ​တ​ရား​၌ လျှောက်​လှမ်း​ပါ​မည်​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို ကြောက်​ရွံ့​မည့်​အ​ကြောင်း အ​ကျွန်ုပ်​၏​စိတ်​ကို​စု​စည်း​တော်​မူ​ပါ​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အို ဘု​ရား​ရှင်​၊ အ​ကျွန်ုပ်​၏​ဘု​ရား​သ​ခင်​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​ကျေး​ဇူး​တော်​ကို စိတ်​နှ​လုံး​အ​ကြွင်း​မဲ့​ချီး​မွမ်း​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို အ​စဉ်​အ​မြဲ​ဂုဏ်​ပြု​ချီး​မွမ်း​ပါ​မည်​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​အ​ပေါ်​ထား​ရှိ​သော ကိုယ်​တော်​၏​မေတ္တာ​က​ရု​ဏာ​တော်​သည် ကြီး​မား​လှ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​စိတ်​ဝိ​ညာဉ်​ကို မ​ရ​ဏာ​နိုင်​ငံ​၏​နက်​သော​အ​ရပ်​မှ ကယ်​နုတ်​တော်​မူ​ပြီ​။<sup class="fnm"><a name="fnm10" href="#fn10">10</a></sup><br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>အို ဘု​ရား​သ​ခင်​၊ မာ​န​ထောင်​လွှား​သော​သူ​တို့​သည် အ​ကျွန်ုပ်​ကို​ဆန့်​ကျင်​လျက် ထ​ကြွ​ကြ​ပါ​၏​။<br> <span class="br-ind"><br><span class="indent">&nbsp;</span></span>ကြမ်း​ကြုတ်​သော​လူ​တစ်​စု​သည်​လည်း အ​ကျွန်ုပ်​၏​အ​သက်​ကို ရန်​ရှာ​ကြ​ပါ​၏​။<br> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​ကို ဦး​ထိပ်​ထား​ခြင်း​မ​ရှိ​ကြ​ပါ​။<sup class="fnm"><a name="fnm11" href="#fn11">11</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>သို့​သော် အို ဘု​ရား​ရှင်​၊ ကိုယ်​တော်​သည် သ​နား​စုံ​မက်​တတ်​သော​သ​ဘော​၊<br> <span class="br-ind"><br><span class="indent">&nbsp;</span></span>ကျေး​ဇူး​ပြု​တတ်​သော​သ​ဘော​နှင့်​ပြည့်​စုံ​သော​ဘု​ရား​သ​ခင်​ဖြစ်​တော်​မူ​ပြီး<br> <span class="br-ind"><br><span class="indent">&nbsp;</span></span>စိတ်​ရှည်​သော​သ​ဘော​၊<sup class="fnm"><a name="fnm12" href="#fn12">12</a></sup> သမ္မာ​တ​ရား​နှင့်​မေတ္တာ​က​ရု​ဏာ​ကြွယ်​ဝ​သော​သ​ဘော​ရှိ​တော်​မူ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>အ​ကျွန်ုပ်​ဘက်​သို့​လှည့်​၍ အ​ကျွန်ုပ်​ကို​သ​နား​တော်​မူ​ပါ​။<sup class="fnm"><a name="fnm13" href="#fn13">13</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​အ​စွမ်း​သတ္တိ​ကို ကိုယ်​တော်​၏​အ​စေ​အ​ပါး​အား ပေး​၍<br> <span class="br-ind"><br><span class="indent">&nbsp;</span></span>ကိုယ်​တော့်​ကျွန်​မ​၏​သား​ကို ကယ်​တင်​တော်​မူ​ပါ​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>အ​ကျွန်ုပ်​ကို​မုန်း​သော​သူ​တို့​သည် မြင်​၍ အ​ရှက်​ကွဲ​ကြ​မည့်​အ​ကြောင်း<br> <span class="br-ind"><br><span class="indent">&nbsp;</span></span>ကောင်း​မြတ်​တော်​မူ​ခြင်း​၏​အ​မှတ်​လက္ခ​ဏာ​ကို အ​ကျွန်ုပ်​အား​ပြ​တော်​မူ​ပါ​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အို ထာ​ဝ​ရ​ဘု​ရား​၊ ကိုယ်​တော်​သည် အ​ကျွန်ုပ်​ကို ကူ​ညီ​မ​စ​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို နှစ်​သိမ့်​ပေး​တော်​မူ​ပြီ​ဖြစ်​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၃၁:၂။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၂၅:၁။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၀၃:၈၊ ၁၃၀:၄၊ ၁၄၅:၈။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၅၅:၁-၂။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၁၇:၆။</div>
<div class="fn"><sup class="fnt"><a name="fn6" href="#fnm6">6</a></sup> ထွ ၁၅:၁၁၊ တ​ရား ၃:၂၄၊ ဆာ ၈၉:၆။</div>
<div class="fn"><sup class="fnt"><a name="fn7" href="#fnm7">7</a></sup> ဗျာ ၁၅:၄။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၇၂:၁၈။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၂၅:၄၊ ၂၆:၃။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၃၀:၃၊ ယေ​ဇ ၂၆:၂၀။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၅၄:၃။</div>
<div class="fn"><sup class="fnt"><a name="fn12" href="#fnm12">12</a></sup> တော ၁၄:၁၈၊ နေ ၉:၁၇။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၂၅:၁၆။</div>
</div>
<!-- PARSED ABOVE; EDITING MAY BREAK PARSER -->
</body></html>