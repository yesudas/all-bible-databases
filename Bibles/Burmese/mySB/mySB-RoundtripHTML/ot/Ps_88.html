<html><head>
<meta http-equiv="Content-Type" content="text/html;charset=utf-8" />
<title>Ps 88 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 88);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_86.html">86</a> <a href="Ps_87.html">87</a> <b>88</b> <a href="Ps_89.html">89</a> <a href="Ps_90.html">90</a> ... <a href="Ps_150.html">150</a> </div><hr>
<h1>Ps 88</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သေ​ဘေး​ထဲ​မှ အော်​ဟစ်​တောင်း​လျှောက်​ခြင်း</h2><span class="vn">1</span> <span class="br-p"><br><br></span><b>ကော​ရ​သား​တို့​၏​ဆာ​လံ​သီ​ချင်း​၊ ဂီ​တ​မှူး​အ​တွက်​၊ “​မာ​ဟ​လတ် လေ​အ​နွတ်​” သံ​စဉ်​၊ ဧ​ဇ​ရ​ဟိတ်​အ​မျိုး​၊ ဟေ​မန်​၏​အ​လိမ္မာ​သီ​ချင်း</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​ကို​ကယ်​တင်​တော်​မူ​သော​ဘု​ရား​သ​ခင် ထာ​ဝ​ရ​ဘု​ရား​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ကိုယ်​တော်​၏​ရှေ့​၌ နေ့​ည​မ​ပြတ်​အော်​ဟစ်​တောင်း​လျှောက်​ပါ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဆု​တောင်း​ချက်​သည် ကိုယ်​တော်​၏​ရှေ့​သို့​ရောက်​ပါ​စေ​သော​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​ဟစ်​ကြော်​သံ​ကို ဂ​ရု​စိုက်​နား​ထောင်​တော်​မူ​ပါ​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား အ​ကျွန်ုပ်​၏​စိတ်​ဝိ​ညာဉ်​သည် ဘေး​အန္တ​ရာယ်​နှင့်​ပြည့်​လျက်​ရှိ​ပါ​၏​။<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​သက်​သည်​လည်း မ​ရ​ဏာ​နိုင်​ငံ​နှင့်​ကပ်​နေ​ပါ​ပြီ​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် သေ​တွင်း​ထဲ​သို့ ဆင်း​သွား​သော​သူ​တို့​တွင် ရေ​တွက်​ခြင်း​ခံ​ရ​ပြီး<br> <span class="br-ind"><br><span class="indent">&nbsp;</span></span>အား​မ​ရှိ​သော​သူ​ကဲ့​သို့​ဖြစ်​ပါ​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သတ်​ဖြတ်​ခြင်း​ခံ​ရ​ပြီး သင်္ချိုင်း​တွင်း​၌ လဲ​လျောင်း​နေ​ကြ​သူ​များ​တည်း​ဟူ​သော<br> <span class="br-ind"><br><span class="indent">&nbsp;</span></span>နောက်​တစ်​ဖန် ကိုယ်​တော်​၏​အောက်​မေ့​ခြင်း​ကို​မ​ခံ​ရ​ဘဲ<br> <span class="br-ind"><br><span class="indent">&nbsp;</span></span>လက်​တော်​၏​မ​စ​ခြင်း​မှ အ​ဆက်​ပြတ်​နေ​သော​သူ​များ​ကဲ့​သို့<br> <span class="br-ind"><br><span class="indent">&nbsp;</span></span>သေ​သော​သူ​တို့​အ​လယ်​တွင် ပစ်​ထား​ခြင်း​ခံ​ရ​ပါ​၏​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​ကို သေ​တွင်း​၏​နက်​သော​အ​ရပ်​၊ မှောင်​မိုက်​သော​အ​ရပ်​၊<br> <span class="br-ind"><br><span class="indent">&nbsp;</span></span>ရေ​နက်​ရာ​အ​ရပ်​၌ ချ​ထား​တော်​မူ​ပြီ​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကိုယ်​တော်​၏​အ​မျက်​ဒေါ​သ​သည် အ​ကျွန်ုပ်​ကို​ဖိ​လျက်​ရှိ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ကိုယ်​တော်​၏​လှိုင်း​လုံး​အ​ပေါင်း​တို့​ဖြင့် အ​ကျွန်ုပ်​ကို နှိပ်​စက်​တော်​မူ​၏​။<sup class="fnm"><a name="fnm5" href="#fn5">5</a></sup> (​စေ​လာ​​<sup class="fnm"><a name="fnm6" href="#fn6">6</a></sup>)<br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​သည် အ​ကျွန်ုပ်​၏​အ​သိ​မိတ်​ဆွေ​များ​ကို အ​ကျွန်ုပ်​နှင့်​ဝေး​ကွာ​စေ​တော်​မူ​ပါ​ပြီ​။<sup class="fnm"><a name="fnm7" href="#fn7">7</a></sup> <br> <span class="br-ind"><br><span class="indent">&nbsp;</span></span>အ​ကျွန်ုပ်​ကို သူ​တို့​အ​တွက် စက်​ဆုပ်​ရွံ​ရှာ​ဖွယ်​ဖြစ်​စေ​တော်​မူ​ပါ​ပြီ​။<br> <span class="br-ind"><br><span class="indent">&nbsp;</span></span>အ​ကျွန်ုပ်​သည် ပိတ်​မိ​နေ​သ​ဖြင့် မ​ထွက်​နိုင်​ပါ​။<br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ဖိ​စီး​နှိပ်​စက်​မှု​ကြောင့် အ​ကျွန်ုပ်​၏​မျက်​စိ​သည် မှုန်​ဝါး​နေ​ပါ​၏​။<sup class="fnm"><a name="fnm8" href="#fn8">8</a></sup> <br> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​သည် ကိုယ်​တော်​ကို နေ့​စဉ်​နေ့​တိုင်း​ခေါ်​လျက်<br> <span class="br-ind"><br><span class="indent">&nbsp;</span></span>ကိုယ်​တော်​ထံ အ​ကျွန်ုပ်​၏​လက်​ကို ဆန့်​တန်း​နေ​ပါ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​သည် သေ​လွန်​သော​သူ​တို့​အ​တွက် အံ့​ဖွယ်​သော​အ​မှု​တို့​ကို ပြု​တော်​မူ​ပါ​သ​လော​။<br> <span class="br-ind"><br><span class="indent">&nbsp;</span></span>သေ​သူ​၏​ဝိ​ညာဉ်​များ​သည် ထ​၍ ကိုယ်​တော်​၏​ကျေး​ဇူး​တော်​ကို​ချီး​မွမ်း​ကြ​ပါ​သ​လော​။<sup class="fnm"><a name="fnm9" href="#fn9">9</a></sup> (​စေ​လာ​)<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>ကိုယ်​တော်​၏​မေတ္တာ​က​ရု​ဏာ​တော်​ကို သင်္ချိုင်း​တွင်း​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​သစ္စာ​တော်​ကို ပျက်​စီး​ခြင်း​နိုင်​ငံ​​<sup class="fnm"><a name="fnm10" href="#fn10">10</a></sup>၌​လည်း​ကောင်း ပြော​ကြား​ကြ​ပါ​သ​လော​။<sup class="fnm"><a name="fnm11" href="#fn11">11</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ကိုယ်​တော်​ပြု​တော်​မူ​သော​အံ့​ဖွယ်​သော​အ​မှု​တို့​ကို အ​မှောင်​ထဲ​၌​လည်း​ကောင်း​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​ဖြောင့်​မတ်​ခြင်း​ကို မေ့​လျော့​ရာ​ပြည်​၌​လည်း​ကောင်း သိ​မှတ်​ကြ​ပါ​သ​လော​။<br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​မူ​ကား ကိုယ်​တော်​ထံ အ​ကူ​အ​ညီ​အော်​ဟစ်​တောင်း​ခံ​ပါ​၏​။<br> <span class="br-ind"><br><span class="indent">&nbsp;</span></span>နံ​နက်​အ​ချိန်​၌ အ​ကျွန်ုပ်​၏​ဆု​တောင်း​ချက်​သည် ကိုယ်​တော်​ထံ​သို့​ရောက်​ပါ​၏​။<sup class="fnm"><a name="fnm12" href="#fn12">12</a></sup><br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​သည် အ​ဘယ်​ကြောင့် အ​ကျွန်ုပ်​၏​စိတ်​ဝိ​ညာဉ်​ကို​စွန့်​ပယ်​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​ထံ​မှ မျက်​နှာ​လွှဲ​တော်​မူ​ပါ​သ​နည်း​။<sup class="fnm"><a name="fnm13" href="#fn13">13</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>အ​ကျွန်ုပ်​သည် ငယ်​ရွယ်​စဉ်​မှ​စ​၍ အ​ဖိ​နှိပ်​ခံ​ရ​လျက် သေ​လု​နီး​ပါး​ဖြစ်​ရ​ပါ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​နှင့်​ဆိုင်​သော ကြောက်​ရွံ့​ထိတ်​လန့်​ဖွယ်​ရာ​များ​နှင့်​ကြုံ​ရ​၍ စိတ်​ပျက်​အား​ငယ်​ရ​ပါ​၏​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ကိုယ်​တော်​၏​ပြင်း​ထန်​သော​အ​မျက်​တော်​သည် အ​ကျွန်ုပ်​ကို​လွှမ်း​မိုး​သွား​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ကြောက်​မက်​ဖွယ်​ရာ​များ​သည် အ​ကျွန်ုပ်​ကို ဖယ်​ရှား​သုတ်​သင်​ကြ​ပါ​၏​။<br></div>
<div class="v" id="v17"><span class="vn">17</span> <span class="br-ind"><br><span class="indent">&nbsp;</span></span>၎င်း​တို့​သည် ရေ​ကဲ့​သို့ အ​ကျွန်ုပ်​ကို တစ်​နေ့​လုံး​ဝိုင်း​ထား​၍<br> <span class="br-ind"><br><span class="indent">&nbsp;</span></span>အ​ဘက်​ဘက်​မှ အ​ကျွန်ုပ်​ကို ဝန်း​ရံ​ကြ​ပါ​၏​။<sup class="fnm"><a name="fnm14" href="#fn14">14</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>ချစ်​သော​သူ​နှင့်​မိတ်​ဆွေ​ကို ကိုယ်​တော်​သည် အ​ကျွန်ုပ်​နှင့်​ဝေး​ကွာ​စေ​တော်​မူ​၏​။<sup class="fnm"><a name="fnm15" href="#fn15">15</a></sup> <br> <span class="br-ind"><br><span class="indent">&nbsp;</span></span>မှောင်​မိုက်​သည်​သာ အ​ကျွန်ုပ်​၏​အ​သိ​မိတ်​ဆွေ​ဖြစ်​ပါ​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၂၂:၂၊ လု ၁၈:၇။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၃၁:၂။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၂၈:၁။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၆၉:၁၅။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၂:၄၊ ၄၂:၇။</div>
<div class="fn"><sup class="fnt"><a name="fn6" href="#fnm6">6</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၈၈:၁၀)</div>
<div class="fn"><sup class="fnt"><a name="fn7" href="#fnm7">7</a></sup> ယော​ဘ ၁၉:၁၃။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၆:၇၊</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၆:၅၊ ၃၀:၉၊ ၁၁၅:၁၇၊ ဟေ​ရှာ ၃၈:၁၈။</div>
<div class="fn"><sup class="fnt"><a name="fn10" href="#fnm10">10</a></sup> ဟေ​ဗြဲ​ဘာ​သာ​စ​ကား​အား​ဖြင့် “အ​ဗဒ္ဒုန်”</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၃၀:၉။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၅:၃။</div>
<div class="fn"><sup class="fnt"><a name="fn13" href="#fnm13">13</a></sup> ယော​ဘ ၁၃:၂၄။</div>
<div class="fn"><sup class="fnt"><a name="fn14" href="#fnm14">14</a></sup> ဆာ ၂၂:၁၆၊ ၁၁၈:၁၀-၁၂။</div>
<div class="fn"><sup class="fnt"><a name="fn15" href="#fnm15">15</a></sup> ယော​ဘ ၁၉:၁၃။</div>
</div>
<!-- PARSED ABOVE; EDITING MAY BREAK PARSER -->
</body></html>