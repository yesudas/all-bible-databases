<html><head>
<meta http-equiv="Content-Type" content="text/html;charset=utf-8" />
<title>Ps 9 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 9);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_7.html">7</a> <a href="Ps_8.html">8</a> <b>9</b> <a href="Ps_10.html">10</a> <a href="Ps_11.html">11</a> ... <a href="Ps_150.html">150</a> </div><hr>
<h1>Ps 9</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ထာ​ဝ​ရ​ဘု​ရား​၏​တ​ရား​မျှ​တ​ခြင်း​အ​တွက် ချီး​မွမ်း​ဂုဏ်​ပြု​ခြင်း</h2><span class="vn">1</span> <span class="br-p"><br><br></span><b>ဂီ​တ​မှူး​အ​တွက်​၊ “​မုတ်​လဗ္ဘန်​” သံ​စဉ်​၊ ဒါ​ဝိဒ်​၏​ဆာ​လံ</b> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​သည် ထာ​ဝ​ရ​ဘု​ရား​၏​ကျေး​ဇူး​တော်​ကို စိတ်​နှ​လုံး​အ​ကြွင်း​မဲ့​ချီး​မွမ်း​ပါ​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​အံ့​ဖွယ်​သော​အ​မှု​ရှိ​သ​မျှ​တို့​ကို ပြော​ကြား​ပါ​မည်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>အို အ​မြင့်​ဆုံး​သော​အ​ရှင်​၊ အ​ကျွန်ုပ်​သည် ကိုယ်​တော်​၌ ဝမ်း​မြောက်​ရွှင်​လန်း​ပါ​မည်​။<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို သီ​ဆို​ချီး​မွမ်း​ပါ​မည်​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကျွန်ုပ်​၏​ရန်​သူ​တို့​သည် နောက်​ပြန်​ဆုတ်​သော​အ​ခါ ခ​လုတ်​တိုက်​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ရှေ့​တော်​၌ ပျက်​စီး​ကြ​ရ​လိမ့်​မည်​။<br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် အ​ကျွန်ုပ်​အ​တွက်​တ​ရား​မျှ​တ​မှု​ကို​ဆောင်​ကြဉ်း​ပေး​၍<br> <span class="br-ind"><br><span class="indent">&nbsp;</span></span>အ​ကျွန်ုပ်​၏​အ​မှု​ကိစ္စ​ကို​ဆောင်​ရွက်​ပေး​တော်​မူ​ပြီ​။ ပလ္လင်​တော်​ပေါ်​တွင်​ထိုင်​လျက် ဖြောင့်​မတ်​စွာ​တ​ရား​စီ​ရင်​တော်​မူ​ပြီ​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​သည် တိုင်း​နိုင်​ငံ​တို့​ကို ဆုံး​မ​၍ ဆိုး​ယုတ်​သော​သူ​တို့​ကို​ဖျက်​ဆီး​ကာ<br> <span class="br-ind"><br><span class="indent">&nbsp;</span></span>သူ​တို့​၏​အ​မည်​များ​ကို ကာ​လ​အ​စဉ်​အ​ဆက် ပယ်​ဖျက်​တော်​မူ​ပြီ​။<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ရန်​သူ​တို့​သည် ထာ​ဝ​ရ​ပျက်​စီး​ခြင်း​ထဲ​၌ ပျက်​စီး​ကုန်​ဆုံး​ကြ​ပါ​ပြီ​။<br> <span class="br-ind"><br><span class="indent">&nbsp;</span></span>မြို့​တို့​ကို​ဖြို​ဖျက်​တော်​မူ​သ​ဖြင့် ၎င်း​တို့​နှင့်​ပတ်​သက်​သည့်​အောက်​မေ့​စ​ရာ​သည် ပျောက်​ကွယ်​သွား​ပါ​ပြီ​။<br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​မူ​ကား အ​စဉ်​အ​မြဲ​စိုး​စံ​တော်​မူ​၏​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် တ​ရား​စီ​ရင်​ခြင်း​အ​တွက် မိ​မိ​ပလ္လင်​တော်​ကို​တည်​တော်​မူ​ပြီ​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>ကိုယ်​တော်​သည် ကမ္ဘာ​လော​က​ကို ဖြောင့်​မတ်​စွာ​တ​ရား​စီ​ရင်​၍<br> <span class="br-ind"><br><span class="indent">&nbsp;</span></span>လူ​မျိုး​အ​ပေါင်း​တို့​ကို သ​မာ​သ​မတ်​ရှိ​စွာ​စစ်​ကြော​စီ​ရင်​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဖိ​နှိပ်​ခြင်း​ခံ​ရ​သော​သူ​တို့​၏​ခို​ကိုး​ရာ​၊<br> <span class="br-ind"><br><span class="indent">&nbsp;</span></span>ဘေး​ဒုက္ခ​ရောက်​ချိန်​၌ ခို​ကိုး​ရာ​ဖြစ်​တော်​မူ​၏​။<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​သိ​သော​သူ​တို့​သည် ကိုယ်​တော်​ကို​ယုံ​ကြည်​ကိုး​စား​ကြ​ပါ​လိမ့်​မည်​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား အို ထာ​ဝ​ရ​ဘု​ရား​၊ ကိုယ်​တော်​သည် ကိုယ်​တော်​ကို​ရှာ​သော​သူ​တို့​အား စွန့်​ပစ်​တော်​မ​မူ​ပါ​။<br></div>
<div class="v" id="v11"><span class="vn">11</span> <span class="br-p"><br><br></span><span class="br-ind"><br><span class="indent">&nbsp;</span></span>ဇိ​အုန်​၌​စိုး​စံ​တော်​မူ​သော​ထာ​ဝ​ရ​ဘု​ရား​ကို သီ​ဆို​ချီး​မွမ်း​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​ပြု​သော​အ​မှု​တို့​ကို လူ​မျိုး​တ​ကာ​တို့​အ​လယ်​၌ ပြော​ကြား​ကြ​လော့​။<sup class="fnm"><a name="fnm5" href="#fn5">5</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သွေး​ကြွေး​ပြန်​တောင်း​တတ်​သော​ကိုယ်​တော်​သည် ထို​သူ​တို့​ကို​အောက်​မေ့​တော်​မူ​၏​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ဖိ​စီး​နှိပ်​စက်​ခြင်း​ခံ​ရ​သော​သူ​တို့​၏​အော်​ဟစ်​တောင်း​လျှောက်​သံ​ကို မေ့​လျော့​တော်​မ​မူ​ပါ​။<sup class="fnm"><a name="fnm7" href="#fn7">7</a></sup><br></div>
<div class="v" id="v13"><span class="vn">13</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ အ​ကျွန်ုပ်​ကို​သ​နား​တော်​မူ​ပါ​။ သေ​ခြင်း​၏​တံ​ခါး​ဝ​မှ အ​ကျွန်ုပ်​ကို​ဆွဲ​တင်​တော်​မူ​သော​အ​ရှင်​၊<br> <span class="br-ind"><br><span class="indent">&nbsp;</span></span>အ​ကျွန်ုပ်​ကို​မုန်း​သော​သူ​တို့​ထံ​မှ အ​ကျွန်ုပ်​ခံ​ရ​သော​ဖိ​စီး​နှိပ်​စက်​မှု​ကို​ကြည့်​ရှု​တော်​မူ​ပါ​။<br></div>
<div class="v" id="v14"><span class="vn">14</span> <span class="br-ind"><br><span class="indent">&nbsp;</span></span>ထို​အ​ခါ အ​ကျွန်ုပ်​သည် ဇိ​အုန်​သ​မီး​၏​တံ​ခါး​ဝ​တို့​၌ ကိုယ်​တော်​၏​ဂုဏ်​ကျေး​ဇူး​တော်​အ​ပေါင်း​ကို​ပြော​ကြား​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ကယ်​တင်​ခြင်း​၌ ရွှင်​လန်း​နိုင်​ပါ​မည်​။<sup class="fnm"><a name="fnm8" href="#fn8">8</a></sup><br></div>
<div class="v" id="v15"><span class="vn">15</span> <span class="br-p"><br><br></span><span class="br-ind"><br><span class="indent">&nbsp;</span></span>လူ​မျိုး​တ​ကာ​တို့​သည် မိ​မိ​တို့​တူး​ထား​သော​တွင်း​ထဲ​သို့ ကျ​ကြ​ပြီ​။<sup class="fnm"><a name="fnm9" href="#fn9">9</a></sup> <br> <span class="br-ind"><br><span class="indent">&nbsp;</span></span>သူ​တို့​ခြေ​သည် မိ​မိ​တို့​လျှို့​ဝှက်​စွာ​ထောင်​ထား​သော​ပိုက်​ကွန်​၌​မိ​လေ​ပြီ​။<br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် တ​ရား​စီ​ရင်​တော်​မူ​ခြင်း​အား​ဖြင့် မိ​မိ​အ​ကြောင်း​ကို​ထင်​ရှား​စေ​တော်​မူ​ပြီ​။<br> <span class="br-ind"><br><span class="indent">&nbsp;</span></span>ဆိုး​ယုတ်​သော​သူ​သည် မိ​မိ​လက်​ဖြင့်​ပြု​လုပ်​ထား​သော​အ​ရာ​၌ ကျော့​မိ​လေ​ပြီ​။ (​ဟိဂ္ဂ​ယွန်​။<sup class="fnm"><a name="fnm10" href="#fn10">10</a></sup> စေ​လာ​​<sup class="fnm"><a name="fnm11" href="#fn11">11</a></sup>)<br></div>
<div class="v" id="v17"><span class="vn">17</span> <span class="br-p"><br><br></span><span class="br-ind"><br><span class="indent">&nbsp;</span></span>ဆိုး​ယုတ်​သော​သူ​တို့​နှင့် ဘု​ရား​သ​ခင်​ကို​မေ့​လျော့​သော​လူ​မျိုး​အ​ပေါင်း​တို့​သည်<br> <span class="br-ind"><br><span class="indent">&nbsp;</span></span>မ​ရ​ဏာ​နိုင်​ငံ​သို့​လှည့်​သွား​ကြ​ရ​လိမ့်​မည်​။<sup class="fnm"><a name="fnm12" href="#fn12">12</a></sup><br></div>
<div class="v" id="v18"><span class="vn">18</span> <span class="br-ind"><br><span class="indent">&nbsp;</span></span>သို့​သော် မ​ရှိ​နွမ်း​ပါး​သော​သူ​တို့​သည် အ​စဉ်​မေ့​လျော့​ခြင်း​ခံ​ရ​မည်​မ​ဟုတ်​။<br> <span class="br-ind"><br><span class="indent">&nbsp;</span></span>အ​ဖိ​နှိပ်​ခံ​ရ​သော​သူ​တို့​၏​မျှော်​လင့်​ခြင်း​သည်​လည်း ထာ​ဝ​စဉ်​ပျက်​စီး​သွား​မည်​မ​ဟုတ်​။<br></div>
<div class="v" id="v19"><span class="vn">19</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ထ​တော်​မူ​ပါ​။<sup class="fnm"><a name="fnm13" href="#fn13">13</a></sup> လူ​သည် အ​နိုင်​မ​ရ​ပါ​စေ​နှင့်​။<br> <span class="br-ind"><br><span class="indent">&nbsp;</span></span>လူ​မျိုး​တ​ကာ​တို့​သည် ရှေ့​တော်​၌​တ​ရား​စီ​ရင်​ခြင်း​ခံ​ကြ​ရ​ပါ​စေ​သော​။<br></div>
<div class="v" id="v20"><span class="vn">20</span> <span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ သူ​တို့​ကို​ကြောက်​လန့်​စေ​တော်​မူ​ပါ​။<br> <span class="br-ind"><br><span class="indent">&nbsp;</span></span>မိ​မိ​တို့​သည် လူ​သက်​သက်​သာ​ဖြစ်​ကြောင်း လူ​မျိုး​တ​ကာ​တို့​အား​သိ​စေ​တော်​မူ​ပါ​။ (​စေ​လာ​)<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ၁ရာ​ချုပ် ၁၆:၉၊ ၂၄၊ ဆာ ၂၆:၇၊ ၉၆:၃၊ ၁၀၅:၂။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၅:၁၁၊ ၇:၁၇။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၀၂:၁၂။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၉၆:၁၃၊ ၉၈:၉၊ တ ၁၇:၃၁။</div>
<div class="fn"><sup class="fnt"><a name="fn5" href="#fnm5">5</a></sup> ၁ရာ​ချုပ် ၁၆:၈၊ ဆာ ၇၆:၂၊ ၁၀၅:၁။</div>
<div class="fn"><sup class="fnt"><a name="fn6" href="#fnm6">6</a></sup> က ၉:၅။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၁၂:၅။</div>
<div class="fn"><sup class="fnt"><a name="fn8" href="#fnm8">8</a></sup> ၁ရာ ၂:၁။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၇:၁၅။</div>
<div class="fn"><sup class="fnt"><a name="fn10" href="#fnm10">10</a></sup> တေး​ဂီ​တ​နှင့်​ဆိုင်​သော​ဟေ​ဗြဲ​စ​ကား</div>
<div class="fn"><sup class="fnt"><a name="fn11" href="#fnm11">11</a></sup> စေ​လာ = အ​ဓိပ္ပာယ်​မ​သေ​ချာ​သော​ဟေ​ဗြဲ​စ​ကား​လုံး။ ဖြစ်​နိုင်​သော​အ​ဓိပ္ပာယ်​များ​မှာ ၁၊ တေး​က​ဗျာ​တို့​ကို​ရွတ်​ဖတ်​သီ​ဆို​ရာ​၌ သုံး​သောသင်္ကေ​တ။ ၂၊ အ​သံ​တိတ်​ရပ်​နား​စေ​ရန်သင်္ကေ​တ။ ၃၊ ဝတ်​ပြု​ကိုး​ကွယ်​သူ​တို့​အား ပျပ်​ဝပ်​ရှိ​ခိုး​ကြ​စေ​ရန် သင်္ကေ​တ။ ၄၊ ဝတ်​ပြု​ကိုး​ကွယ်​သူ​တို့​အား အ​တူ​တ​ကွ​ရွတ်​ဆို​စေ​ရန်သင်္ကေ​တ။ ၅၊ ထာ​ဝ​ရ ဟု​အ​ဓိပ္ပာယ်​ရ​သော​စ​ကား​လုံး။ (ဆာ ၉:၂၀)</div>
<div class="fn"><sup class="fnt"><a name="fn12" href="#fnm12">12</a></sup> ယော​ဘ ၈:၁၃၊ ဆာ ၅၀:၂၂။</div>
<div class="fn"><sup class="fnt"><a name="fn13" href="#fnm13">13</a></sup> တော ၁၀:၃၅၊ ဆာ ၃:၇၊ ၇:၆၊ ၁၀:၁၂။</div>
</div>
<!-- PARSED ABOVE; EDITING MAY BREAK PARSER -->
</body></html>