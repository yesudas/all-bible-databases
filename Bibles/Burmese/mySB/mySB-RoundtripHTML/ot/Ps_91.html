<html><head>
<meta http-equiv="Content-Type" content="text/html;charset=utf-8" />
<title>Ps 91 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 91);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_89.html">89</a> <a href="Ps_90.html">90</a> <b>91</b> <a href="Ps_92.html">92</a> <a href="Ps_93.html">93</a> ... <a href="Ps_150.html">150</a> </div><hr>
<h1>Ps 91</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>အ​မြင့်​ဆုံး​သော​ဘု​ရား​ရှင်​၏​ကွယ်​ကာ​ရာ​အ​ရပ်</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​၏​ကွယ်​ကာ​ရာ​အ​ရပ်​၌ နေ​သော​သူ​သည်<br> <span class="br-ind"><br><span class="indent">&nbsp;</span></span>အ​နန္တ​တန်​ခိုး​ရှင်​၏​အ​ရိပ်​ကို ခို​ရ​လိမ့်​မည်​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>“​ငါ​၏​ခို​လှုံ​ရာ​၊ ငါ​၏​ရဲ​တိုက်​၊ ငါ​ယုံ​ကြည်​ကိုး​စား​သော ငါ​၏​ဘု​ရား​သ​ခင်​”​ဟု<br> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​နှင့်​ပတ်​သက်​၍ ငါ​ဆို​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကယ်​စင်​စစ် ကိုယ်​တော်​သည် ငှက်​မု​ဆိုး​၏​ကျော့​ကွင်း​မှ​လည်း​ကောင်း​၊<br> <span class="br-ind"><br><span class="indent">&nbsp;</span></span>သေ​စေ​တတ်​သော​ကပ်​ရော​ဂါ​ဘေး​မှ​လည်း​ကောင်း သင့်​ကို​ကယ်​နုတ်​တော်​မူ​လိမ့်​မည်​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​အ​တောင်​တော်​အ​မွေး​ဖြင့် သင့်​ကို​အုပ်​မိုး​တော်​မူ​လိမ့်​မည်​။<br> <span class="br-ind"><br><span class="indent">&nbsp;</span></span>သင်​သည်​လည်း ကိုယ်​တော်​၏​အ​တောင်​တော်​အောက်​၌ ခို​လှုံ​ရ​လိမ့်​မည်​။<sup class="fnm"><a name="fnm4" href="#fn4">4</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​၏​သစ္စာ​တော်​သည် ဒိုင်း​ကာ​နှင့်​ဒိုင်း​လွှား​ဖြစ်​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>သင်​သည် ည​အ​ချိန်​၌​ဖြစ်​တတ်​သော ကြောက်​မက်​ဖွယ်​ဘေး​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>နေ့​အ​ချိန်​၌​လွင့်​ပျံ​သော​မြား​ကို​လည်း​ကောင်း​၊<br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>မှောင်​ကြီး​မည်း​ကြီး​ထဲ​၌​လှည့်​လည်​တတ်​သော ကပ်​ရော​ဂါ​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>မွန်း​တည့်​အ​ချိန်​၌​ဖျက်​ဆီး​တတ်​သော​ဘေး​ဥ​ပဒ်​ကို​လည်း​ကောင်း ကြောက်​ရွံ့​ရ​လိမ့်​မည်​မ​ဟုတ်​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>သင်​၏​အ​နီး​တွင် လူ​တစ်​ထောင်​၊ သင်​၏​လက်​ယာ​ဘက်​တွင် လူ​တစ်​သောင်း​လဲ​ကျ​သော်​လည်း<br> <span class="br-ind"><br><span class="indent">&nbsp;</span></span>ထို​ဘေး​တို့​သည် သင့်​ထံ​သို့​ရောက်​လာ​မည်​မ​ဟုတ်​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>သင်​သည် ဆိုး​ယုတ်​သော​သူ​တို့​အ​ပေါ်​ကျ​ရောက်​သည့်​ပြစ်​ဒဏ်​ကို<br> <span class="br-ind"><br><span class="indent">&nbsp;</span></span>သင့်​မျက်​စိ​ဖြင့်​ကြည့်​၍ မြင်​ရုံ​မျှ​သာ​ဖြစ်​လိမ့်​မည်​။<sup class="fnm"><a name="fnm5" href="#fn5">5</a></sup><br></div>
<div class="v" id="v9"><span class="vn">9</span> <span class="br-p"><br><br></span><span class="br-ind"><br><span class="indent">&nbsp;</span></span>“​ထာ​ဝ​ရ​ဘု​ရား​သည် ငါ​၏​ခို​လှုံ​ရာ​ဖြစ်​တော်​မူ​၏​”​ဟု သင်​သည်​ဆို​လျက်<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​ကို သင်​၏​မှီ​တင်း​ရာ​ဖြစ်​စေ​သော​ကြောင့်<br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ဘေး​အန္တ​ရာယ်​သည် သင့်​အ​ပေါ်​သို့ ကျ​ရောက်​မည်​မ​ဟုတ်​။<sup class="fnm"><a name="fnm6" href="#fn6">6</a></sup> <br> <span class="br-ind"><br><span class="indent">&nbsp;</span></span>ဘေး​ဒဏ်​သည်​လည်း သင်​၏​တဲ​အ​နီး​သို့ ချဉ်း​ကပ်​မည်​မ​ဟုတ်​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား သင်​၏​လမ်း​ခ​ရီး​ရှိ​သ​မျှ​တို့​၌ သင့်​ကို​စောင့်​ရှောက်​စေ​ရန်<br> <span class="br-ind"><br><span class="indent">&nbsp;</span></span>ကိုယ်​တော်​သည် မိ​မိ​၏​ကောင်း​ကင်​တ​မန်​တို့​ကို သင့်​အ​ဖို့​မိန့်​မှာ​တော်​မူ​မည်​ဖြစ်​၍​<sup class="fnm"><a name="fnm7" href="#fn7">7</a></sup><br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>သင်​၏​ခြေ​ကို​ကျောက်​နှင့်​မ​ထိ​မ​ခိုက်​စေ​ရန်<br> <span class="br-ind"><br><span class="indent">&nbsp;</span></span>သူ​တို့​သည် သင့်​ကို​လက်​ဖြင့်​ချီ​ပင့်​ကြ​လိမ့်​မည်​။<sup class="fnm"><a name="fnm8" href="#fn8">8</a></sup><br></div>
<div class="v" id="v13"><span class="vn">13</span> <span class="br-ind"><br><span class="indent">&nbsp;</span></span>သင်​သည် ခြင်္သေ့​နှင့်​မြွေ​ဟောက်​အ​ပေါ်​နင်း​သွား​၍<br> <span class="br-ind"><br><span class="indent">&nbsp;</span></span>ခြင်္သေ့​ပျို​နှင့်​န​ဂါး​ကို နင်း​ချေ​လိမ့်​မည်​။<sup class="fnm"><a name="fnm9" href="#fn9">9</a></sup><br></div>
<div class="v" id="v14"><span class="vn">14</span> <span class="br-p"><br><br></span><span class="br-ind"><br><span class="indent">&nbsp;</span></span>“​သူ​သည် ငါ့​ကို​ချစ်​သော​ကြောင့် ငါ​သည်​လည်း သူ့​ကို​လွတ်​မြောက်​စေ​မည်​။<br> <span class="br-ind"><br><span class="indent">&nbsp;</span></span>ငါ​၏​နာ​မ​ကို​သိ​သော​ကြောင့် သူ့​ကို လုံ​ခြုံ​စွာ​စောင့်​ရှောက်​မည်​။<sup class="fnm"><a name="fnm10" href="#fn10">10</a></sup><br></div>
<div class="v" id="v15"><span class="vn">15</span> <span class="br-ind"><br><span class="indent">&nbsp;</span></span>သူ​သည် ငါ့​ကို​ခေါ်​သော​အ​ခါ သူ့​ကို​ငါ​ထူး​မည်​။<br> <span class="br-ind"><br><span class="indent">&nbsp;</span></span>ဆင်း​ရဲ​ဒုက္ခ​ရောက်​သော​အ​ခါ သူ​နှင့်​အ​တူ​ငါ​ရှိ​မည်​။<br> <span class="br-ind"><br><span class="indent">&nbsp;</span></span>ငါ​သည် သူ့​ကို​ကယ်​မ​၍ သူ့​ကို​ဂုဏ်​ပြု​မည်​။<sup class="fnm"><a name="fnm11" href="#fn11">11</a></sup><br></div>
<div class="v" id="v16"><span class="vn">16</span> <span class="br-ind"><br><span class="indent">&nbsp;</span></span>ရှည်​သော​အ​သက်​ဖြင့် သူ့​ကို​ပြည့်​စုံ​ကြွယ်​ဝ​စေ​၍ ငါ​၏​ကယ်​တင်​ခြင်း​ကို သူ့​အား​ပြ​မည်​။​”<sup class="fnm"><a name="fnm12" href="#fn12">12</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၃၂:၇၊ ၁၂၁:၅။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၈:၂။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၂၄:၇၊ ၁၄၁:၉။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၅၇:၁။</div>
<div class="fn"><sup class="fnt"><a name="fn5" href="#fnm5">5</a></sup> ဆာ ၃၇:၃၄။</div>
<div class="fn"><sup class="fnt"><a name="fn6" href="#fnm6">6</a></sup> သု ၁၂:၂၁။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၃၄:၇။</div>
<div class="fn"><sup class="fnt"><a name="fn8" href="#fnm8">8</a></sup> မ ၄:၆၊ လု ၄:၁၁။</div>
<div class="fn"><sup class="fnt"><a name="fn9" href="#fnm9">9</a></sup> လု ၁၀:၁၉။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၉:၁၀။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၅၀:၁၅။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၂၁:၄၊ ၅၀:၂၃။</div>
</div>
<!-- PARSED ABOVE; EDITING MAY BREAK PARSER -->
</body></html>