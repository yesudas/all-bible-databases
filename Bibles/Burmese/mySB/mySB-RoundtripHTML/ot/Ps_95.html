<html><head>
<meta http-equiv="Content-Type" content="text/html;charset=utf-8" />
<title>Ps 95 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 95);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_93.html">93</a> <a href="Ps_94.html">94</a> <b>95</b> <a href="Ps_96.html">96</a> <a href="Ps_97.html">97</a> ... <a href="Ps_150.html">150</a> </div><hr>
<h1>Ps 95</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ဝတ်​ပြု​ကိုး​ကွယ်​ခြင်း​နှင့်​သ​တိ​ပြု​ခြင်း</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>လာ​ကြ​၊ ထာ​ဝ​ရ​ဘု​ရား​ထံ ရွှင်​လန်း​စွာ​သီ​ချင်း​ဆို​ကြ​ကုန်​စို့​။<br> <span class="br-ind"><br><span class="indent">&nbsp;</span></span>ငါ​တို့​၏​ကယ်​တင်​ခြင်း​ကျောက်​ဆောင်​ထံ​သို့ ဝမ်း​မြောက်​စွာ​ကြွေး​ကြော်​ကြ​ကုန်​စို့​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ကျေး​ဇူး​တော်​ချီး​မွမ်း​ခြင်း​ဖြင့် ကိုယ်​တော်​၏​ရှေ့​တော်​သို့​ဝင်​၍<br> <span class="br-ind"><br><span class="indent">&nbsp;</span></span>တေး​သီ​ချင်း​များ​ဖြင့် ကိုယ်​တော်​ထံ​သို့ ဝမ်း​မြောက်​စွာ​ကြွေး​ကြော်​ကြ​ကုန်​စို့​။<br></div>
<div class="v" id="v3"><span class="vn">3</span> <span class="br-p"><br><br></span><span class="br-ind"><br><span class="indent">&nbsp;</span></span>အ​ကြောင်း​မူ​ကား ထာ​ဝ​ရ​ဘု​ရား​သည် ကြီး​မြတ်​တော်​မူ​သော​ဘု​ရား​သ​ခင်​ဖြစ်​တော်​မူ​၍<br> <span class="br-ind"><br><span class="indent">&nbsp;</span></span>ဘု​ရား​ရှိ​သ​မျှ​တို့​ထက်​ကြီး​မြတ်​တော်​မူ​သော ရှင်​ဘု​ရင်​ဖြစ်​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​၏​နက်​ရှိုင်း​ရာ​အ​ရပ်​တို့​သည် ကိုယ်​တော်​၏​လက်​တော်​ထဲ​၌​ရှိ​ကြ​၏​။<br> <span class="br-ind"><br><span class="indent">&nbsp;</span></span>တောင်​ထိပ်​တို့​ကို​လည်း ကိုယ်​တော်​ပိုင်​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ကိုယ်​တော်​သည် ပင်​လယ်​ကို​ဖန်​ဆင်း​၍ ပိုင်​တော်​မူ​၏​။<br> <span class="br-ind"><br><span class="indent">&nbsp;</span></span>ကုန်း​မြေ​ကို​လည်း လက်​တော်​ဖြင့် ပုံ​ဖော်​ဖန်​ဆင်း​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>လာ​ကြ​၊ ရှိ​ခိုး​ကိုး​ကွယ်​ကြ​စို့​။ ညွတ်​တွား​ကြ​ကုန်​စို့​။<br> <span class="br-ind"><br><span class="indent">&nbsp;</span></span>ငါ​တို့​ကို​ဖန်​ဆင်း​တော်​မူ​သော ထာ​ဝ​ရ​ဘု​ရား​၏​ရှေ့​တော်​၌ ဒူး​ထောက်​ကြ​ကုန်​စို့​။<br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် ငါ​တို့​၏​ဘု​ရား​သ​ခင်​ဖြစ်​တော်​မူ​၏​။<br> <span class="br-ind"><br><span class="indent">&nbsp;</span></span>ငါ​တို့​သည်​လည်း ကိုယ်​တော်​၏​စား​ကျက်​၌​ကျက်​စား​သော​သူ​၊<br> <span class="br-ind"><br><span class="indent">&nbsp;</span></span>ကိုယ်​တော်​၏​လက်​တော်​ထဲ​မှ​သိုး​စု ဖြစ်​ကြ​၏​။ <span class="br-p"><br><br></span>ယ​နေ့ သင်​တို့​သည် ကိုယ်​တော်​၏​အ​သံ​ကို​ကြား​လျှင်​<sup class="fnm"><a name="fnm3" href="#fn3">3</a></sup><br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>မေ​ရိ​ဘ​အ​ရပ်​၌​ကဲ့​သို့​လည်း​ကောင်း​၊ တော​ကန္တာ​ရ​ရှိ မဿာ​အ​ရပ်​၌​ရှိ​စဉ်​က​ကဲ့​သို့​လည်း​ကောင်း<br> <span class="br-ind"><br><span class="indent">&nbsp;</span></span>သင်​တို့​၏​စိတ်​နှ​လုံး​ကို မ​မာ​ကျော​စေ​ကြ​နှင့်​။<sup class="fnm"><a name="fnm4" href="#fn4">4</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ထို​အ​ရပ်​တွင် သင်​တို့​ဘိုး​ဘေး​များ​သည် ငါ​ပြု​သော​အ​မှု​ကို မြင်​လျက်​ပင်<br> <span class="br-ind"><br><span class="indent">&nbsp;</span></span>ငါ့​ကို​စမ်း​သပ်​၍​စစ်​ဆေး​ခဲ့​ကြ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v10"><span class="vn">10</span> <span class="br-ind"><br><span class="indent">&nbsp;</span></span>ငါ​သည် အ​နှစ်​လေး​ဆယ်​အ​တွင်း ထို​မျိုး​ဆက်​ကို​စက်​ဆုပ်​၍<br> <span class="br-ind"><br><span class="indent">&nbsp;</span></span>“​သူ​တို့​သည် စိတ်​သ​ဘော​မှား​ယွင်း​သော​လူ​မျိုး​ဖြစ်​ကြ​၏​။<br> <span class="br-ind"><br><span class="indent">&nbsp;</span></span>ငါ​၏​လမ်း​တို့​ကို​လည်း မ​သိ​ကြ​”​ဟု ဆို​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span><sup class="fnm"><a name="fnm7" href="#fn7">7</a></sup>ထို့​ကြောင့် “​သူ​တို့​သည် ငါ​၏​ငြိမ်​ဝပ်​ရာ​ချမ်း​သာ​ထဲ​သို့ ဝင်​ရ​ကြ​မည်​မ​ဟုတ်​”​ဟု<br> <span class="br-ind"><br><span class="indent">&nbsp;</span></span>အ​မျက်​တော်​ဖြင့် ငါ​ကျိန်​ဆို​၏​။<br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၉၆:၄။</div>
<div class="fn"><sup class="fnt"><a name="fn2" href="#fnm2">2</a></sup> က ၁:၉-၁၀။ ယော​န ၁:၉။</div>
<div class="fn"><sup class="fnt"><a name="fn3" href="#fnm3">3</a></sup> ဟေ​ဗြဲ ၃:၈၊ ၁၅၊ ၄:၇။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၁၇:၇၊ တ​ရား ၆:၁၆၊ ဟေ​ဗြဲ ၃:၁၅၊ ၄:၇။</div>
<div class="fn"><sup class="fnt"><a name="fn5" href="#fnm5">5</a></sup> တော ၁၄:၂၂၊ ဟေ​ဗြဲ ၃:၉။</div>
<div class="fn"><sup class="fnt"><a name="fn6" href="#fnm6">6</a></sup> တ​ရား ၉:၇၊ တ ၁၃:၁၈၊ ဟေ​ဗြဲ ၃:၁၇။</div>
<div class="fn"><sup class="fnt"><a name="fn7" href="#fnm7">7</a></sup> တော ၁၄:၂၃၊ ၂၈-၃၀၊ တ​ရား ၁၂:၉၊ ဟေ​ဗြဲ ၃:၁၈၊ ၄:၃၊ ၅။</div>
</div>
<!-- PARSED ABOVE; EDITING MAY BREAK PARSER -->
</body></html>