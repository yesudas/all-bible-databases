<html><head>
<meta http-equiv="Content-Type" content="text/html;charset=utf-8" />
<title>Ps 97 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 97);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_95.html">95</a> <a href="Ps_96.html">96</a> <b>97</b> <a href="Ps_98.html">98</a> <a href="Ps_99.html">99</a> ... <a href="Ps_150.html">150</a> </div><hr>
<h1>Ps 97</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>ကြီး​မြတ်​တော်​မူ​သော​ဘု​ရင်</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် စိုး​စံ​တော်​မူ​၏​။ ကမ္ဘာ​မြေ​ကြီး​သည် ရွှင်​လန်း​ပါ​စေ​။<br> <span class="br-ind"><br><span class="indent">&nbsp;</span></span>များ​စွာ​သော​ကမ်း​ရိုး​တန်း​နိုင်​ငံ​တို့​သည် ဝမ်း​မြောက်​ကြ​ပါ​စေ​။<sup class="fnm"><a name="fnm1" href="#fn1">1</a></sup><br></div>
<div class="v" id="v2"><span class="vn">2</span> <span class="br-p"><br><br></span><span class="br-ind"><br><span class="indent">&nbsp;</span></span>မိုး​တိမ်​နှင့်​အ​မှောင်​ထု​သည် ကိုယ်​တော်​၏​ပတ်​လည်​၌​ရှိ​၏​။<br> <span class="br-ind"><br><span class="indent">&nbsp;</span></span>ဖြောင့်​မတ်​ခြင်း​နှင့်​တ​ရား​မျှ​တ​ခြင်း​သည် ပလ္လင်​တော်​၏​အ​ခြေ​တည်​ရာ​ဖြစ်​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>မီး​သည် ကိုယ်​တော်​၏​ရှေ့​မှ​သွား​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​ရန်​သူ​တို့​ကို လှည့်​ပတ်​လောင်​ကျွမ်း​၏​။<sup class="fnm"><a name="fnm3" href="#fn3">3</a></sup><br></div>
<div class="v" id="v4"><span class="vn">4</span> <span class="br-ind"><br><span class="indent">&nbsp;</span></span>ကိုယ်​တော်​၏​လျှပ်​စီး​တို့​သည် ကမ္ဘာ​လော​က​ကို​လင်း​လက်​စေ​၏​။<br> <span class="br-ind"><br><span class="indent">&nbsp;</span></span>ကမ္ဘာ​မြေ​ကြီး​သည်​လည်း မြင်​၍​တုန်​လှုပ်​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​၏​ရှေ့​တော်​၊ ကမ္ဘာ​မြေ​တစ်​ခွင်​လုံး​ကို​အ​စိုး​ရ​သော<br> <span class="br-ind"><br><span class="indent">&nbsp;</span></span>အ​ရှင်​၏​ရှေ့​တော်​၌ တောင်​များ​သည် ဖ​ယောင်း​ကဲ့​သို့​အ​ရည်​ပျော်​ကြ​၏​။<sup class="fnm"><a name="fnm5" href="#fn5">5</a></sup><br></div>
<div class="v" id="v6"><span class="vn">6</span> <span class="br-ind"><br><span class="indent">&nbsp;</span></span>ကောင်း​ကင်​သည် ကိုယ်​တော်​၏​ဖြောင့်​မတ်​ခြင်း​ကို​ပြော​ကြား​၍<br> <span class="br-ind"><br><span class="indent">&nbsp;</span></span>လူ​မျိုး​အ​ပေါင်း​တို့​သည် ကိုယ်​တော်​၏​ဘုန်း​အ​သ​ရေ​တော်​ကို မြင်​ရ​ကြ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v7"><span class="vn">7</span> <span class="br-p"><br><br></span><span class="br-ind"><br><span class="indent">&nbsp;</span></span>ထု​လုပ်​ထား​သော​အ​ရုပ်​ကို​ဝတ်​ပြု​သော​သူ​၊ ရုပ်​တု​များ​၌<br> <span class="br-ind"><br><span class="indent">&nbsp;</span></span>ဂုဏ်​ယူ​ဝါ​ကြွား​သော​သူ​အ​ပေါင်း​တို့​သည် အ​ရှက်​ကွဲ​ကြ​ရ​ပါ​စေ​။<br> <span class="br-ind"><br><span class="indent">&nbsp;</span></span>ဘု​ရား​အ​ပေါင်း​တို့​၊ ထာ​ဝ​ရ​ဘု​ရား​ကို ရှိ​ခိုး​ကိုး​ကွယ်​ကြ​လော့​။<sup class="fnm"><a name="fnm7" href="#fn7">7</a></sup><br></div>
<div class="v" id="v8"><span class="vn">8</span> <span class="br-p"><br><br></span><span class="br-ind"><br><span class="indent">&nbsp;</span></span>အို ထာ​ဝ​ရ​ဘု​ရား​၊ ကိုယ်​တော်​၏​စီ​ရင်​ထုံး​ဖွဲ့​ချက်​တို့​ကြောင့်<br> <span class="br-ind"><br><span class="indent">&nbsp;</span></span>ဇိ​အုန်​သည် ကြား​၍ ဝမ်း​မြောက်​ပါ​၏​။<br> <span class="br-ind"><br><span class="indent">&nbsp;</span></span>ယု​ဒ​ပြည်​၏​သ​မီး​တို့​သည်​လည်း ရွှင်​လန်း​ကြ​ပါ​၏​။<sup class="fnm"><a name="fnm8" href="#fn8">8</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>အ​ကြောင်း​မူ​ကား အို ထာ​ဝ​ရ​ဘု​ရား​၊ ကိုယ်​တော်​သည် ကမ္ဘာ​မြေ​တစ်​ခွင်​လုံး​တွင်<br> <span class="br-ind"><br><span class="indent">&nbsp;</span></span>အ​မြင့်​ဆုံး​သော​အ​ရှင်​ဖြစ်​တော်​မူ​၏​။<sup class="fnm"><a name="fnm9" href="#fn9">9</a></sup> ကိုယ်​တော်​သည် ဘု​ရား​အ​ပေါင်း​တို့​ထက်<br> <span class="br-ind"><br><span class="indent">&nbsp;</span></span>အ​လွန်​ချီး​မြှောက်​ခြင်း​ခံ​ရ​တော်​မူ​၏​။<sup class="fnm"><a name="fnm10" href="#fn10">10</a></sup><br></div>
<div class="v" id="v10"><span class="vn">10</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​ကို ချစ်​သော​သူ​တို့​၊ မ​ကောင်း​မှု​ကို မုန်း​ကြ​လော့​။<sup class="fnm"><a name="fnm11" href="#fn11">11</a></sup> <br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ကိုယ်​တော်​သည် မိ​မိ​သန့်​ရှင်း​သူ​တို့​၏​စိတ်​ဝိ​ညာဉ်​ကို<br> <span class="br-ind"><br><span class="indent">&nbsp;</span></span>စောင့်​ရှောက်​၍ သူ​တို့​ကို ဆိုး​ယုတ်​သော​သူ​တို့​၏​လက်​မှ ကယ်​နုတ်​တော်​မူ​၏​။<br></div>
<div class="v" id="v11"><span class="vn">11</span> <span class="br-ind"><br><span class="indent">&nbsp;</span></span>အ​လင်း​သည် ဖြောင့်​မတ်​သော​သူ​တို့​အ​ပေါ်​၌​လည်း​ကောင်း​၊<sup class="fnm"><a name="fnm12" href="#fn12">12</a></sup> ဝမ်း​မြောက်​ခြင်း​သည်<br> <span class="br-ind"><br><span class="indent">&nbsp;</span></span>စိတ်​နှ​လုံး​ဖြောင့်​မှန်​သော​သူ​တို့​အ​ပေါ်​လည်း​ကောင်း ကြဲ​ခြင်း​ခံ​ရ​၏​။<br></div>
<div class="v" id="v12"><span class="vn">12</span> <span class="br-ind"><br><span class="indent">&nbsp;</span></span>ဖြောင့်​မတ်​သော​သူ​တို့​၊ ထာ​ဝ​ရ​ဘု​ရား​၌ ဝမ်း​မြောက်​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သန့်​ရှင်း​သော​နာ​မ​တော်​ကို ချီး​မွမ်း​ကြ​လော့​။<sup class="fnm"><a name="fnm13" href="#fn13">13</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၉၃:၁။</div>
<div class="fn"><sup class="fnt"><a name="fn2" href="#fnm2">2</a></sup> တ​ရား ၄:၁၁၊ ဆာ ၁၈:၁၁၊ ၈၉:၁၄။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၅၀:၃။</div>
<div class="fn"><sup class="fnt"><a name="fn4" href="#fnm4">4</a></sup> ဆာ ၇၇:၁၈။</div>
<div class="fn"><sup class="fnt"><a name="fn5" href="#fnm5">5</a></sup> နေ ၁:၅။</div>
<div class="fn"><sup class="fnt"><a name="fn6" href="#fnm6">6</a></sup> ဆာ ၅၀:၆၊ ဟေ​ရှာ ၄၀:၅၊ ၆၆:၁၈။</div>
<div class="fn"><sup class="fnt"><a name="fn7" href="#fnm7">7</a></sup> ဟေ​ရှာ ၄၄:၉၊ ဟေ​ဗြဲ ၁:၆။</div>
<div class="fn"><sup class="fnt"><a name="fn8" href="#fnm8">8</a></sup> ဆာ ၄၈:၁၁။</div>
<div class="fn"><sup class="fnt"><a name="fn9" href="#fnm9">9</a></sup> ဆာ ၄၇:၇၊ ၉၅:၃။</div>
<div class="fn"><sup class="fnt"><a name="fn10" href="#fnm10">10</a></sup> ဆာ ၄၇:၉။</div>
<div class="fn"><sup class="fnt"><a name="fn11" href="#fnm11">11</a></sup> ဆာ ၁၄၅:၂၀၊ အာ ၅:၁၅။</div>
<div class="fn"><sup class="fnt"><a name="fn12" href="#fnm12">12</a></sup> ဆာ ၁၁၂:၄။</div>
<div class="fn"><sup class="fnt"><a name="fn13" href="#fnm13">13</a></sup> ဆာ ၃၀:၄၊ ၃၂:၁၁။</div>
</div>
<!-- PARSED ABOVE; EDITING MAY BREAK PARSER -->
</body></html>