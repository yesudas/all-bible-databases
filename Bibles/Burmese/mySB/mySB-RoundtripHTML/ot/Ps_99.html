<html><head>
<meta http-equiv="Content-Type" content="text/html;charset=utf-8" />
<title>Ps 99 &ndash; ဆာ​လံ​ကျမ်း &ndash; Myanmar Standard Bible</title>
<script type="text/javascript" src="../metadata.js"></script>
<script type="text/javascript" src="../script.js"></script>
<style type="text/css">div.v { display:inline; } /*changed dynamically*/</style>
<link rel="stylesheet" type="text/css" href="../style.css">
</head>
<body onload="showNavbar('Ps', 99);">
<div id="navbar"><a href="../index.html">Myanmar Standard Bible</a> &ndash; <b>ဆာ​လံ​ကျမ်း</b> &ndash; <a href="Ps_1.html">1</a> ... <a href="Ps_97.html">97</a> <a href="Ps_98.html">98</a> <b>99</b> <a href="Ps_100.html">100</a> <a href="Ps_101.html">101</a> ... <a href="Ps_150.html">150</a> </div><hr>
<h1>Ps 99</h1>
<!-- PARSED BELOW; EDITING MAY BREAK PARSER -->
<div class="biblehtmlcontent verses" id="verses">
<div class="v" id="v1"><h2>သန့်​ရှင်း​သော​ဘု​ရင်</h2><span class="vn">1</span> <span class="br-p"><br><br></span><span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် စိုး​စံ​တော်​မူ​၏​။ လူ​မျိုး​တ​ကာ​တို့​သည် လှုပ်​ခတ်​ကြ​ပါ​စေ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် ခေ​ရု​ဗိမ်​တို့​အ​ထက်​၌ စံ​ပယ်​တော်​မူ​၏​။<br> <span class="br-ind"><br><span class="indent">&nbsp;</span></span>မြေ​ကြီး​သည် လှုပ်​ခါ​ပါ​စေ​။<br></div>
<div class="v" id="v2"><span class="vn">2</span> <span class="br-ind"><br><span class="indent">&nbsp;</span></span>ထာ​ဝ​ရ​ဘု​ရား​သည် ဇိ​အုန်​၌​ကြီး​မြတ်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် လူ​မျိုး​အ​ပေါင်း​တို့​အ​ထက်​၌ ချီး​မြှောက်​ခြင်း​ရှိ​တော်​မူ​၏​။<sup class="fnm"><a name="fnm1" href="#fn1">1</a></sup><br></div>
<div class="v" id="v3"><span class="vn">3</span> <span class="br-ind"><br><span class="indent">&nbsp;</span></span>ကြီး​မြတ်​၍ အံ့​ဩ​ဖွယ်​ကောင်း​သော ကိုယ်​တော်​၏​နာ​မ​တော်​ကို သူ​တို့​ချီး​မွမ်း​ကြ​ပါ​စေ​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သန့်​ရှင်း​တော်​မူ​၏​။<sup class="fnm"><a name="fnm2" href="#fn2">2</a></sup><br></div>
<div class="v" id="v4"><span class="vn">4</span> <span class="br-p"><br><br></span><span class="br-ind"><br><span class="indent">&nbsp;</span></span>တန်​ခိုး​ကြီး​သော​ရှင်​ဘု​ရင်​သည် တ​ရား​မျှ​တ​ခြင်း​ကို နှစ်​သက်​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သ​မာ​သ​မတ်​ရှိ​ခြင်း​ကို တည်​မြဲ​စေ​တော်​မူ​၏​။<br> <span class="br-ind"><br><span class="indent">&nbsp;</span></span>ယာ​ကုပ်​အ​မျိုး​ထဲ​တွင် တ​ရား​မျှ​တ​ခြင်း​နှင့်​ဖြောင့်​မတ်​ခြင်း​ကို စီ​ရင်​တော်​မူ​၏​။<br></div>
<div class="v" id="v5"><span class="vn">5</span> <span class="br-ind"><br><span class="indent">&nbsp;</span></span>ငါ​တို့​၏​ဘု​ရား​သ​ခင် ထာ​ဝ​ရ​ဘု​ရား​ကို ချီး​မြှောက်​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​၏​ခြေ​တင်​ခုံ​ရှေ့​၌ ပျပ်​ဝပ်​ကြ​လော့​။<sup class="fnm"><a name="fnm3" href="#fn3">3</a></sup> <br> <span class="br-ind"><br><span class="indent">&nbsp;</span></span>ကိုယ်​တော်​သည် သန့်​ရှင်း​တော်​မူ​၏​။<br></div>
<div class="v" id="v6"><span class="vn">6</span> <span class="br-p"><br><br></span><span class="br-ind"><br><span class="indent">&nbsp;</span></span>ကိုယ်​တော်​၏​ယဇ်​ပု​ရော​ဟိတ်​များ​ထဲ​တွင် မော​ရှေ​နှင့်​အာ​ရုန်​တို့​ပါ​၍<br> <span class="br-ind"><br><span class="indent">&nbsp;</span></span>ကိုယ်​တော်​၏​နာ​မ​တော်​ကို​ခေါ်​သော​သူ​တို့​တွင် ရှ​မွေ​လ ပါ​၏​။<br> <span class="br-ind"><br><span class="indent">&nbsp;</span></span>သူ​တို့​သည် ထာ​ဝ​ရ​ဘု​ရား​ကို​ခေါ်​၍ ကိုယ်​တော်​သည် သူ​တို့​ကို ထူး​တော်​မူ​၏​။<sup class="fnm"><a name="fnm4" href="#fn4">4</a></sup><br></div>
<div class="v" id="v7"><span class="vn">7</span> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ကို မိုး​တိမ်​တိုင်​ထဲ​မှ မြွက်​ဆို​တော်​မူ​၏​။<sup class="fnm"><a name="fnm5" href="#fn5">5</a></sup> <br> <span class="br-ind"><br><span class="indent">&nbsp;</span></span>သူ​တို့​သည် ကိုယ်​တော်​၏​သက်​သေ​ခံ​ချက်​များ​ကို​လည်း​ကောင်း​၊<br> <span class="br-ind"><br><span class="indent">&nbsp;</span></span>သူ​တို့​အား ကိုယ်​တော်​ပေး​တော်​မူ​သော​ပြဋ္ဌာန်း​ချက်​ကို​လည်း​ကောင်း စောင့်​ထိန်း​ကြ​၏​။<br></div>
<div class="v" id="v8"><span class="vn">8</span> <span class="br-ind"><br><span class="indent">&nbsp;</span></span>အ​ကျွန်ုပ်​တို့​၏​ဘု​ရား​သ​ခင် ထာ​ဝ​ရ​ဘု​ရား​၊ ကိုယ်​တော်​သည် သူ​တို့​ကို ထူး​တော်​မူ​၏​။<br> <span class="br-ind"><br><span class="indent">&nbsp;</span></span>ကိုယ်​တော်​သည် သူ​တို့​ပြု​သော​မ​ကောင်း​မှု​များ​အ​တွက် အ​ပြစ်​ပေး​သော်​လည်း<br> <span class="br-ind"><br><span class="indent">&nbsp;</span></span>သူ​တို့​ကို ခွင့်​လွှတ်​သော​ဘု​ရား​သ​ခင်​ဖြစ်​တော်​မူ​၏​။<sup class="fnm"><a name="fnm6" href="#fn6">6</a></sup><br></div>
<div class="v" id="v9"><span class="vn">9</span> <span class="br-ind"><br><span class="indent">&nbsp;</span></span>ငါ​တို့​၏​ဘု​ရား​သ​ခင် ထာ​ဝ​ရ​ဘု​ရား​ကို ချီး​မြှောက်​ကြ​လော့​။<br> <span class="br-ind"><br><span class="indent">&nbsp;</span></span>ကိုယ်​တော်​၏​သန့်​ရှင်း​သော​တောင်​တော်​၌ ရှိ​ခိုး​ကိုး​ကွယ်​ကြ​လော့​။<br> <span class="br-ind"><br><span class="indent">&nbsp;</span></span>အ​ကြောင်း​မူ​ကား ငါ​တို့​၏​ဘု​ရား​သ​ခင် ထာ​ဝ​ရ​ဘု​ရား​သည် သန့်​ရှင်း​တော်​မူ​၏​။<sup class="fnm"><a name="fnm7" href="#fn7">7</a></sup><br></div>
</div>
<div class="biblehtmlcontent footnotes">
<div class="fn"><sup class="fnt"><a name="fn1" href="#fnm1">1</a></sup> ဆာ ၁၁၃:၄။</div>
<div class="fn"><sup class="fnt"><a name="fn2" href="#fnm2">2</a></sup> ဆာ ၁၁၁:၉၊ ဟေ​ရှာ ၆:၃။</div>
<div class="fn"><sup class="fnt"><a name="fn3" href="#fnm3">3</a></sup> ဆာ ၁၃၂:၇။</div>
<div class="fn"><sup class="fnt"><a name="fn4" href="#fnm4">4</a></sup> ထွ ၂၄:၆-၈၊ ဝတ် ၈:၁-၁၀၊ ၁ရာ ၁၂:၁၈။</div>
<div class="fn"><sup class="fnt"><a name="fn5" href="#fnm5">5</a></sup> ထွက် ၃၃:၉၊ တော ၁၂:၅။</div>
<div class="fn"><sup class="fnt"><a name="fn6" href="#fnm6">6</a></sup> ယေ ၄၆:၂၈။</div>
<div class="fn"><sup class="fnt"><a name="fn7" href="#fnm7">7</a></sup> ဆာ ၉၉:၉။</div>
</div>
<!-- PARSED ABOVE; EDITING MAY BREAK PARSER -->
</body></html>